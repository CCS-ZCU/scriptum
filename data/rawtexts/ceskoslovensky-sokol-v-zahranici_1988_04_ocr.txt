ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník 38. DUBEN 1988 číslo 4. (374.) Čt y ř ik r á t o s m ič k a Josef Čermák Každý národ má svá křížové zastavení. A v životě každého národa jsou události, které prosluní příští staletí. Ale pochybuji, že dějiny jiných národů jsou tak neuvěřitelně poznamenány jednou číslicí, jako moderní dějiny Cechů a Slováků. Za posledních sedmdesát let (úmyslně pomíjím rok 1848, poněvadž je časově příliš vzdálený) se v našich osudových letopočtech čtyřikrát objevila osmička. 1918: Zrod Československé republiky. Československý stát se na mapě Evropy neobjevil ani tak náhodou, ani jen tak odnikud. První podobu mu vtiskl už v první polovině sedmého století kupec Samo, později byl znám jako Velkomoravská říše a zvláštního lesku mu dodal rod Přemyslovců. Slavný a rozjásaný říjen 1918 dal zrod státu, který za několik krátkých roků dosáhl takových úspěchů, že byl cizinci nazýván ostrovem míru a označován za nejdokonalejší ztělesnění demokratických ideálů v moderní době a jeho tvůrce srovnáván s velikým Periklem. 1938 : Po druhé ve dvacátém století všude po Evropě zhasínala světla. Zatím co demokracie procházely údolím úpadku a nerozhodnosti, dvě obludné ideologie konsolidovaly své násilím nabyté zisky: na sever od nás Hitlerův nacismus, na východ Stalinův komunismus. V Mnichově Chamberlain a Daladier prodávali, co nebylo jejich: nejen území, ale i duši Masarykova Československa. Navždy se budeme marně ptát: co by se bývalo stalo, kdyby v čele státu místo Beneše dosud stál Masaryk, jen možná o dvacet let mladší. Co by se bývalo stalo, kdyby dal povel armádě, skvěle připravené a spolu se skoro celým národem ochotné (jako ti u Thermopyl) na otázku budoucích, "A padli všichni?", odpovědět "Po zákonech vlasti." Rok 1938 nám vmetl do tváře výzvu psát dějiny dvacátého století. My ji nepřijali. 1948 : Únor tohoto roku se vryl do podvědomí národa z řady důvodů: byzantinská podlost komunistických vůdců; mdlobná slabost demokratické většiny národa; vítězné křepčení hypnotisovaných mas; skvělá obhajoba čs. [pageend1]demokracie v Organizaci spojených národů Jánem Papánkem. Co následovalo po únoru, mé sotva obdobu v našich dějinách. Jen snad pobělohorská tragedie zasáhla hlouběji do samé dřeně duše národa. Ale jenom v Římě Neronově a v Římě Borgů, ve francouzské revoluci a v několika epizodách ruských dějin je možno najít zvrácenost, jakou ukázali vůdci komunistické strany: poprava Milady Horákové, jedné z nejvznešenějších žen naší i světové historie; popravy vlastních soudruhů (Clementis, Slánský...), a pro mne nejohavnější případ zvrhlosti - Gottwald v přátelském rozhovoru s Clementisem, jehož popravu krátce před tím odsouhlasil a pár dní po Clementisově popravě na zvláštní aukci pro vyvolené spolu se svojí manželkou za babku skupují Clementisova prostěradla... Jen jedinou ctnost jsem ochoten komunistům připsat: že pravdivě a veřejně už jménem své strany vyhlásili, že nejsou součástí národa - to jméno zní "Komunistická strana Československa", ne "Československá strana komunistická". 1968 : Není nic nezvyklého v přepadení jednoho státu druhým. Co je nezvyklé, je přepad spojence spojencem. S touto ušlechtilou formou projevu vzájemné lásky přišel Hitler, když přepadl spojence Stalina, a Hitlera následovali v srpnu 1968 Sověti přepadem Československa, když se předtím pocvičili na Madarsku. Je-li něco opovrženíhodnějšího než sovětská invaze, pak je to pozvání Sovětů dvěmi nebo třemi nechutnými individui... A znovu zástupy uprchlíků, nové otravování studní národní kultury, nové okleštění i těch maličkých svobod. A přece, navzdory všem barbarům, Hitlerům, Stalinům a Gottwaldům, navzdory invazím, Bilakům, Indrům, pochod lidských zástupů ke svobodě je nezastavitelný. (Původně psáno pro Věstník Čs. sdružení v Kanadě.) "... Mýlíš se však tyrane, myslíš-li, že přítomnou mocí může být vyhlazena památka budoucnosti. Neboř i když jsi odstranil se světa hrdiny, nad nimiž musí zaplakati každý poctivý člověk, přece vyrostou věhlasní dědicové a ostatní potomci a tys svou krutostí zjednal sobě jen hanbu a nevěrnou poslušnost, jim však slávu... Vy pak, ochotní přisluhovači tyranovy krutosti, dlouho užívaní za nástroje vlády, až na nepatrné výjimky hanební odpadlíci, vezměte si z mrtvoly, nakrmte se statky občanů, a skvíce se zdánlivou znalostí práva, ničte stejně nevinné děti, slavné starce a vynikající ženy: sudte z velezrady národ, jehož jste vředy nebo nevděčnými, ale dobře se nakrmivšími chovanci: nazývejte zlolajně ty, kteří prohlásili čistou věrnost svému králi a neporušenou ji zachovali, zrádci a přeběhlíky, přibijte jméno jich na pranýř, když nemůžete přibiti těla; a když není žádného jejich provinění, předhazujte jim po způsobu taškářů, svou vlastní hanebnost, však budete jednou dostiženi trestající Nemesí a odnesete si zaslouženou odměnu. - "Zřídka utíkajícího zločince minul v zápětí trest." - Zatím bude celému světu jasno, že tyran nemohl poctivými prostředky vykoná- vati vládu, jíž nabyl hanebností..." Pavel Ješín z Bezdězce v řeči věnované 26. srpna 1621 popraveným českým pánům. 74 [pageend2]Představujeme: LUDOVÍT KRÁL jednatel Čs. sokolstva v zahraničí Na volební schůzi výboru Ústředí čs. sokolstva v zahraničí konané v dubnu minulého roku v Mnichově, byl novým jednatelem Ústředí zvolen bratr Ludovít Král, dobře známý v župě Švýcarské svou příkladnou vytrvalou činností. Zde jej představujeme našemu ostatnímu bratrstvu. Narodil se 18. prosince 1920 v Košicích a školy navštěvoval v Bardejově a v Prešově. Středoškolské vzdělání zakončil maturitou v roce 1939 v Brně, neboř jeho rodiče - vzhledem k tomu, že byli Češi - museli v březnu 1939 opustit Slovensko. V Brně studoval angličtinu a němčinu na Masarykově universitě až do zavření vysokých škol Němci v listopadu 1939. Za války byl příslušníkem čs. zahraniční armády ve Velké Británii, kam se dostal v roce 1944 přes Rakousko, severní Itálii a Švýcarsko, kde byl krátkou dobu internován. V Anglii byl přidělen k velitelství čs. pozemního vojska v Southend-on-Sea. Koncem roku 1945 se vrátil s čs. armádou do osvobozené vlasti a po demobilisaci pokračoval ve studiu na universitě. Pro svůj nekompromisní protikomunistický postoj byl v roce 1949 vyloučen ze studia na universitě a později 2 roky vězněn. Po propuštění pracoval na ředitelství státního potravinářského obchodu a současně vyučoval externě angličtinu na Státní jazykové škole v Brně. Po uvolnění v šedesátých letech dokončil vysokoškolské studium na brněnské universitě a odešel na Slovensko do Prešova, kde působil do konce roku 1968 jako profesor angličtiny na prešovské státní jazykové škole a současně jako odborný asistent pro metodiku angličtiny na pedagogické a filosofické fakultě tamní university. Po sovětské okupaci opustil v prosinci 1968 s rodinou Československo a usadil se ve Švýcarsku v Kronbúhlu u St. Gallenu. Nejdříve působil jako učitel angličtiny na střední škole v St. Gallenu a pak jako prokurista u jedné anglo-americké firmy blízko St. Gallenu až do svého pensionování v roce 1987. Je ženatý a má jednoho syna. V Sokole je od roku 1925, kdy vstoupil do žactva v Bardejově. Jako dorostenec Sokola Prešov cvičil na X. všesokolském sletě v roce 1938 v Praze. Po příchodu do Brna v roce 1939 vstoupil do jednoty Sokol Zabovřesky, jejíž členem byl až do rozpuštění Sokola Němci. 75 [pageend3]Ve Švýcarsku vstoupil začátkem roku 1976 v St. Gallenu do nově utvořené pobočky Sokola Winterthur. Po jejím osamostatnění byl koncem roku 1976 zvolen prvním starostou jednoty St. Gallen a stál v jejím čele 7 let. Od roku 1981 do 1986 byl jednatelem Sokolské župy Švýcarské; nyní je mí- stostarostou jednoty v St. Gallenu. V roce 1976 cvičil na IV. slete v Cury- chu, v roce 1982 na V. slete ve Vídni a v roce 1986 na VI. slete v Curychu. Kromě své sokolské činnosti byl dlouholetým členem výboru Svazu čs. spolků ve Švýcarsku a několik let členem Správního výboru Masarykova fondu. Aktivně se účastní nejen sokolských podniků ale také podniků jiných krajanských organisací a národní činnosti ve Švýcarsku vůbec. Do výkonu jeho náročné a zodpovědné funkce v našem sokolském ústředí do níž přináší své velké zkušenosti a osvědčené organizační schopnosti, mu přejeme mnoho zdaru, síly a pevného zdraví a hodně dobrých spolupracovníků ve všech organizačních složkách naší zahraniční sokolské obce. Z ÚSTŘEDÍ 78. SCHŮZE VÝBORU ÚSTŘEDÍ československého sokolstva v zahraničí se bude konat v sobotu a v neděli 23.-24. dubna 1988 v místnostech "Foyer des Anciens Combattans Polonais" 20, rue Legendre, v Paříži ve Francii. Pořad: Sobota, 23. dubna 1988: 10:00 hod. 1. Zahájení schůze, ustanovení zapisovatele. 2. Schválení zápisu minulé, 77. schůze výboru. 3. Zpráva předsednictva Ústředí. 4. Zpráva cvičitelského sboru mužů ústředí. 5. Zpráva cvičitelského sboru žen ústředí. 6. Zpráva vzdělávacího sboru ústředí. 7/ Zpráva hospodářských a účetních dozorců a schválení finanční zprávy ústředí za rok 1987. 8. Zpráva sletového výboru VII. sletu r. 1990 v Paříži. 9. Zpráva o přípravě zimních sletových her. 10. Rozprava: VII. slet Cs. sokolstva v zahraničí Neděle, 24. dubna 1988: 9:00 hod. 11. Schválení předběžného sletového rozpočtu. 12. Schválení rámcového plánu sletového pořadu. 13. Zprávy komisí a jejich doplnění. 14. Projednání došlých návrhů. 15. Nedokončené záležitosti. 16. Dotazy, připomínky, oznámení, určení příští schůze. 17. Ukončení schůze. Nazdar! Ludovít Král jednatel Rudolf Fiala starosta 76 [pageend4]POVÉST' O BRATISLAVE Ing. Jozef Vlček V roku 1920 bol som šestročný a býval som v Trnave, keď som prvý raz počul meno Bratislava, častejšie však Prešpork (Pressburg) a Požoň (Pozsony). Netušil som vtedy, že ani v roku 1988 nebudem vedieť ako vzniklo historicky a oficiálne pomenovanie Bratislava. Dlhé roky som sledoval v literatúre a pohovoroch dajaké pramene nového miestopisného názvu Bratislava, ale zôsta- la mi len povést. Nebudem opakovať históriu z doby Rimanov (Posonium, Poson, Pozsony), Germanov (Brezenburg, Pressburg) ani starých Slovanov (Braslav, Presláv, Bre- slawespruch). Pre úplnosť a zaujímavosť treba uviesť, že dla čs. vojenského archivu z roku 1919 okrem názvu Prešpork užívalo sa aj pomenovanie Wilso- novo Mesto. Na počiatku roku 1919 vznikol a definitívne sa však ujal názov Bratislava (dl'a môjho názoru) takto: V období po 1. januári 1919 prišli do Prešporku malé útvary čs. armády pod vedením plk. Riccardo Barecca. Súčastne prichádzali aj prvé moravské a české sokolské jednotky a slovenskí dobrovoľníci, legionári a politici. Nechcem uvádzať mená činitelov, treba však vzpomenúť aspoň niektorých účastníkov a sokolských dobrovolníkov: poručík Holan, Václav Hanošin, Karol Bednár, Jaroslav Jelínek. Bolo v Prešporku radostné a vzrušujúce převratové "revolučné" obdobie a to sa patrilo verejne aj súkromne oslavovať. Ako pri každej slávnosti v plnom prúde fungovali pivovary a hlavne prešporské viechy, ktoré mali právo výmeru vína vlastnej úrody. Pod týmiti viechami (věchýtek, Heuriger) spievalo sa moravsky, slovensky, česky, nemecky, madarsky a nikedy ani v budúcnosti neprišlo tu k neprístojnostiam. V dobrej spoločnej nálade sa vyvolávalo "bratři - sláva, bratia - sláva!!" a po úprimnom objímaní všetci spokojne odchádzali domov. Treba poznamenať historickú skutočnosť, že spev pod viechy priniesli Moravaniu, Česi a Slováci, lebo za stáročnej uhorskej vlády sa pod viechami nespievalo. Jedného rána v januári-februári 1919 vo vojenských a sokolských rozkazoch aj úradných písomnostiach objavilo sa miesto názvu Prešpork a Wilsono- vo Mesto nové pomenovanie BRATISLAVA (brati+slava). Toto krásné a výstižné meno, ktoré vzniklo z lásky a bratstva, sa tak rýchlo a živelne ujalo, že historici a etnografovia nestačili zaznamenať jeho vznik, ale napriek tomu malo zaistenú historickú budúcnosť ako hlavné mesto Slovenska. Generál J. Snejdárek, ktorý umožnil prístup do vojenského archivu, v roku 1935 povedal: "Názov Bratislava vytvoril statočný Slovák a dobrý Čechoslovák, ale bude už patriť na večnú pamäť medzi neznámych čs. bojovníkov." Bratislava sa potom dôstojne zaradila aj do histórie sokolstva na Slovensku, lebo to bola "Župa Masarykova". Sokoli boli vždy pyšní, keď s týmto označením na kroji vystupovali. Pre úplnosť a pamäť treba ešte uviesť (i keď 77 [pageend5]mnohým bratislavčanom to dnes už nieje známe), že Bratislava za prvej CSR bola skutočne ídeove československá, lebo na exponovanom mieste pri Dunaji v medzinárodnom prostredí tomu ani ináč nemohlo byť. V Bratislave nebolo nikedy verejných národnostných rozporov a žilo sa tam dobre v duchu federatívnej znášanlivosti. Až raz v budúcnosti historici a etymológovia objasnia vznik názvu Bratislava, rád zabudnem na moju "povesť o Bratislave". EXIL STAVÍ PAMÄTNÍKY Dvě exilové organizace, obě se sídlem v Kanadě, oznámily koncem minulého roku plány na výstavbu památníků čs. exilu: Pomník obětem komunistické hrůzovlády a teroru v Československu hodlají postavit bývalí čs. političtí vězňové ještě v tomto roce, k dvacátému výročí okupace Československa armádami varšavského paktu v srpnu 1968 a k čtyřicátému výročí nastolení komunistického režimu. Uskutečnění myšlenky postavení prvního památníku obětem komunismu v Československu, si vzal za úkol "Klub K-231" se sídlem v Torontě v Kanadě. Prozatímní plán památníku předpokládá prostý, nepravidelný mramorový či žulový kamen opatřený českým a anglickým textem. Pomník bude umístěn v torontském letovisku "Masaryktown", jehož majitel, Masaryk Memorial Institute lne. v Torontě, již Klubu K-231 povolení k stavbě pomníku na pozemku Masaryktownu udělil. Klub K-231 ustavil zvláštní výbor, nazvaný "Monument", který organizuje veškeré přípravné práce a zahájil veřejnou sbírku darů na vybudování pomníku. Podle tiskové zprávy K-231, patronát nad vybudováním pomníku převzaly čelné čs. exilové a krajanské organizace: Rada svobodného Československa, Světové sdružení bývalých čs. politických vězňů, Cs. sdružení v Kanadě, Ústředí čs. demokratických spolků v Austrálii a na Novém Zélandě, Národní rada žen svobodného Československa, exilové nakladatelství 68 Publishers a Masaryk Memorial Institute lne. Pomoc při návrhu a výstavbě památníku nabídli také již četní čs. výtvarníci v exilu, mezi nimi Jan Krištofori z Norska, St. Němec ze Švýcarska, Milan Havlín z Montrealu, Jiří Hanzálek z Londona v Kanadě. Dary na pomník přijímá: "K-231 Monument", P.O. Box 2323, Postal Station B, Scarborough, Ontario, Canada MIN 2E9. Český památník ve Fatimě v Portugalsku má být vybudován čs. krajany a exulanty v celém svobodném světě. Cyrilometodějská liga v Kanadě, která se ujala organizace vybudování tohoto památníku ve své tiskové zprávě uvádí, že památník - kamenný oltář ve Fatimě - má být "výrazem pokání a usmíření, symbolem pokračující činnosti programu národní obnovy" Cechů, Slováků a Podkarpatských Rusínů; zpráva uvádí, že výstavbu čs. pomníku ve Fatimě podporuje nejd. biskup Jan L. Mořkovský z Texasu. Dary na "Czech Altar Fund" přijímá Zemská skupina Cyrilometodějské ligy v Kanadě, 18 Aintree Court, Hamilton, Ontario, Canada L8K 4R9. 78 [pageend6]HLÍDKA VZDĚLÁVACÍ "OTRNULO" NÁM JIŽ? Jan Fellmann Díváme-li se dnes kolem sebe a sledujeme-li smýšlení a pracovní ochotu některých členů našeho dnes už světového bratrstva, zjišřujeme s lítostí značné zmenšení toho nadšení, kterým jsme oplývali a jímž jsme se vyznačovali v uprchlických táborech před 40 lety, jak nám to připomínají vzpomínkové články v tomto ročníku našeho časopisu. Víme ovšem dobře, že život uprchlíků - exulantů, či emigrantů a krajanů, v cizině není lehký a poměry pro naši činnost jsou často velmi nepříznivé. Tím více je však třeba, aby zejména naši vzdělavatelé věnovali osvětové činnosti zvýšenou pozornost a obětavě, s laskavostí a zejména také s velikou trpělivostí vysvětlovali členstvu naše poslání a povzbuzovali je k další usilovnější činnosti. Musí se nám v našich řadách podařit vštěpovat pevné, neotřesitelné odhodlání zůstat dobrými sokoly - i za značně změněných a ztížených poměrů a okolností v nichž naši činnost provádíme. V naší krásné sokolské myšlence, v našem sokolském bratrství, máme a můžeme hledat posilu ve chvílích, kdy kolem sebe vidíme často jen netečnost a mravní pokleslost a kdy nás zklamaly mnohé, nebo snad všechny, ostatní společenství a instituce. Myšlenka Tyršova nás povzbuzovala a bezpečně vedla v nejobtížnějších obdobích našich novodobých dějin a udržela si stálou platnost i do dnešních dnů. Nejlepší cestou k posile uvědomění našeho členstva a jeho věrnosti našim ideálům je vytvoření hezkého, skutečně bratrského a sesterského prostředí v našich sokolských jednotách; působí hřejivě a je nejlepším lékem proti tvrdosti cizího prostředí. Hlavně pak soustavná a činy projevovaná vzájemná láska působí blahodárně k lepší duševní odolnosti. Sokolství máme zůstat věrni po celý život, nejen v dobách příznivých, kdy je to lehké, snad i "v módě", a nevyžaduje žádných obětí. Pro nové utvrzení naší věrnosti vznešeným myšlenkám našich sokolských zakladatelů a jejich pokračovatelů musíme využít každé vhodné příležitosti v naší činnosti. Jednou z nich je slavnost skládání sokolského členského slibu našich nových členů; měli bychom se přičinit, aby také ostatní členové měli možnost při jeho konání si svůj členský slib obnovit. Zůstávejme věrni odkazu našich zakladatelů i když si zatím do Tyršova domu pro posilu chodit nemůžeme. Náš den však určitě přijde! 79 "Co bylo, bylo. Minulost, pokud svět stojí, se nikdy nevrátila a nevrátí. Působit lze jen v přítomnosti a v poměrech, jak právě jsou a které, i když se nám nelíbí, vždy jen prací předělat se dají." Dr. Miroslav Tyrš (1881). [pageend7]HOVOŘÍME K SOKOLSKÉ MLÁDEŽI I ULICE NÁS UČÍ SLUŠNOSTI Kdyby lidé žili samotářsky jako medvědi v jeskyni, mohli by si dělat, co by chtěli. Ale protože člověk je tvor společenský a žije ve společnosti druhých lidí, má k nim určité povinnosti. Jsou dány pravidly slušného chování. A tak se člověk musí podle těchto pravidel chovat, musí mít ohled na druhé všude: doma k příslušníkům rodiny, ve škole ke spolužákům, v zaměstnání k spolupracovníkům, na ulici, v divadle, ve vlaku a jinde ke všem ostatním lidem. Ke všem má být ohleduplný, pozorný a slušný. Slušnost může nejlépe uplatnit a učit se jí ve veřejnosti, na příklad na ulici. I ulice k nám mluví svou řečí. Dává nám příležitost k vykonávání dobrých činů, ukazuje nám i odstrašující příklady. Nevrážet do nikoho, vyhýbat se zvláště starým lidem, matce s dítětem, člověku nesoucím břemeno, slepci, kterého vede bílá hůl, to jsou všecko samozřejmě věci, které máme udělat bez rozmyšlení. My však přiskočíme i ku pomoci, hbitě ochotně, a budeme tím ukazovat, že jsme sokolové. Stačí, nechodit po ulici se zavřenýma očima a příležitostí k dobrým činům budeme míti dost. Plačícímu děcku pomůžeme najít matku, slepce převedeme na druhou stranu ulice, starým lidem pomůžeme při vystupování z vlaku, elektriky, ochotně a bez říkání jim uvolníme místo, pomůžeme nést náklad. Ale i zdravému a mladému ochotně povíme, nač se táže, vysvětlíme a ukážeme. Budeme dávat dobrý příklad a případně poučovat, půjde-li kolem nás nějaký průvod s praporem spolkovým nebo státní vlajkou, že je nutno zdravit ji smeknutím, právě tak potkáme-li pohřební průvod. Poučíme zvědavce, když se přihodí nějaké neštěstí. Někdy se nám naskytne i příležitost k zakročení, když vidíme, že někdo týrá zvířata, směje se nějakému ubožáku, tropí-li opilý výtržnost a podobně. Italský spisovatel Amicis napsal: "Cti ulici. Vzdělání národa se posuzuje především podle chování jeho příslušníků na ulici. Kde najdeš hrubost na ulicích, tam sídlí jistě v domácnostech." A má pravdu. Kde se lidé neumějí chovat slušně jeden před druhým, jací jsou pak doma, kde je nikdo nevidí? Proto pamatujte, že i ulice k nám mluví. Všem lidem ukazuje, jaká je sokolská mládež. Dává jí možnost, aby všem ukázala sokolskou výchovu v životě, aby dokázala, jak v tělocvičně vychováváme sokolským tělocvikem a myšlenkou Tyršovou. Dr. Miluše Waitová. "... Český sokol a stejně každý Cech vynikejž i dokonalou vzdělaností zevní při veškerém vystupování. V tělocvičnách pak lze k tomu dáti mocný podnět. Nemáme v nich snad zhrubět, ale naopak všechen způsob, všechen mrav, ba všechna řeč, jak ji tam vedeme, při vší nenucenosti přece k ušlechtění čeliž; vše, co podstupujeme, podnikejmež i na tomto poli způsobem čestným a ke cti svého národa." Dr. Miroslav Tyrš. 80 [pageend8]V EXILU 1948 .... c v ič it e l s k é Šk o l y po d a l pa mi Václav Ženíšek Dobrého úspěchu jsme docílili uspořádáním cvičitelských škol. Pomocí bratra dr. Petrželky, pracovníka v čs. YMCA, byl nám propůjčen jeden týden v lednu 1950 v "Training Centru", výcvikovém středisku americké YMCA v Prienu u jezera Chiemsee pod bavorskými Alpami. Toto středisko bylo používáno všemi národnostmi na území západního Německa. Považoval jsem to za neobyčejnou příležitost ku školení příštích možných cvičitelů, kteří se rozjedou po celém světě a připravil program na plných 7 dnů, z hodiny na hodinu. Sešlo se nám z pěti čs. i táborů, našim sokolským poža- | davkúm odpovídajícím, něco I přes 30 účastníků. Ředitelka I ústavu, původem Svědka, paní I Drier, byla velmi striktního I chování pokud se týkalo zé- I padnich zvyklostí a hned prv- . ního dne v sobotu večer mi její sekretář, pan Pour (Cech), tlumočil její rozladěni nad tím, že jsme porušili sobotní klid. Byla zvyklá, že každá národní skupina využívala pobytu ve středisku k rekreaci, ■ s minimálním, většinou jen debatním programem, který figuroval hlavně na papíru. Bylo to nepříjemné uvítám jehož se nám dostalo jen snad proto, že jsme se snažili býti pilnými. My jsme samozřejmě využívali každé hodiny a použili i soboty od budíčku v 7 hodin ráno, nástupem, vztyčením vlajky (ovšem americké YMCA), rozcvičením, pochodem a zpěvem, s přestávkami pro jídlo podle jejich místního pořádku. Náš program ovšem vyžadoval co největší využití propůjčeného času pro probrání celé Tyršovy soustavy, názvosloví prostných i všech 12ti nářadových druhů, her tělocvičných, závodivých i zábavných, sokolské myšlenky, dějin, organisace, chování a vlastnosti cvičitele atd. Teoretické a ideové předměty jsme improvi- sovali tak, že vždy jeden z účastníků přečetl článek z "Příručky pro župní zkoušky, župy Havlíčkovy", což byl tehdy náš hlavní zdroj učebního Výcvikové středisko v Prienu (Pohled od jezera Chiemsee) Zahájení cvičitelské školy 81 [pageend9]materiálu a zbytek hodiny určené pro toto téma byl použit ku prodebatování předmětu. Třetího dne, v pondělí večer, byl jsem volán do kanceláře paní Drier. Vzal jsem ssebou angličtinu ovládajícího účastníka kursu bratra Strunce, jako tlumočníka. Podle předcházejícího informování od jejího sekretáře pana Pou- ra, předpokládal jsem káravý průběh této audience a proto i pociřoval úměrnou nervositu. K našemu překvapení ale začala vykládat na stůl obsahy několika krabic ve formě balíčku čokolády a různých nám dosud nedostupných amerických pamlsků, a s příjemným úsměvem nám vysvětlovala, že těžce pracující zasluhují odměnu. Dostali jsme k rozdělení mezi naše kurzisty překvapivé podarování "na přilepšenou". O Sokole mnoho nevěděla. Považovala nás za příslušníky čs. YMCA a prohlásila, že jsme až dosud ta nejlepší a nejpracovitější národní skupina. Pochopitelně jsem se pokusil jí alespoň částečně něco o Sokole vysvětlit. Bylo to krásné rozluštění situace a škola proběhla až do konce týdne ve velmi přátelském ovzduší a za vzájemného respektu. O několik měsíců později, když jsme byli opět všichni zpět ve svých příslušných táborech, dostali jsme zprávu přes bratra E. Ransdorfa z Mnichova o úžasně pochvalné zprávě, která došla na ústřední Committee americké YMCA o skupině čs. sokolů s doporučením paní Drier k použití dalšího termínu, kdykoliv budeme potřebovat. Pí. Drier nám také prodloužila pobyt o dva dny a umožnila lyžařský zájezd do Niederaschau s poskytnutím průvodce-instruktora i lyžařské výstroje. Na základě jejího dobrozdání bylo nám umožněno použít tohoto výcvikového střediska k našemu druhému kurzu ještě v květnu toho samého roku, s více než 50 účastníky, kde už jsem se mohl rozdělit o vedení s bratry Kučerou, Markem a Mece- rodem. S pomocí paní Drier a jejím zprostředkováním jsme mohli použít po dvě půldne v týdnu tělocvičnu místních turnerů k výkladům a příkladům nářadových cvičení. Z chování a výroků účastníků obou škol, jsem přesvědčen o jejich úspěchu. Jistě, že dnes, po 40ti letech, mnohé podrobnosti vymizely z paměti a bylo by proto zajímavé, pokud se tato vzpomínka dostane do rukou kohokoliv z nich a kdekoliv na světě, kdyby nám o tom také něco napsali. Zahajovalo se rozcvičkou školení v tělocvičně turnerů 82 [pageend10]SOKOLSKÝ TĚLOCVIK VYCHÁZKA DO PŘÍRODY Cvičení a pobyt v přírodě je důležitou složkou sokolské tělovýchovy; působí blahodárně při plnění jejích tří základních úkolů: zdravotního, výchovného a vzdělávacího. Proto vůdčí zásadou v naší činnosti musí být konání cvičení v přírodě několikráte do roka a to všech našich složek - členstva, dorostu a žactva. Nejideálnějším prostředkem této činnosti je delší soustředěný pobyt v přírodě (tábornictví, osadnictví, putování); důležitou a v každém prostředí dobře proveditelnou činností jsou vycházky a výlety do přírody. V této hlídce popsaný příklad je náplní několikahodinové vycházky do přírody. Sraz účastníků je předem stanoven na místě odkud bude činnost vycházky zahájena, takže cvičenci se na sraz dostaví samostatně. V menších místech může být sraz u tělocvičny, odkud bude vycházka zahájena; ve větších městech dopraví se účastníci na sraz veřejnými nebo soukromými dopravními prostředky. Pochod k cíli. Pochodu k cíli využíváme k střídání chůze s občasným klusem a k překonávání přírodních překážek. a) Indiánský krok = 40 kroků chůze střídat se 40 kroky běhu. b) Přeskakování potoků, nízkých keřů, rychlé vyběhnutí nebo seběhnutí svahu. c) Slalomovité probíhání mezi stromy. Poznámka: rychlé úseky jsou následovány mírným vyklusáním nebo chůzí s cviky pro vydýchání. Činnost u cíle. Cílem je místo vhodné pro hlavní činnost výletu, t.j. palouk, mýtina v lese, lesní nebo polní cesta, přírodní park atd. a) Házená na cíl - kameny, šiškami do terče (jamky, vyznačeného kruhu na louce, na plechovku postavenou na hromádce kamení atd.) b) Cviky rovnováhy - přecházení vodorovných i šikmých klád, pokácených stromů, kamených zídek atd. c) Výskoky - na klady, hromadu písku (stěrku, kamení), balvan, přírodní hrbol - z místa, s rozběhem. d) přeskoky - malých keřů, klád (i několika na sebe položených), pařezů, balvanů, potoků, vyznačených met atd. 83 [pageend11]e) Ručkování ve visu na větvi stromu. Cvičení dvojic: a) Posilovači cvičení: cvičenec se drží J-l stromu, druhý se jej snaží odtrhnout. b) Víření: dvojice čelem proti sobě se drží v předpažení, špičky nohou u sebe; rychlým překládáním nohou a otáčením kolem osy dvojice provádí rychlé !x ^ víření. ^ c) Přenášení cvičencú: na ramenou, na zádech, přes rameno. Cvičent trojic, čtveřic: a) Přeskoky: roznožmo přes dva cvičence; jeden klečí, druhý se v předklonu opírá o jeho ramena. b) Víření - čtyři cvičenci tvoří vázaný kroužek, čelem dovnitř; kroužek se začne zvolna otáčet. Otáčí se první a třetí cvičenec, nohy druhého a čtvrtého se odstředivou silou zvednou od země a vytvářejí ramena "větrníku". Cvičení družstev s lanem: a) Přetahování dvou družstev. 84 [pageend12]b) Štafetový závod družstev s přeskoky lana. Přechod přes potok na provazové lávce: Cvičenci zbudují provazovou lávku ze tří lan. Nad vodorovné lano se upevní ve výši ramen dvě lana, metr od sebe vzdálené. Přechází se na dolním laně, cvičenci se přidržují dvou horních lan ve skrčení upažmo. Pochod zpět Během návratu k výchozímu srazu se účastníci zaměstnávají činností nevyžadující veliké vypětí - pochod zpět má být uklidněním po rušné náplni vycházky. Dobře se pro to hodí na příklad různé soutěže odhadu vzdálenosti, rozeznávání stromů podle nalezených listů na cestě, odhad uplynulého času atd. Je-li návrat po vhodném terénu (cestě atd.) využije se cesty zpět k pochodu se zpěvem. Všeobecná poznámka: Popsaná činnost vycházky se hodí pro žactvo, dorost a mladší členstvo. Aby z účasti nebyli odrazeni a necítili se vyloučeni starší sestry a bratři pro něž je popsaná činnost příliš rušná, mohou během pochodu k cíli jiti odděleně volnějším pochodem (bez uvedených běhů, překonávání přírodních překážek atd.). U cíle se mohou zaměstnat přípravou prostoru, met a překážek pro činnost a soutěže družstev a pověří se prováděním startů k závodivým soutěžím, určováním vítězů atd. Při zpáteční cestě, která je spojena s klidnější činností a je proto pro všechny účastníky již společná, mohou být starší účastníci předem pověřeni dalšími různými úkoly. Příklady: jeden může být požádán, aby účastníky vycházky podrobněji seznámil s druhy a zvláštnostmi stromů a květeny kraje, další, aby promluvil o pamětihodnostech okolí, a ještě další, aby s účastníky zopakoval, případně je naučil, text a nápěv písně pro pochod se zpěvem atd. Vycházka je vhodnou příležitostí k bližšímu seznámení všech příslušníků jednoty; je všude proveditelná a měla by proto být pro tento účel také plně využívána a stát se zcela samozřejmou součástí naší sokolské činnosti. 85 [pageend13]POHYBEM KE ZDRAVÍ (Rada "sokolíkům", zvláště těm dříve narozeným.) Jednou z cest jak zlepšit výkonnost srdcovo-cévntho systému, je pravidelná pohybová aktivita. Děláte i vy něco pro to, aby byl váš srdcovo-cévní systém odolnější a výkonnější? Možná patříte k těm, co každý den začínají aspoň pěti minutovou rozcvičkou anebo si uděláte 15 dřepů při otevřeném okně, navštěvujete jednou týdně cvičení anebo chodíte denně s pejskem na hodinovou procházku? Možná máte zahrádku, kde trávíte svůj volný čas okopáváním, zaléváním, střiháním atd. Je to dost anebo málo? Každá ze vzpomenutých druhů tělesné aktivity má svoje nesporné přednosti. Rozvíjí bud obratnost, koordinaci pohybu anebo svalovou sílu, vede k duševní pohodě, relaxaci. Ani jeden z uvedených druhů tělesné aktivity však nepředstavuje optimální zatížení srdcovo-cévního systému. K těm patří tak zvané aerobní druhy cvičení. Aerobní cvičení je takový druh tělesné aktivity, při které významně stoupá spotřeba kyslíku a energie za časovou jednotku. Charakterizuje ho zrychlené a prohloubené dýchání, zrychlená činnost srdce, při čemž průvodním znakem je pocení. K typickým aerobním cvičením patří: chůze, běh, plavání, cyklistika, ale jen tehdy, když se vykonává dostatečně intenzivně a dlouhodobě, jestliže má cvičení vytrvalostní charakter. Příliš pomalá chůze, i když trvá dostatečně dlouho a zdoláte na příklad 3-5 km, není aerobním cvičením! Výkonnost srdcovo-cévního systému si můžete ověřit jednoduchým testem: kolik metrů uběhnete za 12 minut. Průměrně výkonný muž by měl za tento čas zdolat víc než 2.200 m, žena asi 1.800 m. Jestliže si netroufáte běžet, poslouží vám chodecký test, čili za kolik minut zdoláte 5 km. Za přijatelnou výkonnost možno považovat u muže čas pod 42 minut, u ženy pod 46 minut. Zjistíte-li, že vaše výkonnost je velmi slabá, nezoufejte, začněte cvičit, ale aerobně! Jestliže máte pochybnosti o svém zdravotním stavu nebo máte více než 40 let, poraďte se se svým lékařem! Nikdy nepřepínejte své síly, cvičení vás nesmí vyčerpávat! Nezačínejte během, ale raději chůzí. Nezapomeňte se před cvičením rozcvičit, protáhnout svalstvo paží, nohou a trupu. Až potom následuje chůze, nejdříve v pomalejším tempu na celých chodidlách. Postupně přecházejte do poklusu - až potom začněte s vlastním cvičením. Délku a intenzitu cvičení zvyšujte až s narůstající výkonností. Na závěr cvičení se vždy dokonale vydýchejte a uvolněte všechny svalové skupiny. Nikdy nepřerušujte silné zatížení náhle! Výkonnost hodnotíme kromě subjektivních pocitů (únavy, těžkého dechu, tlaku na prsou, hučení v uších atd.) objektivně, podle pulsu. Deset minut po skončení cvičení má být jeho frekvence pod 100 úderů za 1 minutu. Pakliže tomu tak není, je třeba dávky snížit! Na závěr: kdy nemáte cvičit? V průběhu nemoci ani těsně po ní, bezprostředně po jídle (aspoň 2 hodiny po něm) a také ne tehdy, když jste vyčerpaní psychicky a fysicky. Nazdar! Vaše sestra z vlasti. 86 [pageend14]SPORT PŘES PADESÁTKU - PROČPAK NE? Bernhard Zoder Podle mého je člověk takový, jaké jsou na něho kladeny požadavky. Když se nebudou svaly, srdce nutit pracovat, podávat výkon, zakrní mnoho funkcí, které náš život potřebuje ke zdraví. To vše se děje podle biologických zákonů. A ani všemožné nové lékařské preparáty nemohou mnohdy pomoci, pakliže tělo nechce. Mnohdy tělesné málo náročné požadavky, pohybová lenost či pohybová nenáročnost vede k tomu (a i na příklad přejídání se, pití alkoholu přes míru, kouření - nad míru a i třeba mnoho medikamentů), že pro normální smrtelníky je už čtyřicet let takový bod, kdy se naše životní podmínky obrací k cestě do údolí. Naše tělo - bez tréningu - bez pravidelného tělocviku - může pořád méně a méně tělesně stačit, nemá výkonnost a musí neustále počítat s poruchami v těle, s biologickými poruchami, které se neustále ve větším měřítku vynořují a není pak proti tomu pomoci. Musíme se s tímto stavem smířit. Skutečnost je taková, že lékařsky ti 50-60ti letí mohou či mají výkon tak těch 13- 14ti letých. A samozřejmě zase ti dobře trénovaní starší lidé (ti pravidelně cvičící) vypadnou z tohoto rámce a v poměru na svůj biologický tělesný stav překonávají své stejně staré kolegy nejméně o 10-20 let. A navíc, což je dokázáno, ten netrénovaný 50ti letý potřebuje proti stejně starému sportovci pro úplně stejnou činnost 3 x větší počet pulsů. Z jakého důvodu ztrácí naše tělo výkonovou schopnost? Svaly ztrácí během svého života svoji elastičnost a prokrvení, ale na druhé straně svaly ukazují možnost až do vysokého stáří se udržovat a na určité cviky reagovat, t. zn. se svaly se může podle přesného plánu manipulovat. Toto specielní cvičení se musí přesně upravit podle stáří. Víme a je všeobecně známo, že náš pohybový aparát - kosti, chrupavky, tkáň a svaly, když je někomu přes padesát let, je ve funkci - pohyb velmi omezený. Pevnost celého tohoto aparátu je tak změněna, že dřívější pohyblivost se nemůže nikdy přirovnávat k mladším osobám. Mám na mysli právě cvičení, kdy cvičí pohromadě muži starší, dorost a i třeba ženy. Prostě starší osoby musí s tímto stavem přes všechno počítat. Při správném tréningu, při pravidelném cvičení ale zůstane srdeční výkon až do 60ti let skoro nezměněný. Není opět žádný přírodní zákon, který by říkal, že člověk přes 40 let je či patří do starého železa. Každý z nás se může skutečně se sportem až do vysokého stáří rozumně udržovat. A toto jsou poznatky z rozumně vykonávaného sportu. Na příklad je mnoho starších bratrů a sester, kteří ještě ve vysokém věku s námi cvičí a dokonce mnozí se zúčastní nářadových závodů. Ale pozor, starší lidé přes padesát by nikdy neměli provozovat výkonnostní sport. Výjimka je samozřejmě možná u těch, kteří provozovali výkonnostní sport již v mládí. A ten, kdo opravdu byl zvyklý sportovat a provozoval sport pro své zdraví, ten by neměl ani v pozdějším věku přestat. A v našich jednotách na celém světě tuto možnost se udržovat má skoro každý, kdo chce. 87 [pageend15]ZE SOKOLSKÉHO SVĚTA ŽUPA AUSTRALSKÁ Johannesburg, Jižní Afrika VALNÁ HROMADA jednoty se konala 31. ledna 1988 za potěšitelně veliké účasti 54 členů a několika hostů. Podané zprávy činovníků svědčily o dobré práci všech složek v uplynulém období v němž jednota dovršila již 16. rok sokolské činnosti v Jižní Africe; celkem bylo v uplynulém roce uspořádáno 18 podniků, z toho tři kulturní. Nejlépe se vydařil ples; úspěšný byl také výlet sokolských rodin na Utopii a autobusový výlet do Krugerova parku a Phala- borvy. Prvně pořádaného dětského tábora se zúčastnilo 44 dětí a tábor měl velice kladný ohlas v široké krajanské veřejnosti. Z pořádaných podniků byl vykázán čistý zisk R 1,325, takže se majetek jednoty zvýšil na R 10,612. Po schválení všech zpráv byl na další období zvolen nový výbor, jenž tvoří sestry a bratři: starosta Pavel Vrablic, místostarosta Jan Lan- dovský, náčelník Pavel Keist, náčelnice Alena Čáslavská, vzdělavatel Vladimír Krátký. Členové výboru: Pavel Peška (jednatel), Marie Jeřábkové (pokladní, kronikářka a matrikářka), Jozef Tomašovič (hospodář), Jiřina Chocholová (zapisovatelka), Jaro Lenghart (místovzdělavatel), Ivan Igas, Václav Pech, Karel Valchář. Hospodářskými a účetními dozorci byli zvoleni bratři Karel Jícha, Stanislav Maruška a Miloslav Tomeš. V závěrečném jednání valné hromady bylo usneseno založení stavebního fondu na postavení vlastní sokolovny a zvýšení členských příspěvků z dosavadních R 10 na R 20, z čehož polovina bude odvedena do stavebního fondu. TANEČNÍ VEČER pořádaný jednotou 26. února 1988 v sále Německého klubu v Edenvale byl velmi zdařilý i když pořadatelé očekávali trochu větší účast; přítomní se však výborně pobavili v příjemném prostředí a v pěkné společnosti sokolů a krajanů. SPORTOVNÍ DEN byl letos uspořádán v neděli 28. února na pozemku Mačarského klubu. Tento tradiční podnik jednoty je vždy velmi oblíbený a také letos se k soutěžím sešlo přes 120 účastníků, mládeže i dospělých. Sportovní den byl zahájen již časně ráno závody mládeže v lehké atletice, plavání a ve střelbě, v průběhu dne byl také sehrán fotbalový zápas dospělých s mužstvem Madarského klubu, a úspěšný den byl zakončen slavnostním nástupem s vyhlášením výsledků a udílením cen. V soutěži chlapců získal prvenství Mark Malínský, v soutěži děvčat Veronika Bu- riánková, která také největším počtem dosažených bodů se stala vítězem sportovního dne a získala putovní pohár nejlepšího sportovce roku 1988. Druhé místo v soutěži chlapců získal P. Golis, třetí J. Petrák. V soutěži děvčat byla druhá Jarka Gottfriedová, třetí Anna Kozáková. Přehled vítězů: Do 8 let: J. Peška (běh 50 m. a hod míčem), J. Malinská (plavání a plavání pod vodou), B. Hitha (střelba). 8-11 let: J. Petrák (běh 50 m., běh 500 m.), J. Gottfriedová (hod míčem, plavání pod vodou), M. Malínský (plavání). 11-13 let: N. Pear (běh 50 m.), M. Sněhota (běh 500 m.), A. Denhond (hod míčem, plavání pod vodou), M. Prengley (plavání). 13 - 15 let: V. Buriánková (běh 50 m., plavání, plavání pod vodou), P. Golis (běh 500 m., hod míčem). Od 15 let: K. Čáslavský (běh 50 m.), M. Hamalčik (běh 500 m., plavání pod vodou), P. Komaro (hod míčem), M. Gottfried (plavání). (Sokolské zvěsti.) 88 [pageend16]ŽUPA KANADSKÁ | W J ŽUPA KANADSKÁ 18. župní zimní hry Letošní župní zimní hry s obvyklými závody v lyžování se konaly 28. února, opět v lyžařském středisku Camp Fortune v pohoří Gatineau nedaleko hlavního města Ottawy a na rozdíl od několika minulých let, počasí bylo přímo ideální. Celkem se zúčastnilo 99 závodníků všech složek - 51 z Ottawy, 20 z Montrealu, 28 z Toronta (14 žáků, 8 žákyň, 9 dorostenců, 7 dorostenek, 40 mužů, 21 žen). Organizaci závodu vzorně připravil a řídil starosta župy a ottaw- ské jednoty bratr Karel Pinke; ottawští bratři a sestry se postarali o vše potřebné pro hladký průběh závodů: připravili slalomovou dráhu, vyznačili tratě na běh a zajistili všechny potřebné činovníky - vydavatele startovních čísel, startéry, časoměřiče, hlídky na trati, jakož i vítané občerstvení pro závodníky. Průběh závodů byl podstatně usnadněn použitím počítače, který výsledky průběžně zpracovával a vypisoval diplomy, takže ihned po skončení závodů bylo možné v rámci společné večeře výsledky vyhlásit a předat diplomy vítězům. Tímto se zcela mimořádně o hladký průběh her a jejich včasné ukončení zasloužili ottawští bratři Zimmer, který program na počítač připravil, a Zdeněk Holý, který půjčil svůj počítač a během her jej obsluhoval. V soutěži jednot zvítězil Sokol Ottawa a získal všechny tři putovní poháry celkovým počtem 283 bodů (mužské složky 140 bodů, ženské složky 143 bodů). Na druhém místě se umístila jednota Toronto se 133 body (mužské složky 87 bodů, ženské složky 46 bodů), na 3. místě jednota Montreal se 76 body (mužské složky 66 bodů, ženské složky 10 bodů). V obřím slalomu mužských složek docílil nejlepší čas Petr Kunstadt (Ottawa) 68,85 vt., u ženských složek Tereza Olivová (Ottawa) 80,75 vt. V běhu mužů na 10 km zvítězil Martin Hyníe (Ottawa) časem 38:05 min., v běhu na 5 km Martin Rýdl (Toronto) 19:34 min. V běhu žen na 5 km zvítězila Markéta Němcová (Ottawa) časem 25:23 min. Přehled výsledků: Slalom Káňata - hoši: 1. D. Bartl, Ottawa 88,9 vteřin, 2. L. Holler, Toronto 171.00 vt. Káňata - dívky: 1. M. Kunstadtová 63,7 vt., 2. N. Stovíčková 69,8 vt., obě Ottawa. Žáci 8-11 let: 1. R. Kříž, Ottawa 60,60 vteřin, 2. R. Hykel, Toronto 61.05 vteřin, 3. J. Holý, Ottawa 62.05 vt. Žákyně 8-11 let: 1. S. Složilová, Ottawa 70,30 vt. Žáci 11-14 let: 1. T. Smetana 80,50 vt., 2. T. Sřovíček 82,75 vt., 3. D. Smetana 84,30 vt., všichni Ottawa. Žákyně 11-14 let: 1. L. Holanová, Ottawa 103,70 vt. Dorostenci 14-16 let: 1. P. Glavaš, Montreal 87,20 vt., 2. D. Kurfůrst 89.80 vt., 3. D. Rakušan 90,05 vt., oba Ottawa. Dorostenky 14-16 let: 1. M. Koubová 82,45 vt., 2. T. Geřábková 82,65 vt., 3. V. Holanová 101,00 vt., všechny Ottawa. Dorostenci 16-18 let: 1. P. Bělohlávek, Ottawa 81,00 vt., 2. I. Sypták 97.05 vt., 3. M. Rýdlo 151,05 vt., oba Toronto. Dorostenky 16-18 let: 1. T. Olivová 80,75 vt., 2. B. Slíglová 84,35 vt., obě Ottawa, 3. J. Englová, Toronto 85.5 vt. Muži 18-30 let: 1. 1. J. Dubravčík 71.80 vt., 2. K. Dubravčík 73,10 vt., oba Montreal, 3. E. Kosař, Ottawa 73,95 vt. Zeny 18-30 let: 1. H. Mimrová, Toronto 82,40 vt., 2. R. Pospíšilová, Ottawa 82,45 vt., 3. Z. Zelenková, Toronto 106,25 vt. 89 [pageend17]Muži 30-40 let: 1. C. Cacha 81,55 vt., 2. L. Borovski 95,75 vt., oba Ottawa, 3. A. Bombera, Toronto 95,95 vt. Zeny 30-40 let: 1. M. Holá, Ottawa 85,55 vt., 2. S. Hollerová, Tor. 92,65 vt., 3. I. Borovská, Ottawa 97,35 vt. Muži 40-50 let: 1. P. Kunstadt, Ottawa 68,85 vt., 2. D. Engel, Toronto 69,45 vt., 3. P. Geřábek, Ottawa 75,90 vt. Zeny 40-50 let: 1. Z. Mokrá 90,30 vt., 2. S. Slíglová 93,25 vt., 3. H. Složilová 96,30 vt., všechny Ottawa. Muži 50-60 let: 1. P. Dubravčík 83,60 vt., 2. I. Banzet 86,60 vt., oba Montreal, 3. B. Čermák, Toronto 92,10 vt. Muži nad 60 let: 1. Z. Mimra, Toronto 117,50 vt., 2. V. Zajíc, Montreal 229,85 vt. Běh Žáci 8-11 let (2.5 km): 1. D. Zajíc, Ottawa 14:04 min., 2. R. Hykel, Toronto 15:24 min. Žákyně 8-11 let (2.5 km): 1. S. Složilová, Ottawa 14:34 min., 2. Z. Čermáková, Toronto 15:56 min. Žáci 11-14 let (2.5 km): 1. F. Boháč 12:38 min., 2. T. Smetana 13:00 min., 3. D. Smetana 15:19 min., všichni Ottawa. Žákyně 11-14 let (2.5 km): 1. L. Zajícově 12:58 min., 2. A. Vtípilová 13:27 min., 3. L. Holanová 15:05 min., všechny Ottawa. Dorostenci 14-16 let (5.0 km): 1. K. Hykel, Toronto 30:40 min., 2. T. Palkovič, Ottawa 35:05 min. Dorostenky 14-16 let (5.0 km): 1. P. Dadáková, Montreal 33:08 min., 2. V. Holanová, Ottawa 35:23 min. Dorostenci 16-18 let (5.0 km): 1. M. Rýdl, Toronto 19:34 min. Dorostenky 16-18 let (5.0 km): 1. T. Olivová, Ottawa 26:54 min. Ženy 18-30 let (5.0 km): 1. M. Němcová, Ottawa 25:23 min., 2. Z. Zelenková, Toronto 38:14 min. Ženy 30-40 let (5.0 km): 1. D. Holanová, Ottawa 32:35 min., 2. J. Dadáková, Montreal 35:54 min. ženy 40-50 let (5.0 km): 1. J. Heřmanová, Toronto 34:35 min., 2. M. Hřibová, Montreal 36:26 min., 3. J. Čermáková, Toronto 39:06 min. Muži 50-60 let (5.0 km): 1. B. Čermák, Toronto 25:26 min., 2. I. Banzet, Montreal 25:29 min., 3. S. Kaplan, Ottawa 26:25 min. Ženy 50-60 let (5.0 km): 1. D. Rýd- lová, Toronto 33:13 min. Muži 18-30 let (10.0 km): 1. M. Hy- nie 38:05 min., 2. M. Kopp 45:36 min., 3. T. Oliva 48:51 min., všichni Ottawa. Muži 30-40 let (10.0 km): 1. D. Pokorný, Toronto 64:01 min. Muži 40-50 let (10.0 km): 1. Z. Boháč, Ottawa 47:54 min., 2. R. Da- dák, Montreal 53:37 min. ŽUPA ŠVÝCARSKÁ Župní valná hromada Valná hromada župy se konala 14. listopadu 1987 v hotelu Du Pare v Badenu za účasti zástupců všech 9 jednot župy. Jednání zahájil a řídil místostarosta župy bratr Ing. J. Hájek, zapisovatelkou byla zvolena sestra B. Jordánová. Po schválení zápisu o minulé valné hromadě byly podány zprávy činovníků za uplynulé období; podali je: místostarosta bratr Jaroslav Hájek, který apeloval na všechny, aby nedopustili podporování různých extrémních snah, které jsou někdy velice rafinované za účelem rozkladu naší organizace, náčelník bratr Pavel Gruncl, náčelnice sestra Věra Grunclová, vzdělavatel bratr dr. Zdeněk Bidlo, jednatelka sestra Marie Zodrová a pokladník bratr Salvátor Sviha. Další zprávy podali vedoucí velmi úspěšného letního tábora sestra Božena Jordánová, revisoři sletového hospodaření sestra Králová a bratr Stěrbáček a bývalý župní starosta bratr Josef Dvořáček, který podal podrobnou zprávu o ukončení činnosti sletového výboru VL sletu. 90 [pageend18]Přítomní zástupci jednot podali pak zprávy o činnosti svých jednot. Aarau: jednota mé pobočku v Zenevě, tato však má veliké potíže s nákladným pronájmem tělocvičny a trpí nedostatkem cvičitelů, takže je nepravděpodobné, že by se její příslušníci mohli účastnit sletu v Paříži. Baden: pravidelné cvičení všech složek se koná celý rok i o prázdninách. Mimo to pořádá jednota společné výlety a tradiční již sokolský ples. Basilej: pravidelného cvičení se účastní 17 žáku a žákyň a 20 dospělých, cvičí se na nářadí, hraje se volejbal a stolní tenis. Jednota pořádá jarní volejbalový turnaj smíšených družstev a Mikulášskou zábavu s nadílkou pro děti. Bern: cvičení žactva vede sestra Komárkova, členstvo má velmi činný oddíl nohejbalu. Jednota pořádá pro děti Mikulášskou nadílku se zábavným programem a maškarní ples; na každoročně pořádaném Dnu uprchlíků v Bernu má vlastní kulturní a kulinářský Stánek; členstvo se schází během prázdnin na táborácích a jednota má patronát nad 9 pronásledovanými lidmi v Československu. Curych: cvičení se koná v několika skupinách, jednota má dvě volejbalová družstva a pořádá každým rokem tradiční a vždy velmi úspěšný sokolský ples. Lucem: kromě pravidelné cvičební činnosti pořádá jednota každým rokem podzimní turnaj volejbalových družstev, spolupracuje při pořádání žup- ních lyžařských závodů a podporuje jednu pronásledovanou rodinu v Československu. St. Gallen: cvičební činnost je velmi pestrá, chodí do něho stále noví členové, cvičí se na nářadí a hraje se volejbal. Členové jednoty navštěvují společně kina, divadla, hrají tenis a kuželky a jednota také podporuje dvě pronásledované rodiny v Československu. Solothurn: pravidelného cvičení se účastní 18 cvičenců, družstvo mužů hraje úspěšně ve švýcarské seniorské volejbalové lize; jednota pořádá společné výlety a táboráky, tradiční Mikulášskou zábavu a společenský ples a na parapletickém dnu v Solothurnu měla jednota vlastní Stánek. Winterthur: jednota má nejúspěšnější činnost ve všech oborech sokolské činnosti v župě; v pravidelných cvičebních hodinách se cvičí na nářadí a odbíjená za průměrné návštěvy 35 cvičenců; jednota pořádá každoročně Mikulášskou zábavu a vepřové hody. Vzhledem k tomu, že na minulé valné hromadě byli někteří činovníci zvoleni jen dočasně protože někteří z nich kandidovali také do funkcí v Ústředí, byly na této valné hromadě provedeny doplňovací volby v nichž byli zvoleni: starosta župy bratr Dipl.Ing. Jaroslav Hájek (Winterthur), 1. místostarosta bratr Dr. Miloslav Brepta (Solothurn), 2. místostarosta bratr Dipl.Ing. Václav Máder (Baden), vzdělavatel bratr Eduard Kořán (Basilej), náhradník zástupce župy v Ústředí sestra Božena Jordánová (Lucern). V závěrečné části valné hromady byl projednán a schválen program činnosti župy na příští období. Prvním podnikem budou župní lyžařské závody 28. února 1988, jejichž provedením byla pověřena jednota Baden. 19. března 1988 se budou konat župní ši- břinky v hotelu Holiday Inn v Regens- dorfu, které budou míti ráz "Na tý louce zelený". Provedením jarního turnaje v odbíjené byla pověřena jednota Basilej, pořádání podzimního turnaje bylo opět svěřeno jednotě Lucern. Zupní letní tábor sokolské mládeže bude pořádán od 17. do 30. července 1988; přípravou, organizací a vedením tábora byla pověřena sestra B. Jordánová. Jednota Basilej byla pověřena uspořádáním župních závodů v nářadovém tělocviku. Zupnímu výboru a župním cvičitelským sborům bylo uloženo projednat možnost pořádání župního tenisového turnaje a přípravu župní akademie na podzim 1988. Všechny podniky a veškerá činnost župy i všech jednot budou ohlašovány v župním věstníku "Zupní zprávy" a ve Zpravodaji, úředním listu Svazu čs. spolků ve Švýcarsku. (VH.) 91 [pageend19]ŽUPA VÍDEŇSKÁ ŽUPA VÍDEŇSKÁ Tragická smrt manželů Sokolových Vídeňské sokolstvo a celá čs. krajanská menšina v Rakousku utrpěla velikou ztrátu tragickým skonem manželů Dr. Jana a Milenky Sokolových, když 6. ledna 1988 za jízdy vozem k dceři do Oberwartu se jejich vůz srazil s protijedoucím vozidlem a manželé Sokolovi a s nimi jedoucí vnuk byli v této srážce usmrceni. Oba byli příslušníky generace, která vyrůstala v období mezi oběma světovými válkami a prožívala nebývalý rozkvět čs. menšinového života ve Vídni. Navštěvovali vídeňské české školy a maturovali na české reálce "Komenského" ve Vídni; oba byli od dětství příslušníky Sokola, Jan v Sokole Vídeň XV., Milenka (roz. Emilie Gruberová) v Sokole Vídeň XVI. Cvičili v žactvu, dorostu i členstvu a oba dlouhá léta příkladně pracovali v Sokole a v mnoha dalších čs. menšinových spolcích ve Vídni. Bratr Dr. Jan Sokol, vynikající lékař, známý chirurg, působil několik let jako činovník v Sokolské župě Vídeňské; v r. 1956 když se ve Vídni konal Jubilejní sokolský slet za účasti evropského sokolstva, Americké obce sokolské a sokolstva z Kanady, byl také režisérem zahajovacího sletového podniku, divadelního představení Langrovy "Jízdní hlídky" v Lidovém divadle ve Vídni. Velkou řadu let byl také předsedou Akademického spolku ve Vídni, generálním tajemníkem Československé jednoty Barák a jako zástupce této organizace členem předsednictva Menšinové rady české a slovenské větve v Rakousku. Oba se zasloužili o kulturní činnost čs. menšiny ve Vídni, působili mnoho let v krajanském divadle, v divadelním souboru Barák- Máj, a vystupovali v nesčetných představeních jak v Lidovém divadle, tak v Severově sále. (VSL - O. Češka.) Vídeň XVI. TRADIČNÍ MAŠKARNÍ z á b a v a jednoty se konala 6. února 1988 v tělocvičně jednoty ve Steinergasse. Veselá nálada byla již vyvolána při vstupu do budovy vhodnou a ráz zábavy dobře vyjadřující výzdobou sálu i šatny a účastníci zábavy, většinou v pěkných a vtipných maskách, se velmi dobře pobavili při osvědčené a oblíbené hudbě bratra Rozmarýna. Velmi potěšitelná byla účast početně zastoupené sokolské mládeže. K celkově dobré náladě přispěl také bohatě zásobený buffet a celý večer v příjemném a srdečném prostředí sokolských sester a bratří až příliš rychle pro přítomné ukončil. DĚTSKY MAŠKARNÍ PLES, který se také již tradičně koná vždy v neděli po maškarním plesu dospělých byl letos velmi úspěšný. Dostavil se velký počet dětí v pěkných maskách, hudba bratra Rozmarýna pěkně vyhrávala a k zdaru přispěla tombola s ha- strmánkem, zábavné a závodivé hry připravené a řízené vedoucími žactva. Rozradostněné tváře plné radosti a nefalšovaného veselí přítomných dětí byly nejlepší odměnou organizátorům tohoto oblíbeného podniku jednoty. (ZM a B.Z. - VSL.) ŽUPA ZÁPADOEVROPSKÁ Londýn "SOKOL LONDÝN 1903-1939" byl název přednášky, kterou přednesl vzdělavatel jednoty bratr Milan Kocourek na večeru pořádaném londýnskou odbočkou Společnosti pro vědy a umění (SVU) dne 30. ledna 1988 v síni Velehradu. Zajímavá a bohatým množstvím historických údajů dobře doložená přednáška tak zaujala přítomné, že vznesli žádost o její vydání tiskem. (Londýnské listy.) 92 [pageend20]černý rok čs. gymnastiky "Loňský rok byl černým rokem naší gymnastiky. Tím nejčernějším, jaký tento sport zažil. Oslavili jsme 125. výročí založení gymnastiky, byli vyhlášeni nejlepší gymnasté třicetiletého trvání ČSTV, ale naše vystoupení na zahraničních scénách nebylo zrovna nejdůstojnější oslavou." Tyto věty zahajují úvodní článek 1. čísla letošního ročníku časopisu "Sportovní-moderní gymnastika", úředního listu Cs. svazu tělesné výchovy (ČSTV) v Praze. Plných osm ze šestnácti stran textu bylo věnováno žalostnému stavu čs. sportovní gymnastiky, sportu, který v minulosti byl nejúspěšnějším čs. sportem vůbec, kdy Československo bylo zásluhou Sokola světovou "tělocvičnou velmocí". Jestliže se až dosud stálý sestup úrovně čs. nářadového tělocviku maskoval frázemi o "nebývalém rozvoji tělocviku a sportu v CSSR pod vedením KSC" a neúspěchy byly různě omlouvány vždy s poukazy na úspěchy, které se v socialistickém systému musí zcela zákonitě dostavit, nedal se již nijak zakrýt nebo omluvit všem zjevný úpadek na 24. mistrovství světa v nářadovém tělocviku konaném 18.-25. října 1987 v Rotterdamu, kde družstva mužů a žen docílila až dosud nejhorší výsledky a byla mnohdy předstižena družstvy poměrných nováčků v tělocviku jakými jsou Kanada, Korea, Austrálie, Brazilie. Již nadpisy článků v uvedeném časopise ČSTV naznačovaly jejich neradostný obsah: "Historický neúspěch", "Vystoupit z průměru", "Rozbor porážky naší sportovní gymnastiky"... Ústřední trenér PhDr. Jiří Kubíčka ve svém "rozboru porážky" uvádí, že 24. mistrovství světa "veřejně odkrylo všechny nedostatky, které se vyskytly v nedávné minulosti a které se vyskytují v práci našeho svazu i dnes" a jsou "pravdivou výpovědí o skutečné výkonnosti sportovců, kteří nás na tomto šampionátu reprezentovali". Po letech stálého omílání o nadřazenosti socialistického systému organizace tělesné výchovy nad systémem "buržoázního" Sokola v minulosti, objevil najednou autor zcela novou pravdu: "18. místo našich borců a 11. místo žen odpovídají předvedené kvalitě cvičení, jsou sportovním tre- stem za nedostatky naší práce na všech úrovních a ve všech oblastech činnosti gymnastického svazu a současného systému vrcholové sportovní gymnastiky." Ve svém rozboru neúspěchu družstva žen zahajuje Kubíčka porovnáním výsledků z Rotterdamu s výsledky předchozího mistrovství světa v r. 1985 v Montrealu. Rozbor "jednoznačně dokumentuje pokles ve výsledcích reprezentace" a "pád čs. gymnastiky do průměrnosti". Jestliže se v Montrealu družstvo žen umístilo ještě na 5. místě, bylo v Rotterdamu odsunuto na 11. místo. V Montrealu se v soutěži jednotlivkyň umístily Říčná na 8. místě, Poloková na 10., Dřevjaná na 20. místě; v Rotterdamu Poloková na 21. místě, Cástečková na 33., Tichopádová na 56. místě. V hodnocení "neúspěchu našich žen, který je vpravdě historický", píše dále, "... čs. družstvo bylo oproti soupeřkám slabší v dynamice provtedení částí i celých sestav. A to neplatí pouze v porovnání s těmi družstvy, která nás porazila (o Kanadě, Japonsku, KLDR, se kterými jsme prohráli poprvé na světovém šampionátu), ale i na cvičení některých Francouzek, Spanělek, Italek, Angličanek, ale i závodnic Řecka i Izraele. Dáte mi za pravdu", končí Kubíčka, "že to není dobré vysvědčení práce v našich tréninkových střediscích všech stupňů." 93 [pageend21]Jestliže si družstvo žen 11. místem alespoň zajistilo účast na Olympijských hrách (kvalifikovalo se jen prvních 12 družstev), družstvo mužů se 18. místem z účasti na Olympijských hrách vyřadilo. Kubíčka ve svém rozboru konstatuje, že družstvo mužů "jako náš representační celek v konečném součtu zklamalo, na kýžený cíl, zisku 12. místa pro kvalifikaci na Olympijské hry prostě nestačilo. Je to hořké přiznání, ale je to pravda", pokračuje, "ani výkonem bez kazu, ani za předpokladu cvičení bez hrubých chyb, by čs. gymnasté neobsadili místo, které opravňuje ke startu na OH. Mistrovství světa 1987 potvrdilo, že čs. mužská gymnastika nestačí na prudký světový vývoj, muži jednoznačně zaostali v jistotě cvičení. Náprava se docílí jen, bude-li vše podřízeno reprezentaci, skutečně vše bez výjimky. Jinak za čas budeme vzpomínat na 18. místo v Rotterdamu jako na úspěch minulosti, jako na dobu, kdy se u nás ještě na úrovni vrcholové gymnastiky cvičilo". Po povinných sestavách bylo družstvo mužů na 16. místě, ve volných sestavách uspokojily jen výkony na bradlech a kruzích; v přeskoku bylo družstvo na 20. místě, v prostných dokonce na 22. místě, za závodníky Švédská, Austrálie a Brazílie! V soutěži jednotlivců byl nejlepší D. Hil- bert na 33. místě; umístění dalších: 68. L. Hofer, 96. K. Hianik, 101. J. Hron, 103. J. Kasapidis, 123. V. Mu- reso. Pod nadpisem "Nežít z minulosti" končí Kubíčka svůj rozbor takto: "čs. sportovní gymnastika zaznamenala na 24. mistrovství světa značné ztráty. Muži neprokázali výkonnostní zlepšení a 18. místem klesli na nejhlubší příčku v historii tohoto sportu u nás. Družstvo žen pokračovalo ve slabších výkonech posledního období. Jejich cvičení bylo přirozeným vyústěním postupující krize v naší ženské gymnastice. 11. místo v soutěži družstev a slabší výsledky jednotliv- kyň představují taktéž nejhorší výsledek čs. gymnastiky. Přitom podmínky, které naše reprezentace měla, byly velmi dobré. Stejně tak i podmínky vytvořené pro činnost středisek byly lepší, než tomu bylo v minulosti. Pro přípravu reprezentace byl uvolněn dostatek finančních prostředků, bylo dovezeno kvalitní nářadí, byl zajištěn bohatý mezinárodní program. Požadavky na zdravotní péči byly taktéž pokryty, stejně jako nároky na trenér- ské zabezpečení, a zajištění výcvikových táborů. Výsledky sportovní gymnastiky na 24. MS nejsou tedy adekvátní vynaloženým prostředkům. Návrat na lepší místa bude obtížnější, než obhajovat pozice dříve získané. Příklad Bulharska, Itálie, Madarska a dalších by měl být motivační vzpruhou pro naši práci nejbližšího období. Sportovní gymnastika zůstává i přes porážku na 24. mistrovství světa jedním z nejúspěšnějších sportů československých dějin. Ze slávy minulosti se však žít nedá. Nechceme-li živořit ve stínu úspěchu minulých let, pak bude potřebné pracovat tak, jak pracují ti, kteří nás dnes porážejí." Únor milníkem i pro tělovýchovu V dalším, únorovém čísle, "Spor- tovní-moderní gymnastika" již opět oplývala chvalozpěvem o úspěšné cestě čs. tělovýchovy a sportu v uplynulých 40 letech. V úvodníku bylo připomenuto, že až do února 1948 "někteří představitelé Sokola" znemožnili komunistům ovládnutí čs. tělovýchovy a sportu, že "i ve sportu se snažila v letech 1945-1948 reakce roztříštit síly a znemožnit sjednocení tělovýchovy a nutno podotknout, že se to reakci zdařilo. Teprve únorové vítězství čs. lidu vedeného KSČ nad buržoazií se stalo rozhodujícím milníkem pro sjednocení tělovýchovného hnutí. Jedině lidově demokratické a později socialistické zřízení dávalo předpoklad pro růst a jedinečné mezinárodní úspěchy čs. reprezentantů na mezinárodních kolbištích...". 94 [pageend22]SOKOLSKÁ ŽUPA KANADSKÁ pořádá ve dnech 24. - 26. června 1988 svůj VlIl. SLET v Montrealu, hlavním městě kanadské provincie Quebec. Vlil. SOKOL CANADA SLET MONTREAL POŘAD SLETU: Pátek Celý den: * Závody žen a dorostenek v nářadovém 24. června tělocviku 1988 * Sletová soutěž mužů v odbíjené Večer: * Slavnostní zahájení sletu a kulturní večer s bohatým uměleckým hudebním pořadem Sobota Celý den: * Závody mužů a dorostenců v náračovém 25. června tělocviku 1988 * Sletová soutěž žen v odbíjené Večer: ♦ Společenský večer s tancem * Večer vítězů - vyhlášení výsledků sletových závodů na nářadí a soutěže v odbíjené Neděle Dopoledne: * Zkoušky všech složek 26. června Odpoledne: * Hlavní sletové vystoupení 1988 Další informace sdělí: VID. Sokol Canada Slet 1988, P.O. Box 457., Station N.D.G. Montreal, Québec, Canada H4A 3P8 95 [pageend23]5.-9. ČERVENCE 1990 VII. SLET ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 [pageend24]