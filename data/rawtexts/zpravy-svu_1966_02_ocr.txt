ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ROČNÍK VIII. ÚNOR 1966 SVU PRACOVNÍ KONFERENCE SVU V sobotu 19. února t.r. se konala v newyorské kanceláři SVU schůze výboru rozšířená v pracovní konferenci přizváním členů odborných komisí SVU a funkcionářů pracovních skupin. Dopoledne bylo věnováno konferencím generálního tajemníka SVU prof. Rudolfa Šturma s jednotlivými členy výboru. Pracovní konference byla zahájena odpoledne ve 2 hod. předsedou SVU prof. René Wellkem, který přivítal přítomné a předal slovo gen. tajemníkovi. Dr. Šturm konstatoval, že z 11 členů předsednictva je přítomno 7 členů (Wellek, Šturm, Šumichrast, Šejnoha, Karas, Rechcígl, Walzel) a zastoupen plnou mocí 1 člen (Šebor); z dalších 25 členů výboru přítomno 6 členů (Andic, Lexa, Munzerová, J. Němec, Radimský, Zlámal) a zastoupeno plnými mocemi dalších 5 členů (O. Černý, Pelikán, Škvor, E. Táborský, Vrázová). Z celkového počtu 36 členů výboru je tedy přítomno nebo zastoupeno plnými mocemi 19 členů, což jest nadpoloviční většina a výbor je tudíž schopen pravoplatně se usnášet. Gen. tajemník pak podal zprávu o přípravách na 3. vědecký a umělecký sjezd SVU, který se bude konat letos počátkem září na Kolumbijské universitě v New Yorku. Přípravy jsou v plném proudu a je již přihlášeno 86 přednášejících; jsou to vesměs osoby z akademického světa. Chceme tento počet zvýšit maximálně na 100 přednášejících. K přednášení jsou připuštěny všechny světové jazyky včetně češtiny a slovenštiny. Ostatní podniky spojené se sjezdem jsou ve stadiu příprav. Dr. Šturm se dále zmínil o návštěvě kardinála Berana ve Spojených státech. Na pozvání biskupa Mořkov- ského z Texasu přijede kardinál Beran 11. dubna do New Yorku a zdrží se v USA a Kanadě asi 6 neděl. Několik členů výboru SVU podalo návrh, aby dr. Beranovi bylo při té příležitosti uděleno čestné členství SVU. Po krátké debatě bylo jednomyslně rozhodnuto předložit tento návrh členstvu SVU k hlasování. Prof. Šturm se pak dotázal členů výboru, zda doporučují navrhnout valnému shromáždění jednání o změnu anglického názvu Společnosti v tom smyslu, aby se v něm nevyskytoval dodatek “in America”, což prý podle názoru některých zdržuje některé naše krajany mimo Ameriku od vstupu do SVU. Po debatě přítomných rozhodnuto jednomyslně tento návrh valnému shromáždění nepředkládat. Pokladník SVU dr. Šumichrast přednesl svou pokladní zprávu a rozdal přítomným podrobný přehled příjmů a vydání za minulý rok. Stěžoval si na liknavé placení členských příspěvků; tak na příklad v roce 1965 jen asi 290 členů mělo své příspěvky řádně a včas zaplaceny, v roce 1965 jen 383 členů. Vítal pomoc kanceláře při vybírání příspěvků a požádal kancelář, aby po ČÍSLO 2. [pageend1]ukončení akce rozesílaní výkazů za rok 1964 a 1965 přímo upomenuti a vyzváni k řádnému plnění svých člen- rok 1964 a 1965 přímo upomenutí a vyzvání k řádnému plnění svých člen- kých povinností. Rostoucí výdaje SVU nemohou hýt kryty jen z členských příspěvků a musíme se snažit získávat menší i větší dary, abychom mohli splnit předsevzaté úkoly. Předseda Publikační komise dr. Rech- cígl oznámil, že jednal s vydavatelem Sborníku z 1. sjezdu, fou Mouton and Co. v Holandsku, o vydání sborníku z 2. sjezdu. Jednání je na dobré cestě za předpokladu, že se zavážeme k odběru minimálně 300 výtisků. Předpokládá, že Sborník z 2. sjezdu vyjde během 1 roku. Stěžuje si, že přednášející nedodávají včas své přednášky a že některým musil psát a telefonovat znovu a znovu. Ročenka (Directory of Members) je v konečné fázi editování. Chybí již jen asi 10% dotazníků. Sborník k sedmdesátinám prof. Hlavatého vyjde asi v srpnu t.r. Festschrift pro prof. Dvorníka je dosud v přípravném stadiu. Dr. Rechcígl dále oznámil, že jednal předběžně s Mouton and Co. o vydání sborníku “50 let Československé republiky”. Také zde je předpoklad odebrání minimálně 300 výtisků. O věci se rozpředla delší debata. Závěrem bylo jednomyslně rozhodnuto požádat prof. Henry Kučeru z Brownovy university, aby přijal redakci tohoto díla. Dr. Jaroslav Němec referoval o “Who is Who” a dr. Radimský o “Proměnách”. Stěžoval si na nedostatek slovenských příspěvků, české musí mnohdy vracet pro nedostatek místa. Dr. Lexa doplnil jeho zprávu v tom smyslu, že Proměny jsou nyní finančně soběstačné, ovšem díky darům. Obsahově bohatá debata se vyvinula k otázce kulturní výměny mezi západem a východem. Byly prodiskutovány výhody a nevýhody této výměny, především ve formě, jak je dnes praktikována. Závěrem debaty bylo konstatováno, že asi polovina členů si přeje kulturní výměnu a polovina ji odmítá vůbec. Generálnímu tajemníkovi bylo pak uloženo, aby příležitostně navštívil americké ministerstvo zahraničí a důkladně se informoval o jeho úmyslech ve věci kulturní výměny. Zároveň mu bylo uloženo, aby jménem SVU žádal, aby tato výměna byla prováděna oboustranně a zvláště aby upozornil na to, že knihy a tiskoviny z Československa jsou připouštěny do USA, ale naproti tomu knihy a tiskoviny z USA příjemcům v Československu, až na výjimky, nejsou doručovány, ztrácejí se nebo jsou vráceny jako nepřípustné. Takto si SVU kulturní výměnu mezi západem a východem nepředstavuje. Prof. Šturm pak sdělil, že otázka literární soutěže SVU nebyla dosud vyřešena. V jednání se však pokračuje a zdá se, že se soustředíme na vědecké spisy a na výtvarné umění. Referent pro výtvarné umění velvyslanec Šejnoha ve svém referátu doporučil, aby se při letošním 3. sjezdu upustilo od výstavy výtvarného umění a aby se SVU soustředila na tuto výstavu v Montrealu v r. 1967. Tento návrh byl jednomyslně přijat. Dr. Jaroslav Němec pak přednesl otázku řádných a přispívajících členů SVU, respektive žádal, aby od dočasně liberální prakse v zařazování a v přeřazování členstva SVU se členská komise opět vrátila k původní přísné praksi a zařazovala nové přihlášené mezi řádné nebo přispívající členy přesně podle jednacího řádu členské komise, stejně tak aby postupovala při přeřazování. O věci se vyvinula debata, v níž mnozí přítomní podporovali jeho názor a stěžovali si, že v poslední době došlo k přeřazení několika členů ze skupiny přispívajících členů do skupiny řádných bez - podle jejich názoru - dostatečného opodstatnění. Pracovní konference, na kterou při- — 10 — [pageend2]WASHINGTONSKÁ PRACOVNÍ SKUPINA SVU Washingtonská pracovní skupina SVU uspořádala v pátek 7. ledna t.r. v Alliance Room - All Souls Church přednášku profesora Jaroslava Stránského z Londýna na téma “Československo mezi Mnichoven 1938 a únorem 1948”. Členové SVU a jimi uvedení hosté měli možnost osobně pozdravit vzácného hosta před započetím přednášky nebo při podávání občerstvení po přednášce. (Netřeba se zmiňovat, že přednáška tak vynikajícího řečníka, jakým byl a stále je dr. Jaroslav Stránský, zanechala u všech přítomných hluboký obdiv. Tato přednáška byla v pořadí 23. přednáškou v serii přednášek vhodně nazvaných “Příspěvky k vývoji idey čs. státu v letech 1938-1948”. Tato serie přednášek byla zahájena 27. listopadu 1959 a vystřídali se v ní přední představitelé politického a veřejného života československého z té doby. Domníváme se, že naše mimo-washingtonské členy budou zajímat témata zmíněných přednášek a proto v následujících řádcích uvádíme datum, jméno přednášejícího a název přednášky. 27.11.1959 Dr. Ladislav Feierabend: Mezi Mnichovem a 15. březnem 1939. 8.1.1960 Dr. Juraj Slávik: Dopis presidenta Beneše presidentu Mosczické- mu v mnichovské krisi 1938. jeli funkcionáři SVU z Kanady a z různých míst Spojených států, skončila. Řada problémů byla prodiskutována, byla učiněna potřebná rozhodnutí pro nejbližší budoucnost; znovu jsme si ověřili, že SVU je na vzestupu, že její úkoly se rozmožují a prohlubují, což ovšem vyžaduje, aby každý funkcionář i každý člen Společnosti i nadále rád a horlivě plnil své povinnosti a snad ještě více než dosud. Dr. Vladimír S. Walzel 12.2.1960 Dr. Štefan Osuský: Postoj So- vietského svazu v krizi ČSR. 4.3.1960 Dr. Jozef Lettrich: Slovensko a idea československého štátu. 8.4.1960 Arnošt Heidrich: Zahraničně politické příčiny naší tragedie v r. 1938. Část I. 7.5.1960 Dr. Vratislav Bušek: Československé studentstvo má staré hrdinné a svobodomyslné tradice. 7.10.1960 Václav Majer: Cesta do Moskvy a počátky Košického programu. 18.11.1960 Dr. Ladislav Feierabend: O Háchovi a o zkušenostech v protek- torátní vládě. 9.12.1960 Dr. Jaroslav Drábek: Příspěvek k historii počátků čs. odboje. 13.1.1961 Dr. Theodor Procházka: Berlín 1938-1944. Několik vzpomínek. 10.2.1961 Dr. Jozef Lettrich: Zkúsenosti z čs. domáceho odboja na Slovensku z rokov 1939-1945. 1.3.1961 gen. let. Josef Schejbal: Čs. letectvo za druhé světové války. 14.4.1961 Arnošt Heidrich: Zahraničně politické příčiny naší národní tragedie v r. 1938. Část II. 10.11.1961 gen. Dr. Mikuláš Ferjenčík: O slovenském vojenském národním povstání. 11.1.1963 Dr. Jaroslav Polach: Úloha a problémy čs. budapeštské zvláštní misse v druhém čs. odboji. 9.10.1964 Dr. Jaroslav Němec: Z “Obrany Národa” do čs. armády ve Francii. 18.12.1964 plk. gšt. Jaroslav Kašpar-Pá- tý: “Obrana Národa” v organisaci protiněmeckého odporu v letech 1939- 1943. 29.1.1965 Dr. Josef Anderle: Návrhy na úpravu státoprávního poměru mezi Čechy a Slováky v r. 1938. 26.2.1965 mjr. let. Herbert Němec: Vzpomínky na 311. bombardovací peruť. 23.4.1965 Dr. Adolf Klímek: Pokusy čs. komunistů v letech 1946-47 o vytvoření koalice s katolíky. — 11 — [pageend3]22.10.1965 Dr. Otakar Machotka: Pražské květnové povstání v r. 1945. 10.12.1965 Dr. Juraj Slávik: Velvyslanec Spojených států Lawrence Steinhardt o událostech, které předcházely komunistickému puči v únoru 1948. Vedle těchto přednášek washingtonská pracovní skupina SVU konala dalších 20 přednášek s různými náměty kulturními a vědeckými, jak jsou uvedeny níže v časovém pořadí: 3.12.1959 Dr. Václav Hlavatý: O problémech prostoru a času. 13.5.1961 Dr. Ladislav Radimský: Poznámky na okraj současné české literatury. 13.10.1961 Dr. Karel Steinbach: Vzpomínky na Karla Čapka. 12.1.1962 red. Ivan Herben: Bratr Josef. Vzpomínky na Karla Čapka z Lidových Novin a Josefa z koncentračního tábora. 16.2.1962 Marie Provazníková: Sto let Sokola. (Pořádáno se Sokolem Washington, D.C.) 5.10.1962 Dr. Josef Hajda: Společenské rozvrstvení v předválečném Československu. 21.11.1962 Dr. Edith Vogl Garrett: The Role of the Czech Composers of the 18th Century, Illustrated by Recording. (Pořádáno s Greater Washington Chapter of the American Musicolo- gical Society a s Music Library Association). 8.2.1963 Dr. Meda Sokolová-Mládková: František Kupka ve vývoji moderního umění a malířství od baroka k abstraktu 22.3.1963 Veršem i prosou. Připravila dr. Milada Lejková se spolupracovníky. 19.4.1963 Dr. Arnošt Šturc: Hospodářský rozmach svobodné Evropy. 18.5.1963 Dr. René Wellek: Dvě tradice české literatury. 11.10.1963 Lída Brodenová: Kultura dnešního Československa. 8.11.1963 Vojtěch N. Duben: Ledy se hnuly, Kulturní kvas v Československu. 3.12.1963 Dr. František Dvorník: Central Europe: The Coming of Christianity to the Slavs. (Pořádáno společně s Dept. of History, Georgetown University, Washington, D.C.). 14.2.1964 Dr Jaroslav Drábek: Literatura v exilu a exil v literatuře. Kau- serie s recitacemi. 13.3.1964 Dr. Milič Kybal: Latinská Amerika - země a lid. 10.4.1964 Dr. Ladislav Radimský: Máchův Máj. 23.5.1964 red. Ivan Herben: Čeští muzikanti v exilu, aneb: Hudba, kterou nemůžete jinde slyšet. 19.3.1965 Dr. Alexej B. Bořkovec: Chemická sterilizace hmyzu - nový způsob boje proti škůdcům. 15.5.1965 Dr. Otakar Odložilík: Organi- sace české vlády kolem Bílé hory. Výstavka starých českých mincí, organisovaná Dr. Milošem Jansou a jeho paní. Tato bohatá přednášková žeň, jež je zachycena písemně nebo na zvukovém pásu by neměla zůstat nepřístupnou ostatním členům SVU a celéširoké krajanské veřejnosti. Přáli bychom si, aby se washingtonské pracovní skupině SVU podařilo přemluvit svého člena dr. Jaroslava Polacha, který již kdysi na tomto projektu začal pracovat, aby znovu pokračoval v tomto záslužném díle, třeba za pomoci dalších členů skupiny. A kdyby se našlo několik nadšenců mezi námi, kteří by byli ochotni pomoci finančně a pracovně, snad by mohla ještě letos vyjít tiskem první část serie “Příspěvků k vývoji idey čs. státu v letech 1938-1948”. V.W. — 12 — V.W. [pageend4]ZÁZNAMY: Čestné členství SVU. Výbor SVU na návrh předsednictva se rozhodl navrhnout členstvu Společnosti, aby rozhodlo o mimořádném udělení čestného členství p. kardinálu Beranovi za jeho návštěvy v USA. Hlasovací lístek je přiložen k tomuto číslu ZPRAV SVU. Žádáme všechny řádné členy SVU, aby obratem vrátili kanceláři SVU vyplněný hlasovací lístek. Děkujeme vám. 900 členů SVU. V těchto dnech výbor Společnosti pro vědy a umění schválil členskou přihlášku dr. Františka Chytila, pražského rodáka, jenž působí v přítomné době jako biochemik na universitě Brandeis ve Waltham, Mass. Dr. Chytil je devítistým členem SVU. Pracovní skupina SVU Chicago konala svou pravidelnou výroční schůzi 18. února. Za značné účasti členstva byly provedeny velby předsednictva na rok 1966. Novou tajemnicí byla zvolena prof. M. Heinzová. Dosavadní tajemnice dr. H. Hrabíková resignovala vzhledem k plánovanému odstěhování ze státu Illinois. Její nové působiště bude pravděpodobně v Kalifornii. O- statní funkcionářina žádost členstva setrvají ve funkcích na další rok, včetně Dr. Mičky jako předsedy skupiny. Po skončení výroční schůze byly promítány zajímavé filmy z Evropy. SVU Chicago chystá na březen přednášku prof. K. B. Jiráka o jeho cestě do Maroka a jiných zemí. V dubnu bude velmi zajímavá národopisná přednáška na téma o Moravském folkloru, kterou přednese významný znalec v tomto oboru, profesor etnologie z Československa, který přednáší o folkloru v Československu na amerických universitách. M.Z. LYDIA SMUTNÝ STERBA, koncertní pianistka byla solistkou na televisním DR. ROBERT VLACH zemřel 29. ledna v Normanu v Okla- homě. Byl profesorem slovanských jazyků a literatur na Oklahomské universitě a vedoucím redaktorem jejího čtvrtletníku Books Abroad, v němž znamenitě povznesl počet i úroveň kritik a recenzí knih slovanských literatur, zejména českých a slovenských. Byl zakladatelem České kulturní rady, která se starala o svobodnou českou kulturu v zahraničí hned po roce 1948, kdy ještě na tomto poli nepracoval téměř nikdo. V rámci této organizace - a často v úzké spolupráci s Křesťanskou akademií v Římě - vydal několik kulturních sborníků a na padesát českých knih, svazků Sklizně svobodné tvorby. Jako český spisovatel napsal mnoho literárních studií, esejí, jiných próz i pohádek pro děti. Především však byl českým básníkem, jedním z nejlepších, které máme v našem kulturním exilu, bohatém na básníky. I jeho básnické překlady, zejména z ruštiny (Achmatová), zůstanou trvalým přínosem české literatuře. Kdo ho znal, musel obdivovat jeho inteligenci, tempo jeho práce a také nadšení, s kterým - často sám a sám - bojoval na nevděčném poli exilové kultury za podmínek nej- těžších. Jeho předčasná a náhlá smrt je těžkou ztrátou pro naši svobodnou kulturu, jíž zůstává být příkladem statečného vojáka na vartě, která nebude ztracena jen tehdy, nalezne-li Robert Vlach následovníky sobě podobné. L.R. programu Artists Showcase v Chicagu v neděli 2. ledna t.r. Paní Smutný Sterba hrála Mac Dowellův klavírní koncert v D Minor za doprovodu N. B. C. orchestru. Dirigentem tohoto zdařilého koncertu byl dirigent Joseph Gallicchio. — 13 — [pageend5]Newyorská pracovní skupina SVU uspořádala 25. února v kanceláři SVU další přednášku. Režisér, autor a známý divadelník Jan Snížek promluvil na téma Rozmarné úvahy o divadle. Způsobem, jen jemu vlastním, vylíčil přítomným, co to je divadlo, divadelní hra, jak se divadelní hra tvoří, jaký úkol mají v ní herci, jaký je rozdíl mezi tragedií a komedií, mezi činohrou a operou atd. Netřeba se zmiňovat o tom, že vtipná a zajímavá přednáška byla velmi často přerušována výbuchy smíchu. Řečník po zakončení přednášky byl po zásluze odměněn dlouhotrvajícím potleskem přítomných. Na žádost předsedy pracovní skupiny dr. Hanuše Lexy podal pak dr. Vladimír S. Walzel, člen předsednictva SVU, přehlednou zprávu o pracovní konferenci SVU, konané 19. února v New Yorku, a o současné činnosti SVU. Výkazy zaplacených a nezaplacených členských příspěvků. Kancelář SVU pokračuje v rozesílání těchto výkazů. Reakce členstva je asi z 50% positivní, t.j. členové vyrovnávají své nezaplacené příspěvky. Prosíme velmi naléhavě i ty členy, kteří dosud na výkazy nereagovali, aby své nezaplacené příspěvky co nejdříve zaslali na adresu kanceláře SVU. Pro zajímavost uvádíme dopis p. Karla Matouška, jenž je členem Společnosti od roku 1959. Dopis zní: “Jsem Vám vděčen za zaslání výkazu mých nezaplacených příspěvků. Jsem ve věku (84 let), kdy pamět člověku už neslouží a připomenutí je žádoucí. Ze ZPRÁV SVU, které mi pravidelně docházejí, těším se z úspěchů našich učenců a umělců v této zemi. Bude-li mi dopřáno přežíti tento rok, připomeňte mi opět v příštím roce moji povinnost. Mimochodem, já přijel do Ameriky v roce 1893. Se srdečným pozdravem Vám oddaný Karel Matoušek, Baltimore, Md.” Děkujeme p. Matouškovi za jeho krásný dopis, jenž může být příkladem pro mnohé mladší členy a přejeme mu ze srdce, aby ještěmnoho let užíval svého zaslouženého odpočinku ve zdraví a spokojenosti. Ročenka (SVU Directory of Members). Redaktorka Ročenky SVU, paní Eva Rechcíglová, žádá všechny členy SVU, aby ji okamžitě informovali o posledních změnách adres, postavení, akademických titulů, učelišť a pod. Zvláště žádá nové členy, kterým kancelář automaticky rozesílá příslušný dotazník, aby jej okamžitě vyplnili a vrátili. Všechny změny, jak výše uvedeno, a vyplněné dotazníky pro Ročenku zašlete obratem na adresu: Mrs. Eva Rechcígl, 1703 Mark Lane, Rockville, Md. 20852, USA. Redakce Ročenky se chýlí ke konci,rukopis bude v nejbližší době předán tiskárně a je pravděpodobné, že vyjde tiskem v době 3. vědeckého a uměleckého sjezdu SVU (září t.r.). Oslava narozenin prof. K. B. Jiráka. Krajanské organisace a spolky v Chicagu oslavily 75. narozeniny prof. Karla B. Jiráka v sobotu 26. února t.r. na slavnostním večírku pořádaném ve Staré Praze. Na večírku bylo vzpomenuto významu životního díla prof. Jiráka a jeho zásluh o českou hudbu. Společnost pro vědy a umění, jež udělila prof. Jirákovi čestné členství loňského roku, připojila se k oslavě telegramem, který oslavenci zaslal jménem SVU předseda a generální tajemník Společnosti. Při této příležitosti prosíme naše čtenáře, aby si opravili v lednovém čísle na straně dvě, odstavec první, 20. řádka shora, že kniha prof. Jiráka vyšla v pěti vydáních, nikoli v pěti dílech. MILOŠ ŠEBOR, profesor státní technologické university v Cookeville, Tennessee, podnikne několikaměsíční cestu do Evropy, jejímž cílem bude studium ingresních forem severozápadního pobřeží. Dr. Šebor se zdrží několik ne- — 14 — [pageend6]JOHANNES URZIDIL SEDMDESÁTNÍKEM Nemáme málo důvodů s úctou vzpomenout výročí Urzidilových sedmdesátých narozenin, které připadlo na letošní třetí únor. Nejen proto, že se narodil v Praze, že patřil a patří k slavnému souhvězdí německých pražských spisovatelů, v němž září Rilke, Kafka, Werfel, Max Brod, Meirink a jiní, nejen proto, že jeho spisovatelský věhlas stále stoupá, nýbrž a zejména proto, že Urzidil byl a je upřímným přítelem české kultury, kterou dobře zná, a české řeči, kterou mluví rád a často lépe než leckterý Čech, který bydlí v Americe kratčeji než Urzidil. A na svou rodnou Prahu nevzpomíná jen nostalgicky: miluje ji láskou básnickou a tvůrčí, je mu a jeho dílu pravým heuristickým principem. Praha je mu Die Verlorene Geliebte, jak zní název jeho knihy povídek, vzatých většinou z pražského prostředí, Praze věnoval svůj román Prager Triptychon, se znakem Prahy na obálce, v němž čtenář cítí všecky divné vůně pražských pavlačí a soudků s okurkami v Melantrišské ulici a slyší drnkot sklenic s čerstvou vodou, nosených sklepníky pražských kaváren. I v knize šesti hlubokých esejí Da geht Kafka, vystupuje nejen jeho přítel Kafka, o deset let starší Urzi- dila, nýbrž zas a opět Praha, bez níž by podle Urzidila Kafka nebyl Kafkou - a Urzidil Urzidilem. To však není vše! Jeho vypravování Der Trauermantel je půvabnou evokací jižních Čech s jeho Vltavou, lesy a hrady, s Vyšším Brodem a Krumlovem, jeho dílo Hollar, der Kupferstecher des Barock patří dnes již ke klasickým pracem o našem výtvarném umění a svou velkou studií Goethe in Böhmen poklonil se jako jeden z předních znalců tohoto německého mistra nejen svému miláčkovi, nýbrž i Čechám a oněm vzácným Čechům naší probuzenecké doby, s nimiž se Goethe buď osobně stýkal nebo s nimi korespondoval. A smím zapomenout, že Urzidil napsal dubnovému číslu Proměn článek o svých stycích s českými výtvarnými umělci v Praze, kterou má rád již proto, že “se v ní dělaly, jak známo, ve všech dobách většinou jen věci zakázané”? Zapomněl jsem ovšem na mnohé, co by sem patřilo. Nestačí však i to málo, nač si vzpomínám, abychom Urzidilovi přáli - od srdce a s trochou egoismu - ještě dalších mnoho a mnoho let literární činnosti? Dr. Ladislav Radimský děl v Irsku za účelem výzkumu ria- sových útvarů, a později v Norsku, kde předmětem jeho studia bude struktura fjordů. Na své cestě navštíví několik evropských universit, zejména geografické oddělení universitní koleje v Dublině a stolici geologie university v Bergenu. Praktický zájem Dr. Sebora je zaměřen na plánování fysicky uzavřených měst, jakým je na př. Bergen. Výsledky studia jsou určeny pro Státní akademii věd v Tenneessee a pro Státní plánovací komisi v Nashville. Knihovna SVU byla obohacena dalšími dary. Paní Feodora B. Pavlů, věnovala knihovně SVU vzácný dar, tří- svazkové Dějiny literatury české od Jaroslava Vlčka, dr. Václav Laška zaslal knihovně SVU šest balíků knih, které získal pro nás od chicagské university, dr. Jaroslav Cebe-Haberský věnoval SVU prostřednictvím dr. Radim- ského celou řadu knih s československou tematikou a dr. Jaroslav Němec přivezl z Washingtonu na vyzdobení kanceláře SVU bustu T. G. Masaryka — 15 — [pageend7]od zemřelého sochaře Vlacha a zarámovanou fotografii malíře Alfonse Muchy, vlastnoručně jím podepsanou, z doby jeho pobytu ve Spojených státech na začátku tohoto století. Středem pozornosti návštěvníků kanceláře SVU je nyní originál sochy Antonína Dvořáka vytvořený zemřelým již jugoslávským sochařem Ivanem Mestrovičem, jenž toto dílo před časem věnoval československému lidu a předal je Československé národní radě americké. Originál byl až do počátku února umístěn v Husově domě v iNew Yorku a byl v péči newyorského Oblastního výboru ČsNRA. Rozhodnutím Oblastního výboru ČsNRA byl nyní originál zmíněné sochy převezen do kanceláře SVU; zůstává ovšem i nadále majetkem Československé národní rady americké. Všem dárcům vyslovujeme upřímné díky a těšíme se, že i další členové SVU budou pamatovat podobnými dary na knihovnu a kancelář SVU. REDAKČNÍ ZPRÁVA Únorové číslo ZPRÁV SVU vychází tentokrát v březnu. Opožděné vyjití bylo způsobeno tím, že jsme chtěli čtenáře informovat o připravované schůzce newyorských členů SVU s p. kardinálem Beranem, který písemně projevil o tuto schůzku zájem. Až do uzávěrky tohoto čísla nebylo však možno datum a přesnou dobu schůzky zajistit vzhledem k tomu, že není známa přesná doba jeho příletu do New Yorku. Členové SVU z New Yorku a okolí, kteří se hodlají zúčastnit banketu na počest kardinála Berana, který uspořádá Národní svaz českých katolíků ve spolupráci s ostatními newyorskými krajanskými spolky a organisacemi v úterý 12. dubna večer v hotelu Roosevelt, mohou si objednat vstupenky na banket ($10.- za osobu) přímo v kanceláři SVU písemně nebo telefonicky (tel. 686-4220). S objednávkou zašlete ihned šek nebo peněžní poukaz na příslušný obnos. Březnové číslo ZPRÁV SVU vyjde koncem března nebo v prvních dnech dubna. Dubnové číslo vyjde již pravidelně. PLACENÉ OZNÁMENÍ: PROČ? Při koupi životního pojištění jednotlivec je často na rozpacích, kde by měl takové pojištění zakoupit. Jest přirozené, že většina nabídek je lákavá, slibující to či ono, často obojí. Avšak obezřetný zájemce, zvláště krajan, by si měl vždy položit následující otázky: Kdo představuje nabízející společnost a jaká je její minulost i přítomná pověst. V odpovědi na tyto otázky vyjde najevo, že ČSA je nejstarší bratrská podpůrná jednota v Americe, která od svého založení v roce 1854 je v rukou svého členstva, které z velké většiny pochází z českých rodičů; že po celých 111 let svého trvání se o své členstvo mateřsky stará a těší se vážnosti a úctě i mezi jinonárodnostními organisacemi. ČSA dnes nabízí to nejvýhodnější bratrské životní pojištění, plánované tak účelně, aby vyhovovalo požadavkům doby přítomné i budoucí. Členství v Jednotě ČSA poskytuje přátelské prostředí, jaké lze nalézti pouze mezi lidmi stejné krve. Členové Jednoty ČSA jsou ve své organisaci založené před 111 lety spokojeni. To je nejlepší odpovědí na otázku PROČ je dobře býti členem Jednoty ČSA. Její adresa je 2138 So. 61st Court, Cicero, Illinois - 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]