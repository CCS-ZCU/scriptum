ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 SVU Ročník XXIV. leden-únor 1982 číslo 1 Ve zprávách Společnosti pro vědy a umění se nemluví často o politických událostech. Ale to, co jsme v předvánoční době a v zimomřivém lednu sledovali v Polsku, to si jistě zasluhuje zmínku. Zprávy o stanném právu, o zatýkáních, o koncentračních táborech, prohlášení presidenta Spojených států, že “situace se zhoršuje, přestože byly zavedeny ekonomické sankce”, stovky uprchlíků na amerických konzulátech - to všechno přispívá k zneklidňujícímu pocitu déjà vu. Už jsme to všechno zažili: roku 1956 v Maďarsku, roku 1968 u nás. Generál Jaruzelski, polský Quisling, mluví o ekonomických a politických reformách, zatímco my se ptáme, kterým směrem se v příštích týdnech bude ubírat: zda Polsku nastane kadarisace nebo husákovština. Pasivní odpor vůči stannému právu přiměl římskokatolické biskupy v Polsku k uveřejnění pastýřského dopisu, ve kterém žádají znovuzřízení občanských práv. Polští intelektuálové, kteří jsou ještě na svobodě, protestují proti “metodám, které .zastrašují a zotročují společnost”, a prosí Komisi pro lidská práva při Spojených národech o pomoc. Symbolických gest je všude hodně. Komunistická strana Francie protestuje, a předsedové vlády Německé spolkové republiky, Anglie a Kanady spolu s presidentem Spojených států pořádají “Den Solidarity”. Jde z toho všeho smutek, protože to tolik připomíná srpen 1968. Ale - alespoň mají Poláci ničím nedělenou sympatii svobodného světa. Protože tenkrát v srpnu 1968, bohužel kravály při konvenci Demokratické strany v Chicagu odvedly pozornost americké veřejnosti od toho, co se dělo uprostřed Evropy. Je to malá, velmi malá útěcha. H.D. [pageend1]Roční schůze výboru Masaryk Publications Trust se konala v New Y brku 31. října za předsednictví profesora Reného Welleka, a za účasti paní Papán- kové a profesora Jiřího Gibiána. Dále byli přítomni Jan Tabor a Linda Vlasáková. Jednalo se o možnostech nových vydání knih T.G. Masaryka, obzvláště třetího svazku jeho studie Rusko a Evropa, který je rozebrán a dosud nebyl přeložen do němčiny, ačkoliv je o toto dílo v Německu velký zájem. Na schůzi bylo také schváleno rozhodnutí o poděkování za mnoholetou práci paní Ruth Crawford Mitchell, bývalé pokladnici a redaktorce knihy Alice Garrigue Masaryk, 1879-1966, vydané Pittsburghskou univerzitou s podporou Masaryk Publications Trustu. Čert a Káča ve Washingtonu Antonín Dvořák patří na prvním místě nepochybně Československu a ha druhém - Americe. O Americe mimo jiné složil svou Novosvětskou. Ameriku měl rád a Amerika dodneška miluje jeho. Dvořák zde žil od září roku 1892 do jara 1895 a řídil v té době newyorskou konzervatoř. Jeho skladby se zde hrají dodneška a určitě se hrát nepřestanou. Samosebou, ne všechny Dvořákovy skladby Amerika zná. Ale v Americe se vždy najde někdo, kdo to dobré z české a slovenské tradice Americe přiblíží. Co se týká Antonína Dvořáka a jeho oper, je to pani Lída Brodenová, jejíž umělecká kariéra začala v Brně a po dobu delší čtyřiceti let pokračovala ve Spojených státech, v posledním období ve Washingtonu. Lída Brodenová, kdysi přední pěvkyně, zde se svým souborem Sokol Opera Company nastudovala mimo jiné opery Rusalka, Šelma sedlák. Jakobín a nyní také komickou operu Čert a Káča, která měla ve Spojených státech svou premiéru. O její úrovni i o úrovni jejího nastudování svědčí snad nejlépe fakt, že v hlavním městě Spojených států přijala operu Čert a Káča pod svou střechu zdejší hlavní scéna - Kenne- dyho centrum. Bylo vyprodáno na premiéře a z velké části plno i na dvou reprízách. Před představením vyslechlo obecenstvo americkou a československou hymnu. Na chodbách Kennedyho centra byla tentokrát slyšet nejen angličtina, ale i čeština a slovenština, protože na představení se setkaly stovky Američanů českého a slovenského původu. Z New Yorku byly do Washingto- Zprávy SVIJ rediguje Hana Demetzová. Adresa redakce: 283 Greene St., New Haven, Conn. 06510. Zprávy SVC (SVU News) - Date of issue: November 1981. Issued bimonthly. Vol. 23, No. 5. Publisher: Czechoslovak Society of Arts and Sciences. Inc. Office of publication: Mrs. R. Bunza, 75-70199 Street, Flushing, N.Y. 11366. Tel.: 212-4790870. Annual subscription price: members $2.00. non-members S6.00. Second class postage paid at Flushing, N.Y. Postmaster: Send address changes to: ZPRÁVY SVC, Mrs. R. Bunza. 75-70 199 St.. Flushing. N.Y. 11366. 2 [pageend2]nu vypraveny pro krajany zvláštni autobusy. A úspěch představeni, jež se stalo manifestací americko-československého přátelství, byl velký. V souboru Lídy Brodenové jsou většinou Američané, kteří nemají s Československem nic společného. O to obdivuhodnější byla výslovnost zpěváků, kteří zpívali v českém originále. Výborní byli například tenorista italského původu Tony Torchia v roli Jirky, Charles Kopfstein - Penk v úlože čerta, Laurel Gatesová jako kněžna a určitě nikdo nezapomene na Káču Dagmar Whiteové, která vedle známých kvalit pěveckých tentokrát osvědčila i herecký talent v oblasti komiky. Paní Whiteová je českého původu, za svobodna se jmenovala Hasalová. Paní Whiteová, podobně jako známý virtuos na violoncello, František Smetana, vzdala poctu za úspěch představení především paní Lídě Brodenové, která operu “Čert a Káča” nastudovala a poprvé přivedla na americké jeviště. Pavel Pecháček Z činnosti členů Dr. Ivo D. Ducháček, profesor politických věd, přednášel v listopadu a prosinci o svém novém výzkumném projektu v Tucsonu v Arizoně, na kalifornských univerzitách v San Diegu a Berkeley, a na vysoké škole politických nauk v Claremontu v Kalifornii. Ducháčkův nový projekt se soustřeďuje na nižší druhy zahraniční politiky, kterou provádějí města nebo provincie zejména v pohraničních oblastech. Na toto téma provinční autonomie v oblasti mezinárodních vztahů Dr. Ducháček přednášel v lednu ve Filadelfii na pracovní konferenci Amerického sdružení profesorů pro mír na Středním východě. (APPME) Profesor Ľubomír Ďurovič, přednosta Slovanského ústavu Lundskej univerzity, prodekan Jazykovednej sekcie Humanistickej fakulty, vydal 8. ročník ústavnej ročenky Slavica Lundensia, venovaný slovenskej a českej filológii (Bo- hemica et Slovaca); z minulých ročníkov v č. 5 (Litteraria) článok o neznámých českých tlačiach, objavených v lundskej Univerzitnej knižnici. - Rediguje medzinárodný časopis pre štúdium ruského jazyka Russian Linguistics (spolu s A. van Holkom, Holandsko): práve odovzdal do tlače posledné číslo 6. ročníka. - Vedie výzkumný projekt: Vý- • voj jazyka detí jugoslávských immi- grantov v Švédsku (o niektorých doterajších výsledkoch výjde referát v Aktách kongresu AI LA). - V posledných rokoch študoval v archívoch v Toruni, Gdansku a Budapešti skupinu slovenských (a iných uhorských) intelektuálnych exulantov z konca 17. storočia v torun- skom a gdanskom gymnáziu. - Pre novú nórsku encyklopédiu Asche- houg & Gyldendal spracoval heslá o slovenskej literatúre umení a jazyku. - Napísal kapitolu o spisovnej slovenčine pre “The Slavic Literary Languages” (A. Schenker & E. Stankiewicz eds.), Yale Concilium on 3 [pageend3]International and Area Studies, 1980. Profesor Jiří Gibián, který učí ruskou literaturu na Cornell Univerzity v Ithace, N.Y., slouží také jako přednosta Visiting Committee of the Board of Overseers to the Ukrainian Research Institute při Harvardské universitě. Předsedal návštěvě této komise v říjnu a bude osobně referovat o výsledcích návštěvy výboru Harvardské university. Krajanský rozhlas v Clevelandu za vedení manželů Pražákových zařadil k výročí 80. narozenin básníka Jaroslava Seiferta vzpomínku, kterou přednesla vdova po hudebním skladateli Blanka Jiráková z Chicaga. Přečetla ukázky veršů a velmi vhodnou a srdečnou vzpomínku, která se setkala s velkým úspěchem. Clevelandský básník Přemek Kocián to vyjádřil slovy: “Paní Jiráková má hluboký cit a poměr k umění ve kterém vyrůstala se svým manželem Karlem - jehož hudby si velice vážíme. Měla hodnotnou přednášku o našem slavném básníku J. Seifertovi a její recitace se dotkla našich srdcí.” V květnu tohoto roku obdrží Dr. Vladimír Krajina čestný doktorát věd (honoris causa) od Universitý of British Columbia ve Vancouveru. Dr. Krajina byl také jmenován čestným členem Kanadského řádu (Order of Canada). Gratulujeme! Tomáš Lax, který učí na Southern Alberta Institute of Technology v kanadském Calgary, bude mít v dubnu výstavu svých grafických prací v galerii Moos v Torontu. Člen SVU, prof. Dr. Jan Milic Lochman, rektor university v Basileji byl slavnostním řečníkem při 70tém výročí založení českého spolku Domov v Basileji. Profesor Antonin Měšťan z university ve Freiburgu v Německé spolkové republice nám poslal referát o své činnosti: r. 80 jmenován řádným profesorem slavistiky (Ordinarius); referát na konf. Opus Bonum 13.-17. 5. 81 o české kultuře ve srovnání s kulturou tzv. malých národů střed, a vých. Evropy; referát na konf. ( nesca o Dostojevském v Mnichově 11.-15. října 81 “TGM a Dostojevskij”; ref. “Musejník a čas. Ost und West” na konf. ve Schwanbergu 25.-30. září 81; články v posledních 3 létech: “Dobrovský jako člen Společnosti nauk a zednáři”, Bayreuth 79; “Češi a Poláci v 16. stol, v literatuře”, Giessen 80; “Dobrovského cesta do Ruska...”, Berlín 80; “Goethe a Češi”, Giessen 81; “Čes. liter. 1968-80”, Svědectví a polská kultura (Paříž) 81. Josef Motal, docent na Katolické universitě v Miláně, přednášel o sv. Cyrilovi a sv. Metodějovi jako původcích naší kultury. Přednáška se konala v kulturním středisku sv. Ambrože v Miláně, které je slavné také tím, že tam je možné najít staré české kodexy. Minulý podzim pořádal profesor Jaroslav Mráček se svými kolegy na San Diego State University program o hudbě patnáctého a šestnáctého století. Program zahrnuje přednášky o hudební vědě, diskuse a semináře o tom, jak najít vhodné 4 [pageend4]cesty k provedení středověké hudby, studium starých hudebních nástrojů, kostýmů, skupinových tanců a lidových zvyků tohoto období. První koncert programu, španělská středověká hudba, věrně zachytil zvuk a provedení hudby středověku. Dr. Jaroslav Němec, bývalý předseda SVU, měl 1. listopadu projev na pittsburské univerzitě (Cathedral of Learning, Czechoslovak Room) k 28. říjnu. Mluvil o Masarykovi, o jeho činnosti v zahraničí a vlivu na český a slovenský lid doma. Němec také ve své řeči připomněl, že SVU uctí 64té výročí vzniku československé samostatnosti svým XI. sjezdem koncem října 1982 právě na pittsburské universitě. V Curychu byl na oslavě 28. října slavnostním řečníkem bývalý předseda SVU, Dr. František Schwarzenberg, žijící nyní na penzi v Rakousku. Clen SVU prof. Dr. Miloš Šebor, působící na Eastern Kentucky University v Richmondu, KY, vydal u Křesťanské akademie v Římě další knížku zajímavých povídek, Na okraji dne: Listy z rodinné kroniky. Jako spoluautor je uveden jeho zemřelý bratr Miroslav Šebor. Několik Miroslavových povídek a výbor z jeho poesie tvoří součást této hezké publikace. Za záznam stojí zriedkavý prípad paralelnej publikácie tej istej štúdie v Československu a na Západe. Nemecky písanú filozofickú esej “Humanitätsideal als Ideologie”, ktorú uverejnil časopis mníchovské- ho Collegia Carolina Bohemia (A Journal of History and Civilisation in East Central Europe) pod re- dakcou prof. Karla Bosla, uverejnili bez vedomia autora, Dr. Bronislava Štefánka, aj českí filozofi Milan Machovec, Petr Pithart a Josef Dubský roku 1980 vo svojom “samizdatovom” sborníku .k 130-mu výročiu narodenia T.G.M.: “T.G. Masaryk a naše súčasnosť’. Profesor Antonín Vlach z Hamburku nám poslal vánoční přání a poznamenal, že SVU si získává už pro tu houževnatost obdiv, a že to je dobrý základ pro budoucnost. Děkujeme za povzbudivá slova i za přání! Judr. Joseph Karel Hašek, president Combined Agencies Corporation ve Washingtonu, se právě dožil sedmdesátky. Gratulujeme a přejeme hodně zdraví a spokojenosti! 5 [pageend5]Z činnosti místních a oblastních skupin Skupina Cleveland Přednáška a hudební úryvky Alberta Petráka o českých hudebních skladatelích od sedmnáctého století do doby přítomné byla dne 20. listopadu t.r. kouzelným proutkem otevírajícím říši klasické hudby. Byla živou vodou českých říček přivádějících přítomné posluchače do éteru naprostého uvolnění, krásy oživených hudebních nástrojů a vzala je do středu vynikajících symfonických orchestrů, otevírajících brány .1. M v sliv ečkov i. V. Novákovi, Fibichovi a celé zlaté struně našich skladatelů, kteří těžkou hřivnou přispěli k poznáni našeho lidu a naší země. Program připravila a zahájila předsedkyně SVU v Clevelandu, pani Dagmar Posedělová, jejíž různorodé kulturní podniky se stávají pravidelným dostaveníčkem milovníků literatury a hudby. V rámci série přednášek o české a slovenské literatuře pořádaných clevelandskou odbočkou SVU. Martin Hrabík. předseda krajanského výboru otevřel okno do Šaldových vinic poezie i do ostrých, trnitých strání polemiky. Přednáška nazvaná “F.X. Salda očima čtenáře” se konala dne 15. ledna m. r. v Gwin zámečku na břehu jezera Erie. Obdivujeme bratra Martina Hrabíka pro jeho důslednost a dokonalost. Nashromáždit stoh hodnotného i různorodého materiálu na F.X. Saldu, básníky. novináře, romanopisce a výtvarníky té doby bylo nemalým úkolem, kterého se přednášející jedinečně zhostil. Tón jeho mluvy nesl punc přirozenosti. lidskosti a znalosti obtížné látky. Saldovy kritiky a básně byly čteny a recitovány předsedkyní SVU Dagmar Posedčlovou, která přivítala přítomné hosty a představila přednášejícího, dále recitovali Jarmila Vlková, dr. Mirek Poseděl. Ladislav Lepík a Přemek Kocián. Čas je vždy pánem situace a proto jen z části byly rozbírány polemiky, jako na příklad Salda - Peroutka, "Kozí bobky z Parnasu" a jiné. Přítomné posluchače neobyčejné zaujala málo známá Saidova báseň “Selský svátý Václav" uveřejněná ve Venkově roku 1917. Přemek Kocián Skupina Londýn V sobotu, 26. září přednášel A. l omský: Katolická oposice v Československu posledních let. A. l omský je členem Keston College, která se specialisuje na studium náboženských poměrů ve východní Evropě. Přednášející podal nejdříve přehled vývoje oficiální církve v minulosti, její oslabení za první Republiky, snadná a téměř úplná likvidace po r. 1948 a vznik Mírového hnutí a později Pacem in Terris. V hlavni části své přednášky se A. Tomský soustředil na vcelku málo známý vývoj církve posledních let, kdy v době vzniku Charty 77, paralelně ale z jiných důvodů a užívajíc jiných metod, nastává církevní renesance, hlavně mezi mládeží a kněžími bez 6 [pageend6]státního souhlasu, která vede k vzniku hojné samizdatové literatury s náboženskou tématikou. Tato obrodná činnost, začíná mít pozitivní vliv na oficiální církev, která projevuje mnohem pevnější postoj vůči atheistickému státu. V sobotu, 28. listopadu byla na pořadu přednáška Daniela Borsuka: Afganistan. Tato přednáška se jen okrajově dotýkala dnešní politické' situace, okupace Sovětským svazem, ale podala výborný přehled o této nám vcelku neznámé zemi. Konglomerát národů a kultur, kterému se dnes říká Afganistan měl již od starověku pohnutou historii: Tažení Alexandra Velikého, kulturní přínos Islámu, katastrofální nájezdy Mongolů, spory s říší Mo- gulů a jejich dědiců Britského imperia, a konečně dosažení nezávislosti v r. 1919. Zvláštní kapitolu věnoval přednášející poměru k Rusku, které již od začátku 19. století se vměšovalo do afganských záležitostí ve své snaze proniknout k jižním mořím, a jeho dědicům, Sovětskému svazu, jehož imperialism způsobil dnešní tragickou situaci země. L. Roubinek Skupina Los Angeles Byla v roce 1981 činnou zajímavým způsobem programově i co do speciálních událostí. Tak možno začíti s přednáškou bývalého dvojnásobného předsedy SVU prof, dra R. Wellka na UCLA podávající moderní analysu literatury, jejího složení a poměru ku vzdělanosti. Neméně zdařilou byla přednáška prof. dra. J. Mráčka ze Státní University v San Diegu o dru Janu Loewenbachovi (1880-1972) a jeho působení v U.S. Dr. Loewenbach co hudební kritik, autor a publicista, jest zajímavým námětem a dr. Mráček se mohl výborně zhostit svého úkolu tím spíše, že pracuje též na rozboru písemné pozůstalosti věnované do San Diega. Při obvyklém jarním společenském večeru udělila skupina stipendia třem výborně kvalifikovaným příjemcům. Laura Godfrey a Pavel Spirra de Cleaves oba z UCLA a Martin J. Matustík (Loyola University), který, a to by mělo sloužit co příklad hodný následování, promluvil později v rámci měsíční schůzky o filosofii a životě dra Jana Patočky. V příbuzném směru přednášel na jiném večeru člen výboru a prof. UCLA dr. S. Segert o českém náboženském dědictví obzvláště slovenských luteránů, u příležitosti dvoustého výročí proslulého tolerančního patentu. V rámci různosti pořadů členských schůzí byly zařazeny tři večery, jeden s přednáškou prof. M. Plavce (UCLA) o vesmíru a astronomii, další s přednáškou prof. J. Marvana (Monash University) o Češích a Slovácích v Austrálii, jiný pak večer se zvláštním zřetelem k dvoustému výročí založení města Los Angeles, o Češích a Slovácích v Los Angeles. Ve stejném směru po stránce různosti pořadu schůzí možno zařaditi zájezd skupiny do Santa Barbary s umě- lecko-historickým programem; podaným Kamilou Alleyn, českého původu, absolventkou Karlovy university, přednášející toho času na 7 [pageend7]UCLA. Cistě hudební zážitek poskytl prof. Ján Valach, slovenského původu, dirigent Státní opery v Antverpách, svým varhaním koncertem. Skupina se činně zúčastnila oslav 28. října, pořádaných poprvé společně všemi krajanskými orga- nisacemi v Los Angeles. Závěrem roku, u příležitosti voleb na další dvouleté období, přednášela členka SVU pí H. Paulsonová o Tahiti. Nový výbor sestávající z patnácti členů, zvolí své funkcionáře začátkem roku 1982, s jejich oficielním nastolením na tradičním represen- tačním večeru v únoru 1982. L.A. Krátký Skupina Montreal Skupina SVU Montreal zaznamenala za uplynulý rok bilanci bohaté činnosti. Na podzim 1980 uspořádala besedy se spisovatelem Jar. Vejvodou a prof. A..L l.iehmem s filmovým představením: Všichni báječní muži s klikou. Ve spolupráci s Polskou Akademií a universitou Concordia byla v listopadu uskutečněna přednáška prof. Milice Čapka o T.G. Masarykovi. V únoru 1981 měldr. Richard Drtina přednášku ilustrovanou diapositivy na téma: Umění světového a českého baroka. Finanční výnos této přednášky, 160 dolarů, byl věnován na Fond Charty 77, na pomoc rodinám persekvovaných chartistů v ČSR. V dubnu v Montrealu besedoval, zpíval a recitoval ze své tvorby písničkář Karel Kryl. Na podzim, ve dnech 23.-24. října 1981 byla montreálská skupina hostitelem a pořadatelem výroční konference SVU. Pro návštěvníky byly zorganizovány výstavy, vědecké přednášky a společenský banket s kulturním programem, hudbou a tancem.; Z výstav organizovaných při konferenci to byly: vzpomínková výstava knih exilového básníka P. Javora. (Poděkování patří paní A. Škvorové za zapůjčení řady děl zesnulého básníka.); dále výstava obrazů, keramiky a plastiky čs. umělců z Montrealu a celé provincie Quebec, a výstava knih vydávaných čs. nakladatelstvími v exilu (Org. Distribution Bohemicum, p. V. Křivánek) Na výstavě umění vystavovalo 14 umělců celkem 41 děl. Všichni vystavující umělci mají profesionální průpravu ať v ČSR nebo v zahraničí. mnozí mají za sebou řadu výstav v Evropě i v USA. takže výstava měla velmi dobrou uměleckou úroveň. Vystavující umělci: I. Dobroru- ka, G. Bohdal.J. Bělík. J. Jeníčková, G. Kaiser, B. Klčko, M. Lapka. E. Lapková, F. Mokruša. R. Rabová- Reichmanová. M. Reindl, H. Schmausová-Shoonerová. O. Ul- manová, A. Vojtěchová. Všem patří dík za účast, zvláště monitoroví výstavy I. Dobrorukovi. Také knižní výstava byla velmi úspěšná, prodalo se za několik set dolarů knih vydaných exilovými nakladateli. Panel vědeckých přednášek byl věnován velmi aktuálním problémům energie. Přednášeli čs. profesoři z montreálských universit a výzkumných ústavů. Monitor panelu: pjof. V. Zajíc. (Jemu zvlášť a všem předná- 8 [pageend8]sejícím patři naše poděkování.) Témata přednášek: Energy, the challenge for the world; prof. Pavlásek. McGill Universit}; Nuclear fission, a compromise between energy needs and a hazard to by accepted; prof. J. Teichman. Univ, de Montreal; Thermonuclear fusion, a promise of tomorrov: dr. V. Fuchs; HydroQuebec Institute of Reseach, Montreal; Alternate energy sources, availability. dispersion, scale; prof. V. Zajíc. Hydro-Quebec Institute of Research. Montreal; Progress and Humanity; prof. V. Zeman. Concordia Univ.. Montreal. Vyvrcholením i zakončením konference byl společenský banket. President SVU prof. L. Pospíšil na něm v úvodu předal diplom čestného členství profesoru torontské university G. Skillingovi. Jmenovaný je znám nejen pro svou vědeckou práci věnovanou problematice Československa, ale i pro svou osobní angažovanost za naši věc. Zvlášnimi hosty banketu byli vedle prof. G. Skillinga a presidenta SVU prof. L. Pospíšila a jeho pani také místopředseda SVU prof. H. Kučera, gen. sekretářka paní B. Glossová. pokladník hlavního výboru SVU p. F. Marlow, (který přiletěl až. z Kalifornie), redaktor Proměn ing. .1. Stasa, zástupce skupiny SVU New York prof. M. Fryščák. hosté z Toronta ’i jiných částí Kanady, ke zdaru podniku a velmi dobré atmosféře přispěl pěkný počet účastníků. Banketu se zúčastnilo 80 hostí. výstavy1 shlédlo kolem sta návštěvníků. odborné přednášky měly ke 40 posluchačů. (Česká minorita v Montrealu není přitom příliš početná.) V kratším kulturním programu v úvodu banketu recitovala ing. V. Valáškové z básni P. Javora a smyčcový kvartet .1. Kaisera zahrál z kvarteta A. Dvořáka, opus 51. první dvě vět\. Po večeru hrál k tanci i poslechu ing. S. Bláha. Z další čiiwosti SVU Montreal: Na listopad připravila prof. S. Zajícové večer ke 140. výročí narození Ant. Dvořáka. Klavírní ukázky; prof. D. Rydlová. Montreálská skupina SVU pokračuje také ve shírce na Fond Charty 77 na pomoc rodinám persekyováných chartistů v ČSR. V listopadu byla odeslána výboru Fondu do Stockholmu částka 800 dolarů. (Adresa: Charta 77 Foundation; Box 50041; S-10405 Stockholm 50; Sweden) Odtud jsou peněžní podpory odesílány do ČSR. Na Prix Jan Palach do Paříže odeslala skupina 75 dolarů. Výbor SVU Montreal pracoval v tomto období ve složení: Předseda dr. Richard Drtina; členové výboru: ing. V. Valášková. L. Křivánek, S. Zajícová, dr. V. Zeman. Skupina San Francisco promítla 16. ledna v San Francisco State University film Václava- Kršky “Z mého života” s Karlem Högrem v roli Bedřicha Smetany. Českou Filharmonii a Orchestr Národního divadla řídil J. Kromb- holz. Film byl uveden s anglickými titulky, a obecenstvo bylo nadšeno. 9 [pageend9]Skupina Švýcary pořádala 27. listopadu 1981 v Paláci Athénée v Ženevě svůj obvyklý podzimní koncert. Tentokrát to byl recitál Jeana Fondy, jednoho z nejvýznamnějších soudobých francouzských klavíristů. Žák Nikity Magaloffa a Alberta Cortota, Jean Fonda zahájil svou uměleckou dráhu r. 1956 ve Francii a v Německu a brzy potom se úspěšně zapojil do hudebního života téměř všech evropských zemí - včetně Československa. Účinkoval na mnoha mezinárodních festivalech světové úrovně: V Salz- burku s Berlínskými filharmoniky a Herbertem V. Karajanem, v Edin- burgu s J. Barbirollim a Rafaelem Kubelíkem, ve Švýcarsku s Rud. Kempem a Paul Sacharem. Vystupuje též často v duetu se svým otcem Pierrem Fournierem, jedním z největších čelistů dnešní doby. Oba jsou dávnými a osvědčenými přáteli našeho národa. Po koncertě byla v salonech Paláce Athénée uspořádána za spolupráce ženevského Slovana a lausanneských Amitiés helvéto- tchécoslovaques a za přítomnosti švýcarských, polských a francouzských přátel zdařilá recepce. Koncert i recepce byly též připomínkou 63. výročí založení ČSR. M.V. Skupina Washington 14. listopadu uspořádala washing- stonská odbočka SVU tradiční předvánoční bazar. Bazar se koná od roku 1975 ve Washingtonu takřka každoročně, a protože se mu dostalo velké propagace ve sdělovacích prostředcích washingtonské oblasti, byl letos rekordní jak v účasti, tak i v příjmech. Tentokrát jej navštívilo mnoho Američanů, kteří nemají český ani slovenský původ. A tak se zdaleka nedostalo na všechny, kteří měli zájem především o bazarovou kuchyň. Vepřové s knedlíkem a se zelím, obložené chlebíčky, párky, klobásy vánočky, vánoční cúkro-' ví byly brzy po zahájení přeplněného bazaru vyprodány. Úspěch měly ovšem i pohledy s vánočním přáním, vánoční dekorace» výšivky; panenky v národních krojích, hračky, anglické, české a slovenské knihy pro děti i dospělé (každý rok se mezi nimi objeví několik raritX květiny, keramika a další druhy produktů. Pozornost vzbudil prodej slovenského kroje, který věnoval doktor Vladimír Palic na uctění památky své zesnulé manželky Jiřiny. Bazar se tentokrát konal především na podporu publikační činnosti SVU, jmenovitě nové vědecké revue COSMAS. Řada Američanů vstoupila na bazaru do SVU. Vedení washingtonské odbočky SVU srdečně děkuje všem, kteří se o velký úspěch bazaru zasloužili. Pavel Pecháček 10 [pageend10]In memoriam Na sklonku léta, dne 15. srpna, zemřel nejstarší člen newyorské skupiny SVU pan Richard Gibian. Narodil se dne 27. srpna 1892 v Domažlicích. Po studiích na obchodní škole ve Vídni přesídlil do Prahy, kde po čase otevřel vlastní podnik, obchod s kancelářskými stroji. Roku 1939 odešel s rodinou z Prahy do Londýna, odkud po čase odjel do Spojených států. Usadil se nejprve v Pittsburku a pak v New Yorku, kde založil znovu obchodní závod, především na vývoz psacích strojů. Jeho velkou láskou byla hudba a hra v šachy. Sám byl výborným houslistou. Hrál nejen pro vlastní potěšení, ale zahrál si rád v kvartetu pro druhé. Podporoval hudební život v New- Yorku, zejména zprostředkoval uvedeni několika skladeb českých moderních skladatelů. Skupina SVU v New Yorku ztratila v zesnulém obětavého člena, pracovníka a mecenáše. Připravil v rámci činnosti SVU několik hudebních podniků. Ještě v dubnu minulého roku měl spolu s drem Steynem hlavní zásluhu na úspěšném odpoledni, které pořádala SVU s připomínkou devadesátých nedožitých narozenin českého skladatele K.B. Jiráka. (Redaktorka Zpráv lituje, že se toto oznámení nedostalo do minulého čísla.) Josef M. Hanák z města Knox v Indianě zemřel 27. září 1981. Byl dlouholetým a věrným členem SVU. Ve Washingtonu zemřel 30. listopadu 1981 člen SVU, Jan Klimeš, ve stáří 75ti let. Povoláním odborný učitel, studoval také housle a sborový zpěv u Bohuslava a Otakara Jeremiáše v Českých Budějovicích a u prof. Čeňka a O. Hilmery v Jičíně. V hudebním životě byl sbormistrem pěveckých sborů: “Kampanus” a “Sdružení učitelů Českého ráje”. S manželkou Jarmilou byli mimoto vedoucími silami ochotnického divadla v Jičíně. V r. 1945 byl jmenován okresním osvětovým inspektorem a přemístěn do Karlových Var. Po únoru 1948 opustil s rodinou Československo, po nějakou dobu žil ve Švédsku a pak přijel do USA. Zaměstnán byl nejprve u soukromých firem ve Washingtonu, D.C., ale brzy nastoupil jako úředník do Kongresní knihovny. V roce 1957 se stal ve Washingtonu členem nově založeného pěveckého sboru, ale o rok později byl již jeho sbormistrem. Tento sbor, který přijal slavné jméno “Dvořák”, zpíval úspěšně pod Klimešovým vedením více než 7 let. Krajanská Amerika bude na zemřelého vzpomínat především proto, že se svým sborem dovedl potěšit naše srdce. Na Floridě zemřel po delší nemoci člen SVU. plukovník letectva Alexandr Hess. Narodil se 4. května 1898 v Králově Dvoře, studoval na Vysokém učení technickém v Praze, stal se důstojníkem čs. letectva v r. 1920 a záhy repre11 [pageend11]sentoval Československo v domácích i zahraničních leteckých soutěžích. V r. 1936 byl již velitelem čs. akrobatického teamu na Olympiádě v Berlíně a o 2 léta později (v době naší mobilizace) byl jako major velitelem stíhací peruti v Pardubicích. Po okupaci Československa nacisty uprchl do Francie, ale bojů s Němci na francouzské straně se mohl zúčastnit jen krátce před pádem Francie. Unikl do Anglie a již v červnu 1940 byl jmenován prvním velitelem čs. stíhací peruti č. 310 v Royal Air Force. S ní se zúčastnil “bitvy o Anglii” až do 15. září 1940, kdy byl sestřelen nad Londýnem, ale zachránil se použitím padáku. Za svou statečnost byl vyznamenán králem Jiřím VI. V letech 1942 až 1946 působil jako vojenský attaché ve Washingtonu a pak v Ottawě. Po návratu do vlasti se stal velitelem 2. leteckého sboru v Českých Budějovicích, ale v červnu 1948 byl již opět v zahraničí. Plk. Hess publikoval knihu “Byli jsme v Bitvě o Anglii” ( 1943-1946), hodně článků vojenského obsahu a měl četné přednášky, zejména v rozhlase. Oznámení U příležitosti 80tých narozenin největšího žijícího českého básníka, národního umělce a signatáře Charty 77, Jaroslava Seiferta, Nadace Charty 77 ve Stockholmu vydala malou seifertovskou bibliofilii v počtu 999 číslovaných výtisků. Knížka obsahuje dvě z posledních mistrových básní a řadu jeho fotografií. Texty jsou v řeči české, anglické, švédské a latinské. Knížka je neprodejná - je však zasílána jako dar těm přátelům, kteří přispějí Nadaci Charty 77 na podporu pronásledovaných v ČSSR částkou nejméně 150 šv. korun (75 DM nebo $ 35). Příspěvky pošlete prosím přímo na The Charta 77 Foundation, Box 50041. S-10405 Stockholm, Sveden. 12 [pageend12]Redakci došlo: Vera J. Behal: Möbel des Jugendstils. Sammlung des Österreichischen Museums Für angewandte Kunst, Wien. Prestel Verlag. München, Mandlstrasse 26. Knihu možno objednat také u Weyhe Art Books, 794 Lexington Ave., New York. 360 stran, ilustrace. H. Gordon Skilling: Charter 7 and Human Rights in Czechoslovakia. Profesor Skilling je profesorem politických věd na Universitě of Toronto. Nakladatelství bohužel není udáno. 363 stran, index. Ivan Sviták: The Czechoslovak Experiment 1968-1969. Columbia University Press, New York and London, 1971. Jan F. Tříska a Charles Gati, ed. Blue-Collar Workers in Eastern Europe. London, George Allen & Unwin, 1981. 294 stran. Robert North, Nobutaka Ike, Jan Tříska: World of Superpowers. Notrik Press, Stanford University, P.O. Box 5190, Stanford, CA 94305. Cena $4.95. Možno objednat přímo. Emma Jarošová: Odezva invase v rakouském uprchlickém táboře. Česká edice knih a hudebnin. New York, 1979. Škutinův Magazin, jediný čtyřbarevný exilový časopis a literárně zábavný dvouměsíčník s náručí humoru, satiry a informací. Objednávky pošlete prosím přímo na Magazin. Ch-8025 - Zürich, Postfach 650, Schweiz. .... a nakonec brožurka, která doporučuje Beneš Inn. 1710 Shelburne Road, So. Burlington, Vermont, 05401. Ochutnat také možno přímo na místě! 13 [pageend13]Adresy SVU: Předseda: Leopold Pospíšil 554 Orange St. New Haven. CT 06511 Generální tajemnice: Blanka Glosová 3200 Holly Berry Court Falls Church, VA 22042 Pokladník: Frank Marlow 4217 Noble Ave. Sherman Oaks, CA 91403 Publikační komise: Jiří Nehněvajsa Dept, of Sociology University of Pittsburgh Pittsburgh, PA Prodej knih vydaných SVU: Mrs. R. Bunza 75-70 199 Street Flushing. N.Y. 11366 Redakce Zpráv: Hana Demetzová 283 Greene Street New Haven CT 06510 Č.S.A. (Československé spolky v Americe) slavící letošního roku 126 let své činnosti jako nejstarší bratrská a sesterská podpůrná jednota v USA, nabízí vám jedno z nejlepšich a nejspolehlivějších životních pojištění pro jednotlivce i cele rodiny. Č.S.A. P.O.Box 249 Berwyn, Illinois 60402 Telephone 795-5800 Area Code 312 Redakce Proměn: Josef Staša Harvard University Planning Office 900 Holyoke Center Cambridge. Mass. 02138 14 SVU NEWS (ISSN 0036-2050) 75-70 199 Street Flushing, N.Y. 11366 Return postage guaranteed Second class postage paid at Flushing, N.Y. [pageend14]