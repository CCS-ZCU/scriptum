^ f§ %v i .Ar ffp ¥ O B S A H ‘msiM Mf. ij4 íří » « M p M P I fS S i A M j p w t e á g m w m m m , ť;v A : , i . - f i X „ a : ',A fV -^ k;r.•:« ! % • . V -Ai-, •■: ■ ^ i w m m m , PIUS X I I .: SLUŽBA KŘESŤANŮ SVĚTU • TOMÁŠ: MÁME PROHRÁNO? • C YR IL: MATERSKOU ŘEČI KNIHY SVATÉ PSALI... • CHESTERTON-VELEC- K Ý : POZVÁNÍ NA ČAJ O PÁTÉ . DR^Í-HEIDLER: VZPOMÍNKY NA DRA ALFRÉDA FUCHSE • CLAUDEL: MÁM RÁD BIBLI • PAPEŽ O BEZBOLESTNÉM PORODU . PŘEHLED O SITUACI V ČSR • KŘESŤANSKÉ SYNDIKÁTY • ROZHLEDY • ŽIVOT Z V ÍR Y • POZNÁMKY • STALO SE DOMA, V EXILU A JINDE VE SVĚTĚ . DOPISY • DOTAZY • ODPOVĚDI HS II f M kéMwĚĚĚ&ÉMĚ, N j ’KÁKÍ.4ÍV, :ifvy':vvi - 'r ■:'; ,-’ C S K . I ř O C M h V l i l i f l B l h - _ _ _ _ _ _ _ _ _ Íí*.‘JA'-"' '%■ :.*:*».•' v ■•: ’M •••.!•• m m M "Ž .'. V ^ R I M • Ú N O ? ■ ;■ [pageend1]n p v § živo t MĚSÍČNÍK CYRILOMETODĚJSKÉ LIGY PRO KULTURU A ŽIVOT / VÍRY VYDÁVÁ KŘESŤANSKÁ AKADEMIE V ŘÍMĚ . ADRESA REDAKCE A ADMINISTRACE: NOVY ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. • Redakční uzávěrka 10. každého měsíce. • Předplatné na rok 1956: V Itálii 1800 lir (podpůrné 2.500 lir). Hro ostatní zvmc 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Bližší návod, jak předplácet Novy život, je na poslední straně časopisu, i se seznamem našich zástupc ů. • Vila Nuova. - Mensilv • Con approvazione eeelesia- stica. • Autorizzazione Tribunále Roma N. 3779 del 16-3-54. • Diretlore responsabile : P. Vineenzo Insolkra S. J. MÁME PROHRÁNO? KliAlNTISKK S. TOVIÁŠ Vzpomínám si, jak jsme 1948 dostali k vánocům do našeho uprchlického tábora v Bavorsku dopis jednoho z našich politických pohlavárů, z kterého vypadla jako cinkavá mince naděje veta : » Ale do příštích vánoc jsme už jistě dom a!« Ještě k vánocům 1949 se psala podobná přání, a snad i později. Pak se s tím přestalo. Nikdo z nás se už neodvažuje určovat. kdy se vrátíme. V tom jsme snad ve výhodě, ale i v nevýhodě vůči domovu, kde se stále ještě porůznu určuje, kdy už ten převrat nastane. Ale tak jako se některých našich lidí doma — zejména po ženevské konferenci — zmocňuje skleslost, strach z budoucnosti, pesimismus, stejně tak se zažírá pesimismus, únava a sklíčenost i do kostí některých našich lidí v exilu. Budiž tu však vyslovena plná pravda : únavu a skleslost můžete pozorovat i mezi našimi komunisty. U nich se projevuje v podobě otrávenosti, nerady se přijímají funkce a lidé se vyhýbají všem veřejným projevům. Režim doma stojí stále ještě na svých starých kádrech a občas zachytí do své pavouci síté jen několik jedinců. Jednu zarážející podobnost má domov s exilem : skutečné elity, každá jiným způsobem, mlčí. — Nejsem člověk, který by netrpěl pochybami, ale přesto se zdráhám uvěřit, že bych se nevrátil. Přiznávám, že nemůžeme počítat s nějakým normálním vývojem událostí, který by nás vedl domů, ba naopak, máme k domovu stejně daleko, jako jsme k němu měli před osini lety, když jsme začínali. Skoro každý exulanl prožíval v nocích po svém útěku sen, v kterém znovu utíkal, před někým a někam. A skoro každý z nás, ať se mu daří sebelépe, touží po návratu. A zase nás pronásleduje — i když ve větších přestávkách — jeden a tentýž mučivý sen : tentokrát se vracíme. Když se ovšem probudíme, vidíme syrovou skutečnost : naši skutečnou situaci a dva světy, které ustrnuly na hranicích, a hlídají si každý milimetr svého území. Chtěl bych tu ovšem pominout l\, kteří se už vrátili na komunistickou amnestii ; lo nebyl náš exil. My křesťané snad máme hlíz k utrpení, snad mu nějak i hlouběji a opravdověji rozumíme, snad se mu neumíme tak podvolit jako mnoho našich bližních, kteří jsou kolísavé víry. Prošlé - utrpení přijímáme, a nehandrkujeme se s ním. A tak mě někdy napadá : kdo ví, nebude- me-Ii obětováni za to, že svět bude žít bez války ; k<io ví, nepoliřbí-li náš spravedlivý požadavek návratu do svobodného státu strach z vodíkové války. Svět žije v míru, který není mírem, ale kdo může předvídat ! Co když je tento mír studené války mírem našich příštích desetiletí? A přece — skoro navzdory tomuto realistickému pohledu na naši situaci — nevěřím, že jsme ztraceni, že bychom byli odkopnuti na periferii dějin. — Myslím často na malou příhodu, kterou mi kdysi vyprávěl Jan Cep. Jednou za poslední války se setkal na Moravě s vesnickým starostou, který silně věřil v nacistické vítězství, zřejmě pod dojmem německých válečných úspěchů v r. 1940 a 41. (Mimochodem, z tohoto starosty se slal později komunistický poslance.) Jan Cep mu tehdv namítal : » Víte, já věřím v zázraky !« — » Ale, jak můžete věřit v zázraky? Vždyť přece vidíte, jak Němci vítězí!« —- Cep se podíval k nebi a odpověděl : » Víte, já musím věřit v zázraky. Já jsem katolík.« Někdy, když přichází stísněnost, a ta obvkle přichází, když ji člověk nejméně čeká, myslím na tuto Cepovu příhodu. Miluji tohoto katolic[pageend2]kého básníka, jeho vroucnou zbožnost a tichou moudrost, která prozařuje každou stránku jeho díla, a tak jako mi už pomohl v některých tíživých situacích, tak mi pomáhá znovu. Myslím si, že každý z nás by měl mít v sobě zavěšen takový příklad, kterého se zachytí. Protože je pořád lépe, zachytit s^ stébla, než se pustit s kalným proudem. — Nedávno jsem při četbě deníku Somerseta Maughama našel toto místo : » (Záznam z r. 1917 :) Moje činnost mě přivedla do bližšího styku s Cechy, a zde se setkávám s vlastenectvím, které mě naplňuje obdivem. U nich žhne tak výlučná vášeň, že vedle ní nemá už žádná jiná místa. V mých očích přísluší těmto lidem bezmezná úcta ; všechno, všechno obětovali pro svůj cíl; a to nikoli jenom několik mezi nimi, několik fanatiků mezi lhostejným množstvím, nýbrž desetitisíce pracují o nezávislost své země, a obětují jí všechno : mír, domov, majetek, ano i život! Jsou organisováni jako velký obchodní podnik a disciplinovaní jako pruský regiment. Většina z vlastenců, které znám, byla sice připravena sloužit své vlasti, ale přitom někteří měli přece jen na mysli svůj vlastní prospěch ; Češi jsou zcela nezištní. Myslí na odměnu právě tak málo jako matka, která se stará o své dítě. Jako všichni politicky myslící lidé mají strany a programy, ale blaho celku, nezávislost země, je pro ně nejpodstatnější,« — Dal jsem číst toto místo z Maughama mnoha přátelům, kteří ho neznají. Všichni se pustili do smíchu. Zní to opravdu jako výsměch při pohledu na náš třetí exil! Jsme zkrátka unaveni z věčného osvobozování... — ■ Bylo by to sice hezké, kdybychom měli náš exil zorgani- sovaný — alespoň v některých věcech podle příkladu našich ruských, amerických a francouzských legií, ale pochybuji, že se dá mnoho změnit na jeho dnešní vnější organisaci. Jsme uprchlíci atomové doby, a tak se mi zdá, že je v našem údělu i cosi z vnitřní zákonitosti naší doby, cosi z jejího vnitřního neduhu : také my jsme atomisováni. Žijeme ve stavu rozptýlenosti — rozptýlenosti do důsledků. A nevěřím už ani v nějakou sebezáchranu prostřednictvím akčních výborů, zastupitelstev, rad, federací a svazů. Myslím si, že to není ani tak veledůležité, jak jsme při své rozptýlenosti organisováni. Co je bolestnějšího na našem exilu je skutečnost, že někdy nevěří ve své vnitřní poslání. A to je mnohem horší, než to, zda se někomu podaří nebo nepodaří zorgani- sovat náš exil jako pruský regiment. — Opat Ondrák poslal z Ameriky našemu exilu prosbu o tažení modliteb. Já vím, že mnohému exulantu se to zdá nemužné, prosit u Boha o milosrdenství. Ale takové a podobné výzvy, akce, které nějakým způsobem usilují o vnitřní náplň, vnitřní vazbu exilu, pokládám za stokrát důležitější, než výzvy po organisovanosti, do které se konec konců žádnému nechce. Jde o naši vnitřní víru, o naše vnitřní přesvědčení, že se musíme vrátit, že naše věc je spravedlivá. Odmítám uvěřit, že tisíc modliteb nic neznamená, stejně jako odmítám uvěřit, že když si tisíce lidských srdcí něco toužebně přeje, že jim to bude odepřeno. Ale jako to musí být v prvním případě horoucí modlitby, které se jako rakety odlepí ze srdcí prahnoucích mužů a žen, aby se dostaly až k Božímu trůnu, — tak to musí být v druhém případě horoucí přání, horoucí víra v něco, co je možné. Každý, kdo ztratí víru v náš exil, v naši budoucnost, ocitá se jednou nohou na druhé straně. Jsme obklopeni mezinárodním spiknutím mlčení, jsme často nepochopeni mezi svými západními přáteli, u nichž je větší strach z atomové války než ze špatného svědomí. Tváří v tvář této nepříznivé souhře okolností je skoro pošetilé, a skoro nadlidské věřit v zázraky. Ale tu opakuji s Janem Čepem : » Já v ně věřím. Jsem katolík.« NÁVRAT VYHNANCÜV DANTE A LIG H IE R I V závěrečné části » Božské komedie« v » Ráji« čtou se verše, jež vyjadřovaly naději vyhnance Danta na jeho návrat domů, do rodné Florencie. To stane-li se, že ty svaté sloky, na kterých zem i nebe pracovaly a při nichž dlouhé hubeněl jsem roky, zášť přemohou, která mne žene v dáli od stáje krásné, kde beránek já jsem spal, vlků sok, již na stáj v útok hnali, pak s jiným rounem a též s jiným hlasem se vrátí básník a u křtitelnice, kde byl jsem křtěn, laur propletu svým vlasem. [pageend3]SLUŽBA KŘESŤANŮ SVĚTU Z vánočního poselství Pia X II. Papež Pius X II. vyslovil vážnou pochybnost, zda dnešní lidé dovedou ještě pochopit pravý smysl betlémského poselství. Jedni jsou zaslepeni technickým pokrokem a ve své pýše ne nepodobni stavitelům biblické babylonské věže. Jiní si skoro zoufali nad dnešním lidstvem, které zkušenosti posledních 20 let ukázaly v celé jeho brutalitě, a proto se odvracejí od vymožeností techniky a prchají do samoty vlastního nitra, do říše lidského přemítání. A uprostřed těchto dvou skupin jsou zástupy lhostejných, lidí bez citu, kteří ani netouží poznat hlubší smysl života, nýbrž spokojují se s okamžitými požitky a chtějí si jen zabezpečit panství nad hmotnými statky, aby mohli klidně užívat dál. — A přece bez Krista Pána není pro lidstvo východiska z dnešní nejistoty ! To ukazuje papež v druhé části své řeči: Kristus v dějinách a v sociálním životě lidstva. Jen On může lidstvu zaručit opravdovou bezpečnost. Její základ je třeba hledat v lidské přirozenosti. Papež upozorňuje na osudné omyly, odmítá sociální soustavu komunistickou a varuje křesťany před falešným spiritualismem. Základ bezpečnosti — lidská přirozenost. » Lidé zapomněli na Krista, a to je vedlo k tomu, že přehlížejí i jinou skutečnost, že totiž lidská přirozenost je podle Boží vůle základem lidského soužití v prostoru a čase ... Existuje totiž přirozený řád, a i když jeho vnější formulace se mění s dějinným a sociálním vývojem, jeho podstatné rysy však jsou a byly stále tytéž ; jsou to rodina a vlastnictví, jako základ osobního zaopatření, a k nim se druží jako druhotní činitelé a záruky bezpečnosti: místní organisace, odborová sdružení a konečně stát. — Těmito zásadami a pravidly se dosud dávali lidé vést v teorii i v praxi, opírajíce se o křesťanství, a tak uskutečňovali podle svých sil řád zaručující bezpečnost.« Modlitba a dnešní člověk » Na rozdíl od dnešních lidí naši předkové věděli, že lidské síly, aby dokázaly vybudovat bezpečnost, jsou vnitřně omezené, a proto brali útočiště k modlitbě ... Dnes v tak zvané průmyslové éře lidé odvykli modlitbě, a to je nejnápadnější znak domnělé soběstačnosti, kterou se holedbá dnešní člověk. Příliš mnoho je dnes těch, kdo se nemodlí za bezpečnost : myslí, že technika udělala zbytečnou prosbu, kterou Kristus Pán vložil na lidské rty : » Chléb náš vezdejší dej nám dnes« (Mat. 6, 11). Anebo ji opakují bezmyšlenkovitě a nejsou opravdu přesvědčeni o její nepomíjející nutnosti ... Moderní vymoženosti vědeckého a technického vývoje jsou jistě podivuhodné, člověk jimi může ve velké míře ovládat síly přírody, nemoci, a dokonce může dosáhnout určité moci i nad začátkem a koncem lidského života. Ale je právě tak jisté, že tato vláda nad přírodou nedokáže proměnit zemi v ráj, kde by byly jen samé radosti. Jak tedy můžeme očekávat všechno od lidských sil, jestliže některá fakta (na př. všelijaké zrůdy, nové nemoci) nás poučují, jak jednostranný je názor, který by chtěl ovládnout život jenom s pomocí kvantitativní analyse a synthese? Uplatňovat pak tento názor i v sociálním životě je nejen nesprávné, nýbrž je to nebezpečný pokus o zjednodušování velmi složitých procesů. I dnešní člověk tedy potřebuje modlitbu, a je-li rozumný, nebude váhat rád se modlit i za svou bezpečnost.« Svoboda ohrožená na Východě i na Západě » Ti kdo v dnešním průmyslovém období právem obviňují komunismus, že zbavil národy, kterým vládne, svobody, neměli by přehlížet, že i na druhé straně světa bude svoboda velmi slabě zajištěna, nebude-li zabezpečení a bezpečnost člověka výsledkem takových hospodářských soustav, které odpovídají pravé přirozenosti člověka. Ba co více, tato pověra (soběstačnosti) není ani schopna postavit pevnou hráz proti komunismu : sdílejí ji totiž jak komunisté, tak i mnozí odpůrci komunismu. V tomto mylném názoru se obě strany shodují, a tak uzavírají jakousi tichou úmluvu, která je dokonce s to přivést zdánlivé realisty Západu k tomu, aby začali snít o možnosti nějaké opravdové koexistence. — Ve vánočním poselství minulého roku jsme vyložili, jak Církev smýšlí o t. zv. koexistenci, a dnes nechceme než ještě jednou znovu ona slova potvrdit. Odmítáme komunismus jako sociální systém ve jménu samé křesťanské nauky a musíme proti němu hájit 24 [pageend4]především základy samého přirozeného práva. Z téhož důvodu zavrhujeme mínění, že by se měl křesťan dnes dívat na komunismus jako na jev nebo dějinné odbobí, které jsou nutnou přechodnou etapou dějinného vývoje, a že se proto musíme s komunismem smířit, poněvadž prý patří k úradkům Boží Prozřetelnosti.« Poslání dnešních křesťanu »Křesťané se nesmí spokojit s antikomuni- smem, který má za heslo jen jakousi bezobsažnou svobodu a jen tu chce hájit. Spíše je vybízíme, aby budovali takovou společnost, v které bezpečnost a zabezpečení člověka se stavějí na základech mravního řádu. Už vícekráte jsme vyložili nutnost a důsledky tohoto mravního řádu a ukázali zároveň, že je výrazem pravé lidské přirozenosti. Křesťané, k nimž se dnes zvláště obracíme, by měli vědět lépe než jiní, že Syn Boží, který se stal člověkem, je jedinou oporou lidstva v jeho dějinném vývoji i v jeho sociálním životě. Kristus tím, že na sebe vzal lidskou přirozenost, potvrdil její důstojnost jako základ a normu onoho mravního řádu. Křesťané mají tedy především úkol pracovat o to, aby se moderní společnost vrátila ve svých zřízeních k základům posvěceným vtěleným Slovem Božím. Kdyby křesťané zanedbali tuto svou povinnost a — pokud to na nich záleží — nevyužili síly své víry na uspořádání veřejného života, dopustili by se zrady na Bohočlověku, který se mezi námi viditelně zjevil v betlémských jeslích. Sdružují-li se tedy křesťané za tím účelem v rozmanitých spolcích a organisacích, nechtějí nic jiného než podle Boží vůle prokazovat prospěšnou službu světu. — Střežte se proto těch, kteří pohrdají touto křesťanskou službou světu, a stavějí proti ní tak zvané » čisté«, » duchovní« křesťanství. Ti nepochopili z této Boží instituce ani její základ, totiž Krista, který je sice pravý Bůh, ale také pravý člověk.« * # # Sv. Otec své rozhlasové poselství končí úvahou, že jedině Kristus může dát náplň a stabilitu jak lidské společnosti tak i všem jednotlivcům. To mu dává příležitost ukázat, jaká je skutečná hodnota a důstojnost lidské práce. A dodává několik jasných slov o problémech míru, o atomové válce, o kolonialismu. VZPOMÍNKY NA DRA ALFRÉDA FUCHSE Dr. Alfréd Fuchs byl jednou z nejpozoruhodnějších postav v pražském intelektuálním životě. Setkával jsem se s dr. Fuchsem jen příležitostně, pln skromného obdivu k jeho velkým znalostem, k jeho vyzrálému stylu, který učinil jeho novinářskou značku» Draf« proslulou, i k jeho víře v Krista, která vyvrcholila konversí. Konverse pro Alfréda Fuchse však neznamenala, že by byl i jen na chvíli zapíral svůj židovský původ. Pamatuji se na něho právě z jedné schůze sionistů v Praze v Plodinové burse. Bylo to několik let poté, co se nacismus zmocnil vlády nad Německem, Šlo o osud židovstva, a dr. Alfréd Fuchs byl pozván, aby na této schůzi vyslovil svůj názor a soud. Bylo jistě zvláštní uvidět Fuchse na řečništi před sálem naplněným do posledního místa Gertruda : Starý novinář Ze židovské čtvrti v Paříži 25 [pageend5]těmi, s nimiž zůstával osudově spjat, třebaže přestoupil ke křesťanství. Dr. Alfréd Fuchs, jak tehdy řekl, si sám nedovedl vysvětlit příval hnědého teroru, který pohltil kulturní Německo, a vyprávěl, jak se ptal na názor jednoho německého přítele za návštěvy v Berlíně. A ten mu řekl : » Es ist der wild gewordene kleine Mann !« A Alfréd Fuchs věnoval část své předl nášky rozboru této věty. Svou přednášku zača- tehdy hebrejským proslovem. sfc % Dr. Alfréd Fuchs byl novinář a filosof, který nalezl v křesťanství vyvrcholení židovských náboženských snah. Fuchs se dožil příchodu Mesiáše a litoval, že ostatní židé na něj stále ještě čekají. Alfréd Fuchs byl z hloubi duše přesvědčen o poslání Spasitelově a věřil hlouběji a pevněji než mnohý z těch, kteří jsou křesťany od narození. A byl hluboce zbožný. V nacistickém koncentračním táboře vyvrcholilo jeho souručenství se židovstvím, které nezapíral, z něhož vyšel, ale které v sobě sublimoval k vyššímu poznání. Převzal doslovně a splnil slova sv. Pavla : » Ježíšovi však patří větší sláva než Mojžíšovi, a to v tom smyslu, že více než dům platí stavitel.« Neboť mnozí konvertité se nedomnívají, že opouštějí základy staré víry, když přijímají křesťanství. Vidí v něm vyvrcholení starozákonní ethiky. A tak snad i Fuchs. Jednou přišli pražští novináři vítat nového papežského nuncia na Wilsonovo nádraží, a nikdo si nemohl mezi nimi nepovšimnout robustní postavy Fuchsovy. Když nuncius přijel a vešel do salonku přeplněného všemožnými hodnostáři a pouhými zvědavci, přistoupil k němu radostně Alfréd Fuchs, poklekl a políbil jeho biskupský prsten dříve, než s nunciem promluvil. Nikdy dříve se nestalo, aby v Praze novinář takto veřejně a okázale přede všemi projevil svou oddanost Církvi, ke které se přihlásil až v mužném věku a po zralém uvážení. A svou oddanost k Církvi, hloubku své víry potvrzoval Fuchs až do konce svého života a zpečetil ji svou smrtí. Byl umučen, ale do poslední chvíle se modlil za své mučitele. Oni » zdivočelí malí lidé«, o kterých nám před lety vyprávěl, ukončili v bolestech jeho pozemský život. Ale jeho památka zůstává živá. drý 16. února roku 1941 mělo několik SSmanů v koncentračním táboře u Dachau v práci staršího muže, který jim byl zvláště protivný, protože byl zároveň Žid, Cech, demokrat a katolík. Přivázali ho k topolu, druhému v řadě po pravé straně aleje, jdeme-li od Appelplatzu, a na nahé tělo jej polévali studenou vodou. Bylo pod nulou a nahý muž se pomalu měnil v ledový sloup. Poslední známka života, kterou jevil, byl pohyb zmodralých rtů, jež tiše šeptaly modlitby. Když se SSmani na chvíli vzdálili, přitočil se k přivázanému muži český kněz, rovněž vězeň v táboře, a dal mu rozhřešení. Umírající se vděčně usmál a zašeptal: » Musíme se za ně modlit, aby jim to Bůh odpustil. » Báno odvezli zmrzlou mrtvolu do krematoria. Tak zesnul před patnácti lety smrtí prvokřesťanského mučedníka pražský novinář a spisovatel Dr. Alfréd Fuchs. Jistě tenkrát netušil, že za tři roky po osvobození, kterého mu nebylo dopřáno se dočkat, budou opět zřizovány koncentrační tábory, tentokrát i ve vlasti, která ho přijala za vlastního ; že neuplyne ani deset let od jeho mučednické smrti, a lidé budou zase takto a podobně umírat. Zřejmě byl povolán k tomu, aby se jeho křesťanská statečnost a jeho hrdinná láska k nepřátelům staly příkladem nesčetným dalším vyznavačům a mučedníkům, kteří budou trpět za tytéž hodnoty, za něž zemřel on. • # • Ale nejen jeho svaté umírání; celý jeho životní běh a celé životní dílo Dr. Alfréda Fuchse mohou být předmětem užitečného rozjímání pro lidi naší doby a naší situace. — Již jsem řekl, že Fuchs byl zároveň Žid, Cech, demokrat a katolík. Zid svým původem, svou novinářskou pohotovostí, svou bystrou přizpůsobivostí a pružností ducha, ale i svým takřka prorockým náboženským zanícením. Cech jazykem a srdcem, přítel Tomáše Masaryka a Karla Čapka, jeden z mužů, kteří dali Československé republice její tvářnost a starali se o její dobré jméno ve světě. Cech také svým nevyčerpatelným smyslem pro humor. Demokrat každým coulem; vždy ochotný k diskusi ; vždy schopen uvážit pro i proti; vždy připraven lidi přesvědčovat a zcela neschopen někoho k něčemu nutit; vždy pamětliv, že je důležitější milovat Boha, 26 [pageend6]než nenávidět jeho nepřátele ; vždy pohotový najít i u odpůrce jeho kousek pravdy, a tak ho přivádět k pravdě celé. Katolíkem, hluboce věřícím a apoštolsky horlivým katolíkem se stal Fuchs po dlouhém vnitřním zápolení a duchovním hledání už jako zralý muž. Byl u nás nej výraznějším typem moderního vzdělaného konvertity, který jaksi nově objevuje Církev a nejednou pak zahanbuje tradiční vyznavače náboženství. Právě proto byl také schopen tak významně přispět k obnovení českého katolicismu a k jeho rehabilitaci v demokratickém veřejném mínění za první republiky. Pražský katolický sjezd v roce 1935, který byl vnějším vyvrcholením vývoje katolicismu první republiky, byl také z velké části posledním velkým dílem Alfréda Fuchse. # # * Dr. Fuchs byl žurnalista velkého stylu. Nejen že byl svým všeobecným vzděláním téměř to, čemu se dříve říkalo polyhistor ; jako křesťanský filosof stál na jakési vyvýšené rozhledně, která mu umožňovala vidět věci souvisle a chápat pořadí hodnot. Ani politika a sociální otázky mu nebyly jen předmětem drobných stranických soubojů, nýbrž vážnými úkoly lidské a křesťanské mravnosti. A jestliže mu přece někteří kritikové vytýkali žurnalistickou povrchnost, dokázal Fuchs svou svátou smrtí, že při nejmenším nebyl povrchní v tom, na čem opravdu záleží. Myslíme-li na poušť marxistické kultury, která se dnes šíří u nás doma, na poušť marxistické kultury, pro niž je stupidní jednostrannost prvním příkazem a v níž je často jednostrannost ještě k tomu spojena s povrchností, je nám vzpomínka na širokého i hlubokého ducha Fuchsova povzbuzením k dalšímu duchovnímu zápasu. AI. Heidler >> Středověký sociální řád so zakládal na službě. Středověký rytíř sloužil Bohu, svému lennímu pánu a barvám své dámy. Na službě byla vybudována celá sociální pyramida. - - Ačkoliv nám ani nenapadá, že bychom snad chtěli rekonstruovati feudální řád, přece tvrdíme i my, že sociální řád se má zakládat na myšlence služby. Službou má býti lidské společenství realisováno a udržováno. » Kdo je nejvyšší mezi vámi, budiž služebníkem vaším. « Každého člověka povolal Bůh k plnění jistých kulturních úkolů, a proto člověk má povinnost pracovati, a má právo na práci. « Dr. Alfred Fuchs : Demokracie a encykliky. POZVÁNKA NA ČAJ 0 PÁTÉ GILBERT K . CHESTERTON Pan Gilbert Chesterton dovoluje si pozvati lidstvo na společenský čaj 25. prosince 1896. Adresováno : Panu Člověkovi, Zeměkoule, Vesmír. Dvaadvacetiletý Chesterton tuto pozvánku však do celého světa poštou nerozeslal. Pozvánka zůstala v jeho poznámkovém sešitě. To vsak neznamená, že tím někdo z lidí byl zbaven příležitosti strávit příjemnou chvíli ve společnosti slavného anglického spisovatele. Stejně tak není třeba zastavit se nad tím, že tato společenská událost je spojena s prosincovým dnem před šedesáti lety. To byl totiž jen začátek tohoto hodování, které pokračuje bez přerušení. Ani smrt štědrého hostitele před dvaceti lety nikoho nepřipravila o potěšení z jeho zdravého lidství, neboť Chesterton-člověk, který chtěl dát všem lidem radost ze své radosti — , zanechal podstatnou část svého lidství ve svých knihách a článcích, kterými se i dnes může naše znavené a znechucené člověčenství osvěžit. 0 tomto čaji o páté Chesterton napsal na jiném místě : » Mým nejtoužebnějším cílem je uspořádat společenský čaj, na němž člověk by byl představen všem ostatním lidem a naučil se těšit z jejich společnosti«. Tato věta (stejně jako pozvánka) nebyla jen přechodným výrazem citů idealistického mladíka, neboť Chesterton nikdy neztratil svou mladistvou sympatii se vším, co Bůh stvořil. Tento společenský čaj o páté vnucuje dnes návštěvníkovi, toužícímu po osvěžení, do určité míry pasivní roli. Y této věci ti, kdo měli příležitost stolovat se živým Chestertonem, měli výhodu, neboť GKC byl zdvořilým společníkem, který rád přenechával druhým roli mluvčího. Naproti tomu však my se můžeme soustředit čistě jen na jeho lidskou osobnost bez risika, že jeho bohatá obrazotvornost nás zláká změnit námět a nabídne nám nějaké lákavé literární nebo politické téma. Ačkoliv by bylo chybné snažit se isolovat Chestertona-clověka od Chestertona-spisovatele či myslitele nebo 27 [pageend7]konvertity, především musíme alespoň částečně porozumět jeho lidské osobnosti, chceme-li pochopit jeho literární tvorbu, filosofii nebo náboženský vývoj. Na druhé straně tato pasivnost je vyvážena nutností naší spolupráce : na Ches- tertonově duchovní hostině není obsluhy — každý se musí obsloužit sám, zajít si ke stolům, prohýbajícím se pod lahůdkami, a vybrat si to, na co má chuť. Blazeovaný návštěvník se především musí občerstvit šálkem vděčnosti. To je natolik nepostradatelný základ duchovního hodování na této hostině jako čaj v anglických domácnostech. Chestertonova vděčnost se projevuje v různých formách. Tyto nerýmované epigrama- tické verše pocházejí z jeho neuveřejněného soukromého skizzáře : Večer. Zde končí jiný den, Kdy jsem měl oči, uši, ruce, A velký svět vůkol. A zítra začne nový den. Jak to, že mi jsou dopřány dva? Nebo se zamysleme nad touto větou z téhož pramene : » Chvála Bohu za všechny tvářnosti života, za přátele, milence, umění, literaturu, vědění, humor, politiku i za ten červánek tam daleko na západě ...« Tato vděčnost za každý den, za každý okamžik času byla provázena vděčností za každý kousek prostoru a za vše, co v něm Bůh stvořil. » Víte, jaký je to pocit, když člověk kráčí po ulici a cítí, že na každém rohu může potkat Boha«? Neznáte- li tento pocit a musíte-li na tuto otázku po pravdě odpovědět záporně, snažte se osvojit si něco z Chestertonovy prosté vděčnosti, která inspirovala tyto dva další citáty : » Je pravda, že my jsme všichni prach, avšak prach je krásná věc.« »Tato zeměkoule je sice jen mýdlová bublina, avšak je třeba přiznat, že na té bublině je spousta krásných barev.« To je jeho základní tajem ství: vidět krásu všude, i v těch nej obyčejnějších pomíjivých věcech. Mnoho lidí vidí jen pomíjivost věcí. Jiní zase vidí jen jejich krásu v isolaci. Žádný z těchto extrémů osamocen necení svět po pravdě. Je třeba vědět, že vidíme pomíjivou krásu, něco, co nám bylo propůjčeno jen dočasně. Z pomíjivé krásy je třeba se těšit nesobecky, bez lpění na stvořených věcech, které dříve či později Bůh bude žádat zpět. V Orthodoxii Chesterton napsal, že jeho postoj k životu byla půda, do níž byla zaseta semena jeho filosofického myšlení. To platí o každém z nás : náš názor na život je půda, z které roste naše myšlení. Z tvrdé skály nikdy nic nevzklíčí, z mysli naplněné sobectvím nic nevzejde.» Čím méně člověk myslí sám na sebe, tím více myslí na všechny Boží dary«, napsal Chesterton. Zde je pramen štěstí a velikosti života, ano, i víry v Boha. Vděčnost za svět, za každého člověka, za prosté věci, jako jsou červánky, stromy, tráva, ba i prach, je předpokladem k tomu, abychom byli šťastni v životě, viděli jeho krásu a dospěli k víře v Boha. Kdo není vděčný za svou vlastní existenci i za existenci všech ostatních stvoření, kdo nechápe život jako dar, nemůže poznat trvalé štěstí ani na zemi ani v nebi. Vděčnost, z které vyvěrá údiv a obdiv, byla nejzákladnější vlastností Chestertonova lidství, protože GKC viděl, že vděčnost je základ lidské existence. Každý člověk obdrží svůj život darem — a k tomuto základnímu daru jsou mu přidávány další dary : rodiče, děti, žena nebo muž, přátelé, země, nebesa, celý svět. Nevidět to vše jako dar, být nevděčný za tolik dobra a krásy, znamená oslepit se a propadnout zlům jako chamtivost, pýcha, touha po slávě a moci, po ovládání lidí a věcí. Vděčnost nás osvobozuje od tohoto zla a otvírá nám oči pro krásu všeho, co nám Bůh daroval. Zde je jen pozvánka na čaj a první šálek na osvěžení. Chcete-li ochutnat lahůdky, jimiž jsou stoly pana Chestertona obloženy, račte jen vstoupit a posloužit si. Co na této hostině ochutnáte, záleží na každém z vás. Laskavý hostitel ponechává každému návštěvníkovi naprostou svobodu volby. Jen když se s ním půjdete rozloučit, nepochybně vám řekne na rozloučenou : » Modlíš se před jídlem? To je dobré. Já se však modlím před činohrou a operou, Modlím se před koncertem a veselohrou, Modlím se před četbou knihy, Modlím se před kreslením a malováním, Plaváním, šermováním, boxováním, chůzí, hrou a tancem, Modlím se, než namočím péro v kalamáři.« Přeložil a upravil Ceslav Velecký 28 [pageend8]0. ST. CYRIL: MATERSKOU ŘEČI KNIHY SVATÉ PSALI... Poznámky k cyrilometodějskému překladu Písma sv. Jak často jsme již zpívali tato slova známé cyrilometodějské písně! Avšak kromě jakési neurčité dávky romantisujícího stesku po dávno minulých dobách, prostředí i postavách, které v něm žily, nedovedeme snad dosti jasně postřehnouti objektivní velikost literární stránky apoštolského působení svátých Cyrila a Metoděje i všech jejich žáků, bez jejichž díla si stěží představíme naše moderní slovanské literatury, které dnes, i proti své vlastní vůli, nesou od okamžiku svého vzniku před dávnými staletími nesmazatelné křestní znamení na svém čele : » Na počátku bylo Slovo a Slovo bylo u Boha a Bůh byl to Slovo.« Co je důvodem této naší romantické povrchnosti? Málokomu z nás je dopřáno poznati a přímým čtením i hlubším studiem okoušeti tento jedinečný, vzácný literární odkaz, pokud se nám zachoval v rukopisných památkách, nebo pokud byl alespoň zčásti vydán tiskem a prozkoumán zástupy jazykovědců, historiků a theologů. Proto snad nebude na škodu těchto několik poznámek k rozšíření našeho poznání a ke vzrůstu naší vděčné lásky k největším dobrodincům celého Slovanstva. # # * O počátcích a rozsahu staroslověnského překladu Písma svátého přinášejí několik zajímavých podrobností obě pannonské » legendy« (dávám úmyslně do uvozovek, poněvadž to nejsou legendy v dnešním smyslu, nýbrž prameny historické ceny), t. j. Život Konstantinův (ŽK) a Život Metodějův (ŽM), jejichž vznik možno klásti do poslední čtvrtiny IX . stol. Po příchodu moravského poselstva, asi na sklonku r. 862, svěřuje císař Michael III. přípravu misijní činnosti zbožnému a učenému knihovníku při chrámě Boží Moudrosti v Cařihra* dě, Konstantinu-Cyrilovi: » Vím, že jsi zemdlen, Filosofe, ale je třeba, abys ty tam (na Moravu) šel. Ten úkol nemůže nikdo jiný tak zastati jako ty...« Odpověděl na to Filosof: »Jsem sice unaven, avšak rád bych tam šel, jen kdyby měli Písmo ve svém jazyce, leč nemají!« (ŽK) Když jej císař pobízel, aby se snažil odstraniti tuto nemalou překážku, odchází do ústraní, kde v mlčení a modlitbě se mu dostává Božího osvícení, sestavuje slovanskou azbuku, a jak dále praví legenda : » i besedu nace pisati evangjelsku: Iskoni bě Slovo ... (i jal se psáti slova evangelia: Na počátku bylo Slovo).« V jeho práci mu byli nápomocni i jin í: ( » i s jiněmi pospěšniky-pomocníky« — ŽK) a jistě i jeho bratr Metoděj, jak vyplývá ze slov císaře Michaela III. : » Nebol vy dva jste Soluňané a Soluňané všichni hovoří čistě slovenský« (ZM). Jak dává tušiti citát začátečních slov evangelia sv. Jana, přeložil sv. Cyril s kroužkem spolupracovníků před zahájením moravské misie výbor nej důležitějších biblických textů, potřebných zvláště při slavení Svatých tajemství podle byzantského obřadu, t. j. Evangeliář, Praxapostol, Žaltář a výbor z rituálu (ŽM). Za působení na Moravě potom oba sv. bratři společně doplnili tento prvotní překlad překladem úplného Ctveroevangelia se Skutky apoštolskými. Po smrti sv. Konstantina-Cyrila v Římě (869) a po těžkém i plodném dvanáctiletém apoštolském působení na Moravě, sv. Metoděj na prahu svého stáří pořizuje svod všeho, co bylo dotud přeloženo. V hlavě XV ŽM čteme o tom takto ; » ... vybral si pak ze svých učedníků dva kněze, velmi zručné rychlo- pisce, a přeložil vbrzsku všechny knihy (= Písma) úplně, kromě Machabejských, z řeckého jazyka do slověnskébo za osm měsíců, počínaje měsícem březnem do 26. dne měsíce října ... nebol toliko Žaltář s Evangeliem a Apoštolem i Vybranými církevními službami přeložil již dříve s Filosofem (= sv. Cyrilem)«. Proti tomuto jasnému svědectví ŽM tylo, od doby Dobrovského až po Jagiee, t. j. po r. 1900, kdy vydal své Entsteliungsgeschichte der kir- chenslavischen Sprache, vysloveno mnoho pochybností. Pokud jde o knihy Nového Zákona, nebylo námitek proti jejich cyrilometodějskému původu — toliko Apokalypsa zůstávala spornou. Pokud šlo o Starý Zákon, mělo se za to, že slova ŽM se vztahují jen na výbor čtení užívaných v liturgii, na t. zv. Parimejník. Avšak proti této domněnce, čili pro podstatný, téměř úplný cyrilometodějský překlad Písma, mluví velmi závažné důvody. Rozbory starozákonních textů, zvi. Proroků — známe je z charvátskohlaholských breviá- řů — ač nejsou v Parimejníku, zařazují tyto knihy pro starobylý ráz jejich jazyka do nejstarší doby. Osvědčil-li se původce ŽM v jiných případech jako spolehlivě informovaný svědek, nemáme důvodů, proč bychom měli pochybo- vati v tomto případě o jeho věrohodnosti. Stačí uvážiti, že za svého dvanáctiletého působení sv. Metoděj se svými žáky nepochybně nabyli bohatých překladatelských zkušeností a překládali po částech, takže na konci života Metodějova (j* 6.IV.885) překlady těchto částí mohly býti souborně shrnuty a mohly projiti jeho redakcí, jak o ní píše autor ŽM v hl. X V . — Že na překladech nepracoval sám, kromě 29 [pageend9]zpráv Pannonských legend, prozrazují i některé lexikální různosti. Jiným závažným svědectvím o podstatné úplném cyrilometodějském překladu Písma je zpráva Jana Exarcha, bulharského spisovatele z doby cara Symeona (konec IX .-zač. X . stol.) a konečně i záznam zkráceného t. zv. » Prolož- ního« Života Konstantinova a Metodějova ve středobulharském rukopise bělehradské, Národní knihovny, kde se výslovně praví, že sv. Metoděj přeložil 60 biblických knih. Zastáváme-li však názor o podstatně úplném cyrilometodějském překladu Písma, musíme připustili, že se některé části starozákonního překladu ztratily. Tato domněnka není libovolnou fikcí, když uvážíme vzácnost souborné sbírky úplného kánonu Písma, pokud jej známe v jiných středověkých překladech. Možná, že kánon Písma cyrilometodějského překladu existoval jen v jediném exempláři a vzal za své při barbarském vyvrácení Velehradu, nebo později při fanatickém zničení sázavské knihovny koncem X II. století ... Kromě otázky o vzniku a rozsahu cyrilometodějského biblického překladu, zajímá především slavisty, již od doby Dobrovského, též otázka o předloze tohoto překladu. — Všeobecně možno říci, že je to řecká předloha (srv. 15. hl. ZM !). Dosud však zůstává otevřena otázka, ke které skupině řeckých rukopisů patřila tato předloha, nebo předlohy. Pokud nebudou systematicky prozkoumány dochované texty, bude lépe zdržeti se jakýchkoli více méně libovolných odpovědí. V otázce předlohy evangelních textů dospěl náš prof. Vajs k závěru, že stslov. překlad byl sich založen na recensi cařihradské, avšak tam, kde se od ní odklání, sleduje t. zv. čtení » západní« (recense Origenova vydaná Pamfilem a Eusebiem pro Palestinu). Nechybějí ani domněnky o možném vlivu lat. Vulgáty na cyrilometodějský překlad (Šafařík, Jagic, Pogorělov) ; avšak všechny tyto vlivy možno vysvětlili až na ojedinělé výjimky (tak Vajs, Meillet) variantami řec. textu. * * * Zbývá nám nyní aspoň stručné ocenění překladatelského umění cyrilometodějského biblického překladu s různých hledisek, aby naše představa nabyla určité plastičnosti. Není sporu o tom, že lví podíl v tomto díle připadá sv. Cyrilovi. Konstantin-Cyril, čestným epithetem Filosof, byl žákem Fótiovým a chloubou tehdejšího kruhu učenců při byzantském císařském dvoře. Byl znalcem nejen spisů církevních Otců (jeho nej oblíbenějším duchovním zdrojem bylo dílo sv. Řehoře Nazian- ského), nýbrž i klasické řecké literatury. Jako talentovaný jazykozpytec se osvědčil zvláště za svého působení mezi Kozary na Krymu. Kromě své mateřštiny, kterou byla pravděpodobně řečtina (nechybějí domněnky o slovanském původu sv. bratří — alespoň po matce), hovořil sv. Cyril od mládí slověnsky, kozarsky, hebrejsky, latinsky. Přistupoval tudíž dobře připraven k překladatelskému dílu, •> Společnost lidská je organismus, nikoliv mechanismus. Obrazem společnosti dobře spořádané je Církev, jež je mystické tělo Kristovo, a věřící jsou udy toho těla. K tomu obrazu a podobenství má býti vytvářen také sklad a řád společnosti světské. Místo pouhého sčítání pracovních výkonů musí opět nastoupit jejich hodnoceni. Při veškeré různosti si však křesťan musí býti vědom nekonečné hodnoty každé jednotlivé lidské duše — i kdyby náležela poslednímu z bratří nejinenaích. « Dr. Alfred Fuchs: Demokracie a encykliky. 30 [pageend10]S hlediska dogmatického překvapuje proto cyrilometodějský překlad jemnou výstižností a přesností (srv. na př. Mt 16, 18 : » na sem’ Petre« — místo pozdějšího» na sem’ kameni-na té skále«). * # # Cím podrobněji zkoumá moderní jazykověda cyrilometodějský literární poklad, tím větší úžas vzbuzuje odvaha a geniálnost, s jakou naši sv. věrozvěstové dovedli vytvořiti ze slo- věnského nářečí, jímž mluvil prostý jihoma- kedonský lid z okolí Soluně, tak jemný nástroj k vyjádření pravd víry, k vytvoření jasných abstraktních pojmů, bez nichž se neobejde žádná pravověrná katechese. — Pokud nacházíme nejasnosti ve větných vazbách, jsou paralelně i v řec. originále, na př. v Žaltáři, kam se vloudily nepochopením původní hebrejské předlohy. Nechybějí však ani případy, kde cyrilometodějský překlad je blíže originálu nežli řecký. — A celé toto dílo stavěli naši sv. bratří» od podlahy«, nebo lépe řečeno od základu. Neměli pochopitelně po ruce ani dnešní Thesaurus linguae graecae, hebraicae, latinae ani Srezněvského Materiály či jiné lexikolo- gické rozbory a pomůcky, bez nichž při podobné práci nikdo neudělá ani krok ... S jakou pečlivostí se snažili o rozlišování několika různých výrazů pro tentýž předmět ! Tím byla dána první spolehlivá základna ke kulturnímu myšlení na úsvitě dějin Slovanstva. # * # Po stránce stylistické cyrilometodějský překlad Písma sv. nebyl ještě dosti doceněn. Nehledě k přirozené libozvucnosti staré slověn- štiny, která oplývala samohláskami (48 % ), spatřujeme v cyrilomet. překladě cílevědomé pěstění libozvucnosti i smyslu pro vyrovnaný tok řeči, skutečnost to, která přímo vyzývá ke zhudebnění. To platí na příklad o žalmech, které jsou nej hledanějším materiálem církevního hudebního repertoiru. — Kolik vzácných podnětů by zde mohli objeviti k svému poučení i moderní překladatelé biblických textů, kteří někdy tak těžkopádně zápasí o soulad mezi přesným vystižením originálu a hudbou slova, zaměňujíce nevhodně výraznost a srozumitelnost civilními vulgarismy ... Ať už zkoumáme cyrilometodějský biblický překlad s hlediska theologické učenosti, nebo s hlediska jazykovědného, nebo stylistického, jeví se nám jako dílo geniální, jaké se v životě národů vyskýtá jen zřídkakdy. Je to dar Boží, právě tak jako ti, jejichž rukama nám jej dal sám Bůh. 0 , slunce, vyjde zas, jak slunce zašlo kdysi, a bude opět jas, kde těžké mraky visí, a tam, kde volnost zabili, se volnost opět vzkřísí. Josef Václav Sládek Exil je také těžká odpovědnost, proto se nedá přespat někde v teplém koutku. » (Jheeme-li rekonstrukci společnosti, tu nestačí si pouze dupnout. Je třeba mnoho vědět, mnoho činit a mnoho se i modlit, je nutno vytvářet v sobě nositele nového společenského řádu. Každý z nás se musí státi Christoforem. Vezměme si k srdci zejména slova encykliky (Quadragesimo anno) : » Nestrpme aby synové tohoto světa se jevili chytřejšími než my, kteří z Boží dobroty jsme synové světla. « Nedejme si vzít iniciativu, kde nám iniciativa náleží. Mnohé věci, jež se včera zdály utopiemi, dnes se staly projekty a zítra budou realitou. Regulovaná demokracie — ano. Ale snažme se, aby jejím posledním regulativem se stal zákon Boží.'« i)r. Alfred Fuchs : Demokracie a encykliky. 31 [pageend11]rozhledy Z DOMOVA Přehled o situaci v Československu. Rozčilenost nad vánočním, ‘poselstvím K minulým vánocům poslal president Spojených států Dwight Eisenhowcr národům za Železnou oponou přes Svobodnou Evropu a Hlas Ameriky poselství tohoto znění: » Přál bych si, abyste si o letošních vánocích byli vědomi toho, že americký národ oceňuje těžké zkoušky, kterým jste vystaveni, že je s vámi ve vaší snaze o obnovu politických svobod jednotlivce a že sdílí vaši víru v konečné vítězství práva, které vám otevře cestu zpět mezi svobodné národy světa <<. Podobná poselství poslali národům za Železnou oponou také zahraniční ministr Spojených států Dulles, kandidát demokratické strany na úřad presidenta Stevcnson, guvernér Newyorského státu Harriman, řada amerických poslanců a senátorů a několik evropských státníků a politiků. Taková vánoční poselství vysílají svobodné vysílací stanice národům za Železnou oponou již po několik let. Ale ku podivu teprve tentokrát — právě v období tak zvané koexistence a ženevského ducha — ■ vyvolala tato přání rozčilení za Železnou oponou. Nejprve se rozzlobil sám Chrušěev, který ve svém projevu z 29. prosince 1955 napadl amerického presidenta a tvrdil, že jeho poselství znamená nepřípustné vměšování do vnitřních záležitostí národů, kterým je adresováno. Na Chruščevovo obvinění odpověděla americká vláda oficiálním prohlášením, v němž se mimo jiné praví : » Osvobození ujařmených národů mírovými prostředky je jedním z hlavních cílů americké zahraniční politiky, a bude jím i nadále, pokud nedosáhneme úplného úspěchu «. Prohlášení americké vlády není nic nového jo jen potvrzením dosavadní politiky Spojených států. Ale vraťme se ještě k reakci za Železnou oponou. Poněvadž se rozzlobil Chrušěev, rozíobili se povinné také Rákoši, Bierut, Zápotocký a David. Zahraniční ministr Václav David 13. ledna v zahraničním výboru Národního shromáždění mimo jiné řekl : » Československý lid, který je nyní svrchovaným pánem a hospodářem ve své vlasti, svobodném, nezávislém, lidovědemokratickém Československu, má své zkušenosti s domácími i zahraničními kapitalisty, váží si vymožeností lidově demokratického zřízení a s hrdým opovržením odmítá » starostlivost«, kterou o něj projevují někteří západní představitelé ve snaze odvrátit ho od nastoupené cesty budování socialismu, aby mu mohli opět nasadit kapitalistický chomout a obnovit v ČSR vládu fabrikantů a statkářů.« Za rozhořčením oficiálních hodnostářů následovala vlna » spontánního « rozhořčení, organisovaná stranou. Po několik dní se konaly v továrnách protestní projevy a Rudé právo věnovalo po několik dní velkou část první strany protestům, rcsolucím, slibům a závazkům : » Odmítáme a odsuzujeme veškerá t. zv. » vánoční poselství «, která pronesli představitelé amerického kapitálu... « >> Jsme rozhořčeni postojem západních imperialistů ! « » Zabezpečíme úkoly státního plánu v každém závodě, v každé dílně ! « O to právě vládě šlo : zabezpečit plnění plánu, vybičovat ještě více výkon pracujících. A k tomu je dobré i vánoční poselství presidenta Eisenhowera, ale také začátek druhé pětiletky a — výsledek francouzských voleb. Některé závazky se pohybují na pokraji čisté švejkoviny. Jen si všimněme na příklad, co slibuje na zahájení druhé pětiletky foot- balista Jiří Hejský ze Spartaku Praha-Sokolovo : » Já chci v příštím období zlepšit přihrávky oběma nohama. Mám hráti útočného záložníka, ale budu se také včas vracet, abych mohl vypomáhat obraně ! « (Mladá fronta, 1. ledna 1956). A ošetřovatel skotu Václav Hník na farmě státního statku v Královicích u fiičan se slavnostně zavázal na oslavu vítězství francouzských komunistů ve volbách, že ze 40 svěřených jalovic vychová do konce roku 20 dojnic. A pracovnice rostlinné výroby Marie Kapustová a Božena Punková při téže příležitosti slíbily, že budou vzorně ošetřovat od zasetí až do sklizně 4 hektary řepy ... Novoroční projev Antonína Zápotockého Všechno se rozvíjí — zvyšujeme produktivitu práce, udrželi jsme mír, chceme obchodní a diplomatické styky se Západním Německem, usilujeme o přátelské styky s Jugoslávií, k vánocům bylo dokonce i maso, — to je stručný obsah státnického projevu Antonína Zápotockého. A navíc : Emigranti. Zápotockému nedá zřejmě náš exil spát. Prohlásil sice ve svém poselství, že čs. emigranti jsou odbyté veličiny, jimiž se není třeba zabývat, ale pak jim věnoval podstatnou část svého mudrování. Dokonce přislíbil možnost návratu z exilu i pro tak zvané prominenty. Výprodej Československa Sovětský svaz vyvíjí velké úsilí zakotvit v Asii a v Africe. Rozdmýchává nacionální vášně ; využívá odporu asijských a afrických národů proti bývalým koloniálním mocnostem ; přiživuje se při všech sporech mezi jednotlivými státy ; dodává zbraně a leje vydatně olej do všech ohňů a ohníčků na Středním i Dálném Východě. A kde nepomáhají ani tyto prostředky, nabízí dodávky a pomoc. Ale Sovětský svaz, jak známo, dává nerad něco z vlastní kapsy. K tomu jsou dobří satelité, především Československo. A tak ČSR dodává z příkazu Moskvy zbraně Egyptu, Sýrii, Afganistanu a samozřejmě Číně. Za kolik? Za babku, skoro zadarmo. Za desetinu až dvacetinu normální ceny. Ale nejen zbraně : Kdekomu, také Indii, Iráku, Iránu a Indonésii nabízí vozy, stroje, tovární zařízeni za dumpingové ceny, a ještě na úvěr. Ne nadarmo děkoval dojatě čínský maršál Ču-Teh v továrně v pražské ČKD za pomoc, kterou Československo poskytuje svému velkému čínskému bratrovi. Jenže na tuto' štědrost doplácí čsl. spotřebitel vysokými cenami. Tak na příklad Československo nakupuje na Západě sledě za necelou korunu kilo a prodává je za 14 korun. Pomeranče dostává za 70 haléřů kilo a prodává je za 14 korun kilo. Káva se nakupuje asi 6 korun za kilo a prodává za 240 Kčs. Vůz Československé výroby, který v cizině můžete koupit za 1.100 dolarů (to je v oficiálním kursu za necelých 8.000 Kčs), stojí v ČSR 27.450.- Kčs. Tak se stará státní kapitalismus o vzestup životní úrovně pracujících. 32 [pageend12]Mládež a rodina V poslední době se množí v Československu nářky nad mravním úpadkem mládeže. V tisku a rozhlase se objevují zprávy o procesech s mladistvými zločinci, a otřásající doklady o alkoholismu, pohlavní nevázanosti a lehkomyslnosti mladých lidí. » Pozriem sa a vidím dvoch šuhajov íbll-ročných, ako sa živo zhovárajú : — Vieš čo, Misko, poďmc na rum! — Si sa zbláznil? — čuduje sa Miško. — Ved ti nenalejú, nemáme dvadsat! — Ak máš pe- niaze, nalejú, len sa neboj ! — presviedča ho starší. — Tuto je jedna cukráreň, kde nalejú trunku aj děťom. Ved hádám vieš, tam je to ira rohu -— Kútik detskej radosti « (Práca, 6.IX.I955). » A táborová klubovna? Klubovnou může být i místní hostinec. Hospůdka, šenk, a jak ji všelijak pojmenovávají brigádníci. Tam se čepuje jejich štěstí značky RUM. Říkají, že značka RUM znamená : » Reálné užití měny «, a smšjou se. A smějou se povětšině jen tehdy, když jsou opilí. To nejsou žádné propagandistické chiméry. To jsou fakta« (Jan Drda v pražském rozhlase 10. září 1955). »Mladí chlapci i dievčence od 16 do 23 rokov, ktorí sami seba titulovali » flákačmi «, sa každodenně střetávali v reštaurácii Luxor. Tu sa spájali a v ta- komto stave vyvolávali bitky. Vylákali podnapitých ludí do tmavých ulic a okrádali ich o peniazo. Váčši- na z nich bola bez zamestnania, žili záhalčivým ži- votom, peniaze si obstarávali krádežami ... « (Práca, 21.X .1955). To je jen několik příkladů. Nepatrný zlomek z toho, co přiznává tisk. Režim má také pohotovou odpověď. To všechno jsou zbytky starého kapitalistického světa. Ani slova o vinš komunistické výchovy a komunistického systému. Ani slova o následcích brigád a společného života chlapců a děvčat v táborech. Nedávno přišel do exilu mladý chlapec, který mimo jiné vypravoval o své účasti na brigádě organisované ČSM : » Pracovní morálka brigádníků byla přímo katastrofální, hlavně v době výplaty. Mládežníci nakoupili ze » společné « kasy různé lihoviny a pak se prováděly pravé orgie, s kterými by zcela jistě nesouhlasili rodiče mnohých těchto brigádníků. Avšak o těchto oslavách se nikdo, kromě zúčastněných nedověděl, protože velitelka brigádnického střediska byla » příliš spolehlivá«. Sama totiž byla jednou z hlavních propagátorek těchto večírků a sama si vymýšlela » nevinné hry «, při kterých si přišli na » své « rozhodně všichni brigádníci. Výsledek těchto oslav byl, že druhý den se dostavila do práce slabá jedna třetina brigádníků ; ostatní se hlásili nemocní. « A výchova ve školách? Hle, jak si hraje desetiletý chlapec : » Na počátku hry vedoucí určí jedno dítě pro úlohu » bubínka «. » Bubínek « rozhodne, které z dětí bude pašerákem a které četníkem. Hra je boj mezi pašeráky a četníky — častěji však se hraje jako boj mezi partyzány a špiony nebo také mezi Američany a Rusy. Někdy máme taky zajatce a ty vyslýcháme, protože se chceme dovědět, kdo je jejich velitelem nebo kde mají bunkr, odkud jim jejich velitel dává rozkazy. Když to zajatec nechce říci, tak ho musíme mučit : postavíme ho ke zdi, musí dát ruce nahoru, a když na otázky nechce odpovídat, tak dostane facku. Malou, aby to moc nebolelo «, snaží se malý dotazovaný zmírnit účinek svého vypravování. » Každý to skoro hned řekne, takže moc mučit nemusíme. « To je moderní komunistická výchova. A na víc ještě denunciace rodičů. Řekla nám máma v exilu : » Často mi holky doma říkaly, jako v případě odsuzování T. (1. Masaryka, že se bud sotidruh učitel nebo učitelka ptali : no a co pak říkal tatínek nebo maminka, vyložili ti, co to znamená? Zkouší tě doma z toho, co ses ve škole naučila? Co pak oni říkají o Masarykovi? Oni přece jej znali. Jen se jich pěkně zeptej, jak to tehda bylo. « Přísnější postup v rozvodovém řízení Není divu, žo takováto výchova nese své ovoce. Proto se snaží režim napravit — aspoň na některém úseku co se dá. Tak na příklad předsednictvo Národního shromáždění přijalo 15. prosince 1955 zákonné opatření, kterým se mění předpisy o rozvodu, které jsou obsaženy v zákone o rodinném právu č. 65-49. Novou úpravou jsou rozvodové podmínky podstatně ztíženy. Pojem hlubokého a trvalého rozvratu sc bude nyní posuzovat mnohem přísněji. Rozvrat musí trvat takovou dobu, aby bylo možno bezpečně posoudit, zda není naděje na možnost obnovení manželského společenství. Odmítají se sobecké zájmy manželů. I když soud ví, že je tu hluboký a trvalý rozvrat, nemůže povolit rozvod, ma- jí-li manželé nezletilé děti, a bylo-li by povolení rozvodu v rozporu se zájmy těchto nezletilých dětí. Vůbec soudy musí mít na paměti, že rozvod je opatřením svou povahou výjimečným. I komunisté tedy přicházejí na to, že nelze beztrestně rušit Boží a přirozený řád. djp # # # »Jsme ve světě svědky naděje podle toho, jak už zde na zemi bojujeme o spravedlnost. Království Boží nemá teprve přijít, je v nás a začíná dnes. Nemůže být vaším cílem, jestliže je už nemáte a jestliže se nesnažíte uskutečnit je už teď a v tomto světě. Kdekoliv je duše ve stavu milosti, t. j. duše, v níž bydlí nejsvětější Trojice, tam je také požadavek spravedlnosti, protest proti zločinům hltavé společnosti, v níž je chudý utlačován a panuje násilí. „Lid musí mít náboženství” , je nejhnusnější věta buržoasní Evropy. „Lid musí mít náboženství” , tato hnusná věta je též neuvěřitelně hloupá, protože ti, kteří ji vyslovili, nemyslili na to, že náboženská víra, kterou považovali za opium pro chudé třídy a která je měla naučit nést tvrdý osud, obsahovala naopak nezkrotný požadavek spravedlnosti. « » Nejde o to pochopit svět, řekl Marx, nýbrž změnit jej.« Nuže, právě to chtěl Kristus, když se úplně zapojil do lidského celku, změnit svět, a tak jej vykoupit, — a on jej doopravdy změnil. Jsme jeho učedníci podle toho, jak se naše naděje kryje s jeho nadějí a podle toho, jak i my proměňujeme svět. Tak by to alespoň mělo být, ale není. Mnoho křesťanů myslí, že mají právo, přijmout svět tak, jak je. Uhnizdují se v nespravedlnosti pod zástěrkou, že jejich naděje je v nebi, a uhnizdují se pohodlně. Hledají své pohodlí a neuvědomují si úžasnou práci milosti, kterou už točí, v prostoru a v čase, vyvíjí semeno zaseté do dějin samým Kristem. « » Naše vítězství roste z našich porážek. « François Mauriac na mírovém kongresu ve Florencii 1955. 33 [pageend13]K Ř E SŤ A N SK É S Y N D IK Á T Y V Antverpách se konal v prosinci 1955 XII. kongres Mezinárodní konfederace křesťanských syndikátů. V Mezinárodní konfederaci křesťanských syndikátů je sdruženo přes 4 miliony dělníků. Poslední vstoupily do konfederace nedávno založené Křesťanské odbory v Západním Německu, které se odloučily od jednotného dělnického syndikátu, který příliš málo respektoval křesťanské přesvědčení vei- kóho počtu svých členů. — Generální tajemník Konfederace, Belgičan M. Vanistendaol, shrnul celkové dojmy kongresu v tyto body : Myšlenka křesťanského syndikalismu pronikla i do tak zvaných zemí nevyvinutých. Působila tu především práce mozi- národních organismů, založení křesťanských syndikátů v zámořských zemích a rovněž i soustavná a vytrvalá práce zvláštní komise, která se zabývá studiem národohospodářských a politických otázek zaostalých zemí v .Jižní Americe, v Africe a v Asii. Kongres zřídil zvláštní fond pro pomoc hospodářsky nevyvinutých zemí. Vedle německých křesťanských dělnických odborů vstoupily do konfederace i křesťanské syndikáty z Jamaiky. Kongres schválil zvláštní prohlášení o právu každého člověka na práci, a o boji proti nezaměstnanosti. — Připojený přehled o křesťanských syndikátech ukáže nám jejich velký význam a rovněž i některé jejich slabiny. — Nejstarší syndikátní hnutí je belgické. Tamější křesťanské dělnické odbory byly založeny už r. 1886. Počet členů kolísal. Po první světové válce měly v Belgii převahu syndikáty socialistické, dnes však se jim počtem členů křesťanské syndikáty vyrovnají : mají asi 650.000 členů ze všech odvětví průmyslu, obchodu a soukromých zaměstnání. Belgické křesťanské odbory se vždy stranily politiky, teprve nynější socialistická vláda, která porušila základní práva katolíků, jo vylákala z této reservy. Odbory jsou vedeny zcela v katolickém duchu, mají církevní asistenty, mohou do nich však vstoupit i nekatolíci, pokud přijmou základní zásady křesťanské sociální nauky. — Ve Francii má sice syndikátní hnutí na 1 milion členů, ale není jednotné. A právě tato roztříštěnost velmi oslabuje jeho účinnost. Někteří by rádi vytvořili jednotné syndikátní hnutí všech, kdo odmítají komunistickou ideologii,^ hnutí nezávislé na ideologiích, bojující .Íon ^a dělnická práva. Ale tato laická tendence se dá těžko spojit s křesťanským přesvědčením. Proto na př. CFTC (Konfederace křesťanských dělníků) lpí na názvu » křesťanský «, aby už i pouhým názvem jasně naznačila, že nemůže připustit žádný kompromis s materialistickými a socialistickými ideologiemi. Před válkou měla ráz konfesionální, přijímala jen katolíky^ do svých řad, po válce přijímá i nekatolíky, zvláště v zemích francouzských kolonií, ale křesťanská sociální nauka je stále duší jejího boje za praya dělnictva. Za dobu svého trvání konfederace dosáhla řady velkých úspěchů zvláště v otázkách ochrany rodiny, návratu matky k jejímu vlastnímu povolání, v boji proti alkoholismu a j. — Katolické syndikáty v Německu se utvořily teprve; minulého roku odtržením od jednotného sdružení odborů, které vzniklo r. 1945. Katolíci byli v jednotném odborovém hnutí v menšině a mamě se domáhali politické a náboženské neutrality, zaručené stanovami. Mnoho církevních představitelů i katolických politiků bylo dlouho proti založení samostatného křesťanského syndikátu. Když však byl založen, biskupové mu dali své doporučení. Syndikát tedy začíná ; jeho budoucnost závisí především na tom, jak se projeví křesťanské smýšlení dělnictva i zaměstnanců. Také v Itálii byl původně (po druhé světové válce) jeden syndikát C.G.I.L (Italská generální konfederace dělníků). Součástí tohoto jednotného organismu bylo i Křesťanské sdružení italských dělníků (A.CLI). Když se však ukázalo, že marxisti ckokomu- nistické vlivy chtějí z odborů učinit politického činitele ve prospěch levice — a konec konců ke škodě sémých dělníků, došlo k roztržce ; r. 1948 byly založeny nezávislé odbory, orientované demokraticky a křesťansky. Později byly založeny syndikáty nejrůznějších politických tendencí — sociálnědemokratický, nemarxistických socialistů a také monarchistů a novofašistů. Zápas o prvenství v továrnách a podnicích se prakticky soustřeďuje jen na souboj marxisticky orientované generální konfederace (CGIL) a nezávislých odborů se zaměřením křesťanským (CISL), k nimž se přidalo i Křesťanské sdružení dělníků (ACLI). V poslední době se v řadě velikých podniků projevil nápadný pokles členů v marxistických odborech a naopak růst odborů nezávislých. — V Holandsku bylo katolické odborové sdružení založeno r. 1925. Za druhé světové války bylo zrušeno, ale ihned po válce odbory znovu ožily. Mají na 400.000 členů. Budují na učení sociálních encyklik a jsou velmi dobře organisovány. Mají vlastní tiskárnu, vlastní sanatorium, rekreační středisko, rozvětvenou zdravotní péči o dělnictvo, pojišťovnu, fond pro nemocné dělníky, filmovou a kulturní službu, zvláštní fond na podporu synů dělníků, kteří se chtějí stát kněžími. po APOŠTOLÁT L A IK 0 » Církev žádá od všech svých synů, aby pracovali na uspořádání pozemské obce, protože věří ve vítězství víry a lásky, protože věří v budoucnost světa, « řekl kardinál Feltin na závěrečném zasedání »Týdne katolických intelektuálu « pořádaném v Paříži od 13. do 20. listopadu 1955. Církev právě proto, že věří v budoucnost světa, nemůže se vzpírat příchodu technické civilisace, nemůže se nezajímat o nutné odproletarisovóní dělnické třídy, o od- kolonisování a o emancipaci národů v Asii a v Africe, nemůže se hermeticky uzavřít do skořápky jedné jediné kultury. O těchto požadavcích víry a věrnosti poselství evangelia mluvili v Paříži filosofové jako JÉtienne Borne, národohospodáři jako Francois Perroux a •)euii Fourastié, theologové jako P. Daniélou a abbé Berrar, dějepisci jako H. I. Marrou a Jacques Madaule, lidé křesťanských činů a modlitby jako Ciorgio La Pira a tolik jiných ... » Křesťané, « řekl tam florentský starosta, » vytvořili organické pouto mezi obcí lidí a obcí Boží, dovedli najít spojitost mezi nadějemi lidskými a nadějí božskou, a toto spojení se musí snažit uskutečňovat všude, za každého režimu hospodářského, sociálního nebo politického. <i Církev jo povolána už svou vlastní přirozeností mluvit všemi lidskými jazyky ; proto ji nesmí Západ považovat za vlak, v němž obsadí lokomotivu, lůžkové vozy, první a druhou třídu, a Číňanům a všem ostatním ponechá třetí třídu a náklaďáky. Je to obraz .P. Houanga. Jestliže dnešní technická civili- sacc dává dosud méně výhod a možností pro dobrý náboženský a rodinný život, než snad poskytovala 34 [pageend14]měšťácká společnost X I X . století, pak je úkolem křesťanů vytvářet nové možnosti, a nikoliv hledat záminku k zbozne nečinnosti v idealisaei některýeh středověkých zřízení. " Týden katolických intelektuálů francouzských byl velmi bohatý. Nastínil řadu aktuálních problémů i jejich řešení. Je přípravnou etapou, spolu s jinými studijními kongresy laického apoštolátu, na veliký II. světový kongres laického apoštolátu, který se bude konat, v fíímě od 6.-13. října 1957. Jeho' program, schváleny svátým Otcem Piem X II., ukazuje na souvislost s pracemi těchto místních a předběžných kongresů. V Tlí mě se sejdou při té příležitosti zástupci laických apoštolů z celého světa. Hlavní téma kongresu je : LAICI A KRISE DNEŠNÍHO SVĚTA : JEJICH ODPOVĚDNOST A FORMACE. Hlavní přednášky budou jednat : O Církvi a jejím poslání v dnešním světě, O povolání k laickému apoštolátu a jeho různých formách, 0 odpovědnosti laiků v jednotlivých světadílech a na poli mezinárodním a 0 výstavbě společné základny katolického laického apoštolátu, která je v křesťanském životě jednotlivce, v rodině, ve škole, v organisacích mládeže a ve farnosti. v opravdu radostné toto apoštolské kvašení v řadach katolických laiků. A je ho nevýslovně třeba : Žeň je mnohá, ale dělníků málo. Doufáme, že ani český exil, a zvláště naši čeští katoličtí intelektuálové, nezůstanou stranou tohoto obnovného proudění v Církvi. Prokop Hvězdal Celý katolický svět se už dnes chystá, aby důstojně oslavil OSMDESATINY SVATÉHO OTCE PIA X II. Připadají na svátek bl. Anežky české, 2. března t. r.— výroční to den papežské volby Pia X II. Čeští katolíci — starousedlíci i emigranti, se také už připravují. Ve velké katolické rodině nesmí chybět ani ieiich ■ hlasy. J J život z v íry NÁM RÁD BIB LI PAUL CLAUDEL Bible je u mně spjata s prvním probuzením srdce a obraznosti. Už od malička, když jsem se učil číst katechismus v lavicích sestřiček v Bar-le Duc, s jakým zájmem jsem se díval na velké kartony s vyobrazeními ze života Krista Pána, které v našich rukách kolovaly. A později v nejnižší třídě lycea byla má největší radost Biblická dějeprava: oběť Abrahamova, potopa, zasnoubení Rebečino, Jakub, Mojžíš, Tobiáš, potrestání Heliodorovo, Samaritánka — všechno nádherné obrazy — jeden vedle druhého, a nemohu o nich říci nic. než že dokonale uspokojovaly mé citlivé smysly. Jaká zkáza přišla potom, když jsem se později dostal k Bekům, k Římanům a jejich následovníkům! A ještě později, navečer onoho nezapomenutelného dne o vánocích 1886, našel jsem na svém stole bibli, dar to jedné protestantské přítelkyně mé sestře Kamile. Jak bych v tom neměl vidět zásah Prozřetelnosti? Otevřel jsem knihu, nikdy dříve jsem to neudělal, a to na dvou místech. První bylo vyprá- vý111 o Emauzích u sv. Lukáše, kde Pán na okraji přibývající noci otvírá svým dvěma dojatým společníkům ^tajemství Staré Smlouvy. A druhé, to byla vznesená 8. kapitola z knihy Přísloví, které se používá jako epištoly při mši Neposkvrněného početí. O, poznal jsem hned v te zářné postavě rysy Matky Boží - a spolu s ní jako nerozlučné — 'i podobu Církve a stvořené Moudrosti. Není ani jedna z mých ženských postav v mých pozdějších dramatech, která by neměla něco z mého tehdejšího okouzlení. Co dělat? Tento nový svět, jehož brána se přede mnou rozevřela, nepřipravil mě o zájem o ten druhý svět. Oba dva říká nám Písmo — byly stvořeny zároveň, chci říci ve vzájemné závislosti. Oba dva tvoři velikou katolickou pravdu, to, čemu říkáme Nebe a Země. Nebe a země, jak je to krásné ! A jak by je byl mohl Bůh stvořit, aby mu potom nesloužili k ničemu? Oba dva, oba zároveň, mu mají sloužit k tomu, abychom ho lépe poznávali a lépe ho měli rádi. Ježíš nám říká, že přemohl svět. Nepře- mohl jej však tím, že se k němu obrátil zády. Přemohl jej, že vystoupil nad něj, tím, že poukázal v sobě samém, se scbou a nad sebou na první Příčinu. Tím, že ji přinesl s sebou, aby ji pak ukázal přibitou na kříži ; ta první Příčina je on sám. Poslední slovo — to je Věčné SLOVO. Nepřišel, aby pak nechal poslední slovo světu. « ' Paul Claudel, J ’aime la Bible, 1955. Před rokem umřel v Paříži Paul Claudel. Kniha »J'aime la Bible«, z které jsme přeložili několik řádek, vyšla brzo po jeho smrti. Jeho vyznání : Mám rád Bibli je jako jeho poslední odkaz naší generaci. Je i ohlasem apoštolových slov : » Od dětství znáš knihy svátého Písma. Ty tě mohou naučit moudrosti, abys dosáhl spásy skrze víru v Krista Ježíše. Všecko, co je (v nich) psáno, pochází od Božího Ducha, a hodí se proto k poučování, k usvědčování (z bludu), k tomu, aby lidé byli přiváděni k lepšímu životu a vychováváni k svatosti. Tak je potom Boží muž jak má být, důkladně vyzbrojený pro každé dobré dílo « (II Tim. 3, 15-17). — Křesťanské akademii v Římě, přes těžké exilové poměry a s velkodušnou pomocí ndp. opata Ambrože Lva Ondráka O.S.B., se podařilo vydat celý Nový Zákon v novém moderním vzorném překlade. Nesmí zůstat jen v naší knihovně. Musíme mít ty drahé svaté knížky každý den ve svých rukou. Potom se naučíme mít je rádi, jako je miloval Claudel. — Pro naše nejmenší připravuje nové vydání Biblické dějepravy (s ilustracemi, cyklostylované) CML v Londýně. Poněvadž počet výtisků je velmi nízký, objednejte si je pro své nejmenší co nejdříve1. * # * » Měl jsem z Nového Zákona velkou radost. Měl ¡sem svůj kapesní formát od svých dětských ministrant- ských let, nosil jsem ho s sebou po všech skautských táborech i po svých exulantských poutích, až jsem o něj přišel při potopeni lodi, na níž jsem odjížděl před lety z Brazilie. Překlad dp. Petrů je velmi podařený, jako ěeštinář to zvláší oceňuji a upřímně gratuluji dp. Petrů i Křesťanské akademii ... « J. A., U.S.A. [pageend15]stalo se doma, v exilu a jinde ve svété ČESKOSLOVENSKO. — Při sjezdu starostů hlavních měst světa ve Florencii, v září m. r., florentský starosta prof. La Pira mluvil s pražským primátorem Ad. Svobodou o osudu p. arcibiskupa Berana, a obdržel od něho příslib, že panu arcibiskupovi bude vrácena osobní svoboda. Když se zpráva o tom rozšířila na Západě, primátor Svoboda popřel jakýkoliv interview o tomto předměte. * Ve sběrných střediskách pro knihovny bývalých zámků a klášterů pracují zvláští čety, které nemilosrdně ničí a pálí knihy v očích komunistů bezcenné. Počet zničených knih jde prý do milionů. Jejich cenu vůbec nejde odhadnout. * V Mikulčicích u Hodonína bylo odhaleno slovanské sídliště z doby říše Velkomoravské. Archeologické stopy jsou na území velkém 100 hektarů. Byly odhaleny mezi jiným i zbytky dvou kostelů z poloviny devátého století a zbytky třetího chrámu, zbudovaného snad misionáři z Irska. Existovalo tedy v našich zemích křeslanství již před příchodem svátých bratří Cyrila a Metoděje, a bylo organisováno ve větším rozsahu, než se dosud předpokládalo. * Na Západ pronikla zpráva o tajných pokynech ministerstva vyučování o tom, jak vést boj proti měštáckým ideologiím, které stále pronikají do vyššího školství. Mezi těmito ideologiemi je na prvém místě náboženské tmářství a katolická Církev. Pokyny ministerstva asi naznačují zahájení nové ofensivy proti náboženství. * V prvé polovině minulého roku zemřelo ve Státních psychiatrických léčebnách 498 pacietnů. Ve 116 případech je prokázáno, že nevyhojitelné případy byly zlikvidovány pomocí nezákonné euthanasie. U dalších 100 případů zůstává podezření o podobné praxi. 76 lékařů, obviňovaných také z toho, že roznesli mezi obyvatelstvem zprávy o euthanasii, bylo odvoláno, 32 lékařům byla zakázána lékařská činnost. Lékaře nahrazují narychlo vyškolené sestry-komunistky, které s euthanasií souhlasí. * Vyjde albánsko-český slovník, pěčí Dr. V. Poláka a prof. Dr. D. Pilíka. Byl pořízen filmový záznam albánské výslovnosti. * Česká » krásná« literatura bude obdařena novým románem presidenta Zápotockého, už čtvrtým. Román » Rozbřesk« se odehrává v době, jež předcházela román »Vstanou noví bojovníci«. Hrdinka, autorova babička Terezka, je dcera hajného na chudenickém panství. Tvrdost života ji učí překonávat překážky a nakonec dává celé své nadšení do služeb dělnického hnutí. O novém románě přinesla zprávu — a zároveň úryvek z něho — » Lidová demokracie« v den Zápotockého 71. narozenin. * Ve Strahovské knihovně je otevřena do 15. února výstava » České a moravské knižní malby 11.-16. století« ; je to soubor nejstarších ručně psaných i zdobených kodexů — pocházejících ze zabavených klášterních knihoven. * Při úpravách v jednom domě na náměstí ve Svitavách byly nalezeny tři dřevěné soudky s 1500 až 2000 stříbrných mincí o celkové váze 23 kg. Mince jsou rakouské, saské, belgické a jiné, ražené v letech 1700-1830. * Pražský rozhlas a denní tisk v ČSR oznámil z papežského vánočního poselství jen jednu malou část: volání po zákazu pokusů s atomovými zbraněmi a jejich užívání a po kontrole zbrojení. O výslovném odsouzení komunismu a zakukleného materialismu se čeští čtenáři nedověděli. * Vánoční Lidová demokracie přinesla úvodník z pera ThDr. Františka Drábka » Vánoce — svátky lásky a míru« (jsou to vzpomínky na » mírovou« cestu do Sev. Vietnamu), báseň Františka Branislava »Vánoční«, a jako sváteční čtení rouhavou parafrázi scény narození Páně od Francouze Ch. Louise Phiíippa. V ŘÍME. —■ Půlnoční mše svátá papeže Pia XII. na Hod Boží vánoční byla vysílána vat. rozhlasem. Připojily se některé evropské rozhlasové sítě. V následujících dnech Pius XII. přijal jednotlivé členy diplomatického sboru u Sv. stolice, kteří blahopřáli sv. Otci jménem svých vlád k vánocům a k Novému roku. První hyl přijat velvyslanec polské zahraniční vlády Dr. Kazimír Papée. * Z ostatních audiencí jmenujeme audienci udělenou nově zvolenému presidentu Brazilie Jusce- lino Kubitschkovi de Oliveira, šestiletému španělskému filmovému herci Pablito Calvo, římským laickým katechetům a katechetkám a členům římských patricij ských a šlechtických rodin. * V předvečer Nového roku pozdravili Pia XII. se svatopetrského nádvoří zřízenci římských pouličních drah a zametači ulic. * Polským biskupům zaslal Pius XII. list u příležitosti 300. výročí vítězství polských vojsk u Čenstochovy nad Švédy. Toto vítězství se připisuje přímluvě P. Marie. I v dnešních těžkých dobách mají se Poláci s důvěrou utíkat k této své Královně. * Na svátek sv. Rodiny. 8. ledna, se Pius X II. pomodlil rozhlasem Anděl Páně, a tak se v duchu v modlitbě spojil s katolickými rodinami celé Itálie, aby jim Bůh dopřál jít ve šlépějích rodiny nazaretské. * Vatikánský deník L’Osservatore Romano uveřejnil 1. ledna nový okružní list Musicae sacrae disciplina, O posvátné hudbě a o posvátném zpěvu. 15. ledna přinesl týž deník prohlášení, jímž byl odsouzen týdeník » II Dibattito politico«, protože v otázkách, jež spadají pod kompetenci Církve, zaujímal nebezpečné a proko- munistické stanovisko. Zároveň bylo zakázáno katolíkům tento týdeník číst podle dekretu posv. Oficia z 1. července 1949. * V kostele San Andrea della Vafle se konala tradiční oktáva modliteb za jednotu lidstva v pravé Kristově Církvi. P ři» holdu národů u jesliček« byly předneseny i dvě české básně : Erbenova »H oj, ty Štědrý večere,« a Vrchlického »Vánoce«. Přednesli je chlapci paní hraběnky Dobrzenské-Kinské. * Známý italský spisovatel Giovanni Papini se dožil 75 let. Papini je již řadu let vážně nemocen, Posunky a gesty diktuje své další články své vnučce, která ho ošetřuje. Papini dostal blahopřání ke svým narozeninám z celého světa. * Profesor kře- síanské archeologie na římské universitě Karel Cecchelli došel k závěru, že bronzová socha sv. Petra ve vatikánské basilice je starší než se domnívala většina historiků umění. Podle profesora Cecchelliho nepochází z ranného středověku, nýbrž už ze sklonku starověku, t. j. z doby kolem roku 350. * Z Egypta se chystá do Říma delegace arabských zemí, aby Piu XII. poděkovali za jeho materiální pomoc ve prospěch palestinských uprchlíků a za jeho reální a spravedlivý postoj v celé palestinské otázce. * Celý katolický svět se chystá k důstojné oslavě 80. narozenin Pia XII. Italští katoličtí dělníci vypsali veřejnou sbírku, z jejíhož výnosu bude postaven kostel ke cti Krista dělníka a darován sv. Otci. Také němečtí katolíci vypsali sbírku. Peníze budou věnovány na výchovu kněžstva v Koreji. Podle Papežské ročenky na rok 1956 má posvátné kolegium 62 kardinálů, 15 sídelních a titulárních patriarchů, 347 sídelních arcibiskupů, 1212 sídelních biskupů a 882 titulárních arcibiskupů a biskupů. Misijních církevních oblastí, apoštolských adminitratur, vikariátů a prefektur je 337, oblastí východních obřadů s vlastní jurisdikcí je 19. Také ročenka na rok 1956 udává u jmen některých hodnostářů bolestnou poznámku: » ve vězení pro víru«, nebo » internován na neznámém místě«, nebo» brání se mu vykonávat jeho úřad«. Jsou to kardinálové, arcibiskupové a bislyjpové umlčené Církve. Je jich asi 150. NÁVŠTĚVNÍCI V SEV. VIETNAMU. — 19. prosince byla na pražském letišti okázale přivítána delegace čsl. katolíků, která se vrátila ze sedmitýdenní návštěvy v Sev. Vietnamu. Delegaci tvořili prelát Th. Dr. Frant. Drábek z Mikulova, profesor Cyrilometodějské bohoslovecké fakulty kanovník Josef Beneš, generální ředitel Slovenské Charity kanovník Ladislav Polák z Košic a šéfredaktor Lidové demokracie Rostislav Petera. Delegaci přijal v slavnostním slyšení na pražském hradě sám president Zápotocký. Podle komunistických pramenů 36 [pageend16]byli návštěvníci všude nadšeně vítáni vietnamskými katolíky a kněžími — těmi. kteří asi podobně kolaborují s režimem, a nejednou i nakomandovanými nekatolíky (»biskupy, apoštolskými vikáři, faráři i prostými věřícími«, píše Petera v LD 30. prosince ; těžko říci , kolik bylo těch biskupů nebo takových » biskupů« jako byli návštěvnici; jisté je, že většina katolíků ze Sev. Vietnamu odešla dobrovolně na jih a že s nimi odcházeli i jejich kněží). Aby rozptýlili podezření místních církevních autorit, návštěvníci rozdávali medajlky a obrázky Pražského Jezulátka, vystupovali oděni v biskupská roucha, a dokonce se i dávali nazývat biskupy. » Návštěvu« rázně odsoudil vatikánský deník L’Osservatore Romano a říká: Proč to všechno? Návštěvníci měli především ukazat vietnamským katolíkům, dosud iHálo přístupným vábení komunistického pokrokářství, že jinde, v zemích lidových demokracií, existuje tak velká náboženská svoboda, že zde přítomní »biskupové« mohou podnikat daleké a nákladné cesty. Podobná situace by mohla vzniknout i v Sev. Vietnamu, kdyby katolíci měli více pochopení pro nový řád a byli méně zatvrzelí, A další důvod návštěvy : jestliže tito » biskupové« z Československa spolupracují ochotně s lidově demokratickým režimem, proč nemohou spolupracovat biskupové ve Vietnamu? — Protože jsou s kolonialisty. A konečně, jak se zdá, komunisté chtějí postavit proti katolické známce Církve svou vlastní nadnárodnost, a jí musí sloužit i Církev. Všechny světové tiskové kanceláře přinesly začátkem ledna zprávu, že byl zatčen apoštolský vikář z Hanoi, Msgre Trinh Nhu. Prý rušil klid v zemi a škodil přátelským vztahům mezi Československem a lidovou republikou Sev. Vietnamu. Podle U. P. Msgre Trinh Nhu nedovolil, aby jeho katedrály bylo zneužito k propagačním politickým účelům za dnů návštěvy delegace katolíků z Československa. Apoštolský vikář Msgre Trinh Nhu si mohl ověřit, kdo jsou tito »biskupové«. Prostí věřící, ztracení v džungli a podrobení neustálému nátlaku komunistů, to ztěžka dovedli rozlišit. » Návštěva« tedy měla sloužit k jejich oklamání. po JUSCELINO KUBITCHEK, nový brazilský president, syn chudého českého krejčího z Příbrami od Sv. Hory v Cechách a portugalské učitelky Julie Oliviera, nastoupil 31. ledna svůj úřad. Některé listy ho podezřívaly ze sympatií s komunismem, Na své dvacetidenní diplomatické pouti po Severní Americe a většině států v západní Evropě častěji zdůraznil křesíanské tradice brazilského státu a křeslanské základy brazilské kultury. Netajil se nikde svou vůlí, že chce v duchu této křesťanské tradice uskutečňovat i svůj obrovský rekonstrukční program. Mluvil o tom už před nastoupením své cesty kolem světa s dopisovatelem římského listu » II Tempo«, kde poukázal na svou křesťanskou výchovu v rodině, a potvrdil to znovu při slavnostní audienci, v níž ho přijal Pius XII., která podle zprávy L’Osservatore Romano měla zvlášť srdečný ráz. Papež zůstal s presidentem Kubitschkem v soukromém rozhovoru celé půl hodiny a den před audiencí přinesl vatikánský deník dlouhý přehled o jeho životě a činnosti. Ačkoliv měl při své římské návštěvě velmi málo volného času, navštívil i brazilskou kolej, kde studuje přes sto bohoslovců z Brazilských spojených států. Všichni si jistě přejeme, aby se podařilo Kubitschkovi dosáhnout vysoké mety, kterou si předsevzal. Cesta k ní není snadná. Naši češti emigranti v Brazílii, mezi nimiž je i jméno našeho J. A. Bati, kněží i laici budou jistě také pomáhat při této gigantické práci, která může mít tak velký význam pro celý svět, a ne v neposlední řadě pro svět křeslanský ! vf DROBNOSTI Z KULTURNÍCH A VĚDECKÝCH UDÁLOSTÍ V EXILU. — Předseda Křesťanské akademie Dr. Zdeněk Ehler, profesor na universitě v Dublině, přednášel v Belgii O Církvi a státu na Evropské svobodné universitě. — Dr. Karel Schwarzenberg byl promován na filosofické fakultě vídeňské university na doktora v oboru dějin a filosofie. — Salesián Dr. Václav Frýdecky vydal tiskem svou doktorskou disertaci: O mariologii kard. Fournier (pozd. Benedikta XII.), kterou obhájil na theologické fakultě pap, university Grego- riánské. — Na historické fakultě téže pap university obhájil 14. ledna thesi O Balbínovi jako dějepisci Dr. Jan Krajcar T. J. — V nakladatelství » Nového domova« v Torontě vyšel česky dávno čekaný známý román Egona Hostovského » Nezvěstný«. Už dříve vyšel anglicky, Španělsky, dánský, norský a švédsky. MIKULÁŠKSV DAR NZ — 100 dolarů — poslali naši přátelé z U.S.A. Dar byl sebrán především rozprodejem vánočních pohlednic vydaných K. A. v Íiímě. Veliké Pán Bůh zaplať! Doufáme, že i v jiných zemích se najdou podobně podnikaví příznivci a pomohou naší stále prázdné pokladně. Máme-li zajistit rozvoj časopisu, potřebujeme nutně 1000 předplatitelů Nezapomeňte poslat své předplatné do konce února. Díky předem. Z ČINNOSTI CML : V Londýně sehráli žáci CM doplňovací čsl. školy vánoční hru. Dekorace a výprava ing. los. Nováčka. Hra byla velmi dobře nacvičena a hluboce zapůsobila na všechny přítomné, kteří se nakonec spontánně přidali k společnému zpěvu našeho vánočního lidového hymnu : Narodil se Kristus Pán. Na jevišti účinkovalo 60 dětí. Po programu bylo pohoštění a nadílka. Bylo podarováno přes 140 dětí. O vánocích byla kaplička příliš malá pro všechny návštěvníky bohoslužeb. Pražské Jezulátko dostalo od jednoho londýnského kláštera na vánoce nové šaticky. Na Boží hod přistoupily 4 děti k 1. svátému přijímání. Steckerovy vánoční koledy po celou vánoční dobu zaznívaly naší kaplí. — V Kanadě měly exercicie mužů, které dával P. Frant. Dostál T. J., pronikavý úspěch. O organisaci exercicií se stará tamější CML (V. Vostřez). USA. Katolická universita Georgetown ve Washingtonu udělila čestný doktorát presidentu republiky Guatemaly Karlu Castillo Armasovi za jeho boj proti komunismu. * Asumpcio- nista P. Dion, který má nastoupit jako duchovní správce katolíků zahraničních diplomatických misí v Moskvě, musel znovu odložit svůj odjezd. Sovětské úřady odepřely povolení ke vstupu a odvolávají se na americké úřady, které nedovolily pravoslavnému metropolitovi Borisovi tu svobodu pohybu, kterou by metropolita chtěl. Americké úřady totiž naléhají, že metropolita Boris se má stýkat jen s těmi pravoslavnými, kteří uznávají nad sebou pravomoc moskevského patriarchy (asi 500 z několika milionů), tak jako P. Dion se smí stýkat jen se zahraničními katolíky v Moskvě. * V listopadu se konala v katolických kostelích obvyklá sbírka šatstva a pokrývek pro chudé a potřebné z celého světa, zvláště pro uprchlíky. *Me- dajle Laetare, kterou universita Notre Dáme uděluje každoročně za vynikající službu ve prospěch dělníků, byla letos udělena předsedovi organisaci AFL-CIO Jiřímu Meany. * V jubilejním pořadu Katolické hodiny, jež je již 25 let vysílána řadou severoamerických rozhlasových stanic, byla věnována vzpomínka americkému vojenskému kaplanovi, dp. Emilu Kapaunovi, českého původu, vyznamenanému nejvyššími státními vyznamenáními; zahynul v zajetí severokorejských komunistů. Jubilejní vysílání bylo oslavou práce Církve o spásu duší. Pořad Katolická hodina začalo, a dosud organisuje Sdružení katolických mužů. * Sdružení katolického ukrajinského tisku v Sev. Americe požádalo americký kongres, aby bylo vykonáno vyšetřování o náboženském pronásledování na Ukrajině. Podle jmenovaného sdružení komunisté zničili 80 % katolických kostelů a zavraždili 10 ukrajinských biskupů. 2.000 kneži z Ukrajiny je ve vězeních nebo strádá v táborech nucené práce, protože odmítli odpadnout od Říma a přidat se k schismaticke pravoslavné církvi, otrocky sloužící komunistickému režimu. VIETNAM. — V projevu, jímž Ngo Dinh Diem prohlásil Jižní Vietnam republikou, byla obsažena prosba k Bohu o pomoc pro výstavbu mladého státu. President Diem, věřící katolík, se po prohlášení odebral do katedrály v Saigonu, aby byl přítomen mši svaté, při níž přistoupil k svátému přijímání. • 37 [pageend17]p o z n á m k y DŮVĚRU ZA DŮVĚRU ! Už dva roky Vám posíláme z Říma pravidelně Nový život. Vždy jsme dodrželi, co jsme Vám slíbili. VAŠE PŘEDPLATNÉ JE PROJEVEM VAŠÍ DŮVĚRY K NÁM. ADAM MICKIEWICZ A KOMUNISTÉ. — Mickiewicze oslavoval nejen západní svět, oslavovali ho i komunisté. V Polsku i v Československu vidí v něm komunisté jednoho z předchůdců revolučního komunistického hnutí. Ačkoliv většina kritiků se na Mickiewicze dívá jako na ducha hluboce náboženského, který pojímá zlo a dobro metaly- sicky a žije podle starých náboženských tradic, Mickiewicz prý celým svým dílem zavrhuje starý svět a hlásí se k ideálům komunistickým. V článku Ještědského v lednovém čísle NŽ bylo upozorněno na upřímnou konversi Mickiewiczovu a na jeho katolické přesvědčení. Připojuji ještě několik dokladů z mnohých : Básník Krasiňski píše (1848) z Říma kněžně Potocké: » Adam Mickiewicz šel včera ke zpovědi v kostele sv. Klaudia ; zpověď trvala dvě a půl hodiny. Asi zpověď nedokončil, poněvadž dnes šel ke knězi znovu. Viděl jsem, jak se včera, oba, Mickiewicz i kněz rozcházeli se slzami v očích.« — » R. 1842,« píše P. Kajsiewicz, » jsem byl u Mickiewicze. Mluvil jako přesvědčený katolík. Nakonec se pomodlil vyznání víry, poklekl a s rukama skří zenýma na prsou mi pravil : » Přísahám, že všemu tomu, co jsem právě teď říkal, také pevně věřím.« — Jeden polský emigrant vypravuje : » Zaklepal jsem v neděli na dveře básníkova bytu. (Emigrant byl odpadlý katolík). Mickiewicz nebyl doma. » V tuto dobu chodívá vždy na mši sv.,« — řekla mi bytná. Jestliže Mickiewicz chodí pravidelně na mši sv., je to známka, že víra v Boha je něco opravdu vážného. Tato návštěva u Mickiewicze byla začátek mého obrácení.« — R. 1848 psal Mickiewicz stanovy pro rodící se Polskou legii v zahraničí. Stanovy začínají slovy: Každý polský legionář musí být prodchnut křesťanským duchem, který je souhrnem učení svaté katolické římské Církve. jw UMĚNI A MRAVNOST. — Nový okružní list Pia XII. Musicae Sacrae Disciplina, 0 posvátné hudbě a posvátném zpěvu, obsahuje zajímavá slova o umění a mravnosti:» Je mylné domnívat se, že umělec musí být osvobozen od náboženských a mravních zákonů, aby mohl opravdu tvořit. I umění má svůj cíl, jímž je Bůh. Věčný a nezměnný zákon Boží žádá, aby člověk veškerou svou činností v sobě zobrazoval věčnou Boží krásu a dokonalost, k chvále a slávě Stvořitele. Proto volání » Umění pro umění«, jako by umění mělo být osvobozeno od všech zákonů, bud nemá smyslu, anebo působí urážku Bohu, Stvořiteli a poslednímu cíli všech věcí, i umění. Svoboda a tvořivost umělce není Božím zákonem ani umenšena ani porušena, nýbrž spíše zušlechtěna a zdokonalena. — To platí o všech odvětvích umění, tím více ale pro posvátné umění. Jeho úkolem je vnímáním smyslů — očí, liší — pozvedat mysl k Bohu. Znamená to tedy, že by se nadarmo pokoušel o díla posvátného umění ten umělec, který nevěří v pravdy svaté víry, anebo je od Boha odvrácen srdcem nebo způsobem svého života. Schází mu, abychom tak řekli, vnitřní zrak, aby viděl to, co žádá Boží velebnost a důstojnost bohoslužby. A i když jeho díla z oboru náboženství mají v sobě cosi z opravdového umění, přece nelze o nich doufat, že budou probouzet onu zbožnost a víru, jež sluší posvátnosti Božího chrámu. A Církev, rozhodčí a ochránkyně náboženského života, nepřijme taková díla do svých chrámů. — Pravé, věřící umělce Církev vždy měla a bude mít v úctě, a jim dokořán otvírá brány svých chrámů. Je jim vděčna za jejich pomoc k účinnějšímu splnění jejího apoštolského úkolu.« po O BEZBOLESTNÉM PORODU promluvil Pius XII. 8. ledna ke katolickým lékařům a gynekologům. Pius XTL nejdříve podal krátký přehled této psychoprofylaktické metody, jak ji v komunistickém světě propagují žáci ruského íysiologa Pavlova, původce t. zv. podmíněných reflexů, a na Západě Angličan Grantly Dick Ready (s menšími odchylkami, hlavně ideologického rázu). Není to hypnosa ani narkosa ; matce je ponecháno plné vědomí a plné užívání všech jejích duševních schopností. Příštím rodičkám se dostane poučení o postupu těhotenství a porodu; jsou přemlouvány, aby v sobě nepřipustily pocit strachu a bolesti. Ty prý nepatří k porodu, a vznikly až vlivem vnějších činitelů — náboženství (samozřejmě ! jsme u komunistů) a učení o trestu za dědičný hřích. Úsudek o stupni vědecké jistoty této metody ponechává sv. Otec odborníkům. Metoda ještě není zcela objasněna a dokázána, a zvláště učení o podmíněných reflexech (reakce těla anebo i duševní stránky na určitý komplex podnětů zvenčí, které se dají probudit jen jedním podnětem; na př. vylučování žaludečních šťáv při pouhé vůni z jídel, třebas nemáme v úmyslu jíst) — zůstává stále hypotesou, t. j. jedním z možných vysvětlení společné činnosti těla a duše. » Po mravní stránce metoda sama v sobě neobsahuje nic, co by se proti ní dalo namítnout; ba co více, protože chce pomoci silám přírody, znamená krok vpřed, a tím, že umenší nebo úplně odstraní bolest a strach spojený s porodem, umenší i sílu pokušení užívat hříšným způsobem manželského práva.« Věřící matka tedy může přijmout metodu bez obav ve svědomí, a katolický lékař nebo ošetřovatelka může nabídnout svou spolupráci v jejím vykonávání. Pius X ll. pak zhodnotil metodu po theologické a náboženské stránce. » Nová metoda se často klade ve spojitost s materialistickou filosofií a kulturou«. Správnost metody prý potvrzuje pravdivost materialistického světového názoru a vyvrací, co učí Písmo svaté a křesťanství. » Světový názor badatele není důkazem pro pravdivost a správnost jeho objevu. Vědecké objevy jsou pravdivé, protože se shodují s objektivní skutečností, a pokud se s ní shodují. Také materialistický badatel může učinit cenný vědecký objev, ale to není naprosto žádný důkaz pro pravdivost jeho materialistických idejí.« Věřící křesťan může proto přijmout vědecké výsledky i materialistických učenců, přitom však rázně odmítá jejich ideologické zaměření. Materialistická propaganda koně čně nachází rozpor mezi bezbolestným porodem a slovy Hospodinovými k Evě v Písmě svátém : » V bolestech budeš rodit své děti«. » Tím, že Bůh uložil tento trest prarodičům a jejich potomkům, Bůh nechtěl zakázat a ani jim nezakázal, aby si nepodmanili zemi, to je aby neodhalovali bohatství ve stvoření a nevyužili ho k svému prospěchu, aby si nečinili život na zemi snesitelnější a krásnější. Tím, že potrestal Evu, Bůh nechtě] zakázat a ani nezakázal matkám učinit si porod lehčí a méně bolestnější. Nemusíme hledat vytáček na vysvětlení Hospodinových slov; ta zůstávají pravdivá tak, jak je vyjádřil Stvořitel: mateřství bude matce zdrojem mnoha bolestí. Písmo svaté však nepraví, jak Bůh pojímal tento trest a jak jej uskutečnil.« Nakonec Pius XII. promluvil o smýšlení, jímž má být prodchnuta každá věřící matka, porodní asistentka a lékař : » Věřící matka čerpá ze své víry a ze života milosti světlo a sílu, skládá veškeru svou důvěru v Boha, je si vědoma, že Boží Prozřetelnost ji chrání, a proto odevzdaně přijímá vše, co jí Bůh dává trpět. I bolest může být zdrojem dobra, jestliže ji snášíme ve spojení s Bohem a v poslušnosti jeho vůli.« — »Věřící člověk se raduje z nových objevů vědy a užívá jich, odmítá však materialistické vele38 [pageend18]bení a vyvyšování védy a techniky. Křesťan ví, že i ony mají své místo v objektivní stupnici hodnot, ale ví též, že toto místo není ani první ani poslední. Nejvyšší a poslední hodnota člověka spočívá v lásce k Bohu a v bezvýhradné jeho službě. Proto věřící člověk se nebude obdivovat bez uvážení objevu bezbolestného porodu ; bude ho užívat s rozvážností, ve světle zdravého úsudku a v ještě jasnějším světle víry a lásky, které září z Boha a z Kristova kříže.« po NOVÉ KNIHY V EXILU. Hadi- mír Štědrý: VĚŽ SVĚDECTVÍ. 3. sv. edice » Dobrá kniha«, řídí Pavel Javor, vydalo Slovanské nakladatelství, POB 612 Statio B, Montreal, P. (J. — Na naše české exilové poměry v neobvykle pěkné výpravě, v pevném modrém plátně a kartónovém obalu vyšla knížka příběhů a úvah Vladimíra Štědrého »Věž svědectví«. Hovořili jsme o ní již v minulém ročníku NŽ (to byla ještě v rukopise), v článku » Sedm hubených let české literatury v exilu«, a pověděli jsme už tehda, že bude pro čtenářskou exilovou obec příjemným překvapením. Solidní a vkusná výprava víc než sto- stránkového svazku (formát 15X21) je ještě něco, čeho se nám dostalo navíc a zač jsme vydavatelům vděčni. I přes všechny exilové úvahy o šetření místem a o zbytečnosti prázdných stránek jste přece jenom nakonec rádi, když dostanete do ruky skutečnou knížku, se vším všudy, jak má být. Vždycky když beru do ruky svazečky pros a veršů, al už přicházejí ze Stockholmu, z Říma nebo z Mnichova, vždycky se snažím, nějak hypotheticky, si je představit v běžné knižní produkci svobodného Československa (minulého anebo, jistě raději, budoucího). » Umazané povídky«, knížečka pohádek Hany Sklibové, Němečkova »Tvrdá země«, česká vydání Hostovského » Půlnočního pacienta« (dosud neexistuje) nebo » Nezvěstného«, Čepoví » Cikáni« a teď tedy VI. Štědrého »Věž svědectví.« A ta představa normálních poměrů, skutečných čtenářů, kteří si v regálech knihkupce vyberou, co se jim líbí, co si rádi přečtou, bez zřetele na obrozensko- vlasteriecké nebo jiné povinnosti, je právě pro exilové poměry svrchovaně užitečná. Knížky nakonec vycházejí přece pro ty, kdo mají radost z krásného slova, třebas z dobré povídky, jejíž vyprávěč ti má eo říci a kterého čteš, protože jinak nemůžeš, protože ti to nedá. Zůstaňme na chvíli, alespoň ve své íantasii, takto před výkladními skříněmi v Praze, v Brně nebo v Olomouci. Jakou funkci by tam měly knížky, které jsme sí tu vyjmenovali, jaké publikum? Tak třebas ty » Umazané povídky« (od Listopada) — vyšly by patrně nákladem nějakého novinářského vydavatelství a hádali by se o ně studenti, vyplazujíce na sebe jazyky v gymnasijních ěasopiseeh. Pohádky Hany Šklíbové (přes výhrady ornitologického experta, který napsal kdysi zdrcující referát do » Sklizně«) by se líbily, a bylo by to tak dobře. Přes ty ornitologické nepřesnosti otvírají dětem oči pro krásu přírody a nabádají je, bez zbytečného nacionalistického bombastu, k lásce k » milované zemi«. Knížky Hostovského a Němečka by šly z ruky do ruky (i když by lile», rární kritikové — Josef Kodíček, kdyby tak ožil — nešetřili přísnými výtkami): a Cepoví » Cikáni«? Ti by mohli doma počítat s věrnou čtenářskou obcí; někteří by možná neporozuměli potřebě a smyslu poslední z nich, ostrovu Bé ! A tu. za této situace na svobodném českém knižním trhu, s řadou malých a velkých neznámých, by tedy teď vyšla Vladimíra Štědrého » Věž svědectví«. Malé, nesensační příběhy z míst, jimiž autora vedla jeho exilová cesta. Jejich aktéři? Zbožná paní od kostela sv. Jiří z mnichovského Bo- genhausenu, poúnoroví běženci ve smutcích á radostech všedního dne, Angli- cani a Skotové, s nimiž svedl zahraň ční naše vojáky osud poslední vojny, pobledlá sudetská Němka z Mostu, zástupy » paní Butterfly« — japonských, německých a italských po poslední světové válce, sionistický žid od Klatov, který nevěří v Boha, protože mu nedal uskutečnit kousek jeho socialistického ráje. Všechno lidé, s nimiž se potkáváme cestou a s nimiž, podařilo-li se nám už dostal z uličky vyděděnosti, umíme promluvit a sdílet kus společného osudu (není toto už předzvěst brzkého jara?). Nebude nadsázkou, když povím, že knížka Vladimíra Štědrého nám pomáhá zabydlit náš podivně egoistický a liduprázdný, nekonečné poušti podobny exulantský svět, teritoriální rozlohou tolikrát větší, než je naše malá vlast v srdci Evropy (tolik zalidněná!). Ať se příběhy Štědrého knížky už dějí v Anglii, Německu, v Itálii, v Jerusalemě nebo na palubě zaoceánské lodi, přeee spadají všechny do té kategorie, jejíž smysl a neuvědomělé poslání jsme se výše snažili vystihnout. Všecky nám pomáhají zabydlit a učinit, lidštějším a naším svět, v kterém dnes žijeme. (Půvabným kouskem toho světa, který nám ted v dobré exilové literatuře vyrůstá, je i ten Cepův ostrov Ré.) VI. Štědrý se dostává k svému cíli zvláštním literárním žánrem ; i když jeho seriosní výrazové prostředky jsou přímo klasické. Je dalek vší laciné iinprovisace. Jeho dobrý a původní umělecký rukopis se dobře čte, poněvadž hluboko pod povrchem koresponduje s vašimi vlastními prožitky, pocity, radostmi a smutky. Už proto je »V ěž svědectví« knížka, která nepotřebuje experimentů a » a- vantgardníeh« efektů místy ji čtete jako zajímavý dopis, který je určen přímo vám a na který jste už dlouho cekali. A dostanete-li se někdy do těch končin, o kterých vám vypráví, budete v pokušení založit si do knížky odtamtud obrázek. Obrázek místa, které je už tak trochu vaše, protože vám je kdosi pomohl objevit. mp. REDAKCI NŽ DO")LO : — J. K. Háby a spolupracovníci: STOPAŘSKÝ ZÁPISNÍK 1. Str. 14, cyklostyl. - Edice Eueernička, Mnichov. Dr. E. Chvojnický: PROBLÉM ODSUNUTÝCH NĚMCŮ. S předmluvou Karla Zahradníčka, předsedy Amerického komitátu pro osvobození Československa. Str. 34, form. 21 27. — Vyd. American Committee for the Liberation of Czechoslovakia, Cleveiand 5, Ohio, U.S.A. - 1955. l\. .1. Popera : VĚNCE. Znělky. - - Obálka a ilustrace : Jan Brázda. Edice » Sklizeň svobodné tvorby« (řídí Dr. Robert Vlach), sv. 3., prosinec 1955, str. 38, cena 1.50 dol. Jan M. Kolár: LISTY NĚMÉMU PŘÍTELI. Úvod k dialogu s domovem. Obálka ing. arch. Miloš Hrabě. Edice »Sklizeň svobodné tvorby«, sv. 4., str. 80. ANTIKVÁŘ NÍ I NOVÉ ČESKÉ A SLOVENSKÉ KNIHY vám obstará také knižní služba ČECHOSLOVÁKA, E.C.I., 4 Holland RD., London, W. 14. TAŽENÍ KŘESŤANSKÉ LÁSKY mělo v exilu dosti pěkný ohlas. Vyplněné přihlášky, s příslibem uplatňovat, všude zásady křesťanské lásky, budou 13. února položeny na hrob sv. Cyrila v basilice sv. Klementa a po mši svaté, která bude sloužena za celou naši exilovou obec i za naše drahé doma, spáleny. Nenávist ve světě se dá přemoci nikoliv nenávistí, nýbrž jen a jen opravdovou křesťanskou láskou. MŠE SV. ZA DOBRODINCE A ODBĚRATELE NŽ byla sloužena v lednu v basilice sv. Pavla za hradbami, blízko apoštolova hrobu : v únoru bude obětována v basilice sv. Klementa, kde je pohřben sv. Cyril, r březnu v basilice sv. Petra nad tělem sv. papeže Pia X. DO KONCE ÚNORA TISÍC PŘEDPLATNÝCH! NEODKLÁDEJTE! NA VAŠÍ ODPOVĚDI ZÁLEŽÍ DALŠÍ ROZVOJ NŽ! VELKÝ VÝBĚR NOVÝCH I ANTI- KVÁRNÍCH KNIH najdete v českém a slovenském knihkupectví v Londýně : ÍNTEPRRESS LIMITED, 132 Georg Street - London W. 1. - Knihkupectví Vám zašle na požádání seznamy nových i antikvárních knih a obstará Vám knihy, kterc hledáte. 89 [pageend19]dopisy - d o ta zy • odpovědi z dopisů čtenářů nov. živ. » Mne se časopis náramné líbí, i úvahy, i zprávy, hlavně z katolického světa. Zprávy z ostatního světa beztak nestojí za nic : s těmi ženevskými atd. poradami a s otázkou sjednocení Německa si vím ještě tak nej spis rady já jako byzantolog, jemuž jsou známy konference byzantských vyslanců na dvoře krále Attily, —■ fiterý nebyl o nic zdvořilejší než Molotov, — i snahy Aetia poštvat na Huny germánské krále ... Dostal jsem vánoční sešit jedné velké exilové organisace i Ježíšek, Panenka Maria (moc pěkná), svátý Václav a — TGM, TGM, TGM ... Ostatně hezoučké je také toto : ve Vídeňských Svobodných listech — jinak národně smýšlejících — si dalo insérât knihkupectví » Mezinárodní kniha« — netoliko komunistické, nýbrž přímo sovětské — a nabízí : gramofonové desky s českými koledami\« J,S. Nejsme sice » ze světa«, ale žijeme » ve světě«, a proto se nemůžeme uzavřít do ulity. — Přemrštěný kult národních velikánů je jistě proti kritickému duchu samého Masaryka a ukazuje, že máme v exilu málo lidí, kteří dovedou samostatně myslit, a zvláště, kteří dovedou domyslit, jak to často Masaryk zdůrazňoval při svých přednáškách. — ■ Kdo by se divil tomu inserátu ! Yždyt moskevský rozhlas ve svém italském vysílání zařadil přímý přenos slavné půlnoční mše sv. z katolického kostela sv. Ludvíka v Moskvě a pražský rozhlas vysílal celé soubory vánočních koled — pro zaostalý Západ ! Y domácích pořadech měl prim děda Mráz ! » Ofensivu křesťanské lásky nepodpi- suji, poněvadž se mi nedostává té ctnosti, která by byla schopna čelit natolik tem dábelským pokušením, která přicházejí se stran zdejších lidí denně a odevšad, takže by to bylo naprosto bezúčelné ...« J.S., N. Z. Pokud se pamatuji, na přihlašovacím lístku k ofensivě křestanské lásky, kterou vyhlásil ndp. opat Ondrák, stojí : Chci se v tomto roce modlit za vítězství Kristovy lásky ve vlasti i v exilu a na celém světě. - 2. - Chci se snažit ve svém okolí uplatňovat zásady křesianské lásky. - 3. - Chci podle svých možností morálně neb hmotně pomáhat všem, kdo toho potřebují. - 4. - Chci o tom zpytovat denně své svědomí. Je to opravdu pro někoho nemožné : Modlit se, snažit se (i když se mi to vždycky nepodaří), chtít pomáhat podle možností a zpytovat o tom všem večer své svědomí a upřímně se snažit o nápravu? — Naše tažení křestanské lásky není jen pro dokonalé, nýbrž především pro ty, kteří musí bojovat o ducha křesianské lásky se sebou samými. A čím těžší okolnosti, čím větší překážky, tím je tento boj nutnější. Jak se z nás jinak stanou opravdoví křesřané, kteří podle Kristovy vůle musí odpouštět i svým úhlavním nepřátelům, splácet zlé dobrým a milovat nejen své přátele, nýbrž plnit také příkaz Pána Ježíše : Milujte i své nepřátele (Mat. 5,44)? Nejde tu o něco mimořádného, jde jen o opravdové křesťanství ! JAK TO VLASTNĚ JE? — Čtla jsem v různých cizích časopisech o zjevení Pána Ježíše papežovi; někteří by ho už proto chtěli prohlásit za svátého, jiní v tom vidí zase švindl a klerikální propagandu. Jeden exilový list pak píše, že taková věc se nestala už 19 století, a to od zjevení Savlovi, z něhož se pak stal slavný apoštol Pavel. Vy tam jste v Říme blízko. Co je na tom pravdy? První zprávu o tom, že svátý Otec Pius XII. viděl ve své těžké nemoci Krista Pána, když se modlil známou modlitbu, připisovanou sv. Ignáci, Duše Kristova, při slovech: V hodině smrti povolej mě, přinesl milánský obrázkový týdenník » Oggi», 24. listopadu 1955, v článku Luigi Cavicchioli, který se o události, svěřené papežem pod tajemstvím jen několika málo osobám, dověděl, jak píše » per affettuosa indiserezione« — » indiskretností z lásky« jedné z nich. — Fakt by asi nebyl vzbudil tak veliký rozruch a zanikl by brzo jako všechny sensační zprávy ilustrovaných časopisů, kdyby událost nebyla potvrzena z Vatikánu. Toto potvrzení si skoro vynutil způsob psaní některých listů, které nejen uváděly v pochybnost fakt sám, nýbrž psaly o přeludu podrážděné fantasie těžce nemocného papeže a dokonce podezřívaly, že prý celá tisková kampaň o zázračném vidění ve Vatikáne sleduje účely nelo- yální propagandy. L’Osservatore Romano v neděli 11. prosince 1955 přinesl na první straně autoritativní článek s názvem: E’ il Signore« » Pálí je to«. V článku se říká, že 2. prosince 1954 zrána se skutečně událo řečené vidění. Svatý Otec při jasném vědomí, když se modlil slova : V hodinu smrti mé povolej mě, viděl Pána vedle sebe a vzpomněl si na slova evangelia sv. Jana: »Mistr je tu a volá tě «, a proto hned připojil další verš modlitby: »a kaž mi přijíti k tob ě!« Ve chvíli zázračného vidění nebyl nikdo v papežově pokoji. Všichni, kteří ho ošetřovali, byli v sousední místnosti. — Tyto informace jsou vzaty ze zápisu jedné osobnosti, které to sv. Otec sám řekl při audienci téhož 2, prosince, kolem 9té hodiny ranní. Zápis byl v zapečetěné obálce s nápisem: Otevřít až po mé smrti. Předčasné zveřejnění události se stalo proti papežově vůli a svátý Otec nad tím projevil svou nelibost, i když tato indiskretnost se stala jistě s dobrým úmyslem. A aby byly rozptýleny všechny pochybnosti a podezřívání, potvrdil pravdivost a objektivnost citovaného zápisu a dovolil, aby byl uveřejněn. — Tedy o skutečnosti faktu není ani té nejmenší pochybnosti : Papež je znám celému světu jako člověk velice jasného úsudku, ve svých projevech je vždy nesmírně rozvážný a opatrný; jeho hluboké theologické vzdělání a jeho dlouhá zkušenost v duchovním životě vylučují klam. A je nemyslitelné, že by papež sám, nebo vatikánské kruhy, chtěly tohoto faktu využít k nějaké záměrné propagandě. — Pro katolíky, kteří věří v Kristovu přítomnost v Církvi, kteří vědí z církevních dějin a z životů světců a světic, že mystické zjevy, zázračná uzdravení a autentická vidění byla vždycky v Církvi, a jsou i dnes, to nebylo tak velikým překvapením. Církev při zkoumání takových zjevů je nesmírně přísná a všechna soukromá zjevení nemají žádný přímý vliv na oficiální krédo Církve, které plyne jen z Božího zjevení, uchovaného v Písmě a v církevní tradici, které Církev neomylně vykládá. — Věc tedy není pro věřící katolíky, zvláště pro ty, kdo znají soukromý život Pia XII., nic mimořádného. A není třeba pro podobné zjevy chodit až 19 století zpět k Damašku. Ale tato událost je pro katolíky důvodem k vděčné radosti a ještě k větší úctě ke Kristovu náměstku na zemi. JAK PŘEDPLÁCET NŽ? — Předplácí se v Itálii: pošt. slož. : C. c. post. 1-33428 Accademia Cristiana Cecoslovac- ca - Via della Conciliazione, 1. Roma (617) s pozn. NŽ 1956. - Z jiných evropských zemí (Belgie, Dánska, Francie, Holandska, Lucemburska, Franc, Maroka, Německa, Norska, Portugalska, Rakouska, Švédská, Švýcarska) miižete poukázat přímo na post. úřade 1.800 lit na : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). — Austrálie : CML (Dr. Stanislav Hofírek), 519, Dryburgh Str., Nrth Melboume, Vic. — Země Jižní Ameriky: P. José Francisco Buňat DFSsS, Vigário da Paróquia de Sao José de Rio Preto, 5° Distrito de Pe- tropolis, Estado Do Rio. - Brasil. — Kanada: CML (Václav Vostřez), 234 King Str., East Familton, Ont., Can. — U.S.A. : CML (Rev. Jaroslav Tománek), Lankin, No Dakota. 2. číslo Nového života vyšlo v Símě 3. února 1956. - Vytiskla P.U.G. Roma, Piazza Pilotta, 4. - Italia, [pageend20]