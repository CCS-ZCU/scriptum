HLAS MISIE Oběžník české katolické misie ve Švýcarsku POSTNÍ DOBA 1996 - 1 Škaredá středa Několik let v době komunistické totality jsem pracoval v továrně, kde se prováděly generální opravy těžkých stavebních strojů. Dělal jsem podřadnou práci, abych viděl, jak těžce musí dělnická třída pracovat. Pro abiturienta církevních škol to byl proces převýchovy. Pomocný dělník ve východním bloku. Když jsem se přesunul na „vysněný“ západ, jsem zase pomocným dělníkem, tu však na vinici Boží. Zde je zabíračka, která se nedá srovnat s prací v bagrové hale. Tam totiž mohl člověk vidět ovoce své práce: 12 do poslední částečky demontovaných a pak perfektně opravených bagrů, které slavnostně musely vyjet z montážní haly každý měsíc. Plán se plnil ke spokojenosti všech komunistických pohlavárů. Tu však ve Švýcarsku ovoce a plody práce na vinici Páně nejsou moc vidět. V době totality jsem poznal ve fabrikách moc různých lidí - to byla dobrá škola. Když se blížila Popeleční středa, mnoho od oleje umazaných montérů nazývala tento den Škaredou středou. Ani jsem nepřemýšlel proč. Nejeden z těch bodrých a přátelských dělníků mi připomínal: „Tak, faráři, ať se postíš!... abys neměl hřích“. Až budete držet ve svých rukou HLAS misie, bude brzy „Škaredá středa“. Nazývá se tak snad proto, že na tu „škaredou“ - Popeleční středu - letos 21. února- si nechávají věřící dělat kříž popelem na čelo? Někde mají ve zvyku v ten den popel sypat na hlavu. Popel na hlavě nebo na čele neokrade nikoho o jeho krásu, ani ženy a slečny ne. při tom úkonu říká kněz: „Pamatuj člověče, že jsi prach a v prach se navrátíš“. - Nebo: „Čiňte pokání a věřte evangeliu“. Před duchovním zrakem věřících při udělování popelce vystoupí jedna velká pravda: POMÍJEJÍCNOST všeho pozemského. Pardon! To platí nejen pro věřící, ale pro každého smrtelníka i nevěřícího. Co člověk vybudoval a postavil, vše se může zřítit do trosek a proměnit v popel. Jak rychle může smrt učinit konec všem plánům. To prožíváme téměř každý den. Jestliže je fašank - masopust znamením životní radosti,... a ať jenom je! ... pak Popeleční středa - „škaredá“ je signálem, že nastává čas vážnějšího života až do velikonoc. 40 dní ne uplakaných, ne pesimistických, ani zamračených. Je to čas, kdy se díváme do své duše. A i kdybychom byli jakkoliv svati, poznáváme, že přece jenom jsme často opomenuli konat dobro a činili jsme zlo. Bůh nás chraň před těmi svátými lidmi, kteří si myslí, že jsou už tak dokonalí, vůbec bez hříchu a nápravy nepotřebují. S takovými lidmi se těžko vychází. Ta druhá formule je velkým pozváním přímo od Ježíše Krista: Obraťte se a věřte evangeliu. (Mk 1,15). Kdo nemá zapotřebí obrátit se ke Kristu přijetím slov jeho evangelia? Všichni! Kněží, studenti, studentky, vědci, dělníci, učitelé, ženy, muži, technici, lékaři, biskupové i papež. Popeleční středou začíná doba pokání - očišťování - upřímnější modlitby. Ona dovolí podívat se do své duše a vede alespoň k touze po proměně, ba ještě dál ke skutkům pokání. Přemýšlíme jak a kde začít? Zajisté, u sebe. Dovedu - zřeknout se občas milého pohodlí - určité zvyky odložit - zřeknout se zábavy, která mě nedělá šťastným - bojovat proti svým chybám - vlastní JÁ nebrat tak vážně - nechtít udělat všechno sám - vysadit a v klidu tankovat nové síly - problémy a starosti vložit do rukou Božích a mít důvěru, že on řídí vše k lepšímu - mít humor - umět se od srdce smát - odložit masku a ukázat svou pravou tvář - dát stranou neochotné ... ale ... když... Lidský život je neustálý vývoj - bez změny člověk stárne a kostnatí. Proto je třeba dívat se k novým horizontům. Bůh je pro nás vždy nový. Ježíš včera i dnes. Naladit svou anténu k naslouchání jeho slova. Dopřát si čtvrthodinku klidu a ztišit se. Snesu nějakou dobu být úplně sám, kdy nevriská žádné rádio a nebliká ona zábavná bedna? Tím více času bude k osvěžující modlitbě a pak pocítím, že Bůh mě miluje i tenkrát, když necítím jeho blízkost. Chvíle tichého zamyšlení vede k hlubšímu poznání sebe sama i k touze po odpouštějícím setkání s Bohem ve svátosti odpuštění. Radostné setkání s odpouštějící láskou Boha je zdrojem pohody v duši. Tedy přes Škaredou středu dobrý start k velikonočnímu jásotu. [pageend1]Než se pustíte do čtení BIBLE Na vaše otázky odpovídá Česká biblická společnost Co jeto BIBLE? Bible (řecký „kniha“) je souhrnný název pro sbírku mnoha desítek starověkých náboženských spisů židovstva a raného křesťanstva. Někdy bývá označována také jako Písmo svaté nebo Kniha knih. Dělíme ji na dvě části: starší a rozsáhlejší z nich, psaná většinou hebrejsky, se jmenuje Starý zákon, mladší část, obsahující texty raného křesťanství, nazýváme Nový zákon a byla sepsána řecký. Mezi dobou vzniku nejstarších starozákonních a nejmladších novozákonních textů uplynulo více než jedno tisíciletí. Ne všechny církve ale slovem BIBLE označují stejnou knihu... Odhlédneme-li od různosti používaných překladů, jsou rozdíly především v tom, které spisy jsou považovány za součást Bible. Židé takto uznávají pouze nejstarší knihy křesťanské bible, psané původně převážně hebrejsky. Těmto knihám říkají evangeličtí (protestanští) křesťané Starý zákon, a vedle nich ve své Bibli mají ještě Nový zákon. V římskokatolické Bibli najdeme ovšem ve Starém zákoně ještě několik knih navíc. Jsou to tzv. deuterokanonické knihy Starého zákona, původně napsané většinou řecký. A pravoslavní křesťané mají Starý zákon ještě obsáhlejší. Stojí BIBLE za čtení dnes, téměř dva tisíce let po svém vzniku? Rozhodně ano. Stačí si uvědomit, že Bible je nejčtenější, nejvydávanější a nejvlivnější knihou naší euroamerické civilisace. Bez její znalosti stěží pochopíme vlastní historii, umění a společnost. Bible je také základní knihou dvou světových náboženství, křesťanství a židovství. Myšlenky Bible však ovlivnily i jiná náboženství a filosofické směry. Mohla by tak významná kniha mít nezajímavý a tuctový obsah? O čem se tedy v Bibli píše? Každá z mnoha desítek biblických knih je trochu jiná: v každé se hovoří o něčem jiném a z jiného pohledu. Správnější by tedy bylo ptát se, o čem se píše v knize Genesis anebo v Matoušově evangeliu. Přesto lze říci, že jedno velké téma je všem biblickým textům společné: dějiny lásky mezi Bohem a lidmi navzájem - ale také dějiny lidského selhání v tomto vztahu lásky, nakonec Bible ovšem dává naději: žádné selhání, žádná katastrofa nemusí znamenat definitivní konec všeho. „Láska je silnější než smrt,“ dočteme se zde. Která část BIBLE je nejdůležitější? Pro nás křesťany jsou jakýmsi středem a vrcholem Bible čtyři evangelia: svědectví o skutcích, postojích, učení, smrti a novém životě Ježíše z Nazareta - člověka, ve kterém se jedinečným a navždy inspirujícím způsobem setkalo lidské s božským. Bible tedy u čtenáře předpokládá víru v Boha? Ano. Nebo přinejmenším otevřenost takovému pojetí.Například ochotu připustit, že to, čemu se někdy říká „příroda“, není pouze obrovský prostor vířících částic, řízených matematickými zákony, ale má hlubší základ a silnější význam. A nejsou to všechno jen pohádky nebo výmysly? Že se mnoho biblických příběhů odehrálo tak, jak jsou v Bibli popsány, je dnes již prokázáno. Na druhou stranu ovšem víme, že řada textů je psána básnickým způsobem, kterému nejde o přesné zachycení dějin, ale o smysl událostí a lidských nebo Božích postojů. Bibli tedy nelze považovat ani za sbírku bájí, ale ani za učebnici dějepisu. Pro nás dnes však to podstatné není historická věrnost ani básnická kvalita, ba dokonce ani pouhá životní moudrost nebo dílčí náboženské či filosofické poznatky. Bible nabízí více. Otevírá člověku novou životní perspektivu. Ježíš to v Janově evangeliu formuluje jako výzvu „znovu se narodit“, samozřejmě již nikoli tělesně, nýbrž duchovně. Takže BIBLE je jakýsi recept na obnovu duševní kondice? I když má duševní a tělesné uzdravení a obnovení v Bibli důležitou roli, je chápáno především jako možný důsledek obnovy hlubší: člověk obnovuje a mění celé své životní nasměrování. A nejde přitom pouze o jakési „cvičení“, kdy by se člověk někam „propracoval“: podstatný je především postoj otevřenosti vůči dobru, které je nám nabízeno. Bůh je podle Bible otevřený, milující, dávající. Takový, že se lidem vydává přímo do rukou. Bible je ale tlustá a obtížná kniha - kdo se jí má prokousat?! Také by nebylo nejrozumnější, aby se člověk snažil ji hned napoprvé přečíst celou a bez přípravy. Nejlépe je začít u některé z čtenářsky přístupnějších knih. Jsou to buď ty, které popisují nějaký příběh (např. starozákonní knihy Genesis, Exodus, Jozue, Rút, Ester, v Novém zákoně Lukášovo nebo Janovo evangelium a skutky apoštolské) anebo které obsahují myšlenky běžně srozumitelné současnému člověku (např. Přísloví, Píseň písní, některé ze Žalmů, v Novém zákoně např. list Efezským, l.list Tesalonickým, l.list Janův). Je také dnes už možno si koupit řadu příruček, které se Biblí zabývají, a tam najít odpovědi na své otázky, nebo se zeptat teologicky vzdělanějšího křesťana. Který z překladů Bible do češtiny je nejlepší? Dnes se nejvíce používají dva: tradiční a starobylý překlad, zvaný Bible kralická, a moderní Český ekumenický překlad. Pro začátek lze doporučit ten druhý, protože kralický text je přes svou krásu dnes již těžko srozumitelný. Pro seznámení s Biblí existují jednodušší překlady, i když pouze Nového zákona: překlad Ondřeje Petrů a překlad Slovo na cestu. Humor v Církvi. Kardinál Ratzinger, papež a profesor Küng zemřeli v jeden den. Stojí před nebeskou bránou. Sv.Petr odvádí nejdříve Ratzingera před nebeského Otce k rozhovoru. Po 10 hodinách s pláčem vyšel: „Všechno jsem dělal špatně“. Pak vstoupil papež před nebeského Otce. Po 20 hodinách se objevil a plakal: „I já jsem dělal všechno špatně“. Nakonec byl prof. Küng na řadě. Ostatní čekali a čekali. Konečně po 30 hodinách vyšel sám Bůh a zoufale volá: „ Já jsem dělal všechno špatně“. [pageend2]350. výročí obrany BRNA Na podzim r. 1644 velitel vojsk švédské královny Kristiny Leonard Torstenson zvítězil nad Dány a porazil u Jankova císařskou armádu, kterou rakouský císař Ferdinand poslal Dánům na pomoc. Po tomto osudném obratu války v Dánsku a Německu nastal všeobecný zmatek. Torstenson chtěl dobýt Vídeň, která nebyla opevněna ani vojensky zajištěna. Švédská vojska ničila a pustošila země, drancovala a vypalovala vesnice a města, která se jim ze strachu vzdávala a tak se Torstenson zjara r. 1645 dostal až na Moravu, poplenil značnou část země a směřoval k Brnu. Brněnští se rozhodli, že se nevzdají a že budou hájit své město do posledního muže. Císař jmenoval velitelem města Brna hraběte Ludvíka Raduita dc Souchcs. ale vojenskou ani žádnou jinou pomoc městu neposkytl. Ihned poté, co se Ludvík ujal vedení, vešel s ním ve spojení P. Martin Středa, tehdejší rektor jezuitské koleje a ujistil ho, že Švédové sice Brno dobývat budou, nikdy ho však nedobudou. Švédové přitáhli k Brnu v počtu 28 000 mužů. Obránců Brna bylo necelých 1500, z toho 389 cvičených vojáků. Zatím co se ve městě a na hradbách bojovalo zbraněmi, chopil se P. Středa zbraně duchovní - vroucí modlitby k Panně Marii před jejím obrazem. Začalo se tam říkat, že v povětří nad kostelem brněnské koleje byl viděn člověk v jezuitském šatě, jak se modlí před Pannou Marií, která svým rozprostřeným pláštěm chrání město. Generál Torstenson prohlásil, že pokud 15.8.1645 Brno nedobude do 12 hodiny, pak se svým vojskem odtáhne. Den 15.8. se slaví Nanebevzetí Panny Maric. Útok byl tak rozhodný a silný s nasazením všech prostředků, že Brňané v těchto těžkých chvílích byli nuceni se chytit lsti a začali vyzvánět poledne v 11 hodin. Švédové na toto znamení boje zanechali. Od těchto dob se v Brně vy zvání poledne o hodinu dříve. Švédové se Panně Marii rouhali, Brňané prosili Pannu Marii o ochranu.. Na slavnostní mši k výročí 350 let této události, vyhlásil biskup Vojtěch Cikrlc mezi jiným tato slova: „Na nás všech spočívá tíha odpovědnosti za to, jakým směrem toto město půjde dál. V té době se zdála neuvěřitelná přesila těch, kteří Brno obléhali. Teď nám nikdo Brno nechce vzít, nikdo nás neobléhá - díky Bohu, ale přesto si myslím, že všichni cítíme mnoho věcí, které jsou špatné v nás uvnitř. Všichni cítíme, že jsme ohrožováni určitým špatným myšlením. Jsme ohrožováni mnoha věcmi. Vítězí lidské sobectví, kdy se člověk ptá, co z toho budu mít... Člověk hledá to, jak by nejsnadněji proplul, jak by nenarazil. Je to pochopitelné. Vždycky však záleží na člověku, za čím stojí, na postoji, jaký zaujme a teprve z toho postoje může vlastně vzcházet i naděje. Naděje, kterou mají mít všichni poslanci, všichni, kdo jsou v jakékoliv službě. Naděje, kterou mají representovat manželé sobě navzájem. Naděje, kterou mají rodiče předávat svým dětem. Naděje, že lidé budou volit to, co je dobré a správné. Jestliže máme Brno ubránit proti všemu zlu, potom i my sami musíme zaujímat postoj člověka, který hledá pravdu, postoj člověka, který je pokorný, který ví o omezenosti svých sil, ale který svou naději vložil ještě někam dál, který' svou naději vložil do Boha. Ať tedy' i my hledáme tuto jistotu, abychom se stali nadějí všech, nadějí pro budoucí časy a pro rozkvět tohoto města. Děkujeme za to, že se naši předkové ubránili a prosme za to, abychom i my proti přesile zla dokázali vzdorovat, ale. nejen vzdorovat, abychom dokázali kvést, zrát a přinášet plody; A jak to, tati, že zrovna my jsme křesťané, a ne něco jiného? Moje maminka a tatínek mě nechali pokřtít, když jsem by l malý. Kdy ž jsem pak byl větší, zdálo se mi to nejdřív' trochu divné, že chodím do kostela a že jsem pokřtěný, ale postupně jsem to začal chápat. Teď jsem rád. že patřím mezi křesťany, a považuji to za velkou čest. Když jsem se oženil a když ses nám narodil ty a ostatní děti, stále víc jsem vnímal, jak je to dobré, že nejsme s maminkou osamocení. Uvědomovali jsme si často, že je Ježíš s námi, že nás vede, že nám pomáhá. Jsme rádi, že máme přátele, kteří také věří v Krista. Setkáváme se s nimi v kostele, oni se za nás modlí a my sc modlíme za ně. To všechno sc musí prožít, víš? Bez vlastní zkušenosti nemůžeš pořádně pochopit, co znamená být křesťanem. Byl křesťanem není nic samozřejmého, jako třeba že jsi dívka nebo že máš mámu a tátu. Je to mimořádný dar, kterého si člověk musí vážit, protože ne každý má tu možnost, aby byl od útlého věku vychován ve víře v Pána Ježíše. Jiní lidé se k tomu musí často dlouho dopracovávat. V dnešní době to často bývá tak, jak tomu bývalo s prvními křesťany . Lidé sc k víře v Pána Ježíše rozhodují až v dospělejším věku, protože je jejich rodiče nedali pokřtít, nebo je dali pokřtít, ale o jejich křesťanskou víru sc nestarali. A tito lidé, teprve až vyrostli, potkali nějaké křesťany, kteří jim řekli asi něco takového jako: Podívej, my věříme, že Pán Ježíš je Boží Syn a že založil církev. Přijď mezi nás a zkus, jestli s námi najdeš to, co hledáš! Proč,tati, nejsou u nás ve třídě všichni pokřtěni? Mnohé děti nejsou pokřtěné, protože jejich rodiče nechtějí, aby se staly křesťany. Jiní rodiče tvrdí, že se děti, až dospějí, rozhodnou samy, jestli chtějí být křesťany, nebo ne. To mi nepřipadá rozumné. Když se totiž rodiče nestarají o víru svých dětí a když děti na rodičích nevidí, že by rodiče v Boha věřili, nemohou sc pak v dospělosti k něčemu takovému rozhodnout, protože první, kdo by měl víru dětem předat, jsou jejich rodiče. Takové odsouvání sv.křtu bývá jen výmluvou slabé víry, nebo dokonce znakem nevěry' rodičů. Často pak děti nechávají křtít jejich babičky, které si ještě víru uchovaly. Svátost křtu není jenom nějaké prosté uvedení dítěte do kostela. Člověk se při něm stává křesťanem a zároveň „dítětem Božím“, to znamená, že si ho sám Bůh bere po celý jeho život pod svou ochranu Při křtu slibují rodiče přede všemi ostatními lidmi v kostele, že chtějí žít jako křesťané a že své dítě budou vychovávat v křesťanské víře. A to tehdy, když by kvůli tomu mohli mít problémy a těžkosti. Mnoho rodičů bere tento křestní slib vážně a opravdu své dítě vychová tak, že jejich syn nebo dcera chodí do kostela a věří v Pána Ježíše i v dospělosti, a vychová tak zase své děti. A tak se víra předává z jedné generace na druhou. „Bůh není nikdy daleko - to my jsme někdy daleko od Boha. “ „Mnohým dlouholetým křesťanům muže pomoci jen jedno - začít úplně od začátku. “ [pageend3]AZB 8004 Zürich Postretour: Tschechische kath. Mission Brauerstr. 99 , 8004 Zürich HLAS MISIE Jahrgang XXIV Nr.l Pravidelné české bohoslužby Katholische Mission für Tschechen, B 01/241 50 25 P.Josef Simcik, Brauerstr. 99 ; 8004 Zürich Offset Holend AG - Hardturmstr. 82 ; 8005 Zürich Abo. 7 - sFr. Jährlich: 7x První patek v měsíci mše sv. v kapli kostela Božského Srdce, v 19,30 Aemtlerstr. 49, Zürich Zürich: každou neděli v 19 hod, v kryptě kostela Božského Srdce. Aemtlerstr. 49 Winterthur: každou sobotu v 19 hod, u kostela Sv. Ulricha Seuzachcrstr. 1 Rüti-Tann: každou první neděli v měsíci v 9.15 hod, v kapli vedle katolického kostela Bern: každou 2. neděli v měsíci v 9 hod, v kryptě u kostela Bratra Klause. Segantinistr. 26 Aarau: každou 3. neděli v měsíci v 10 hod, v sále pod kostelem sv. Petra a Pavla Luzern každou 4. neděli v měsíci v 10 hod, v kapli kostela sv. Karla u Karlsbrůckc Každý čtvrtek SPOLEČENSTVÍ MODLITBY. V 19,45 mše svátá, po ní modlitba růžence v kostele sv. Jana Boská - Fcldstr. 109, Zürich. Předvelikonoční program 17února 21 února - po bohoslužbě ve Winterthuru fašankový večer v Klubovně . - Popeleční středa - den přísného postu 19.30 hod bohoslužba v kryptě kostela Božsk. Srdce s udílením popelce. 23 února - schůzka mladé generace v 19,30 - Brauerstr.99, Zúnch. Téma: Co nám říká doba postní? 25 února - 1. neděle postní - před bohoslužbami v Zúrichu a Winterthuru vás zvu k modlitbě růžence. Bohoslužbu v Luzernu slouží biskup Kajnek Josef z Hradce Králové. 2 března - Zajímavé zážitky z cesty po jižní Americe. Absolvoval ji Dr.Ma- záček Jan na kole: Chile + Argentina. Překonal výšku 6000 m. Svá slova provází zdařilými diapositivy. Ve 20 hod po bohoslužbě v klubovně sv. Václava. Do tohoto čísla vkládám složenku s prosbou o vaši podporu na tisk. Staré složenky konto: 80-710-4 neplatí! 19,března - Slavnost sv.Josefa, snoubence P.Marie. Bohoslužba v kostele sv.Jana Boská v 19.45 hod. Zvu vás na malou oslavu do auly. 22března - Mladá generace - postní meditace. 25 března - Slavnost Zvěstování Páně. Mana přijala poselství, že se stane Matkou Boží. 30 .března - sobota - Nepřehledněte: bohoslužba ve Winterthuru není! 28,- 31 března - exercicie ve Flüeli Ranft v Klausenhof. Káže Mons.Benáček Josef z Říma. 31 března - Květná neděle - bohoslužba v Curychu se čtením pašijí se koná. Pouť do Einsiedeln bude v neděli 19, května. Povede ji světící biskup z Hradce Králové Mons. Kajnek Josef. Reservujte si tuto neděli pro naši pouť. Různé Čeští a moravští biskupové se rozhodli svolat sněm katolické církve v České republice. Hlavním úkolem této celonárodní synody má být uplatnění zásad Il.Vat.koncilu (skončil před 30 roky) v perspektivě nové evangelisace. To bude snad první místní sněm na území naší staré vlasti. Předsedou přípravné komise byl jmenován olomoucký arcibiskup Graubner Jan, plzeňský biskup Radkovský František, sekretář P.Raban Miloš. 6.-9,června pořádají Češi a Moravané děkovnou pouť do Říma. Mezinárodni katolický Report 56 barevných stran - události z domova i ze zahraničí. Report plní naléhavou potřebu katolíků, kteří se chtějí dozvědět něco více o tom, co se děje v Církvi i ve světě. Report je časopis, který Církev potřebuje právě v této době. Je katolický, inteligentní a zároveň srozumitelný. Předplatné pro Evropu : 8.80 Dolarů - předplatné + 11.20 Dolarů poštovné letecky. 11 čísel celkem 20 US Dolarů Doporučuji? Objednávky: Report, Triality spol., Zámek 48, 671 63 Lechovice, CZ Sbírka pro P.Meda v Indii doposud vynesla 4 212,60 sFr. Postní doba 1996 [pageend4]