VĚSTNÍK Informační Orgán Československé národní rady americké 2137 LOMBARD AA^ENUE, CICERO, ILLINOIS 60804-2037 Telephone 708-656-1117 • Fax 708-656-5611 Redaktorka - Olga Kovářová JARO 2002 Když v březnu 1976 vešly v Československu v platnost Helsinské dohody v občanských, politických, hospodářských, sociálních a kulturních právech a zákon č. 120 z 20. října 1976 se stal součástí československého právního řádu, pochopila tento akt skupina československých občanů jako otevření možnosti dialogu mezi občany státu a vládou. К dialogu přistoupila teprve poté, co si uvědomila, že pro československou vládu je po- depsání Helsinské dohody jen kusem bezcenného papíru, ze kterého není nutno vyvozovat žádné změny pro obyvatele Československa. Přesto, že podepsání Helsinských dohod teoreticky slibovalo zlepšení života společnosti ve výše jmenovaných oblastech, nedošlo к žádným změnám, právě naopak, docházelo к ještě většímu vnitřnímu útlaku. 240 obyvatel Československa tedy dne 6. ledna 1977 předává československé vládě dopis, ve kterém upozorňuje na porušování podepsaných dohod a vyzývá vládu к nápravě. Podepsání, kteří se nazývají Chartou 77 a představují celou širokou sociální škálu československé společnosti, nepožadují jen nápravy. Vyzývají vládu к dialogu, nabízí svou spolupráci při nápravě společnosti. Československá vláda nejen že dopis s výzvou к dialogu ignorovala, ale začala signatáře Charty 77 a zejména její první mluvčí - Václava Havla, prof. Jana Patočku a dr. Jiřího Hájka - policejně pronásledovat. Přesto, že nátlak na signatáře, jejich rodiny a podporovatele byl enormní, počet signatářů stále rostl. S jeho narůstajícím počtem také vzrůstaly represe: protizákonné bytové prohlídky, propouštění ze zaměstnání, zatýkání, věznění, nenávistná kampaň vedená proti Chartě 77 všemi sdělovacími prostředky. Nenarůstal však jen počet signatářů, ale také počet dokumentů, ve kterých Charta nadále upozorňuje na závažné společenské jevy: porušování lidských práv, problémy ekologické, národnostní, ekonomické, kulturní, není ani možné vypsat všechny oblasti společenského života, ke kterým se Charta 'll n íc z než fundovaně vyjádřila. Podmínky, za kterých jsou tato, mnohdy vysoce vědecky erudovaná prohlášení vytvářena, vyvolávají údiv na tvářích západních vědců, kterým se o podobných pracovních a výzkumných podmínkách tohoto druhu ani nesní. Charta svou neohroženou činností dosáhla mimořádné podpory západní veřejnosti a mnoha osobností na Západě i v zemích východního bloku. Oblastní výbor ČSNRA srdečně děkuje všem dárcům, kteří se zúčastnili naší sbírkové akce na pomník T. G. Masaryka ve Washingtonu, D.C. Akce vynesla $3,090.00. Rozina Nehasilová, předsedkyně Oblasti ČSNRA К 25- výročí Charty 77 V několika dnech bude zahájen sjezd Československé národní rady americké, aby rozhodl o její další činnosti. К němu zaměřujeme toto číslo. Sjezd může budovat na slavné minulosti; zejména podíl Rady na vytvoření a osvobození Československa během I. а II. světové války je všeobecně znám a uznáván. Daleko méně je známa její úloha od roku 1945 a zejména po únoru 1948, kdy osamocená bránila pronikání komunistického vlivu v naší krajanské obci a podporovala Dr. Jána Papánka v úsilí dostat a udržet komunistický puč na pořadu jednání Rady bezpečnosti a Valného shromáždění Organizace Spojených národů. Jména sestry Vrázové a Welclové a bratří Krákory, Čierného, Glázra a Vaňka jsou nerozlučně spojena s tímto údobím. Je nemožné zachytit v krátkosti dějiny Rady za poslední půl století a ani to není třeba. Jako podklad pro rozhodování sjezdu stačí zachytit léta, která vedla přímo к osvobození Československa od komunismu, a ta co následovala, aby delegáti sjezdu měli perspektivu minulosti pro svoje rozhodování o budoucnosti. CHYSTÁME SE NA SJEZD [pageend1]PAMÁTCE JANA PALACHA — Leden 1969 Chladno Prahy ohněm duší se rozehřívá. Vešel vrah. Je slyšet jeho smích. A svět se dívá, pěstí nezabuší... Bůh není na dosah. A padá horký sníh. Jakže se bráníš, sirotku malý, národe nadějí pošlapaných? Chladno Prahy se rozehřívá živým plamenem. Jednotou raší rodné líchy. A svět se divá na hrot pýchy. Nehodí kamenem. U.K. Tvým vyznáním byl Václav i Janův hněv. Ve vášních, jež se řítí, nebál ses odděliti zrno od plev. Ty neváhal jsi říci: je Bůh a kat. Poznal jsi jeho bídu, sám vyšed z toho lidu, lid měl Tě rád. Dnes v zemi opuštěné slyšel bys pláč. Však nad bolestmi všemi, jsi Světlo v temné zemi, jsi Rozsévač. Čas temní za obzory i naděje se tmí — Ty žiješ věčně s námi — Duch strážný nad vodami — nad naším vyhnanstvím. Bolestmi, nadějemi, vrostl jsi v nás, že bouře, jež se řítí, nemůže přelomiti vzpřímený klas. Ty jsi nás učil věřit a pravdu ctít. Dnes, věrni Tvému jménu, neustoupíme zlému, zdvihneme štít! Tvou vírou rozmnoženi a pod velením Tvým, s písněmi, jež jsou skryté, jdem — chudí Táborité — vstříc blanickým... Smrt Vlasty Vrázové, ženy, jejíž celý život byl věrnou službou rodině a československému lidu, nutí nás vzpomínat na Vlastinu minulost, dávnou, či nedávnou. A básník, jakoby tušil koho a co chceme vykreslit, praví: PAVEL JAVOR , У. CC. ь/Uaóa^/ce^ Láska к bližnímu je v plánu světa, lidská společnost stojí na lásce, ale nestačí mít к člověku jen tak zvaný milý cit - láska, humanita se musí ztělesnit v práci, v součinnosti, v tvoření a tím v zdokonalování světa nám daného. Jsme dělníci na vinici boží! Masaryk světu: Česko získalo Národní budovu v New Yorku New York - Česká republika se stala nedávno vlastníkem krajanské Národní budovy ve střední části Manhattanu. ČR se zavázala, že ji opraví a poskytne krajanským spolkům, které ji vlastnily, trvale prostor к jejich aktivitám. Budovu postavili v letech 1895 až 1897 čeští krajané jako středisko národního života. Po postupném odchodu krajanů mimo Manhattan budova zchátrala a krajané nemají peníze na její opravu a udržování. Pro předání budovy za symbolický jeden dolar se vyslovila většina ze sedmi krajanských spolků, které budovu spravují. Část členů však vyslovila pochybnosti o smyslu převodu a někteří zpochybnili smlouvu o prodeji budovy jako nevýhodnou pro Čechoameričany s tím, že krajané se mají pokusit o sbírku na její záchranu. Podle odborníků bude na to zapotřebí sedm až deset milionů dolarů, jejichž shromáždění pomocí sbírky je při síle české komunity nereálné. Dohoda o předání budovy byla podepsána loni 31. ledna a doplněna o dodatek 24. května. Newyorský státní zástupce vydal souhlas к převodu 14. června a krajanské spolky požádaly o souhlas soud. Tou dobou podali tři odpůrci projektu žalobu, kterou soud 29. listopadu zamítl. Podle českého generálního konzulátu začíná předáním budovy do vlastnictví ČR nová etapa spolupráce mezi krajanskými spolky kolem Národní budovy i mezi celou česko-americkou krajanskou obcí a původní vlastí. Lidové Noviny, 10. prosince 2001 In Memoriam Vzpomínka na dávno odešlé... Jak máme truchlit nad velkými životy při jejich odchodu. Jak krásné a povznášející je, když vidíme, že jejich odkaz je v našich srdcích. Božena Veisová Vlasta Matelová Karel Halaška V upomínku Karla Halašky věnuje ČSNRA $200.00 manželka Anna Halašková. Vlasta Vrázová - ve vzpomínkách 2 • VĚSTNÍK [pageend2]Obětovat se, nést břemeno, které leckdy bylo nadjeji síly - to byl Vlastin úkol a cíl. Jméno Vráz pro mne, jako chlapce, představovalo veliká dobrodružství v neprobádaných krajinách a v neprostupných pralesích. Vždycky jsem si přál poznat slavného cestovatele a mého oblíbeného autora, ale toto mé přání se, bohužel, nesplnilo. Když jsem se vrátil z druhé světové války, četl jsem několikrát o jeho dceři, žurnalistce Vlastě Vrázové a jej í velké práci v americké pomoci Československu, ale nikdy jsem se s ní nesetkal, i když jsme byli oba v Praze. Poznali jsme se až koncem r. 1952 ve Washingtonu, D.C., kdy si Vlasta se svou přítelkyní pronajaly u nás byt. Když se pak к nám přistěhoval manžel mučednice Dr. Milady Horákové, Dr. Bohuslav Horák, bylo nás v domě pět, jako ve slavné Poláčkově knize. Scházeli jsme se takřka denně u nás a v našich rozhovorech zpravidla převládalo jedno téma: co by se dalo dělat v zahraničí pro Československo. V našem “snění” největším realistou byla Vlasta. Znala dokonale poměry v krajanské obci a proto věděla, co je v USA proveditelné a co nikoliv. Z jejího podnětu jsme organizovali ve Washingtonu odbočku ČSNRA, která soustředila washingtonskou krajanskou obec a organizovala kulturní, pěvecká a hudební vystoupení a dnes již pravidelné čs. representační plesy. A Washington měl, mimoto, jednu výhodu: možnost častějšího styku zástupců ČSNRA se senátory či kongresmany. Někdy v r. 1954 jsme před Vlastou nastínili myšlenku SVU. Tehdy ona jindy obvykle v úsudku opatrná, pro myšlenku ihned zahořela. Když v r. 1956 v létě opustila Washington a usadila se zase v Chicagu, zdálo se, že naše plány nebude možno uskutečnit, ale nedali jsme se a v prosinci 1956 jsme založili odbočku ČSNRA, o níž jsem se zmínil a o rok později, za velké podpory Vlastiny, rozběhli jsme akci pro založení SVU. Vlasta v té době působila jako organizátorka ČSNRA v Chicagu, ale situace v novém úkolu nebyla pro ni právě skvělá. Krajané, unaveni ještě horečnou spolkovou činností z doby války a často desorientovaní rudou propagandou z Československa, nejevili valné ochoty zúčastnit se znova práce na obnovu demokracie ve “staré vlasti”. Bylo třeba jezdit, vysvětlovat, přemlouvat a psát. Ba dokonce občas zvednout i morálku předsednictvu. A to všechno Vlasta zastala. Práce to byla veliká a vyčerpávající, ale měla jednu výhodu: nebyla to kancelářská rutina, ale činnost vyžadující inteligence, imaginace a samostatnosti v rozhodování. Zato výsledky bylo znát v růstu a viditelné renesanci ČSNRA. A také vznik washingtonské odbočky byl propagačně důležitý, protože odbočka přinesla ČSNRA nejen nové členstvo, ale i nové myšlenky a novou energii к práci. A navíc ukázala, že není důvodů к nářku nad stagnujícím kra- janstvím, že se naši lidé stále dají získat pro dobrou myšlenku. Nadto noví členové byli vesměs političtí uprchlíci z ČSR po únoru 1948 - kteří se připojovali ke krajanskému hnutí. Akce pro založení Společnosti pro vědy a umění při ČSNRA probíhala za Vlastiny podpory u předsednictva a na sjezdech ČSNRA velmi úspěšně. SVU se stala “Spolupracující součástí ČSNRA”, ale v dubnu 1960 se osamostatnila, a valné shromáždění SVU rozhodlo, “aby se pokračovalo v přátelské spolupráci s ČSNRA, jíž je SVU vděčna za podporu a porozumění ve svých začátcích”. Rokem 1960 skončila má spolupráce s Vlastou v rámci ČSNRA, ale pokračovala dále v SVU, kde byla Vlasta po léta členkou výboru a různých komisí a v r. 1982 byla opět jmenována zakládající členkou SVU. Pokud se týče práce pro ČSNRA, byla, jak víte, její dlouholetou jednatelkou, v renesanci této organizace oporou předsedů jako profesor Hlavatý či profesor Bušek, poté byla postavena do čela sama a dovedla vytvořit výborný pracovní tým pod vedením znamenitého prof. Dr. Františka Schwarzenberka a když vypršelo její volební období, znovu byla cenným rádcem nových předsedů, gen. Ferjenčíka a Dr. Rozbořila. Kromě této činnosti velmi záhy po svém příchodu do Chicaga v r. 1956 převzala redaktorství Větníku ČSNRA a z její iniciativy začal vycházet anglický Bulletin. Obě tyto publikace velmi dobré úrovně, vedla donedávna. Vlasta však nepracovala jen pro krajany a krajanství v USA, nýbrž pro Čechoslováky kdekoliv na světě a především pro svobodu a demokracii v Československu. Rozsah této její nadlidské činnosti nelze přehlédnout, nelze popsat. ČSNRA od doby svého vzniku v r. 1917 neměla dosud takové pracovnice a československá věc v zahraničí za německé okupace či za komunismu neměla ženu výkonnější a bojovnější. Zřejmě krev Geringem a jejího otce se spojily, aby unesly břemeno, které by jiné zdrtilo. Avšak mimo tuto podobiznu existovala ještě Vlasta VĚSTNÍK • 3 Minulost to je proud, závan hudby a krásných hlasů, výzva к hrdinství. Obětovat se. Nést břemeno, které drtí. (J. Zahradníček) [pageend3]Narozen v září 1916 v Krakově v Polsku. Otec byl Moravan z Jevíčka, potomek českých bratří a matka byla Polka, katolička. Koncem roku 1919 se rodina přestěhovala z Krakova na Hanou. Dr. L. Rozbořil vystudoval klasické gymnasium v Prostějově s vyznamenáním v červnu 1935. Za čtyři roky absolvoval právnickou fakultu Masarykovy university v Brně a ihned se začal připravovat na závěrečné zkoušky v lednu 1940. Uzavřením vysokých škol nacistickými okupanty 17. listopadu 1939 bylo jeho studium dočasně přerušeno. Generál Kravak, člen “Obrany národa”, tajné vojenské organizace, zařídil studentu Rozbořilovi útěk přes Slovensko do Maďarska, kde byl dvakrát zatčen a vězněn 9 týdnů. V dubnu 1940 byl Rozbořil deportován na Slovensko a málem zastřelen. Opět překročil hranice zpět do Maďarska. Během tří dnů překročil pak hranice do Jugoslávie. Jihoslované vybavili skupinu 52 čsl uprchlíků společným pasem a posadili je na rychlík, který je vzal přes Řecko, Turecko, Sýrii do Bejrútu v Libanonu. V Bejrútu byli dobrovolníci odvezeni francouzskou lodí do Marseille. Dne 10. května 1940 nastoupil Rozbořil vojenskou službu jako vojín u prvního praporu 2. pěšího pluku v Agde. Dne 3. června 1940 stál s 2. pěším plukem na Marně, čelem milionové německé armádě postupující na Paříž. Po pádu Paříže nastal ústup pod tlakem německých sil, který končil příměřím. Vojáci obou pěších pluků, kteří byli na frontě, odpluli z přístavu Sete poslední lodí Rod El Farag, která přistála v Liverpoolu 13. července 1940. V roce 1941 absolvoval Rozbořil záložní důstojnickou školu a na podzim šel do Cambridge studovat na Londýnské universitě za války tam evakuované. Na Londýnské universitě složil první státnici na právnické fakultě a na Cambridské universitě obdržel “Vysvědčení o znalosti anglické řeči”. V srpnu 1944 se čsl. obrněná brigáda přesunula do Francie a začátkem září do obranného postavení obléhaného přístavu Dunkerque. Po návratu do osvobozené vlasti por. Rozbořil zažádal o propuštění z armády, aby mohl dostudovat práva. Bylo mu vyhověno. Dne 7. září 1945 promoval na Karlově universitě jako doktor práv. Dne 1. listopadu nastoupil jako koncipient Ministerstva zahraničních věcí, jako koncipient v německém oddělení. Mezitím byl povýšen na nadporučíka v záloze (v říjnu) a v prosinci na štábního kapitána, protože měl odjet do britské okupační zóny Německa jako velitel reparací a restituční mise. Plk. Reicin z OBZ se snažil zadržet Rozbořila doma, protože ho měl na své listině jako politicky nespolehlivého důstojníka. Na zákrok ministra zahraničí Jana Masaryka Rozbořil odjel do Německa, kde organizoval demontáže německých továren, jejichž stroje byly zasílány do ČSR jako reparace. Dr. Rozbořil neresignoval po puči v únoru 1948. Jeho rodiče a bratr byli zatčeni v roce 1942 a vězněni. Jeho bratr zemřel v Pankrácké věznici. Teprve když vlna teroru povolila Dr. Rozbořil resignoval s celou misí spolu s obchodním přidělencem a jeho sekretářkou. Dr. Rozbořil emigroval do Austrálie, kde byl zvolen v r. 1950 místopředsedou, v r. 1952 předsedou Ústředí čs. demokratických organizací “New settler’s league”. Ačkoliv měl dobré zaměstnání, opustil Rozbořil Austrálii v dubnu 1951 a vystěhoval se s rodinou do USA. V Chicagu musel Dr. Rozbořil začít od píky. Pracoval čtyři roky v továrně jako dělník a současně studoval práva na DePaul universitě. Dr. Rozbořil byl promován jako doktor práv v r. 1958. V roce 1960 udělal advokátskou zkoušku. Ze staré generace se kvalifikovali jen čtyři exulanti jako američtí advokáti. Do předsednictva Čs. Národní Rady Americké byl Dr. Rozbořil povolán na sjezdu r. 1978 jako právní zástupce. aby zaplnil místo uvolněné Dr. Karlem Rauschern. V r. 1984 na sjezdu Rady generál Dr. M. Ferjenčík, předseda Rady pro nemoc nekandidoval. Na jeho místo byl jednomyslně zvolen Dr. Rozbořil. Dr. Rozbořil byl po osvobození povýšen MNO na plukovníka v.v. Byl dvakrát pozván na Hrad a představen prezidentu Havlovi, poprvé s delegací studentů z r. 1939, kteří byli pronásledováni toho dne v listopadu. Podruhé jako člen americké delegace krajanů. V říjnu 1991 předsednictvo ČSNRA poctilo jeho zásluhy předáním dekretu “Čestné Uznání”. V dubnu 1994, na sjezdu ČSNRA se Dr. Rozbořil rozloučil s členy, protože pro oslabení zraku nemohl dále pracovat. Odchází na zasloužilý odpočinek, který si zaslouží v kruhu své rodiny s manželkou, pěti dětmi a deseti vnoučaty. 4 • VĚSTNÍK Dr. Leopold Rozbořil jiná, laskavá a jemná, horlivá čtenářka, milovnice přírody, hudby a divadla, člověk neskonalé ochoty a dobroty. S ní mne a mou rodinu svazují léta neporušeného a neporušitelného přátelství. Vlasta milovala Československo a v něm zejména Čechy a Prahu. Vím proto, že nejlepším rozloučením pro ni bude báseň dnes již málem zapomenutého chicagského redaktora Josefa Macha, který jako ona na “Starou vlast” nikdy nezapomněl. [pageend4]