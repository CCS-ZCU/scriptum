[pageend1]MESÍCNtK c y r i l o m e t o d ě j s k é l i g y p r o k u l t u r u a ŽIVOT z VlRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÝ ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatní na rok 1969 : V Itálii 1800 lir (podpůrné 2500 Ur). Pro ostatní země 3 dol. (podpůrné 5 dol.) nebo stejná hodnota v jiné méně. Zasílání letecky účtujeme zvlášť a třeba je platit předem. Předplácí se v Itálii : pošt. slož.: C. c. post. 1*33428 ACCADEMIA CRISTIANA - Via della ConciUazione, 1. Roma (617) s pozn. NŽ 1969. s Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřade 1800 Ur n a : NOVÝ ŽIVOT - ACCADEMIA CRISTIANA, 00193 Roma, Via deUa ConciUazione 1. - Italia. • Z ostatních zemí mezinár. pošt. ponkázkou, šekem, peněžním dopisem římské administraci (na jméno Don Adalberto Hrubý), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 15, — NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 12 DM poštovní složenkou n a : Karl Fořt, Konto München (8000), Nr. 151283. — Kanada: Zemská CMT. (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, VeseleyviUe, P. O. Grafton, No. Dakota. Vila Nuova, - Mensile, • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile: P. Vineenzo I n s o l e h a S. J. novy život PAVEL VI. Po Asii a Americe Pavel VI. jel navštívit i Afriku, černý světadíl, který hned po Palestině přijal evangelium; byly v něm po celá staletí kvetoucí křesťanské obce, z nichž povstali slavní biskupové, církevní učitelé a spisovatelé, ty obce však zmizely beze stopy pod vlnou tažení vojsk mohamedánských. Cílem této osmé cesty sv. Otce byla Uganda — jak sám několikrát řekl, chtěl tak vzdát hold práci misionářů na celém světě, a především v oné malé africké zemi, v níž jen krátce po příchodu kazatelů evangelia jejich setba přinesla to nejkrásnější ovoce — mučednickou smrt za Krista a za křesťanskou ctnost čistoty. Cesta do Ugandy byla dále novou příležitostí vyzvat šťastnější země, aby pomohly méně vyvinutým zemím dosáhnout všestranného rozvoje; a Pavel VI. nezapomněl ani na nejbolestnější bod dnešního afrického dění, na Nigérii, kde zuří bratrovra- žedný boj: dvakrát se setkal s delegacemi jak Nigérie, tak i Biafry, a předmět rozhovoru byl stejný: jak ukončit boje a zasednout k vyjednávání o sporných otázkách, a pak jak pomoci bezbrannému civilnímu obyvatelstvu na obou stranách. Cesta trvala tři dny: od 31. července do 2. srpna. Letadlo Super Viscount 10 mělo na trupu kromě znaků Ugandy, Tanzanie a Keně — tyto tři země dohromady vlastní společnost East Afričan Airways, jíž letadlo patří — také znak státu Vatikánské město. V papežově oficiálním doprovodu sedmi osob byl též laik John Amichia z Kamerunu, který je členem Papežské studijní komise Spravedlnost a mír. V 7,54 ráno italského času se letadlo V AFRICE zvedlo z římského letiště. Jako obvykle sv. Otec poslal telegramy všem hlavám států, nad nimiž letěl: Itálie, Malty, Lybie, Spojené arabské republiky a Súdánu, Sděloval jim, že jeho cesta má náboženský ráz a jejich zemím přál mír a blahobyt. Podobné telegramy s ujištěním křesťanského bratrství poslal patriarchovi habešské pravoslavné církve Basiliovi, a alexandrijským patriarchům koptickému a řeckopravoslavnému. Za šest hodin letu letadlo přistálo v Entebbe v Ugandě. Pavla VI. pozdravil president Ugandské republiky Milton Obote, kardinál Rugambwa, jako předseda symposia afrických biskupů, které se právě konalo v Gábě u hlavního města Ugandy Kampaly a které Pavel VI. měl v odpoledních hodinách zakončit, a velký počet biskupů z Ugandy a ostatních afrických zemí. Reč k biskupům V proslovu k těmto biskupům v katedrále v Rubaze nad Kampalou Pavel VI. zdravil celou Afriku, on první papež, který vstoupil na její půdu. Děkoval Bohu za dílo misionářů z minulosti, takže dnes se už právem může říci, že církev je v Africe pevně zakořeněna; důkazem toho jsou její první mučedníci, její první světci. A Pavel VI. prosil tu Pána, aby zasetému semeni dal růst a uzrát v hojné ovoce. I nadále však mají pokračovat v apoštolské práci, mají být misionáři sebe samých, mají pečovat o uvědomělou výcho- _ vu a přípravu křesťanů, zvláště laiků. Africká církev i v budoucnu bude potřebovat pomoci spolupracovníků ze zahraničí, mají si jí proto vážit a hledět ji zapojit do vlastního apoštolátu. Má vaše církev být evropská, latinská, západní, anebo africká? Vaše církev má být především katolická, to je má stát na téže nauce, 182 [pageend2]na témž dědictví, které dostala od Krista, které apoštolé hlásali, za které mučedníci položili život. Tuto nauku církev opatruje: nevynalezla ji. Avšak výraz, způsob vyjádřit jedinou pravdu víry může být různý, může se přizpůsobit jazyku, charakteristickým známkám a kultuře toho, kdo jedinou víru vyznává. Z tohoto hlediska je oprávněný pluralismus, ano, třeba si ho přát. Přizpůsobení křesťanského života v oblasti pastorace, obřadů, katécheze, ano i na poli duchovního života nejen že je možné, ale církev mu přeje. Dokazuje to např. liturgická reforma. V tomto směru můžete a máte mít africké křesťanství. Máte hodnoty, které v křesťanství mohou dostoupit své plnosti a dokonalosti a najít vlastní, opravdu africké bohatství výrazu. Bude k tomu zapotřebí času. Bude zapotřebí, aby vaše africká duše byla prodchnuta tajemnými charismaty křesťanství, aby se pak svobodně projevila opravdu africkým způsobem. Vaše kultura by neměla odmítnout čerpat z tradice katolické církve poklady moudrosti, které můžeme považovat za universální, a zvláště ty, které africká mentalita snadno do sebe přijme. Podobně i Západ dovedl čerpat ze zdrojů, které mu poskytli afričtí spisovatelé, jako Augustin, Origenes aj. Tato výměna nejvznešenějších výrazů křesťanského myšlení nenarušuje originalitu místní kultury. Africká církev má před sebou velký úkol: má se obrátit ke všem obyvatelům této země jako matka a učitelka; musí jim poskytnout tradiční, ale současné i moderní pojetí života, musí vychovat národy k novým formám občanského uspořádání, očistit a uchovat moudré formy života rodinného a společenského; musí dát nové podněty vašim tradičním ctnostem: poctivosti, ukázněnosti a čestnosti; musí rozvinout jakýkoli druh činnosti ve prospěch společného dobra, zvláště školu, pomoc chudým a nemocným; má pomoci Africe k pokroku, rozvoji, svornosti a míru. Jste a buďte vždy živými údy církve, jste křesťané, jste Afričané. Reč sv. Otce, který také varoval před zálibou v jakémsi náboženském folklorismu a před separatismem, byla několikrát přerušena souhlasným potleskem; zvlášť radostně přijali Uganďané, když Pavel VI. je nakonec pak zdravil kratičce v jedné jejich domácí řeči. Společný zpěv Kréda byl ujištěním a potvrzením v jedné Boží křesťanské rodině, která nezná hranic států ani zemí ani barvy pleti. Závěrem svého symposia afričtí biskupové vydali dvě prohlášení, jedno o míru a druhé o rozvoji. V prohlášení o míru afričtí biskupové se staví bezvýhradně za činnost za mír, kterou koná UGANDA. — Pavel VI. při mši svaté blízko svatyně katolických mučedníků. sv. Otec; sem patří, píší, i jeho cesta do Ugandy, a proto ji biskupové provázejí modlitbou a přáním, aby těžce zkoušenému africkému světadílu přiblížila hodinu vytouženého spravedlivého a trvanlivého míru. V prohlášení o rozvoji píší, že nemohou nevidět bídu, hlad, nemoci, analfabetismus, útoky proti svobodě, tragické následky rasového odlučování, škody, způsobené válkou a útlakem, které tíží tolik lidí Třetího světa. Je stále obětí tolika nespravedlností, působí je často sobectví bohatších národů; tyto nespravedlnosti třeba odstranit. Je pohoršení, aby bohatí se stávali ještě bohatšími, tím že vykořisťují chudobu druhých. Je nutné vytvořit reformu stávajících struktur světového hospodářství, tak aby Třetímu světu bylo uznáno právo na rozvoj a aby byly vytvořeny podmínky pravého mezinárodního práva práce na světové úrovni. Zvláště technická pomoc by neměla být vázána na klauzule, které odporují lidské důstojňosti, a na nesprávná řešení, která ohrožují hodnoty rodiny a úctu k životu. Druhý den ráno Pavel VI. na prostranství Ko- lolo koncelebroval mši svátou s biskupy, kteří se zúčastnili symposia, a při ní udělil biskupské svěcení dvanácti nově jmenovaným biskupům — z Afriky nebo pro Afriku; byl mezi nimi též nástupce polského jezuity mons. Adama Kozlowie- 183 [pageend3]ckého v úřadě arcibiskupa z Lusaky v Zambii — v této arcidiecézi pracuje několik českých a slovenských jezuitů jako misionáři. Závěr vlastních konsekraěních obřadů tvořilo Krédo, které zpíval celý zástup přítomných — na 250000 osob. Mohutným dojmem působilo též požehnání po mši svaté: spolu se sv. Otcem je udělovalo 12 nově posvěcených a pak 39 dalších biskupů, kon- celebrantů. V kázání Pavel VI. mluvil o důstojnosti a úkolech biskupa: budují církev, ale z podstaty svého úřadu mají poskytovat pomoc i při budování pozemské společnosti, a jejich pomoc může být tím cennější, protože jsou volní od všech politických svazků a časných zájmů. Přispívají k výchově národa, aby sociální podmínky odpovídaly sociálním zásadám, své národy mají vést k bratrství a míru, k nové civilizaci, která má být africká a křesťanská. — Liturgická roucha, která při svěcení měl jak sv. Otec tak i ostatní biskupové, byla ozdobena typickými africkými motivy. V budově parlamentu V budově ugandského parlamentu Pavel VI. pronesl významnou řeč k presidentům států Ugandy, Tanzanie, Zambie, Ruandy a Burundi, k členům ugandského diplomatického sboru a k delegacím dalších afrických zemí, též Ni- gerie a Biafry, které přijely do Kampaly u příležitosti papežovy návštěvy. Předmětem řeči byla otázka míru v Africe a opětovné kroky, jak ukončit válku, která zuří v Nigérii. Nejdříve se zmínil o prvotním duchovním poslání církve; přece jen ji zajímá i hmotná stránka života lidí a národů, a především jejich pozvednutí k důstojné životní úrovni. » Nebojte se církve, řekl. Neodnímá vám nic; nese vám spolu se svou morální a praktickou podporou jedině pravý, jak my věříme, nejvznešenější výklad lidského života v čase i na věčnosti.« Pavel VI. potom hájil právo každého národa a jednotlivce na svobodu; svoboda však musí stát na míru. Církev podle svého evangelního učení je proti násilí, přece jen hluboce trpí pro příčiny, které vedou k výbuchu násilí, a pro následky, které násilí s sebou nese. Až do nejzazších důsledků půjdeme za jediným programem: za spravedlností a mírem, je to program samého Krista. Lidské spory se nesmí řešit násilím, ale rozumovými důvody a láskou. Nikdy nesmí stanout člověk proti člověku, ale člověk se musí postavit za svého bližního a jít s ním, jako jeho bratr. Jakýkoliv kolonialismus lze odstranit tím, že se připraví lidé a instituce, schopné pravé samovlády; církev to dělá už, když si připravuje hierarchii ze země, v níž pracuje. Pavel VI. ještě rázně odsoudil, že v některých zemích trvá rasové odlučování: tento stav je jasným a nepřípustným porušením základních lidských práv lidské osoby a zákonů patřičného uspořádání. Mír — jak bolestné je to slovo! V jedné africké zemi, Nám velmi drahé, protože jsme ji před lety navštívili, zuří stále válka; vy to víte, hleděli jsme nejen poskytnout tamějšímu obyvatelstvu pomoc potravinami a léky, s nestranností a v míře, jak Nám to bylo možné, ale též pokusit se o smíření stran, které stojí proti sobě. Nepodařilo se Nám to doposud; a velmi Nás to bolí. Jsme však rozhodnuti pokračovat v této své skromné, ale láskyplné a čestné práci přesvědčovací, abychom tak pomohli urovnat osudný spor. Mír — je to slovo v plném smyslu lidské a křesťanské; zasluhuje, aby je mladá Afrika pochopila a prožívala; v míru může najít své definitivní a moderní uspořádání politické a sociální a svůj hospodářský i kulturní blahobyt; světu, který zdá se je znovu pokoušen zloduchem nesvornosti, zbrojení a rivality, Afrika může dát příklad nového pravého pojetí civilizace, takové civilizace, která stojí na opravdovém bratrství mezi národy, sociálními třídami, politickými stranami, rasami, mezi náboženstvími a mezi rodinami. Mír celé Africe! Nezůstalo jen při slovním přání míru a smíření: v prvních odpoledních hodinách sv. Otec přijal odděleně delegace Nigerie a Biafry v pracovně presidenta Obota v budově parlamentu. Každý z rozhovorů trval asi půl hodiny. Bylo jednáno o tom, jak válečný konflikt ukončit a jak umožnit pomocné akce ve prospěch trpícího obyvatelstva na obou stranách a jak zmenšit nebo úplně odstranit nebezpečí, s nimiž je poskytování pomoci spojeno *. * Den před odjezdem při generální audienci Pavel VI. odpověděl na otázku, proč nejede do Nigerie — tato otázka se ve světovém tisku opravdu objevila. »Naše návštěva v této zemi se jeví neuskutečnitelnou, pro těžkosti ubytovací a pak pro politické výklady, které by cesta do Nigerie vyvolala; odstranily by i ten zbytek naděje na šťastné vyřešení, kterou by Náš nestranný zájem mohl snad ještě dovolit. Pokoušeli jsme se o jiné formy, např. sblížit bojující strany, pokusili jsme se navázat zprostředkování; volali jsme, aby své prostřednictví nabídli i druzí, kteří mohou vykonat větší smírčí vliv. Vykonali jsme řadu kroků po této a po mnoha dalších stránkách a budeme v tom pokračovat i v budoucnu, i kdyby snad vše mělo zůstat bez výsledku; přece jen ukáží jasně Naši dobrou vůli a připomenou Afričanům a celému světovému veřejnému mínění jedinou věc, která zasluhuje, aby se k ní všichni hlásili, tj. mír v ovzduší spravedlnosti a bratrství. Došla Nám zpráva, že bylo projeveno přání, aby za dnů Naší cesty byl v Nigerii klid zbraní; dej Bůh, aby byl opravdový a aby vedl k vyjednávání za 184 [pageend4]Celé odpoledne bylo vyplněno návštěvami v různých školách a ústavech v okolí Kampaly; Pavel VI. se tak octl nejednou úplně mezi africkým obyvatelstvem a zblízka zhlédl, jak vypadá Afrika. Tak navštívil farní školu a nemocnici v blízkosti apoštolské nunciatury; státní nemocnici v Mulago, která má významnou kliniku pro stižené obrnou, jež je ranou Ugandy — novináři psali, že Pavel VI. s hlubokým dojetím kráčel podél lůžek nemocných a ochrnutých, že u postýlky jednoho dítěte ochrnutého od narození poklekl, objal je a spolu s ním se modlil. V místě Mongo posvětil základní kámen k novému kostelu, který bude zasvěcen sv. Karlu Lwangovi, prvnímu ze svátých mučedníků ugandských. Z této budoucí vesničky volal k světu, aby africkému venkovu pomohl pozvednout se na životní úroveň důstojnou člověka. Další zastávka byla ve Středisku pro sociální výchovu, postaveném s pomocí díla německých biskupů Misereor a díla Auxilium, a konečně v katolické nemocnici v Rubaze: tam řekl, že církev nemá v úmyslu soutěžit se státem, když otevírá a řídí své nemocnice; chce celé nemocniční činnosti dát smysl, nové nadšení a doplnit jejich práci, když je to nutné. Ještě jednou se všem svěřil se svou velkou bolestí, že za dnů své cesty nemohl navštívit Nigerii. Na důkaz své velké lásky k této těžce zkoušené zemi, jakmile mu to situace dovolí, chce založit dva ústavy pro zmrzačené nebo raněné děti. Večer ještě přijal zástupce mohamedánského náboženství v Ugandě, které vedl jejich velký mufti. V proslovu mj. vzpomněl vyznavačů islámu, kteří už r. 1846 životem zpečetili své odmítnutí přestoupit příkazy svého náboženství. A pak došlo k druhému setkání s delegací Nigerie — rozhovor se protáhl až přes půlnoc. Ve svatyních mučedníků Třetí a poslední den pobytu Pavla VI. v Ugandě byl zcela věnován vzpomínce na statečné ugandské chlapce a muže, kteří v letech 1885-1887 přijali raději smrt, než aby se zřekli Krista a souhlasili s činy proti mravní čistotě. Nejdříve uctil 18 mučedníků anglikánských. K svatyni postavené na jejich památku jel cestou, která bude po něm nazvána, jak řekl president Obote. Na tribuně ho pozdravili anglikánští biskupové; s nimi a s tisíci přítomných se modlil nahlas za jednotu křesťanů. — Potom sv. Otec jel ke svatyni katolických mučedníků; 22 z nich on sám, Pavel VI., prohlásil za svaté 18. října 1964. Uvnitř svatyně, ještě nedostavěné, posvětil její hlavní oltář a pak u oltáře postaveného na ostrůvku uprostřed nedalekého jezírka sloužil mši svátou; při ní uděkýžené vyřešení celého sporu; toto vyřešení žádají vyšší zájmy, občanský a křesťanský mír a příklad, který očekává svět od mladé, svobodné, nezávislé a svorné Afriky.« lil křest, biřmování a podal tělo Páně 22 katechumenům; po prvé přistoupilo k svátému přijímání dalších 22 ugandských dětí. V arcibiskupském paláci potom přijal starostu města, potom členy výborů, které byly pověřeny přípravou jeho návštěvy, a v katedrále ještě naposled ugandské kněze, řeholníky, řeholní sestry a katechety. V jejich rukou, řekl, je budoucnost křesťanské Afriky a též církve ve světě. Ohlásil též, že na památku své návštěvy v Africe založí fundaci na podporu pozvednutí životní úrovně afrického obyvatelstva; bude to důkaz touhy Svaté stolice mít co největší účast na programech hospodářské a sociální pomoci Africe. Na letiště ke zpáteční cestě Pavel VI. přijel s hodinovým zpožděním — ještě jednou se setkal s delegací Bia- fry a jednal s ní o možnostech míru. Poslední pozdrav Ugandě a Africe a rozloučení: Lue rawa — S Bohem. Bůh žehnej Ugandu. Bůh opatruj Afriku. Bylo už po půlnoci, když letadlo přistálo v Římě. Několik tisíc lidí ho tam čekalo. Oficiální přivítání bylo krátké a pak kolona aut zmizela směrem ke Castel Gandolfo. Své dojmy pověděl věřícím a turistům před poledním Anděl Páně. Díval se na cestu pozitivně — i když pokus o smíření v Nigérii nebyl úspěšný, je důkazem, že on jménem církve se o to pokusil, tak to jistě budou posuzovat dějiny. V Písmě svátém u proroka Izajáše čteme slova, která zasluhují, abyste si je zapamatovali, protože mohou tvořit program vašeho života: »In silentio et spe erit fortitudo vestra — V tiché důvěře je vaše síla. « Jak krásně vyjadřují vaši situaci a naše přání. Přejeme svornost, mír, blahobyt a vše nejlepší pro vaši zemi. Přejeme vám vnitřní statečnost, kterou dokazujete věrností a vytrvalostí křesťanským tradicím a víře, kterou vám před lety přinesli vaši apoštolově. Přejeme vám důvěru do budoucna. Pán Bůh vám žehnej! (Pavel VI. k našim poutníkům 10 září) Hněv je jako kypící hrnec; jako hrnec klokotáním vypouští vodu, tak hněvivý zajíkaje se zlostí vypouští bláznovství a nezřízená slova. Sv. Vincenc Fererský Pýcha je jako dým; jako dým čím více vystupuje, tím více mizí, tak pyšný čím více je vyvýšen, tím více se ztrácí. Sv. Vincenc Fererský Aby se celé lidstvo napravilo, je třeba upravit výchovu dětí tak, aby je učila moudrosti, ctnosti a zbožnosti, neboť jen má-li člověk tyto vlastnosti, je člověkem. Jan Ámos Komenský 185 [pageend5]K POČÁTKŮM NÁBOŽENSKÉ ÚCTY BL. ZDISLAVY (Dokončení) VÁCLAV RYNEŠ — AMBROŽ M. SVATOŠ K vysvěcení jablonského kostela došlo až r. 1729 a o dvě léta později byly Zdislaviny ostatky uloženy do nové kostelní krypty. Souběžně s výstavbou jablonského chrámu probíhalo vrcholné stadium její úcty, třebaže se svého blahořečení jablonská paní dočkala — jak již uvedeno — až v prvním desítiletí 19. století (1907). 18. století V první čtvrtině 18. století se už setkáváme se samostatnými spisky o dominikánské jablonské terciářce. Podle zjištění P. Ambrože Sva- toše jsou to r. 1709 anonymně vydaný » Böhmisches Kleynod« (tištěn v Praze u Vojtěcha J. Koniáše), rovněž německý » Český květ slávy« z r. 1716 (u Volfganga Wickharta). Dále r. 1725 P. Reginalda Brauna známá: » Ochrany a milostiplná záštita slavného pohraničního města Jablonného« (Kolín n. R. u Viléma z Bergenu). Již v první z těchto publikací, dedikované hraběnce Kinské, jsou otištěny Malé hodinky o blah. Zdislavě, jež jsem citoval v záhlaví této práce. I antifony — utvořené z Písma svátého — z matutina a laud — ukazují, že i někteří barokní lidé dobře pochopili význam blah. Zdislavy jako vzoru křesťanské ženy a manželky: »Ženu statečnou kdo nalezne? Zdaleka a z nejzazších končin jest cena její. Srdce muže jejího spoléhá na ni, a nebude potřebovat kořisti.« (Přísl. 31,10-11) »Slovutný je v branách muž její a slavný, když zasedá s předními země.« (Přísl. 31,23) (překlad prof. dr. J. Vašici). Literárním dokladem barokní úcty z počátku 18. století jsou i osmerkové dvojlisty s modlitbami, z nichž jeden je tištěn v Litoměřicích u J. Klaubera, druhý v Praze u A. Hladkého, třetí je anonymní. V drobných samostatných barokních tiscích z údobí výstavby jablonského chrámu se poprvé setkáváme s nejstaršími samostatnými vyobrazeními paní Zdislavy samotné, která v době předchozí byla vyobrazována jen v souvislosti se svými životními příběhy a divý (sr. např. oltářní obraz na dřevě ze 17. stol. v kapli pod Lemberkem; obraz » Dominikánská štěpnice « z r. 1695 v Olomouci u dominikánů; dačický obraz kolem r. 1709). V uvedeném už » českém klenotu « z 1709 je umístěna mědirytinka Aug. Petra Neuráuttera (kolem 1673-1749). Paní Zdi- slava podává peníz prosícímu žebrákovi. Je oděna v řádovém rouchu a drží model kostela. Autorem předtitulní rytinky Braunovy » Ochrany a milostiplné záštity « z r. 1725 je rytec Antonín Birkhart (1677-1748). Na jeho rytince podává Zdislava almužnu čtyřem žebrákům, v pozadí je jablonský nový chrám. V některých exemplářích Braunovy práce je mědirytinka Bohumíra Bernarda Gbtze (1708-1774) a Josefa Sebastiána Klaubera (1711-1768). I na této rytince podává blahoslavená almužnu žebrákům, z nichž první je však vyobrazen se stigmaty a holí (Kristus). U nohou Zdislaviných je jablonský chrám. Z nejstarších zdislavských malířů uveďme ještě Jana Hillera z Prahy (1716-1746), Josefa Kommera z Kuřích Vod u Mimoně a Marka Miillera z Prahy (kolem 1701-1738). Avšak i v plastice se ještě v 18. století motiv zdislavský uplatnil, byť menší měrou. V této souvislosti uveďme sochu blahoslavené ve výklenku jablonského klášterního kostela od Františka Binnerta (1711) a obdobnou sochu od neznámého autora u jablonského rybníka na silnici k Cvikovu, obě s modelem kostela. Šiřitelé úcty k bl. Zdislavě Z horlivých šiřitelů kultu blah. paní Zdislavy z Lemberku musíme aspoň krátce připomenout želivského premonstrátského opata Daniela Schindlera, jablonského rodáka (nar. 1684). Z vděčnosti za vyslyšení od blah. Zdislavy (ex voto) dal zhotovit v želivské dílně, pak osobně přivezl v doprovodu želivského převora a provizora umělecké železné mřížoví (19. září 1732) a dal zasadit kolem otvoru nad hrobkou blah. Zdislavy v novém velkolepém chrámu v Jablonném. Mřížoví je tam dosud. Je ozdobeno obrazy sv. Vavřince, sv. Dominika, blah. Zdislavy a želivským opatským znakem s chronogra- mem o opatově věnování. Jmenujeme i dalšího jablonského rodáka P. Angela Freislebena z dominikánského řádu, který neúnavně šířil kult paní Zdislavy pomocí obrázků, modliteb a písní. Dovídáme se o tom z jeho vlastního dopisu (z 13. května 1740), který poslal uvedenému už želivškému opatu Danielu Schindlerovi spolu s obrazem blah. Zdislavy. Z dlouhého dopisu uveďme několik vět: 186 [pageend6]»V tomto obraze posílám celý náš poklad (totum thesaurům nostrum), který máme po nejsvětější svátosti uložený v našem kostele a v kterém najdeme všechno žádoucí pro tělo a duši... « » Lid přichází k jejímu posvátnému hrobu ve velkém počtu (copiosus populus) a žádá si její obrázky nebo modlitbu. Sám hrabě z Věžníků, císařský komisař, je žádal...« » Já sám jsem se postaral zbožnému lidu o obrázky a rozdal jsem jich na 2 000 a písní na 900. Štoček mám schovaný u sebe, aby se i napříště mohly dát tisknout obrázky další... « » Budu se tedy snažit i jiné věci zařídit, pokud budu žít, a budu neustále a štědře rozdávat její obrázky. Ano, budu hledat na náměstích a ulicích, zda snad najdu, kdo by dal 100 zlatých jako jistinu (pisatel nepřímo útočí na prelátovu kapsu), aby se z úroků mohli platit hudebníci a ostatní výlohy při slavné mši svaté ke cti blah. Zdislavy, a aby to tak trvalo navždy ... « » Doufáme, nejdůstojnější pane opate, že po zbožném uctívání uvidíme blahoslavenou Zdislavu ne již na obraze, ale dokonale tváří v tvář v záři svátých, která náleží všem svátým, ke které nám dopomůže pro zásluhy a pomoc naší patronky Bůh, který se rozpomene nad přítomným jejím tělem všech jejích svátých skutků a zásluh, které posvátné tělo vykonalo, když už její duše se těší ve věčné slávě. Co nejpokorněji odporoučím památku a úctu blahoslavené. Na její upomínku nechť Vaše Milost laskavě odevzdá její obrázek celému ctihodnému konventu.« Tento dosud neznámý důležitý zdislavský dokument objevili řeholní kněží, » soustředění « v želivském klášteře a hradě, v roce 1950 při stěhování archívu. Kult blah. Zdislavy se šířil po našich vlastech i přechováváním hlíny z jejího hrobu. Tak byla uctívána v želivě, jak svědčí článek v časopisu Blahověst z r. 1876: » Na opatovně želivské zpozorován jest nedávno (1876) mezi svátými ostatky štipec prsti písčité v papírové obálce se starým nápisem » Terra e sepulchro B. Zdi- slavae« (Země z hrobu blah. Zdislavy). Kde se to tam vzalo? Bezpochyby zdělil klášter ostatek ten po nábožném a učeném opatu Danielu Schindlerovi.« Ostatek — hlína z hrobu blah. Zdislavy — se dostala až do bání dominikánského chrámu sv. Michaela v Olomouci. Když byl tamní klášter a kostel po ohni r. 1710 opraven, vložili bratři do dvou bání pamětní spis a ostatky svátých, mezi nimi i hlínu z hrobu blah. Zdislavy, » ex terra sepulchrali B. Zdislavae Jablonae in Ecclesia S. Laurentii Ord. nostri quiescentis «, tak to říká latinská kronika na str. 97-98 a str. 101-102 k r. 1710. Relief blah. Zdislavy nacházíme dokonce na portálu dominikánského kostela na ostrově Maltě, kde je naše světice ve skupině jiných dominikánských světců a světic. Stati i samostatné spisy, mědirytinky, obrazy i plastiky se zdislavským námětem, s nimiž se potkáváme v údobí, které pro Zdislaviny ostatky vybudovalo svatyni zdaleka přesahující průměr kraje, to vše ukazuje, že v polovině 18. století bylo překonáno počáteční údobí kultu paní Zdislavy, že její úcta nebyla už jen věcí severočeské oblasti. Závěr V této cestě pokračuje i 19. a 20. století. R. 1907 byla oficiálně od církve uznána starobylost úcty jablonské paní jakožto blahoslavené. K paní Zdislavě není a nemůže být lhostejná ani naše doba — údobí dlouholetého neklidu a opětovných krizí — kdy už tolikrát se k ní obracely prosby věřících a kdy i přicházejícímu pokolení září blahoslavená Zdislava jako vzor křesťanské ženy a pro Cechy nadto i jako ochránkyně severního pohraničí vlasti. Ji n d ř i c h s t ř e d a KE SVÁTKU KRISTA KRÁLE Důvod, proč byl za našich časů zaveden svátek Krista Krále, je dobře známý. Byl proto zaveden, aby křesťanstvu byla připomenuta nauka, kterou dnešní svět snadno zapomíná, totiž nauku o svrchovanosti Spasitele Bohočlo- věka nad lidskou společností. Za časů středověku, kdy křesťanstvo bralo na sebe povahu viditelné společnosti a vzdělanosti, nebylo zvláštního svátku třeba; Boží hody vánoční a velikonoční byly svátky Krista krále, a tradiční sváteční písně to velmi zřetelně říkají. O vánocích » od východu z dáli pospíchají moudří králi, aby vzdali chválu, čest, Tomu jenž Pán králů je s t«. Na Velký pátek se — do nedávných bohoslužebných změn zpívalo » Vexilla regis prodeunt« — Vychází prapor královský, tajemství kříže teď se stkví: smrt na něm Život podstoupil, a smrtí život vykoupil! A ve187 [pageend7]likonoční sekvence nás ujišťuje: Vstalť Kristus vpravdě, vzdejme mu chvály; smiluj se nad námi, vítězný králi! Dneska všecky tyto věty jsou ohroženy nepochopením. Proto bude dobře, zkusíme-li rozjímat o chování a slovech samotného Spasitele ve chvíli, kdy mu byla otázka světské moci položena. Tím bude naznačeno zcela zřetelně, které to názory jsou bludné, ba obludné, a kde je světlá a spásná pravda. V tu chvíli, když měl Spasitel započít svou veřejnou činnost, byly mu učiněny tři návrhy. První zněl: » Rci, ať kamení toto chlebové jsou.« Zbav své stoupence hmotných starostí. Udělej svoji stranu nepřemožitelnou. Vytvoř si úderuschopnou organisaci. Obnov a překonej výkony Makabejců; vyžeň Římany, obnov království pro Izraele! Učiň, ať v tom království není nerovnosti ani sociální otázky; každému podle jeho potřeb, všeho dost, nebude pánů ani služebníků. Rci, ať kamení toto chlebové jsou! Návrhu tomu se dostalo odpovědi, že ne samým chlebem živ je člověk, nýbrž každým slovem Božím. Když potom davy chtěly učinit Ježíše králem — rozumí se, králem protiřím- ských partyzánů —, skryl se před nimi; když v kruhu jeho učedníků organisátor — Šimon Jonášův, vedoucí rybářského družstva — vedl podobné řeči, nazval ho Ježíš satanášem; a vysvětlil, že Boží království nepřijde s hlukem, nýbrž »království Boží je ve vás.« Znamená to, že království zůstane čistě niterným zje- vém, že náboženství je to, co si pobožní lidé u sebe doma myslí a říkají v pluralistické společnosti? (Tomuto heslu se dneska rozumí takhle: chovat se budete všichni stejně — jak: světský zákon káže, jak společenské prostředí vyžaduje —, ale myslit a věřit si smí každý svoje. Ve věci světového názoru nemáme totalitu. V tom jsme velkorysí.) Ne tak docela; věci se sběhly takhle. Svatý Pavel se setkal s případy, ne právě vzácnými, že páni nepěkně nakládali s otroky. Vysvětlil pánům, že i oni pána mají na nebi; vysvětlil otrokům, že mají sloužit svědomitě. Vysvětlil všem, že jsou bratři. To znamená, že odkázal pracující lid na záhrobí a zatím na zemi upevnil otrokářskou společnost? Povídám — ne docela. Dějepis vykazuje, že konec otrokářské společnosti vždy a všude v Evropě spadá zajedno s konečným vítězstvím křesťanství (a její obnova s jeho sesazením — ale to je jiná historka). Království Boží je ve vás — a nedovolí vám být otrokáři. Ne samým chlebem získá dělník osobní svobodu, nýbrž nějakým slovem, které vychází z úst Božích ... Když návrh na uchopení světské moci byl zamítnut, udělal ten dotyčný Ježíšovi opačný návrh; snad se mu zalíbí tento. Navrhl mu, aby se s cimbuří Herodovy chrámové novostavby vrhl dolů. Opovrhni zákony hmoty, povídá; spolehni se na své nadsmyslné síly, na svou irracionální divotvornou moc. Ukaž, že nejsi vázán na samozřejmosti; ukaž, že ti Pánbůh musí pomoci, dělej si co dělej. Ten dotyčný dnes říká Ježíšovu náměstku a jeho učedníkům: Vzdejte se všech tradičních mocenských postavení. Vzdejte se všeho dědictví řec- kořímské kultury. Odstraňte všecky zbytky konstantinského období, všechny přežitky feudálního řádu. Skoncujte s představou křesťanského státu. Přetrhejte všechny svazky s vládními soustavami nebo společenskými živly, které si tradičně říkají katolické. Ukažte, že církev nemá nic společného s tradicí západní vzdělanosti. Demonstrativním ničením předmětů památkové péče prokažte, že církev není muzeum. Vzdejte se každé ochrany a podpory, kterou církvi nějaký stát a národ přiznal. Tak uvnitř církve zničte každý otcovský, každý vrchnostenský poměr. Ty biskupe římský, zruš všechna zřízení, která by mohla zjistit a odsoudit bludy. Opusť všechny své navyklé opory, opovrhni každou zkušeností, každým požadavkem rozumu; spolehni se na čistě duchovní moc a skoč do prázdna. Vrhni se dolů — teď!! » Nebudeš pokoušeti Pána Boha svého «, zněla odpověď, zní odpověď. Bylo zapotřebí vymyslet ještě jeden návrh. Což, o nápady u dotyčného není nouze, a tak to s Ježíšem opravdu zkusil ještě jednou. » I vyvedl ho na horu velmi vysokou a ukázal mu všecka království světa a slávu jejich, a řekl mu: Toto všecko dám tobě, pakliže padna budeš se mně klaněti.« S Ježíšem to zkusil jednou; s jeho náměstkem to zkusil dokonce několikrát. Když skončilo několikeré pronásledování křesťanů a to poslední, Diokleciánovo, se do dějin zapsalo v podobě » letopočtu mučedníků «, propukl v církvi t.zv. triumfalismus. Ovšem, tato tendence tak pohoršlivá pro dnešní útlocit se v křesťanstvu projevila hodně brzy. Svatý Pavel byl nezámožný stanař, tedy vpravdě příslušník pracujícího lidu, ostatně opětovný heftlink, a k tomu židovský inteligent z rodiny farizeů; podle oblíbených vzorců byste ho z triumfalismu nevinil. Ale on to byl, kdo připomínal svým soukmenovcům Židům: » Svatí věrou přemohli státy, vykonali spravedlnost, dosáhli zaslíbení, ucpali tlamy lvů, zesílili ze slabosti, statečnými se stali ve válce, na útěk obrátili vojska cizá- k ů ...« jako by byla řeč o sv. Johance u Or- 188 [pageend8]léans, sv. Václavu u Chlumce, a druhých svěť cích feudalismu... Ovšem, doba konstantinská je dobou triumfalismu. Nad těly lidí, kteří za Nerona, Decia a Diokleciána byli bez jakéhokoli porušení pohanské zákonitosti likvidováni pro negativní postoj k císařům, nebo jako jáhen Vavřinec pro zatajení drahých kovů, byly nyní zřízeny budovy ve slohu císařských paláců; a na zlatoskvoucích mozaikách byli ti lidé vyobrazeni s věncem vítězoslávy v rukou, jako nějací generalissimové. Církev byla zapojena do soustavy světovládné říše... což se ihned promítlo do společenské skutečnosti tím způsobem, že biskupům byla svěřena sociální péče a stalo se zvykem, v každém městě mít nemocnici nebo několik takových ústavů. Rozuměj, že tam byli nemocní ošetřováni bezplatně — stačilo jim říci » Zaplať Pán Bůh «. V čele křesťanského vzdělaného světa stál přirozeně císař pán — a tu tedy římské císařství ukázalo církvi všechnu státní moc od Atlantického oceánu k Černému a Rudému moři řkouc: » Toto všecko dám tobě, pakliže padnouc budeš se mně klaněti.« A papežové vzdorovali císařům ariánům, císařům monofyzitům, císařům monotheletům; když mezi svátými jako Zlatoúst a Ignatij byli takoví patriarchové v Cařihradě, kteří padnou- ce poklonili se císařským bohosloveckým a manželským rozmarům, papežové uposlechli výzvy: »Ty pak obrátě se, potvrzuj bratří svých.« Nakonec papežství si vytvořilo nové císařství na Západě; a v této Svaté římské říši se zdál křesťanský řád uskutečněný. Každý biskup byl samočinně říšským knížetem; bludaři byli světským ramenem přiváděni na hranici; ve stínu mohutných monastýrů jako Monte Cassino, Bobbio, Reichenau a Čluny se rodila říšská církev. Na titulních listech německých evangeliářů bývalo vyobrazeno zosobnění tohoto řádu; císař pán sedí na trůně, ruka Kristova ho korunuje věncem světovlády, po jeho pravici — na přednostním místě! — stojí knížata duchovní, biskupové, a po jeho levici knížata světská, hotova mečem šířit katolickou víru mezi divochy na březích Odry a Němenu. A papežové stoletým bojem o investituru, o jmenování duchovních pastýřů, otřásli císařskou mocí, otřásli totalitou feudálního řádu. Světové dějiny šly dál, a konečně feudální řád padl. Následoval po něm pořádek liberálně kapitalistický. O tom věru nelze trvrdit, že by byl církvi nabízel »všecko toto.« Liberální kapitalismus za své vítězoslávy častoval církev úsměšky a šikanováním — s velmi výslovným odůvodněním, že její dobročinnost pomáhala chudákům lenošit a omezovala hospodářskou všemoc kapitálu. Jenomže kapitalismus dlouho nežil; vzbudil v zoufalém dělnictvu socialismus, a ten se hotovil uchopit všechnu moc. Tvrdívá se dnes, že to se stalo proto, poněvadž církev přisluhovala kapitalismu, pomlčela ke křivdám na dělnictvu. To lze tvrdit, znáte-li pouze projevy Lva XIII. z doby, kdy už se kapitalismus pod ranami marxismu otřásal, a neznáte-li bohatou antikapitalistickou literaturu dřívějších katolíků... Buď jak buď, marxismus ohlašoval antiklerikalismus ještě soustavnější, nežli byl kapitalistický, a vůbec totální revoluci. Než tu se nabídl zachránce. Hitler sliboval zničení komunismu, » konservativní revoluci«, jež ozdraví sociální skladbu evropské společnosti, politické a hospodářské sjednocení evropského prostoru, jeho vojenské posílení a s tím udržení evropské koloniální državy, záchranu západoevropské vzdělanosti a podporu pro » positivní křesťanství«. Pan Hochhuth tvrdí, že mu Pius XII. při tom pomáhal; Hitler toho názoru nebyl, a hodlal Pia XII. oběsit. Mnoho kněží už zavřel: »jiní pak na skřipec nataženi byli, nepřijímajíce • propuštění, aby došli lepšího vzkříšení; jiní zase posměchu a ran zakusili, nadto i pout a žalářů; kamenováni byli, rozřezáni byli, mučeni byli, popravou mečem usmrceni byli«, jak sv. Pavel na udaném místě pokračuje, a jak o tom může vyprávět i biskup litoměřický... A dneska zase mnoho lidí přemýšlí ne o tom, zda přívrženci určitých dnešních směrů mohou být dobrými katolíky, nýbrž o tom, zda a za jakých předpokladů katolíci mohou být považováni za spolehlivé budovatele plánů, které naplánoval někdo zcela jiný. Buďme si jisti, že i v roce 1984 odpověď bude pořád stejná: » Pánu Bohu svému se budeš klanět, a jemu samému budeš sloužit.« Když tu odpověď Ježíš dal, andělé přistoupili a posluhovali mu. Neboť psáno jest — píše týž sv. Pavel —: »A klaněti se mu budou všichni andělé Boží; Synovi pak praví: Trůn tvůj, Bože, je na věky věkův; žezlo spravedlnosti je žezlem království tvého. Miloval jsi spravedlnost a nenáviděl jsi křivdu; proto pomazal tě Bůh, Bůh tvůj, olejem radosti nad soudruhy tvé.« A proto sice království Boží je v nás; ale nenecháme ho bez účinku na společnost kolem nás, nenecháme knížete tohoto světa panovat nerušeně ... Po právu mu svět nepatří; a to je smysl svátku Krista Krále. 189 [pageend9]rozhledy PAVEL VI. K NAŠIM POUTNÍKŮM Události, které prožívá vaše země, činí z ní střed pozornosti celého světa. Nechceme je zde komentovat; nebylo by to vhodné na tomto místě a z našich úst. Jsou nám příležitostí, abychom vás ujistili svou láskou a svými modlitbami a přáli vám jejich šťastné vyřešení. Kéž těžkosti, jimiž prochází vaše vlast, mají pro vás dvojí účinek: za prvé ať vyvolají u vás novou lásku k vlasti, k jejím dějinám, k tomu všemu, co jste zdědili po svých předcích. Milujte svou vlast, milujte její dějiny a vše, co vaše vlast vytvořila velkého po stránce kulturní a umělecké. A za druhé: ať posílí vaši víru v Boha, v Krista a v církev. Pro člověka slabého je zkouška pokušením ke skleslosti a beznaději. Pro ty, kdo jsou silní, a to jste vy, utrpení je posílení víry, je příležitostí upevnit se v odhodlání podávat o víře svědectví před druhými, kteří nevěří a nemají naději. Buďte vždy poctiví občané a věřící křesťané. (27. srpna 1969) Milovaní synové a dcery, přišli jste do Říma, posvěceného krví apoštolů a mučedníků, abyste se pomodlili u jejich památek a načerpali povzbuzení a útěchu pro svou katolickou víru. Máte dva zvláštní důvody ke své pouti: 1. chcete uctít své věrozvěsty; svátý Cyril je zde v Římě pochován; zde se jemu i jeho bratru Metodějovi dostalo nových podnětů a požehnání papeže pro jejich další apoštolát; 2. chcete se pomodlit u hrobu zemřelého kardinála Berana. Bylo nám dopřáno poznat ho a ocenit jeho statečnost mysli; je chloubou církve a vaší země, symbol tiché a nepřemožitelné statečnosti; zde v kryptě baziliky sv. Petra očekává slavné vzkříšení. Od jeho hrobu si chcete odnést povzbuzení a příklad; na vaší životní cestě vám bude pomáhat svou přímluvou z nebe. Vaše přítomnost zde nás plní obdivem a dojetím. S radostí používáme této příležitosti, abychom vás ujistili svou otcovskou láskou; sledujeme se zájmem osudy vaší země; denně vzpomínáme na vás a na vaši ušlechtilou a nám tak drahou zem; přejeme jí klid, svornost, blahobyt a pokoj. Slovy listu sv. Pavla Thesalonickým vám říkáme: »Milost vám a pokoj! Děkujeme Bohu stále za vás za všecky, když si vás připomínáme ve svých modlitbách. Před naším Bohem a Otcem vzpomínáme bez přestání, jak je vaše víra činorodá, láska obětavá a naděje v našeho Pána vytrvalá« (1 Thes 1, 2-3). Ano, milovaní synové a dcery, s těmito city vás tu přijímáme a vás provázíme na vaší zpáteční cestě domů; buďte i nadále věrni víře svých otců, kterou vám přinesli vaši velcí apoštolově Cyril a Metoděj a která po staletí vám byla odevzdávána jako pochodeň nesmrtelného světla; opatrujte neporušené posvátné hodnoty rodiny, připravujte mládež, aby poslušně přijímala vzácné dědictví křesťanských ctností, aby se podle nich utvářela a se v nich upevňovala, tak aby byla velkomyslná, čistá, trpělivá, statečná v oddanosti Kristovu evangeliu a poctivé službě církvi. To je odkaz, který vám dáváme, se vší úctou, kterou k vám máme; odporoučíme vám, abyste poslušně šli za pokyny svých biskupů, napomenutími svých kněží; jak říká koncil : » jejich službou věřící, už poznamenaní svátým křtem a biřmováním, se plně zapojují do Kristova těla prostřednictvím eucharistie « (Dekr. Presb. Ord. 5). O své víře podávejte svědectví před těmi, kdo nevěří a nemají naději. Budete-li úzce spojeni v tomto společenství lásky, pak budete žít jako věrní a opravdoví synové a dcery církve, budete poctivě plnit své povinnosti občanů a bude na vás plně spočívat Boží zalíbení, které pak bude posilou vaší naděje. (3. září 1969) 21. SRPEN — DEN HANBY Za den hanby vyhlásil první výročí okupace Československa vojsky pěti socialistických zemí leták, který vydali » studenti a dělníci « a který veřejně koloval už od první půle června; pokud policie opravdu nezakročila rázně i zatýkáním, leták bez bázně otiskovali v kancelářích v pracovní době a šířili mezi známými jako nějaký řetězový dopis. Občané ČSSR měli jít do práce pěšky, neměli užívat pouličních dopravních prostředků, v poledne rozsvítit u aut reflektory, na pět minut přerušit práci, nekupovat nic v obchodech, nechodit do restaurací, kin a divadel a ozdobit hroby a památníky slavných národních mužů a obětí loňské okupace. I komunisté, ti skalní typu Štrou- gala, Indry, Bilaka, Švestky a Husáka, měli z výzev strach; proto např. byly přeloženy všechny termíny zkoušek na vysokých školách ze srpna na září. Výzvy k pasivnímu protestu uposlechlo na 90 % obyvatelstva. Bohužel nezůstalo jen při něm. Komu dát za to vinu? Samovolnému propuknutí potlačované nenávisti? Anebo spíše provokaci — tak jako se už ukázalo zcela jistým, že provokací vznikly nepokoje v noci z 28. na 29. březen? Není pochyby, že režim měl z výročí okupace strach přímo panický: proto svolali do Prahy a předních ostatních měst příslušníky Lidových milic, SNB, která několik týdnů předtím byla in- doktrínována a tříbena, dozorce z věznic, kteří se v padesátých letech osvědčili v bití vězňů, a také vojsko. Tisk, rozhlas a televize napětí ještě zvyšovaly svými komentáři, které si vulgárností nijak nezadaly ve srovnání s nej horšími lety předcházejícími. A stačil sebemenší důvod, např. když starší žena šla položit květiny k pomníku sv. Václava a policie ji začala hrubě odhánět, nebo když se na ulici objevilo víc lidí pohromadě, a jiskra vzplanula: připravené útvary zasáhly: obušky, stříkačkami s vodou, granáty se slzotvorným plynem a také střelnými zbraněmi. Třebas rozhlas opakoval, že v Praze je klid, došlo k prvním potyčkám už 19. srpna a pak byly na denním pořádku. Ale ani na druhé straně se nedali: slzotvorné granáty nevybuchnuté házeli nazpět a vše, co 190 [pageend10]měli po ruce: dlažební kostky, kámen, železné tyče — rozkopaná Praha jim toho poskytovala sdo- statek. Nej kritičtější byla v Praze situace v noci na 21. srpen a pak 21. srpna kolem poledne, kdy manifestujících na Václavském náměstí bylo na 50 až 100000. Smutná bilance: dva mrtví. Stejně tragické následky měly manifestace v Brně; i zde policie demonstrace vyprovokovala, tím že zatarasila ulice kolem nádraží a při východu z továren. Tři mrtví, mezi nimi 18tiletá dívka; dvacetiletý student Jaroslav Poláček podle západních tiskových agentur spáchal sebevraždu sebeupále- ním. Když se na protest proti brutálnímu zákroku policie znovu manifestovalo, byl vyhlášen zákaz vycházet na ulici mezi osmou hodinou večerní a pátou ranní. — K manifestacím proti trvající sovětské okupaci a postupující nesvobodě došlo i v jiných městech; v rozhlase mluvili o Bratislavě, Liberci, Ústí n. L. Celková bilance čtyři, snad až sedm mrtvých; z řad policie, LM a vojska bylo 424 raněných, z řad civilistů 37. Celkem bylo zadrženo v celé republice 3690 osob, 78 z nich bylo cizinců, 2414 bylo zatčeno, 169 z nich žen. Ještě 20. září bylo jen v Praze stále 260 osob ve vězení a čekalo na proces; z velké části to byli dělníci a mládež mezi 18-26 lety; v rozhlase neopominuli poznamenat, jak velký počet zatčených bylo už trestáno nebo bez pracovního poměru. Bylo způsobeno škody v hodnotě 4,8 milionů korun. Mimořádná opatření Hned 22. srpna předsednictvo Federálního shromáždění jednomyslně přijalo mimořádná opatření: vyhlašují se se zpětnou platností zvláštní tresty na všechny, kdo se účastnili akcí, které narušují veřejný pořádek; u přečinů, které byly trestné už dříve, jako pobuřování, hanobení republiky a států socialistické soustavy, se tresty zvyšují o polovinu. Přípravné řízení vyšetřovací se nekoná, stačí hlášení SNB; účast obhájce se připouští až při soudu a rozhoduje ne tříčlenný senát, lidový soud, ale jediný soudce, » samosoudce «. Pracující může být okamžitě propuštěn z práce a odborový orgán nemá proti tomu co říci; student může být vyloučen ze studia na všech školách republiky, učitel může být odvolán, když vychovává mládež proti zásadám socialistické společnosti. Zadržení orgány SNB může trvat až tři týdny. Mimořádná opatření platí do konce prosince. Manifestace se připisovaly protisocialistickým, kriminálním, kon- trarevolučním, deklasovaným a chuligánským živlům a vlivům ze Západu, především Svobodné Evropy; ze zahraničí bylo prý dopraveno v týdny před 21. srpnem na 41000 letáků, celkem bylo v té době evidováno 128 druhů letáků. Protestní noty proti štvaní a ovlivňování byly podány u vlád USA, NSR, Rakouska a dokonce i Čínské lidové republiky. V reportáži o demonstracích » Vlastenci bez masky « povolali k mikrofonu — nebo jim ta slova dali říci — několik recidivistů, » flákačů «, rváčů a také jednu prostitutku. Z rozhlasu jsme se dověděli, že v některých nemocnicích jen neradi ošetřovali raněné milicionáře; a když se vrátili do práce, na OSTRAVA. — Řeckokatolický otec biskup Basil Hop- ko světí základní kámen pro dva nové jubilejní kostely, pro ostravská předměstí Porubá a Zábřeh. některých místech je dělníci nechtěli mezi sebe přijmout, ve Vrchlabí dokonce našli na pracovním stole nakreslenu šibenici. Letošní » české léto « Letní týdny červnové a červencové se dají charakterizovat jako doba utužování stranické moci a kázně; zvláště štrougal a Husák jezdili po závodech a krajích a řečnili a hrozili; ne vždy jejich slova byla přijímána tak, jak si to oni přáli, třebas jen málokdy mluvili před otevřeným davem, skoro vždy to byli jen sezvaní funkcionáři a aktivisté. Pevně do rukou nejlevějšího křídla strany přešly sdělovací prostředky, především rozhlas a na několik málo výjimek i tisk; v rozhlase od začátku srpna do omrzení opakují přímo vulgární poznámky ke dni a předčítají články RP, Tribuny a znovu vycházející Tvorby, které navzájem přetiskují své články v naději, že přece něco pronikne mezi lid; k mikrofonu jsou voláni »staří« komunisté — staří i věkem — protože mládež až na několik kariéristů je zcela na druhé straně, jak to ukázal 21. srpen; jsou voláni k odpovědnosti, k sebekritice a k vysvětlení loňští představitelé strany, dělá se posměch ze »socialismu s lidskou tváří«, který má na svědomí 41 sebevražd — a (pokračuje na str. 195) 191 [pageend11]Naše povídka r e. SLEČNA PRO SLAVNOSTNÍ PŘÍLEŽITOSTI (Dokončení) Že mám jemné ruce. Jak to myslíte? Aha ... jemné ... a to druhé je podobné anglické svíčkové pečeni. Souhlasím. Pane vrchní, dvakrát Boeuf a la Mode a lahvičku Montrachetu. Není! No, co se dá dělat. Tak tedy Chablis. Prosím, až bude pan Schneiderka podlévat, ať má šťáva stejnou teplotu jako maso. Ne, slečno, módou se nikdy neřídím. To jeden můj známý se řídil módními barvami; jinak to byl velice nezajímavý člověk. Třeba v roce 1937, pokud si vzpomínám, byly módními: levandule, mořská zeleň, velbloudí srst, violet, smaragd a okr. Z těchto důvodů vybíral večeře tak, aby odpovídaly té či oné barvě. Vbrzku dostal žaludeční kaménky a vřídky a musel se živit tou strašnou předpisovou stravou. Suchary, strdí a tak. Že přeháním. To ne, ale odbočuji. Chtěl jsem vám jen vysvětlit, kam až takový pošetilec může dojít. Ano, mé další osudy? Jednoho dne teta Marie umřela následkem pozření jakéhosi indiánského koření, a já za několik dní narukoval na vojnu. Po dvou měsících živoření a hladovění jsem se celkem štastně dostal do civilu, kde jsem se stal pro- kuristou u jedné vážené firmy. Ne, kuchařem jsem se díkybohu nestal. Dovolte, abych se se vší úctou k vám zasmál. Na to musí být nátura: držet se předpisových norem a vařit pro všelijaké obejdy gulášové polévky. Pokud jsem poznal profesionální kuchaře, vím, jak jsou nuceni podléhat nenáročnému vkusu a chuti hostů odchovaných naší tradiční kuchyní; posléze podlehnou úplně, začnou tloustnout a tlačenice jídel a chodů je jim stejně protivná jako kterákoli jiná tlačenice, v níž jsou pro svou neohrabanost a prostor, který svým tělem vyplňují, jen na posměch davu. Ano, a nakonec drží dietu. A v této poslední fázi úpadku se stávají zapřisáhlými bojovníky proti lahůdkám, proti nimž brojí, jako proti jakémusi druhu rozmazlenosti. Kdepak profesionál! Jedině amatér, ušlechtilý diletant jako já, může dát volný průchod své labužnické fantazii ve své soukromé kuchyni. Svázán je pouze dokonalou znalostí svého žaludku; jenom jemu slouží a otročí. Vyplatí se sloužit jen jednomu bohu, a mně se to slečno vyplatilo. Má knihovna se stala sbírkou nejrůznějších kuchařských publikací, knih receptů a můj žaludek a jazyk se staly nena- sytitelným Molochem. Mohu vám dolít? Proč jsem vás nepozval ke mně domů? To mě ani ve snu nenapadlo... jsem jaksi velice skromně zařízen... to bych se opravdu neodvážil. Hm, kde jsem to skončil. Aha, u knihovny! Papyrusy z dob vlády Ramsese II. ležely vedle posvátných rukopisů z tibetských chrámů, a ty zas ležely vedle Pamětí dvorního kuchaře Ludvíka XIV. a tak dále. S přísnou kázní jsem hledal vrchol a cíl svého snažení. Nejryzejší smysl. Nejlibější a nejlepší chuť. Ano, božskou chuť. Byl jsem tak zoufalý z nepřeberné pokladnice své knihovny, z ukrývaných lahůdek, že jsem po čase pomýšlel na dobrovolný odchod z tohoto světa. Vy také? Neříkejte! Aha, už dávno. Chápu, láska. Také jsem se v dětství jednou zamiloval. Byla to dcerka prodavačky kaštanů. Tenkrát jsem úplně ztratil chuť k jídlu, a ještě dnes ve mně vůně kaštanů vyvolává velice nepříjemné vzpomínky. Myslím, že sebedivočejší láska v emi- rových ložnicích se nevyrovná dobře propečenému Chateaubriandu. Vidíte, kuchař mně již spokojeně zamával. Dílo se chýlí ke konci. Ale jděte! Láska je smrtelná, kdežto jídlo nesmrtelné, i když ne- popírám, že vaše společnost, vaše schopnosti produkovat lásku povzbuzují moji chuť k jídlu k nejvyšším hranicím. Ne, nejsem egoista, vždyť přece chci, aby i vy jste poznala svátost dobrého pokrmu. Že mám raději pokračovat? Dobře. Jednoho zimního rána jsem objevil v jakémsi přírodozpytném časopisu zprávu. Zprávu o prazvláštním druhu ryb, zvaných Mandlových, jež se vyskytují v ostrovních vodách japonského ostrova Kumianu. 192 [pageend12]Jsou s oblibou chytány pro své, až neuvěřitelně chutné maso. Prazvláštní jsou v tom, že mají prudce jedovatou žluč, jež nemá žádné chuti. Záleží pouze na obratnosti a převážně na štěstí kuchaře, který rybu porcuje. Proto je na japonských jídelních lístcích upozornění, že se Mandlová ryba předkládá hostu jen a jen na jeho vlastní nebezpečí. Samozřejmě do luxusních hotelů ve vnitrozemí se pouze pašuje. Do Evropy? Kdepak, drahá. Na to jsou ty nejpřísnější tresty. Mnoho švýcarských hoteliérů a restauratérů, nakonec i jiných v celé Evropě, ztratilo podnikatelské koncese. Vím, že jedna gagster- ská skupinka, která se specializuje na tuto pochoutku, na dovoz Mandlových ryb, žádá od svých klientů horentní sumy za jediný kousek této ryby. Tak horentní, že mnohonásobně překročí i ty nejvyšší ceny za hašiš, LSD, kokain a ostatní omamné látky. Ano, počet obětí je opravdu značný, ale nijak to nesnižuje poptávku po tomto rybím skvostu východního moře. Á pan vrchní! Copak je nového? Dobře, může přijet! Tak, tak, slečno. To je pro nás. Na servírovacím stolku, na stříbrném podnose. Kuchař to bude dopékat přímo před námi. Poslední okamžiky jsou ty nejdůležitější. Děkuji, pane Schneiderka. Můžete pomalu otáčet. Porce mohly být o něco menší, ale snad to nebude mít vliv na chuť. Že jsem stále stejný?! Pořád samé specialitky, že? Kdepak, úplně jsem se změnil! Už mně nechutná ani slučí ragú. A co vy? Stále sparťan, viďte? Ne, ne, to není moje paní. Počkejte, já si také, ještě naposledy otočím rožněm ... hm, vypadá to znamenitě, zdá se, že jste se opět vyznamenal, pane Schneiderko! Doufám, slečno, že vám bude chutnat, jako předešlé chody! Ale to mně přece nemůžete udělat. Trošku hladu a chuti vám přece ještě muselo zůstat. Je to přece vytoužený hřeb našeho oběda! Tak alespoň kousek! Pane Schneiderka, můžete servírovat! Ptáte se, jak to dopadlo s tou rybou? Když jsem dočetl onu povinnou zprávu, pocítil jsem velké vzrušení. Ano, toto byl zajisté vrchol, který jsem po mnoho úmorných a vyčerpávajících létech hledal. Koneckonců můj žaludek nebyl již žádný mladík. Můj bůh žádal oběť; Riskovat před stříbrným podnosem s nejlepší myslitelnou, či spíše cítěnou chutí na rtech, na konečku jazyka. Že byste také riskovala? To mám opravdu radost. Víte, jak je rozkošné pohrávat si se smrtí; pociťovat neznámé příjemné chvění po celém těle... tak dejte se do jídla. Co? Že zatím počkáte, až to dopovím. Dobře, já také zatím jen vychutnávám. Cítíte tu mučivou agónii chuti... přelíbezné výpary. Škoda, že nejste v mé kůži; že nemáte můj zrak, nos, jazyk, chuť, žaludek ... Ano, budu povídat dál! Uskutečnění mého záměru se zdálo být nemožné. Nebudu to rozvádět: víte sama dobře, co je to touha po něčem nedostupném. S postupujícím časem veškeré iluze o mé krasavici Mandlové rybě neúprosně a bolestivě mizely. Začal jsem pít a do knihovny se prášilo. Ve střízlivých chvílích jsem hledal nějakou náhražku, která by mě zaujala natolik, že bych se mohl věnovat vytyčování nového idolu. Ale žádnou jsem nenašel. Pokoušel jsem se zapomenout. Chodil jsem na výlety, navštěvoval staré hrady, dokonce jsem se pokoušel malovat. Ale jak můžete zapomenout na jídlo, když třeba sedíte v cirkusu a díváte se na produkci se slony. Asi nikdo z těch stovek náštěvníků si neuvědomil, že na hebkém písku manéže přechází několik párů nejvybranějších lahůdek. To zase ne, celý slon! Ale jeho tlapy. Tenkrát se mi vybavil recept ze Samavédu, zabývající se úpravou sloních tlap. Můj vnitřní zrak pečlivě vykresloval vábně smyslné detaily propé- kající se sloní tlapky oblévané prskajícím kokosovým olejem a obkládané pylovými tyčinkami sněžné orchideje ... vidíte, nic nepomáhalo a já jsem se s novou vervou dal do shánění Mandlové ryby. Co? že mám hezké oči, když si dělám legraci. Ale to není žádná legrace — to je můj životní sen a cíl! Už vám to zachutnalo? Trošku? No, to jsem rád. Dejte pozor na kostičky! Nyní se má mysl, jako při každém jídle, ale zvlášť při tomto, povznáší k velké důstojnosti. Ano, k té důstojnosti, které je nyní tak málo. Alespoň sám pro sebe jsem důstojný. Řekněte sama, jak může být důstojný ten, kdo zhltne vepřový pupek se zelím a porcí knedlí navrch, nebo mazlavě se táhnoucí smažený sý- rec s kopou šedavých okoralých brambor. Ale jen si všimněte tohoto pokrmu! Té božské jantarové kůže, stříbrných kůstek, růžového masíčka! Musím se s vámi podělit o všechny ty nádherné pocity, ačkoliv věřím, že je máte také... Ano, měl jsem pravdu; vaše krása vnáší do mého jazyka přímo nadpozemskou chuť. Nenamítala byste nic, kdybychom chvilku 193 [pageend13]mlčeli a vychutnávali toto jídlo! Ne? Zajímám vás spíš já a můj příběh? Copak je s vámi? Jste jaksi nervózní, nesvá... ano, hned budu pokračovat. Ptáte se, jestli jsem tu rybu sehnal? A jak? Bylo to opravdu velice obtížné a je to tak trochu mé tajemství. Když se k něčemu upnete vší svou vůlí a vírou — musí se vaše tužba vyplnit. A opravdu, bylo tomu tak i v mém případě. Jednoho dne jsem je měl s sebou. Dokonce dvě. Páreček. Kýžený vrchol. Smysly bičující. Hm, jak vypadaly? Byly malé a nepříliš vzhledné. Sotva se vešly do malé sklenky. Jejich jediná vnější zajímavost byla fialová tečka pod hřbetní ploutví. Čím je tečka větší, tím více jedu ryba obsahuje. Prosím, vemte si ještě! Vyberte si nejlepší porci. Tečka mě uspokojila, ale rozměry ryb ne. Bylo to velice znepokojující, protože zpráva hovořila o porcování těchto ryb. Mé se stěží mohly pomocí žiletky. Když jsem je doma vpustil do předem připravené vany, bylo je sotva vidět. Byl to zdrcující pohled. Radil jsem se se všemi možnými odborníky, samozřejmě, že jsem o svém problému mluvil jen jako o teoretickém, ale nikdo mně nemohl dát uspokojující odpověď, natož radu. Až jednoho dne jsem zkusil třešni. Ano, opravdu. Úplně obyčejnou třešni. Možná, že to bylo omylem. Dokonce si teď myslím, že mně vypadla z kapsy přímo do vany. Samička po ní zemřela, ale samec spolkl zbytek i s peckou. Od té chvíle pozříval deset i patnáct třešní denně. Měsíc nato, Mandlová ryba vypadala již řádně: byla mohutná s velkými ostrými zuby. Při pohledu na ni jsem nemohl jíst. Těšil jsem se jen na její tolik opěvované masíčko... vemte si ještě, já už mám druhou porci. V těchto okamžicích přestávají platit lidská slova. Jsme spolu za hranicemi chutí; v tomto mase vládne pouze nadchuť, jakýsi bůh chuti, jenž nemá pro normálního smrtelníka téměř žádnou chuť, ale ta trocha je tak úžasná, že lze těžko nalézt vhodný příměr. Možná, že vzdáleně připomíná pečeného lína s olivami. Ale to jen ten nejvíce představitelný obraz, který vám mohu nabídnout. Překročili jsme velké SNAD, které hledali velcí myslitelé; jsme dál, jsme za hranicemi poznatelného...! Za hranicemi dosud poznatel- né chuti. Ano, uhádla jste! Přeberete po mně toto poselství řádu a spasení. A pořád jste mi nevěřila. Mohl jsem ji připravit doma, skryt před lidmi; ale celou noc jsem vážil pro a proti, až jsem se rozhodl, že musím odkázat ostatním lidem, lidem jako jste vy, pravdu, ke které jsem došel; konečný cíl mého života. Vrchol gurmánské černé a bílé magie... co, že už nesmím jíst další porci! Ale jděte, jakápak sebevražda. Jenom krásné, překrásné riziko! Já jsem myslel, že jste pochopila. Vždyť přece největší požitek, ano, jen a jen největší požitek, nejlepší chuť je tváří tvář smrti. Právě přítomnost smrti, možnost smrti vám umožňuje úplně nový rozměr chuti, nepoznanou blaženost. Samozřejmě, že nechci zemřít, i když děsivost smrti pramení z naší všetečnosti. Ale riziko není nikdy děsivé. Riziko je sladké. Musím se vám přiznat, že mám objednané další Mandlové ryby. Doufám, že vás budu moci opět pozvat, budeme spolu znovu prožívat tyto nádherné rozkoše. Uznejte, že pojídání Mandlové ryby má větší půvaby, než se třeba plížit minovým polem za krásnou ženou, i když kvůli vám ... kdoví... hm! Ne, nikoho nevolejte! Dech se mi krátí ... Něco se se mnou děje! Fialové čtverce a oranžové věže. Tak jsem si to možná také představoval... vidím vás v sazenicích chřestu... v očích máte nádherné fialové tečky ... Co se se mnou stalo? Kde to jsem? Ach, to je přece restaurace! To jste vy, slečno! Co říkáte? Kůstka? Že mně zaskočila kůstka? Že se zapíchla! Ano, děkuji... aha, proto ta rána do zad. Ale vy nevypadáte dobře! Copak vám Mandlová ryba nechutnala?! Co? Svírá se vám hrdlo?! To není možné! Snad jste nesnědla fialovou... Ne, ne, to přece nemůže být. Musí vám být dobře... nejlepší myslitelná chuť ... Vy přece nemůžete umřít! Vždyť jste nesnědla jenom malinkatý kousek, kousíček! To já jsem přece nechtěl... opravdu nechtěl ... přece bych neublížil takové krásné holčičce. Opravdu, holčičko, vždyť jste skoro vůbec nic nejedla. Slyšíte mě! Snad jsem vás měl na riziko víc připravit, ale já jsem vás chtěl přece překvapit, chtěl jsem vám udělat radost. 194 [pageend14]'(pokračuje ze str. 191) kolik má na svědomí sebevražd i vražd ten socialismus opravdu »nelidský«, z let padesátých? RP i Tvorba uveřejnily několik dokumentů, jak to bylo loni před 21. srpnem, že tehdejší vedení strany neuposlechlo »soudružského« varování, které jim přišlo z Moskvy; neodsoudilo Manifest 2000 slov, nesdělilo ÚV KSČ obsah varovného dopisu od Brežněva, že Dubček nevěnoval pozornost zápisu ze schůze krajských tajemníků z 12. a 13. května, kteří ho upozorňovali na nebezpečí pro stranu a stát atd. Množily se útoky na Dubčeka, Smrkovského a všechny pokrokové komunisty, a tyto útoky nejednou vyšly také od jejich někdejších souputníků, jako Černíka, např. v rozhovoru se Švestkou. Tvorba z 11. září uveřejnila otevřený dopis Dubčekovi: právě obliba, jíž se loni těšil, prý ho zavazuje, aby řekl vysvětlující a sebekritické slovo. Po prvních hlasech v Poznámkách ke dni sám Vilém Nový žádal, aby Dubček byl vyloučen ze všech vedoucích funkcí; rozhlas sice tuto výzvu vysílal, ale RP ji neuveřejnilo a zdá se hned potom Husák dal rozkaz ke zmírnění útoků na Dubčeka. » Lid « odolává Nebylo však vidět, že by výsledek byl valný: v Avii v Praze Letňanech koncem července obsadili bránu továrny a nepřijali delegaci moskevské komunistické strany, takže musela odejít s nepořízenou ; v Nové huti Klementa Gottwalda v Ostravě dělníci se střídali u vývěsky s odpovědí Luďka Pachmana Husákovi a Černíka přijali s kabáty oblečenými na ruby. Dubčekovi provolávali slávu v Báňské Bystrici při oslavách 25. výročí Slovenského národního povstání, třebas tam Dubček nebyl na místě, které by mu patřilo jako předsedovi FS, a pak také při fotbalovém zápase ČSSR- Maďarsko, ačkoliv prý tam nebyl. Při mistrovství světa v cyklistice v Brně několikrát se ozvalo hvízdání, když vztyčovali sovětskou vlajku nebo hráli Pozvat vás na jedinečnou událost. Holčičko moje, moc je mí líto. Jaké to je? Aspoň vidíte krásné barvy, slyšíte tóny... možná vám někdo vypráví něžnou pohádku... slyšíte?! Pane vrchní, dáma má potíže! Ano, křeče. Obávám se, že je už pozdě. Velice ošklivá pěna? Ano, ošklivá. Jistěže vám ji pomohu přenést dozadu do kumbálu. Chápu. Ohled na hosty. Podívejte se, jak je v té křeči krásná. Venuše zrozená z pěny. Možná, že jí i trošku závidím... možná. Á pan Schneiderka! Malér, pane, malér! Rybička nám vůbec nechutnala, vůbec nebyla dobrá. Slečna si vzala nejlepší porci... sovětskou hymnu; jedna vítězná sovětská závodnice při čestné jízdě dojetím spadla s kola — takže vedení dalo několikrát ohlásit, že tribuny budou vyklizeny nebo mistrovství úplně přerušeno, jestli se incidenty budou opakovat. K potyčkám došlo také při výstupu mládeže na Rysy v Tatrách, kde na nej vyšší hoře ještě z let stalinismu je socha Leninova — objevily se na ní »vulgární nápisy«. 25. výročí SNP S velkou slávou byly připravovány na 27. srpen oslavy 25. výročí SNP — zřejmě měly odvést pozornost obyvatelstva od výročí okupace. Hlavním řečníkem byl Husák — který byl při této příležitosti (nebo za rázné potlačení srpnových manifestací?) vyznamenán Leninovým řádem spolu s Laco Novomeským, a posmrtně Janem Švermou a Karlem Šmidkem. Husák ospravedlňoval sovětskou invazi: nebyl to nepřátelský čin, ale pomoc, poskytnutá čs. státu a lidu. ČSSR je svrchovaný stát, nikdo se nevměšuje do jeho vnitřních záležitostí. Spojenecká vojska jsou na území ČSSR na základě dohod, jako spojenci, přátelé a ochránci; vstup jejich nebyl čin nepřátelský, v ČSSR byly opravdu síly, které chtěly zničit naše přátelství se Sovětským svazem. Také v stranickém tisku obhajovali » vstup spojeneckých vojsk « : čs. stranické vedení nerespektovalo dohody z bratislavské schůzky — na 4.8. připadalo její výročí; nevyhnutelná akce byla ospravedlněna obavami stran »vývoje socialismu v naší zemi«, hrozil přece rozklad pod ranami kontrarevolucionářů a pravicových oportunistů. Konec srpna přinesl první opravdová zatčení — kromě osob, které byly zadrženy přímo při manifestacích. Tak psali na Západě, že ve vězení jsou: šachista Luděk Pachman, televizní komentátor a novinář Vladimír Škutina; funkce byl zbaven ředitel Čs. filmu Alois Poledňák, Zbyněk Okrouhlický, předseda Sdružení dětských a mládežnických organizací, za jehož plnoprávného člena musel být přijat Leninský svaz mladých — původní Svaz mladých; stranické disciplinární řízení bylo zahájeno proti Oldřichovi Kryštůfkovi, předsedovi České rady Pionýra, a dále proti komunistům, kteří podepsali Manifest 2000 slov, proti 19 komunistům — blíže nejmenovaným — kteří se provinili nekázní a neposlušností vůči pokynům strany, a konečně proti plukovníkovi Vladislavu Menclovi a 29 důstojníkům z Vojenské politické akademie Klementa Gottwalda: ti loni v červenci sestavili manifest » Jak formulovat a konstituovat čs. státní zájmy v oblasti vojenství« — prý to byl dokument velmi nebezpečný z politického hlediska, mj. žádal neutralitu ČSSR; o dokumentu prý věděli ministr zahraničí Jiří Hájek a předseda parlamentního branného výboru Leopold Hoffman a chválili ho. Vůbec zdá se, ve vojsku je nízké politické uvědomění: stěžoval si na ně vedoucí politické správy při sovětském vojsku generál Jepišev, který sledoval represi manifestací 21. srpna a asi také viděl, že prostí vojáci jen s odporem šli proti lidu... Jepišev v moskevské 195 [pageend15]Rudé hvězdě žádá víc věrnosti od čs. vojska, které potřebuje vzájemné výměny názorů o posílení ideologické práce. Sem patří jistě rozhodnutí, že vojenský časopis Obrana lidu bude změněn z týdeníku na deník. Všeobecný tlak a útoky proti loňským představitelům trvají; je to příprava na zasedání pléna ÚV KSČ, které se má po několikerém odsunutí sejít 25. září; týden potom bude zasedat ÚV KSS. Z osob, které jsou povolány k odpovědnosti, zmizelo jméno Dubčekovo; útoky se soustřeďují na Smrkovského, Josefa Pavla — vytýká se mu spo- luvina na procesech v prvních letech padesátých, kdy byl náměstkem ministra vnitra, a pak že loni nechal jako ministr vnitra volnou ruku rejdům západní špionážní služby — Františka Vodsloně, Zdeňka Hejzlara a Igora Kratochvíla z rozhlasu, Jiřího Pelikána z televize a Gertrudu Sekaninovou- Čakrtovou, která hlasovala proti podepsání smlouvy o »dočasném« pobytu sovětských vojsk. J. H. Dodatek. — Úv KSČ zasedal ve dnech 25. a 26. září. Hned po zasedání se zástupci konservativního křídla strany rozjeli do krajů a okresů, aby tam připravili členy na to, co bylo oznámeno až za dva dny, na svátek sv. Václava. Titíž lidé, kteří r. 1967 poslušně přikyvovali Novotnému a v lednu r. 1968 dali celou svou důvěru Dubčekovi, v září 1969 přesedlali k Husákovi a Štrougalovi. A těch pár, kteří odmítli změnit zase kabát, bylo stiženo přísnými stranickými tresty. První mezi nimi byl sám Alexandr Dubček: už není členem předsednictva a bude odvolán ze všech funkcí, které zastává jako poslanec KSČ, a mezi nimiž je první předsednictví FS; podobně budou Josef Smrkovský a Marie Miková zbaveni funkcí předsedy a místopředsedkyně SL; oba jsou též vyloučeni z ÚV, mimo ně ještě doc. Milan Hubl, bývalý rektor Vysoké školy politické, dr. Zbyněk Vokrouhlický, doc. Zdeněk Mlynář a dr. Jiří Hájek; prý na vlastní žádost z ÚV odcházejí mj. Libuše Hrdinová, ing. Ludmila Jankovcová, akad. Ivan Málek, akad. František Šorm, dr. Josef Špaček, ing. Bohumil Šimon a Martin Vaculík — všechno osoby, které se angažovaly s Dubčekem a rázně vyslovily proti invazi sovětských vojsk (ÚV oficiálně přijal, že to byla služba ČSSR, ochrana socialismu). Na jejich místo přicházejí lidé smutně proslulí z doby před Lednem: Jan Fojtík, Bohumil Chňoupek, Pavel Auersperg a Miroslav Moc, redaktor RP. Byly též sestaveny nové vlády: federální i zemské; v českých zemích stoupá hvězda inž. Josefa Kempného — jednoho z těch, kteří se dostali nahoru pomocí Dub- čekovou, a pak změnili barvu ... SVATA STOLICE A DRUHA SVĚTOVÁ VALKA K 11. výročí smrti Pia XII. Koncem března objevil se na knižním trhu nový, pátý svazek ze seriálu Akta a dokumenty Svaté stolice z druhé světové války. Spolu s prvním a čtvrtým svazkem patří k řadě dokumentů rázu spíše diplomatického: kromě několika řečí papeže Pia XII., už většinou známých, uveřejňuje záznamy z audiencí u papeže a ve vatikánském státním sekretariátě, dále depeše nunciů a pokyny nunciům. Dokumentů je celkem na 500. Tyto záznamy jsou uveřejněny po prvé; sem tam čteme dokonce poznámku, že část dokumentu uveřejněna nebyla, pravděpodobně proto, že běží o osoby dosud žijící, nebo o věci, které ještě nemohou být zveřejněny. V jiných svazcích bude věnováno více pozornosti dokumentům čistě náboženského rázu, nebo dokumentům dosvědčujícím pomocnou a humánní činilost Svaté stolice ve prospěch válečných zajatců a pronásledovaných, nebo zásahům Svaté stolice, aby byly zmírněny krutosti války. I tyto dokumenty, podobně jako ty, které byly uveřejněny už v předcházejících čtyřech svazcích, ukazují, jaký byl postoj Svaté stolice za těžkých let 1939-1945, a že postoj Pia XII. byl správný. ^ Dokumenty nás uvádějí do měsíců mezi červencem 1941 až říjnem 1942. Jsme, můžeme říci, v době, která rozhodne o dalším průběhu války. Začalo bleskové tažení nacistických vojsk proti Sovětskému svazu; nacismus se zdál být na vrcholu moci. »Jakmile začne operace Barbarosa, světu se zastaví dech«, řekl prý Hitler; a opravdu se zastavil, Němci pronikali hlouběji a hlouběji do srdce Ruska, blížili se Leningradu a Moskvě, užuž to vypadalo, jako by tažení proti Rusku skončilo tak rychle jako tažení proti Polsku a Francii; na druhé straně ale sovětská vojska, třebas ustupující, dávala najevo, že neřekla poslední slovo, a svou přítomnost velmi brzy ukázal »generál Mráz «, jak říkali Němci. 7. prosince 1941 vstoupilo do války Japonsko; zasadilo skoro smrtelnou ránu námořní flotile USA a v několika měsících se jeho vojska přehnala východoasijskou koloniální říší anglickou, francouzskou a holandskou. Začal však též protiútok v Tichém oceáně, a především v severní Africe; vojska Osy byla poražena u El Alameinu a spojenci se vylodili v Alžíru a Maroku. Ve válce se octlo 43 zemí. Ke změnám neméně významným došlo i na poli ideologickém. Po vpádu nacistů do Polska a následující dohodě mezi Německem a Sovětským svarem a po invazi Francie, vypadalo to tak, že na válečné frontě budou stát proti sobě na jedné straně země demokratické a na druhé diktatury: nacistická, fašistická a komunistická. Vpád Němců do Ruska a přepadení USA Japonskem vytvořilo nové rozdělení: útočníků proti napadeným, násilníků proti obětem násilí, obránců spravedlnosti proti nespravedlivým. Velkým problémem ale byla přítomnost Sovětského svazu, představitele materialismu a bolševismu, v táboře demokracií — ty už nemohly říci, že brání křesťanskou civilizaci, právě naopak dovedně mohly tohoto hesla využít mocnosti Osy. A kdo by bránil duchovní a křesťanské hodnoty, mohl počítat s morální podporou Svaté stolice, jejich více či méně uznávané 196 [pageend16]představitelky. A bylo známkou její rostoucí prestiže, že se o ni na obou stranách stále více ucházeli. V prvních týdnech tažení proti Rusku nacisté o tuto podporu Svaté stolice nestáli; snad se domnívali, že jí nepotřebují: táhli přece na obranu proti útoku, který se proti nim chystal; měli o tom dostatečné důkazy; ostatně, byli si vědomi, že ve Vatikáně vědí o protivenstvích, která církev zakouší jak v obsazených územích, tak i v Německu samém: jen několik dnů po začátku tažení biskupové společným listem protestovali u vlády proti zásahům do vnitřního života církevního a múnsterský biskup Klement August von Gallen v kázáních veřejně mluvil proti zavření řeholních domů a proti eutanasistickým praktikám. 5. svazek Aktů a dokumentů Svaté stolice z druhé světové války začíná dlouhým referátem nuncia mons. Orseniga o posledních proticírkevních opatřeních. Když ale na podzim 1941 se ukázalo, že to »bleskové tažení« nejde přece jen tak rychle, jak se plánovalo, nacisté opravdu začali o sobě mluvit jako o obráncích křesťanské civilizace proti bolševismu — zvláště ve Španělsku a Latinské Americe pracovala jejich propaganda. Svatá stolice odpověděla informacemi o skutečném stavu, především náboženském, jak v Německu tak v obsazených územích. Při dosažení podpory Vatikánu pro antibolševické tažení měla Německu pomoci Itálie; její velvyslanec při Vatikánu Attoli- co navštívil v této věci pozdějšího kardinála Tar- diniho, který byl sekretářem kongregace pro mimořádné církevní záležitosti, úřadujícím ministrem zahraničí. »Postoj Svaté stolice vůči bolševismu nepotřebuje žádného upřesňování, odpověděl Tardini; Svatá stolice ho jasně a bez výhrad odmítla a odsoudila. Nic není třeba dodávat nebo ubírat z toho, co bylo řečeno v encyklice Divini Redemptoris. Promluvit nyní znovu — to by mělo zřejmý politický smysl; Svatá stolice promluvila v době, kdy jejím slovům nikdo nemohl přikládat politický smysl. Z druhé strany ale je jasné, že musí vysvětlit své chování ten, kdo v minulosti uzavřel přátelskou dohodu se Sovětským Ruskem, prý jako záruku udržení míru — a dnes proti němu organizuje křížové tažení. Na chování Svaté stolice se nic nezměnilo... Osobně bych byl velmi rád, kdyby komunismus byl poražen, je to největší nepřítel církve; ale není to jediný nepřítel. Nacismus pronásledoval opravdu a skutečně církev, a stále ji pronásleduje. Nemůže se postavit v čelo křížového tažení za křesťanství, kdo doma i venku pronásleduje církev. Při myšlence na hrůzy komunismu nesmíme zapomenout na hrůzy nacismu. Hákový kříž není totožný s křížem, který nosili křižáci.« Ani později Svatá stolice od tohoto svého postoje neustoupila. Pius XII. a pomoc USA Rusku 9. září 1941 stál před branami Vatikánu osobní vyslanec presidenta USA Roosevelta Myron Taylor, který se ucházel o podporu papeže. Roosevelt se postavil na stranu Anglie a chtěl pomáhat ftíM. — Z naší cyrilometodějské pouti. Koncele- brující kněží kolem hlavního oltáře v bazilice sv. Kli- menta. i Sovětskému Rusku, jehož vojska ustupovala před nacistickými. V této věci ale bylo americké veřejné mínění rozděleno: bývalý president Herbert Hoover a představitelé náboženských skupin, katolických i nekatolických, se otevřeně vyjádřili proti pomoci; dokonce i státní podtajemník Summer Welles poznamenal, že USA hájí ve své Ústavě zásadu náboženské svobody, a tuto svobodu upírá svým občanům jak nacistické Německo tak i komunistické Rusko. Roosevelt si několikrát stěžoval u apoštolského delegáta na postoj řady biskupů, kteří byli dokonce i proti pomoci Anglii: tak se bude jen prodlužovat válka, a papež stále volá k míru; a pomoc Sovětům je úplně vyloučena, říkali, nepřipouští ji encyklika proti komunismu Divini Redemptoris z r. 1937. Myron Taylor měl tedy dosáhnout u Vatikánu, aby američtí biskupové změnili své názory a aby Vatikán se připojil k Atlantické chartě. Stran této druhé otázky jednání bylo krátké a snadné; principy Atlantické charty jsou totožné s těmi, které Pius XII. vyložil a hájil ve své první pro- gramatické encyklice: odzbrojení, mírový svaz národů, plná nezávislost všech zemí, základy pro trvanlivý a spravedlivý mír; není nutné, aby papež připojoval své jméno ke smlouvě; ostatně tím by se připojil k jedné válčící straně a proti straně druhé. Složitější byla záležitost druhá. V dopise, který Taylor odevzdal ve Vatikáně, president Roosevelt se odvolával na novou sovětskou ústavu, v níž prý stát zaujímá vůči náboženství neutrální postoj; sovětský režim je prý ochoten chránit svobodu náboženství a lidská práva, a ostatně nacismus představuje pro lidstvo a církev větší nebezpečí než komunismus. Má prý velmi dobré informace o tom, že v Rusku jsou kostely otevřené a že je navštěvují velké skupiny obyvatelstva. Roosevelt konečně doufá, že přiměje Stalina, aby v budoucnu dopřál náboženskému životu větší životní prostor. — Ve Vatikáně si nedělali iluzí a mons. Tardini připravil pro Pia XII. odpověď na Rooseveltův dopis: Ateismus a boj proti 197 [pageend17]náboženství je v bezprostředním sociálním i politickém programu komunismu; je bolestné, že se Roosevelt dívá na budoucnost pod bolševismem tak růžově... Je pravda, z hlediska politického a vojenského je nacismus horší než komunismus. Ale z hlediska ideologického jsou oba směry stejně nesprávné a nebezpečné: oba hájí materialismus, proti náboženství stojí nepřátelsky, oba pohrdají nej základnějšími právy člověka, oba jsou nesmiřitelní nepřátelé Svaté stolice. Mnoho z těchto svých principů nacismus dosud neprovedl, je mimořádná situace, na kterou musí mít ohled, v jeho zemích žijí miliony katolíků. Je tedy těžké říci, kdo je horší. — Podobným tónem byl veden také rozhovor mons. Tardiniho s Taylorem. Chápeme v této souvislosti návrh severoamerického chargé d’affaires při Svaté stolici Tittmana, který naléhal u své vlády, aby intervenovala za náboženskou svobodu v Sovětském svazu; nemá z toho dělat podmínku, bez níž pomoc nebude udělena; přece jen má se jasně říci, že Američani doufají, že sovětská vláda zanechá svůj postoj politické a náboženské nesnášenlivosti a bude vést politiku více lidskou a liberální. Americký státní sekretariát návrh odmítl; prý by to bylo zasahování do vnitřních záležitostí. A přece odpověď Rooseveltovi nebyla zcela záporná. Předně nedostali z Vatikánu žádnou podporu ti, kdo se odvolávali na protináboženský ráz komunismu a byli proti jakémukoliv zásahu Ameriky do války a proti pomoci Rusku. A dále: američtí biskupové byli vyzváni, aby věřícím podali výklad vět encykliky Divini Redemptoris, které se vyjadřovaly proti jakékoliv spolupráci s komunismem. Encyklika se vztahovala ke konkrétním nebezpečím své doby; mluvila o bezbožeckém komunismu, a boji proti náboženství by byla sloužila jakákoliv spolupráce. Dnes se ruský národ brání proti útočníkovi, který ho napadl; je otázka politického rázu, zda USA chtějí pomoci ruskému národu; USA to musí samy rozhodnout. Encyklika odsuzuje ideologii, ne ruský národ; podobně ani encyklika proti nacismu neodsuzovala národ německý. Tento názor Svaté stolice měl sdělit americkým katolíkům v pastýřském listě arc. z Cincinnati mos. McNicolas, osoba všude velmi vážená, který byl mimo jakoukoliv politickou diskusi. Mezitím ale běh událostí ukončil diskusi: 7. prosince Japonsko napadlo USA, a ty stály na straně spojenců, napadených, kteří se bránili proti útočníkovi. I v této záležitosti Pius XII. hleděl ve svých oficiálních prohlášeních zachovat nestrannost a ne- říci nic, čeho by druhá strana mohla zneužít. Ještě jednou Taylor navštívil papeže ve zvláštním poslání ; bylo jednáno o řadě otázek významných pro americkou vládu a o uspořádání světa po skončení války; přišla řeč na to, že by americká vláda intervenovala u sovětské, aby bylo zmírněno utrpení kněží a biskupů, kteří byli deportováni, a aby Sověti poskytli zprávy o zajatcích, kteří padli do jejich rukou. Věc byla bezúspěšná. — Pius XII. též naléhal u Taylora, zda by bylo možné zmírnit hrůzy letecké války a náletů, a zvláště mu šlo o to, aby náletů byl ušetřen Řím pro své památky historické a náboženské, které patří celému světu. Taylor dal Piu XII. ujištění všeobecného rázu, která byla z velké části splněna, i když ne úplně. Diplomatické styky s Japonskem Své úsilí zůstat mimo oba válečné tábory Pius XII. si uchoval i v záležitostech diplomatických styků. Nedlouho po napadení amerického válečného loďstva Japonsko projevilo vážný zájem navázat diplomatické styky s Vatikánem; ve státním sekretariátě byli ochotni žádosti vyhovět, třebas předvrdali, že se na to spojenci nebudou dívat příznivě; a skutečně, jak vyslanec britský, tak i osobní velvyslanec presidenta Roosevelta podali protest; pres. Roosevelt řekl, že nevěří, že by Pius XII., jeho dohrý přítel, dal souhlas k tomu, aby Svatá stolice navázala styky se zemí, která se dopustila nespravedlivého válečného útoku; tím prý by se vyslovil ve prospěch jedné z mocností Osy. Ve Va- tikáně neustoupili; o navázání styků s Japonskem se jednalo už od r. 1923, odpověděli; ostatně také Anglie navázala styky s Vatikánem r. 1914, na prahu války, a USA r. 1939, kdy už svět byl víceméně rozdělen na dva tábory. Navázáním diplomatických styků se situace japonských katolíků postaví na legální bázi a poskytne se možnost vykonat něco pro válečné zajatce, kteří se octli v japonských rukou; netrvalo dlouho, a jak Velká Británie, tak i USA uznaly správnost jednání Svaté stolice. Při jednom rozhovoru se státním tajemníkem se americký velvyslanec ptal, zda by Vatikán byl ochoten navázat styky i se Sovětským svazem. »Proč ne? dostal za odpověď, bohužel ale oni pánové ještě s takovým návrhem nepřišli. « Opravdu šly hlasy, že Stalin poslal list papeži, a tyto hlasy byly brány tak vážně, že někteří vatikánští diplomaté žádali o vysvětlení. Třebas byla několikrát rázně vyvrácena, zvěst se šířila. Ve vatikánských archívech není po tomto listě ani stopy, asi to byl jeden z výmyslů válečné propagandy. — Případ Japonska není ojedinělý: za války navázala Svatá stolice diplomatické styky ještě s Finskem a s Čankajškovou čínskou vládou — tu Japonsko hned přišlo s žádostí, aby Vatikán tak uznal i její nankinskou vládu, ale žádosti nebylo vyhověno. A na protesty z jedné či druhé strany státní tajemník kard. Maglione jednou řekl, že Vatikán je ochoten navázat styky s jakoukoliv vládou, i když to nese s sebou nemalé těžkosti; tu asi narážel také na otázku bydliště členů vatikánského diplomatického sboru; Lateránskými smlouvami se italská vláda zavázala, že mohou bydlet na italské půdě, ve skutečnosti si ale vymohla, aby bydleli uvnitř Vatikánu a jugoslávského vyslance dokonce úplně z Itálie vypověděla. Také vatikánští nunciové naráželi na těžkosti: nacisté vypověděli nuncie ze států, kterých se zmocnili: Belgie, Holandska, Litvy a Lotyšska; britská vláda opětovně žádala odvolání některých nunciů, a jedinou námitkou proti nim bylo, že byli Italové; nemalé potíže měli i prostí misionáři Italové např. v Egyptě a Eritreji. Tam, kde nebyly v 198 [pageend18]sázce otázky pastorační, Svatá stolice ustoupila, např. odvolala ap. delegáta Riberiho z Keně; jinde, např. v otázce správce nunciatury při polské vládě v exilu, se bránila: žádala, aby Anglie dovolila vstup mons. Pacinimu, který při ústupu polské vlády zůstal ve Francii. Mnohokrát nacházíme v knize, o níž mluvíme, jméno mons. Roncalliho, apoštolského delegáta v Turecku, který byl přítelem německého velvyslance von Papena; von Papen dával najevo touhu některých německých kruhů po uzavření separátního míru a podával návrhy na uspořádání v Evropě. Radil, aby ve vatikánském státním sekretariátě přijali von Papenova spolupracovníka barona von Lersnera. K rozhovoru došlo, ale bylo jasné, že jeho plány byly ireální a bez naděje na úspěch; Německo sice navrhovalo některé ústupky, ale většinou měla situace zůstat, tak jak byla na konci roku 1941, např. měl zůstat Protektorát Čechy a Morava. O pokusech ze strany Německa se dověděli v USA a velvyslanec Taylor se šel do Vatikánu informovat: varoval před nacismem a opakoval slova důvěry v pozitivní vývoj i po náboženské stránce v Sovětském svazu; a žádal odsouzení zvěrstev, kterých se nacisté dopouštěli v obsazených územích. Pius XII. osobně odpověděl Taylorovi: Nikdy jsme nepomýšleli na kompromisní mír za každou cenu, ať si opačná propaganda šíří cokoliv. Stran jistých principů týkajících se práva a spravedlnosti nemůže existovat žádný kompromis. Ve vánočních projevech z let 1939 až 1941 každý může vyčíst některé z těchto principů; jsou vyjádřeny zcela jasně... Principy, které vedou naše naděje a naše úsilí, mají hluboké základy a nikdy neschválíme a tím méně nikdy nebudeme podporovat mír, který by dal volnou cestu těm, kdo by chtěli podkopat základy křesťanství a pronásledovat náboženství a církev. V pátém svazku seriálu Akta a dokumenty Sv. stolice z druhé světové války najdeme jen několik zmínek o českých zemích; ty byly úplně pohlceny Německem a neměly vlastní diplomatické UGANDSKÝ SPIRITUÁL Tamtamy... Tamtamy černých srdcí Ti tlučou na pozdrav a najednou pokoj ten Boží, který svět nedává má moc uzdravovat a křísit co přestalo už myslet na smíření. Tamtamy černých srdcí zpívají píseň Přichází Petr Pane, Ty víš, jak Tě miluje. Potkáme Ježíše . má slova jako my — Otče, Ty víš, jak ho milujem. Tamtamy černých srdcí Ti tlučou na pozdrav chvalozpěv andělů se nebude skládat znovu už dávno tam zapadl jejich tlukot fanfára příchodu na soutoku s krví umučených. Pavel Sedlák Věnováno Pavlovi VI. na počátku jeho cesty do Ugandy. 31.7.69 styky; ap. delegát ve Velké Británii mons. Godfrey referoval 27. července 1941 do Vatikánu o opětovné žádosti československé exilové londýnské vlády, aby byl při ní jmenován prozatímní vatikánský zástupce; z Vatikánu odpověděli, že věc je ještě předčasná; stejně za předčasné považovali jednat o návrhu na konkordát se Slovenskou republikou. 5. svazek potvrzuje tedy to, co už pověděly svazky předcházející: Pius XII. se varoval vyjádření ve prospěch kterékoliv z válčících stran; na obou měl své katolické věřící; a byl si vědom, že jakýmkoliv otevřeným odsouzením toho, co se dálo v nacistickém nebo stalinském táboře, by svým věřícím jen uškodil. Petr Ovečka stalo se doma , v exilu a jinde ve svété VE VATIKÁNE A V ITÁLII 11. října začne své zasedání mimořádný biskupský synod. Bude mu přítomno 146 osob: 13 patriarchů a metropolitů východního obřadu; 93 předsedů národních biskupských konferencí nebo jejich zástupců — čs. episkopát bude zastupovat litoměřický otec biskup dr. Štěpán Trochta — 3 generální představení řeholních společností; 19 kardinálů prefektů a předsedů ústředních církevních úřadů; gen. tajemník Polák otec biskup Ladislav Rubín; a 17 kardinálů a biskupů, které jmenoval sám sv. Otec. Synodu budou předsedat jménem sv. Otce tři kardinálové: Ital, Ind a Bra- zilec. Předmětem jednání bude spolupráce biskupských konferencí se sv. Stolicí a konferencí navzájem. 23. září večer se sv. Otec vrátil z Castel Gandolfa do Říma. Generálních audiencí se každou středu zúčastnily skupiny poutníků a turistů z našich zemí; jmenujeme alespoň: kněze z pražské a hradecké diecéze, poutníky z Valašského Meziříčí, které vedl kanovník ThDr. Alois Vašica, z Vlkoše u Přerova, z Led- če nad Sázavou, chlapce z brněnské diecéze, kteří zvítězili v katechismové soutěži — svátému Otci odevzdali reliéf sv. Cyrila a Metoděje, umělecké dílo bratří Kotrbů —, poutníky ze Všechovic u Přerova — v této skupině bylo několik řeholních sester z Javorníka, které sv. Otci darovaly dva umělecky vyšívané ornáty ke mši svaté a pak antipendium s vyobrazeními českých nebeských ochránců, mezi nimiž jako naši přímluvci jsou též papež Jan, Pavel a are. Stojan atd. — V soukromých audiencích papež Pavel přijal mj. slovenského tajně vysvěceného biskupa 199 [pageend19]UGANDA. — Pavel VI. s jedním z představitelů znázornění mučednictví ugandských hrdinů. Dominika Kalatu S. J., amerického kosmonauta James Lovella, kardiochirurga prof. Dentona Artura Cooleye, skupinu ředitelů oceláren z NSR a Poláky ze zahraničí, kteří přišli do Itálie vzpomenout 25. výročí krvavé bitvy o Monte Cassino; při ní padlo na 2000 Poláků. — Ještě z Castel Gandolfa navštívil dvě blízká městečka: v Nemi se zúčastnil slavností 300. výročí milostného kříže, který je uctíván v tamějším kostele, a v Net- tunu odevzdal věřícím obnovenou baziliku P. Marie milostné, v níž se též uchovává tělo dvanáctileté mučednice za čistotu sv. Marie Goretti, která zemřela r. 1902 a byla prohlášena za svátou r. 1950. Tato poslední návštěva mu poskytla příležitost upozornit na význam čistoty v dnešním světě. V projevu před Anděl Páně 31. srpna Pavel VI. volal po míru na Blízkém východě; řekl, že v dnešním světě vidí truchlivé příznaky dnů, které předcházely druhé světové válce, vyslovil své politování nad požárem mešity AI Aksa v Jeruzalémě a přál si, aby právě náboženství bylo ve Svaté zemi, drahé vyznavačům tři velkých náboženství, jim usmiřujícím a jednotícím činitelem. — L’OR ve zprávě o popravách v Iráku napsalo, že také sv. Otec žádal milost pro ty, kdo tam byli odsouzeni k smrti. V neděli 17. srpna žádal v sv. Otec přítomné, aby mariánskou modlitbu obětovali za nastolení spravedlivého vnitřního míru v Severním Irsku a za odstranění všech pohnutek rázu náboženského, politického a sociálního, které daly vznik tamějším konfliktům. — Příčiny nepokojů v Sev. Irsku musíme hledat v pro- tikatolických zákonech ze 16.-18. století, které tam dosud nebyly zrušeny, takže katolíci stále jsou neplno- právnými občany. Pavel VI. poslal pozdravný telegram mladým mužům a dívkám z různých křesťanských církví, kteří se sjeli do Taizé ve Francii, aby z tamějšího ekumenického střediska vyzvali svět k naději; bylo jich na 1700, ve věku 18-25 let. V závěrečném usnesení se zavazují, že chtějí hlouběji prožívat modlitbu, lásku k církvi a hledat spravedlnost. * Ke Dni boje proti anal- fabetismu, vyhlášenému organizací UNESCO, poslal Pavel VI. list jejímu generálnímu řediteli René Maheuo- vi; mluví o tom, jak církev pracovala a pracuje za kulturní povznesení světa. Podobný obsah měl list státního tajemníka kard. Villota nunciům a apoštolským delegátům a pak prohlášení, které vydala sekce » Za lidské povznesení «, založená v březnu t. r. při papežské studijní komisi Spravedlnost a mír. Na svátek Sedmibolestné P. Marie vyvrcholila pouť zahraničních Slováků, k hrobu sv. Cyrila k výročí jeho smrti. Spolu s poutníky ze' Slovenska bylo všech na 700. Měli své pobožnosti na římským místech posvěcených památkou na naše věrozvěsty a v sobotu 13. září je přijal Pavel VI. ve zvláštní audienci. Kardinálský sbor ztratil v srpnu a září dva své členy: 15. srpna zemřel ve věku 82 let are. ze Santa Fé v Argentině kard. Mikuláš Fasolino a 17. září kard. Jan Urbani, nástupce papeže Jana v úřadě benátského patriarchy a předseda biskupské konference italské — bylo mu 68 let. Kardinálský sbor má nyní 131 členů: 82 je z Evropy, 30 z Jižní a Severní Ameriky, 10 z Asie, 7 z Afriky a 2 z Austrálie a Oceánie. V ČESKOSLOVENSKU NÁBOŽENSKÉ ZPRÁVY Ve dnech 15.-18. září se konalo v Karolinu mezinárodní vědecké symposium k 1100. výročí sv. Cyrila. Pořádaly ho: Ustav jazyků a literatur ČSAV, filosofická fakulta KU, Čs. komitét slavistů a Čs. komise pro spolupráci s UNESCO. V rámci výstavy byla uspořádána v Plečnikově síni na Hradě výstava, věnovaná životu a dílu sv. Cyrila; v katedrále sv. Cyrila a Metoděje na Resslově ulici byla pravoslavná archijerejská liturgie a katolická liturgie v kostele sv. Klimenta v Karlově ulici na Starém Městě. 16. září byly staroslověnské mše na Vyšehradě a u Sv. Víta na Hradčanech. V bazilice sv. Jiří byl koncert staroslověnských duchovních skladeb. K 1. srpnu se vzdal funkce kapitulního vikáře královéhradecké diecéze dp. Václav Javůrek. Jeho nástupcem byl zvolen kanovník Thdr. Karel Jonáš, který 4. září složil předepsaný slib věrnosti ČSSR do rukou náměstka českého ministra kultury Miloslava Řeháka. * Apoštolský administrátor pražský otec biskup dr. František Tomášek přijal bulharského pravoslavného archimandritu Gorazda, který měl v Bulharské kultuře přednášku o sv. Klimentu Ochridském. Bylo jednáno o ekumenické spolupráci, např. aby teologové bulharské pravoslavné církve chodili přednášet kněžím a bohoslovcům o různých aspektech ekumenismu v současném světě. * V rámci tradiční pouti u sv. Vavřinecká u Domažlic byla též pontrfikální mše svátá českobudějovického biskupa Hloucha; při udělování svátosti biřmování se rozvinuly chodské kroje v celé své kráse. * V Mrákově si na hyjtě připomněli 100. výročí narození Jindřicha Šimona Baara pořadem »Strážce chodských tradic«. ★ 10. srpna, v předvečer 99. narozenin mons. dr. Jana Šrámka, položila předsednictva MO ČSL v Olomouci a ve Velkém Týnci kytici na hrob tohoto významného kněze a politika. * 70 let se dožil 11. září P. PhDr. Petr Metod Habáň O. P., který před druhou světovou válkou založil a řídil časopis Filosofická revue, napsal řadu filosofických a teologických studií, pořádal akademické týdny, na nichž přednášeli např. pozdější kard. J. Beran, Jan Čep, E. F. Burian, F. Halas, V. Holan, S. Braito, J. Durych, J. Deml, J. Zahradníček, J. Vašica, V. Ta- lich aj. Dnes vede Katolický seminář pro filosofické a teologické diskuse v Praze a každý týden naň dojíždí z Chlumu nad Ohří u Chebu, kde je administrátorem. * Známý předválečný katolický spisovatel František Lazecký uveřejnil v LD 6. září »Žňové vzpomínky«, které mu vyvolaly dožínky, jichž byl svědkem letos: mj. jeho švakrová upletla dožínkový věnec, který potom družstevnice nesly do kostela a položily na mřížku před oltářem 200 [pageend20]KN z 24. srpna uveřejňují odpověď KNV z Českých Budějovic, podle níž není zapotřebí zvláštního dovolení státních úřadů ani hlášení, když kněz chce konat bohoslužby v kapli, nebo uspořádat procesí, pouti, svatební průvody, pohřby i jiné průvody, pokud slouží k výkonu náboženského vyznání a dějí se »obvyklým způsobem «. Doporučuje se však taková náboženská shromáždění hlásit odboru vnitřních věci ONV »z hlediska obecného zájmu«. * Totéž číslo referuje o Šumavě s kapličkou Pražského Jezulátka, kterou u Melbouríie postavil P. Josef Peksa. * 15. července se sjeli na Velehradě bohoslovci z bratislavského, litoměřického a olomouckého semináře, aby společně s řeckokatolickými bratry, po prvé po dvaceti letech, uctili památku sv. Cyrila a Metoděje. Vrcholem pouti byla koncelebrovaná mše svátá jedenácti novokněží ke cti Panny Marie, Matky křesťanské jednoty, a pak přednášky dr. V. Tkadlčíka z Olomouce » Velehrad — kolébka unionismu a vzor ekumenismu «, řeckokatolického dp. dr. Mastilaka a olomouckého proděkana dr. Boh. Zlámala. * 15. srpna byl posvěcen a odevzdán věřícím nový kostel P. Marie na rozhraní Slovenska a Moravy v obci Střetná, v místech, kde se říká » Na šancoch «. V roce 1966 bylo místo pro stavbu schváleno a stavba kostela povolena KNV ve Vsetíně. * LD z 19. srpna píše, že zpět do Rakouska ' byla vrácena americká občanka B. Petersová, která vezla do ČSSR dva kufry letáků náboženského charakteru, »neslučitelných s našimi společenskými zájmy«. * 9. srpna byla uveřejněna zpráva o rehabilitaci bývalého ústředního tajemníka ČSL Františka Klimenta, který byl odsouzen r. 1960 za » rozvracení republiky « : stýkal se s osobami vyznamenanými rytířským řádem sv. Lazara jeruzalémského, poskytoval jim finanční podporu a rozšiřoval Poselství Panny Marie Fatimské; Poselství označil tehdejší Úřad pro věci církevní za leták, který vyvolává psychózu strachu a vykonává hrubý nátlak na city věřících. * Do 31. července se přijímaly přihlášky do nového ročníku dálkového katechetického studia při CM fakultě v Olomouci. Loni se tohoto kursu účastnilo 120 mužů i žen, starších i mladších. * V olomoucké arcidiecézi chystají na rok 1970 oslavy 350. výročí mučednické smrti bl. Jana Sarkandra, rodáka z Holešova. Má být opravena kaple Sarkandrovka a budou uspořádány zvláštní slavnosti ve farnostech, ve kterých světec působil; pomýšlí se také na žádost o obnovení procesu svatořečení tohoto moravského mučedníka. RŮZNÉ ZPRÁVY Emil Zátopek je od 1. října propuštěn ze svazku armády, podle některých zpráv, on, plukovník, jako prostý vojín v záloze. V rozhovoru s jedním vídeňským novinářem řekl, že nevěří, že sovětská vojska opustí ČSSR; právě naopak, ČSSR se stane další sovětskou republikou. * Zahraniční výbor SL anuloval zdůvodnění k prohlášení Národního shromáždění přijaté 25. srpna loňského roku k volání po neutralitě. Svá loňská srpnová prohlášení, kterými se odsuzovala invaze a okupace a která vyvozovala důsledky z tohoto protiprávního činu, ruší také další orgány: UV KSS, Česká rada pionýra, která odmítala styky s pionýrskými organizacemi států, které vpadly do ČSR, NF a nakonec i UV KSČ. V oblasti tisku a informací vládl železnou rukou ministr předseda příslušného federálního úřadu dr. Jaroslav Havelka; ještě 11. září si ale stěžoval, že mládežnický tisk nedovedl najít své místo. Jen několik dní potom byl zrušen časopis My 69 a vykonány změny v redakci týdeníku Mladý svět. * Začátkem září přicházely první zprávy o rozsudcích proti těm, kdo se provinili urážením čs. nebo sovětských představitelů nebo šířením letáků; rozsudky — k peněžní pokutě a odnětí svobody — jsou většinou podmíněné s roční nebo dvouletou zkušební lhůtou. * UV KSČ je stále nespokojen s českými novináři, protože odmítají odvolat, co napsali v srpnu m. r. a před invazí. Předsednictvo výboru Svazu novinářů podalo demisi; na jeho místo byla zvolena 30tičlenná komise, která má připravit sjezd Svazu na první polovinu příštího roku a mezitím vyřizovat běžné záležitosti. Byla zrušena také pražská městská novinářská organizace. * Mladá fronta v článku »Klub tetu na Měsíc« 13. srpna píše, že 550 čs. občanů se přihlásilo u společnosti Pan American Airways k letům na Měsíc. * Reportáž »Neprošli«, kterou prodávají v ČSSR za dvě padesát, líčí průběh vystoupení »kontrarevo- lučních« sil v Praze a jiných městech republiky kolem 21. srpna, ale též jejich pozadí, zvláště podíl, který na nepokojích měla rozhlasová stanice Svobodná Evropa a časopis » Svědectví«, vydávaný Pavlem Tigri- dem. * Na katastrofální stav lidí zaměstnaných v zemědělství upozornilo rozhlasové vysílání z 5. července: za posledních dvacet let odešlo ze zemědělství do průmyslu více než milion pracovníků; průměrný věk zemědělských pracovníků je téměř 46 roků, podíl žen téměř 54%, každý druhý pracující v zemědělství má víc než 50 let. Na 80 000 čs. občanů dlelo ilegálně mimo svou vlast k 15. září, kdy pro ně končila amnestie, píše italský Corriere della Sera. V Rakousku prý už 10000 osob dostalo azyl, nebo naň čekali, ve Švýcarsku a Kanadě jich bylo po jedenácti tisících, 8000 v NSR, 3500 v Izraeli, asi 1000 v USA, Austrálii a Velké Británii a další tisíce se rozhodovaly. V ČSSR sice psali, že noví a noví čs. občané se obraceli na zastupitelské úřady, ale nikdy neudali jejich statistiky. * 12. srpna vypukl v mladoboleslavské Škodovce velký požár-, jeho příčina nebyla zjištěna a nevylučovala se sabotáž. V rozhlase říkali, že není ohrožena pásová výroba nového modelu Škoda MB 1970, S-100 nebo S-110. * Od 19. srpna, po projevu Husákově v pražském Sjezdovém paláci, uvádí Rozhlasové noviny »tradiční a obsahově hodnotná znělka: Kupředu levá!, a nikoli ten rádoby modernistický, nic neříkající abstraktní gong«. * Příští ročník cyklistického Závodu míru bude zahájen 12. května 1970 v Praze a povede přes Varšavu do Berlína; pořádají jej listy RP, Trybuna Ludu a Neues Deutschland. Letošního ročníku se čs. cyklisté nezúčastnili z protestu proti 21. srpnu 1968. * Vládní zmocněnec pro záležitosti sovětských vojsk umístěných na území ČSSR generál Rytíř řekl, že projednává pouze škody, vzniklé po ratifikaci smlouvy, tj. po 16. říjnu; škody vzniklé dříve do jeho kompetence nepatří. ★ V čiemé nad Tisou stojí stovky vagonů se zbožím ze Sovětského svazu, které dělníci odmítají skládat; na pomoc jsou voláni vojáci a ...Maďaři. * Japonci dovezou do ČSSR během tří let 3000 automobilů značky Toyota; první zásilka se očekává koncem letošního roku; Toyota má obsah 1500 ccm o výkonu 65 koní a spotřebě 9 litrů benzinu na 100 km. * Vláda ČSSR schválila 27. srpna návrh na obnovení členství v Mezinárodní organizaci pro zemědělství a výživu OSN (FAO). * Začátkem září byl v Praze slavný jihoafrický kardiochirurg Christian Bamard. Na mezinárodním symposiu o přístrojové technice pro transplantace a náhrady srdce mluvil o svých zkušenostech při srdečních operacích. KULTURNÍ ZPRÁVY České ministerstvo vnitra rozhodnutím z 29. srpna definitivně rozpustilo Svaz vysokoškolského student- 201 [pageend21]štva Cech a Moravy; proti rozpuštění z 20. června se Svaz odvolal, ale nyní rozpuštění bylo potvrzeno. * 27. srpna byl jmenován novým ministrem školství České socialistické republiky MXJDr. Jaromír Hrbek, přednosta neurologické kliniky a ředitel Ústavu pro výzkum vyšší nervové činnosti při Palackého universitě v Olomouci, který smutně proslul loni při listopadovém zasedání v Lucerně na oslavu Říjnové revoluce, kde mluvil jménem své university; ta se proti tomu potom ohradila. Hrbek ukázal svou tvář hned při začátku školního roku, volal po zesílení světonázorové, marxleninské výchovy, která bude probouzet pravé socialistické vlastenectví a internacionalismus. V tomto internacionalismu má učitelům být vzorem mistr Jan Hus, který hledal napojení na cizí muže stejného smýšlení, Jan Amos Komenský, Pa- lacký, Štúr, Masaryk, Beneš a jin í...! Jeho ostrá slova do řad učitelů a studentů, stejně jako Prohlášení ministerstva školství dávají tušit novou čistku mezi učiteli a studenty. * »Situace v našem současném školství je pro socialismus nepříznivá,« píše profesor Dej- dar v Tribuně z 27. srpna: od ledna 1968 vtrhla do škol živelnost, která počala rozvracet socialistickou koncepci humanitních oborů a politickou ekonomii a ruský jazyk potichu likvidovala... Ideový zmatek, který dosud ovládá školy v CSSR, by měl být co nejrozhodněji a nejefektivněji rozptýlen. * 15. srpna zemřel v Krčské nemocnici spisovatel Quido Maria Vyskočil ve věku 88 let. * Levá fronta je marxisticko- leninské sdružení, které bude sloužit propagandě »vědeckého socialismu« v ČSSR a sdružovat příslušníky vědecko-technické, umělecké i humanitní inteligence, dělníky i studenty. Chce nahradit to spojení inteligence a dělnictva, které se uskutečnilo v nečekané míře loni a na začátku letošního roku a které způsobilo vedení strany velké bolení hlavy; vlastně se je doposud nepodařilo rozbít. * Od září vychází Tvorba, nový týdeník pro politiku, vědu a kulturu; už v létě vyšla dvě mimořádná čísla, která měla být programatic- ká; jedno číslo mělo přílohu »Svědectví o Svědectví«. V prvním čísle jsou uveřejněny diskusní příspěvky Vládo Kašpara, Bohumila Chňoupka, Jana Zelenky, Miroslava Moce z aktivu komunistických novinářů v Pražském parku kultury v červenci t. r. Šéfredaktorem je Jiří Hájek, jeho zástupcem Josef Hofmar. V EXILU A JINDE V KATOLICKÉM SVĚTĚ 21. srpen mezi českými exulanty Pro naše krajany, exulanty, byl 21. srpen také »Den hanby«. Nejrůznějšími manifestacemi upozornili svět na bezpráví, jehož obětí se stala jejich vlast, a na nebezpečí, kterým stále zůstává komunismus. V Londýně uspořádali už 20. srpna protestní průvod, jehož se zúčastnilo na 1000 lidí, také Poláci, Ukrajinci a Jiho- slovani, od Velehradu podél nové budovy čs. velvyslanectví, k sovětskému velvyslanectví a k Speaker’s Corner u Hyde Parku, kde bylo přečteno poselství domovu a pozdravné přípisy. Průvod byl ukončen modlitbou a zpěvem národní hymny československé a anglické. A 23. srpna naši krajané měli pietní pouť do Coventry, kde v nové katedrále byl právě v srpnu m. r. umístěn velký kříž z ČSR. Obě události byly v britské televizi. — V USA odeslala Čs. národní rada americká generálnímu tajemníkovi UNO U Thantovi a všem členským organizacím, senátorům a poslancům severoamerického parlamentu telegram, v němž se mj. dokazuje, že invaze byla porušením ducha a litery Charty UNO. Protestní manifestace byly ve Washingtonu, v Chicagu — hlavní projev pronesl prof. dr. František Schwarzenberg, který přirovnal nynější situaci k letům nacistické okupace — a v Clevelandu. — V Lucembursku bylo náměstí v hlavním městě pojmenováno po Janu Palachoví, který obětí svého života protestoval proti tomu, co se stalo v ČSR. — Ve Švýcarsku, kde je posrpnových emigrantů na deset tisíc, byly manifestace zvlášť cítěné; v Curychu na Bůrkliho náměstí byl velký projev; v Bernu mezi 3000 účastníky byli dva bývalí švýcarští ministři. USA. — Farní osada na Pacifiku oslavila 1100. výročí smrti svátého Cyrila už 22. června mší svátou v kapli Loyola High School, kterou sloužil sám arcibiskup losangeleský kard. James Mclntyre; přivítali ho duchovní správce P. dr. Adolf Pelikán a tajemník osady Bohumil Smutník. Kázal P. James D. Roche S. J., který vždy obětavě zastoupí P. Pelikána, když je zapotřebí. — 14. září měli oslavu 50. výročí kněžství P. Pelikána. Po jubilejní mši svaté byl v odpoledních hodinách slavnostní banket s uměleckým programem. 26. června zemřel v nemocnici v St. Paul, ve státě Minnesota, mons. Rudolf G. Bandas, českého původu, jeden z předních amerických teologů, poradce římské kongregace pro semináře a katolické university, teolog odborník na II. vatikánském sněmu a člen biskupské severoamerické komise pro řízení diecézí. Bylo mu 73 let. V Berwynu, 111., se konal ve dnech 25.-29. června XII. slet amerického sokolstva před víc než 8000 diváků. Cvičilo celkem na 2500 osob. Sletu se zúčastnili zástupci také jiných českých a slovenských spolků a sdružení, jako legionáři, orli, členové dělnického amerického sokola, Svazu sportovců. Po nástupu mužů a žen k závěrečným prostným přečetl Edvard Linhart anglicky a Jaroslav Rabas česky Manifest amerického sokolstva, ve kterém se odsuzuje okupace ČSR sovětskými vojsky a opakuje odhodlání jít za ideály svobody a spravedlnosti. — O sletu referoval také čtrnáctideník pro Čechy a Slováky v zahraničí Československý svět; nelíbilo se mu, že slet vyzněl jako manifestace za svobodu Československa — i čs. svět změnil redaktora a tím se vrátil ke svému předled- novému servilnímu poklonkování politice »staronových« pánů. ANGLIE. — 7. září měl první mši svátou v Nether- hall House, ve velké studentské universitní koleji v severní části Londýna, dp. Vladimír Felzmann, který už jako inženýr se rozhodl studovat na kněze a 31. srpna přijal svěcení. Naši krajané se těší, že po návratu ze Španělska zavítá mezi ně, pozdraví ty starší žáky čs. školy, kteří ho znají, a všem udělí své novo- kněžské požehnání. — Prázdninového táboru u moře se zúčastnilo 35 dětí; domů si přivezly 11 diplomů jako uznání za dobrou hru a vítězství při různých společných utkáních. — čs. škola začala své vyučováni v místnostech farní školy P. Marie Vítězné 20. září. NĚMECKO. — 31. srpna zahájili katoličtí Maďaři, kteří žijí v zahraničí, jubilejní cyklus oslav 1000. výročí narození sv. Štěpána, zakladetele křesťanství a prvního křesťanského krále v Maďarsku. Oslavy budou trvat do r. 1975. Svatý Štěpán se narodil ve Vesprému mezi r. 969-975. Oslavy byly zahájeny v cášském domě, protože tam je tzv. Maďarská kaple. Biskupové a ordináři NDR ve společném prohlášení zmírňují svůj dosavadní postoj vůči tzv. zasvěcení mládeže, které východoněmecké úřady propagují a vnucují. Ordináři rozhodli, že upustí od církevních opatření proti rodičům dětí, které se zasvěcení zúčastní; nelze považovat tato opatření za vhodný 202 [pageend22]prostředek, jak napomoci k jasnosti ve věcech víry. Biskupové však stále považují zasvěcení mládeže a ostatní socialistické slavnosti, jako vítání do života, za náhražku náboženského úkonu. Už od září 1967 bylo možné nahradit ona opatření u dětí jiným vhodným upevněním ve víře; rodiče, kteří svým dětem zasvěcení dovolili, zůstávali však stiženi jistými církevními tresty; nyní jsou jich zbaveni i rodiče. NSR vydá letos svou první vánoční poštovní známku; budou na ní znázorněny jesličky a svati tři králové. Výnos z příplatku je určen dobročinným účelům. V Bambergu zemřel 8. srpna prelát ThDr. František Wagner ve věku téměř 81 let; byl spolužákem pana kardinála Berana v České koleji v Římě a po letech v duchovní správě v řadě smíšených farností litoměřické diecéze rektorem jejího kněžského semináře a za let druhé světové války také jejím generálním vikářem. Po vysídlení žil v Bavorsku. Pohřbu tohoto oblíbeného kněze se zúčastnil bamberský světící biskup a velký počet kněží i věřících; pohřební obřady vykonal otec biskup dr. Adolf Kindermann. R. i. p. Udrží si čtenáři Nového života svůj časopis Když r. 1954 byl NŽ přenesen z Londýna do Říma, bylo jeho předplatné stavoveno na 1800 lir, tj. tři dolary. A toto předplatné jsme nezměnili, třebas nám tiskárna už několikrát zvýšila své ceny a třebas se zvýšilo i poštovné. Po posledním zvýšení v tiskárně během t. r. o 15%, jsme i my donuceni předplatné zvýšit. Výdej na 2500 výtisků posledního dvojčísla srpen- září bylo 370 000 lir, tj. 600 dolarů, abychom uvedli jeden příklad. Na rok 1970 bude tedy předplatné 2500 lir, tj. čtyři dolary, a podpůrné 4000 lir, tj. sedm do' larů. Prosíme vás o pochopení a doufáme, že nám uchováte svou přízeň i v budoucnu. Nový život nemá žádné tajné fondy, žije jen z toho, co pošlou čtenáři na řádném nebo podpůrném předplatném. Způsob, jak předplatné zasílat, najdete na druhé straně obálky. Děkujeme vám. ŠVÝCARSKO. — Péčí Cs. katolické misie se konal v táboře v městečku Lenzerheide nedaleko Churu prázdninový tábor dětí. Bylo jich asi 50, ve věku od šesti do šestnácti let. Děti se na táboře nejen rekreovaly, ale též učily německy, francouzský, dějepisu, náboženství a kreslení. Katolické bohoslužby jsou: v Curychu každou neděli (19,00), středu (19,00) a pátek (20,00) v kryptě chrámu Herz Jesu Kirche ve Wiedikonu, Aemtlerstr. 49 — celebruje dp. Josef Jirán, fara u Sv. Josefa, Roent- genstr. 80, 8005 Zürich; v St. Gallen v neděli 11,00 v domské kapli Srdce Páně; v Arbonu v neděli v 19,00 v kapli sv. Galla; v Buchsu SG v sobotu 18,30. RAKOUSKO. — Vídeňský arcibiskup kard. König navštívil začátkem září maďarského primasa kard. Mindszentyho v jeho dobrovolném asylu na americkém velvyslanectví v Budapešti. Setkal se také s jinými biskupy. 1. září vstoupila v platnost reforma vídeňské arcidie- céze; je rozdělena na tři vikariáty, jimž stojí v čele na dobu pěti let biskupští vikáři. Ve Vídni se konal v půli srpna sjezd Evropské baptistické federace-, zúčastnilo se ho na 2500 věřících z 23 evropských zemí, tisíc bylo ze socialistických států. Jako zástupce kat. církve byl přítomen prelát Leopold Unger, ředitel rakouské Charity. Arcibiskup kard. König jim poslal pozdravný list. BRAZÍLIE. — Na Hod Boží svatodušní 25. května sloužil generální vikář arcidiecéze Rio de Janeiro v katedrále P. Marie Karmelské mši svátou za kard. Berana za hojné účasti osobností a našich krajanů. Mše svátá byla doprovázena Dvořákovými Biblickými písněmi a adagiem symfonie »Z Nového světa« a skončila svatováclavským chorálem. — V Brazílii také vzpomněli výročí sovětské okupace Československa: v Rio de Janeiro položili věnec k pomníku padlých a byla sloužena mše svátá za oběti invaze; protestního průvodu v Sao Paolo se zúčastnilo na 3000 Čechů a Slováků. V Brazílii pracuje na 40 000 řeholních sester; pro nedostatek kněží jsou svěřovány sestrám také úkoly, které dosud patřily jen kněžím, jako vedení bohoslužby slova a udělování sv. přijímání. Na sjezdu těchto sester, které pracují ve farnostech bez kněží, se ukázalo, že tato práce, pro sestry nová, dodává velké nadšení i jejich řeholnímu životu. 15. srpna zemřel ve Villachu na cestě Evropou dr. Ladislav Feierabend, bývalý ministr vlád čs. republiky, ve věku 78 let. Osudy své i vlasti, jíž sloužil, vypsal v osmi knížkách pamětí. Péčí příbuzných byla za pokoj jeho duše sloužena mše svátá v kruhu našich londýnských krajanů. V JUGOSLÁVII — bylo letos vysvěceno na kněze 146 jáhnů: 83 z řad diecézního kléru a 63 řeholníků. Loni měla Jugoslávie 139 novokněží, r. 1966 jich bylo 103. Poslal jste už předplatné na rok 1969? 203 [pageend23]dopisy • dotaxy • odpovědi Vlertonova »Hora o sedmi stupních« Kniha » Hora o sedmi stupních« od Thomase Mertona, která vyšla česky péčí KA se brzy po svém prvním vydání stala bestsellerem na americkém knižním trhu; podobný úspěch ji čekal později i v Evropě. Její autor, americký řehol- ník a kněz, člen řádu trapistů, seznamuje v ní čtenáře se svými životními osudy, a to nejen po jejich stránce vnější, ale především po stránce vnitřní. V historickém rámci světa i svého vlastního já zachycuje svůj osobní duchovní vývoj, v mnohém tak příznačný pro moderního člověka: od náboženské lhostejnosti přes naprosté popření Boha až k prvnímu otčenáši, který se spontánně pomodlil už v dospělém věku, a k přijetí víry. V autorově osobním případě dochází pak ještě k dalšímu rozhodnému kroku : opouští svět a odchází do samoty trapistického kláštera ve státě Kentučky. Tím ale, že se za ním brány kláštera navždy zavřely, Thomas Merton se světu neztratil, i když to vlastně měl v úmyslu. Brzy se stal známým po celém světě, a to v dosahu mnohem větším a významnějším, než by si kdy předtím mohl přát a představovat ve svých aspiracích mladého amerického básníka. Intelektuál, básník, znalec umění, tak trochu filosof, ale v první řadě kněz, Thomas Merton svým životopisem chce toho říci čtenářům hodně. V našem případě jsou to dva momenty, na které chceme českého čtenáře knihy především upozornit. Jeho životní příběh v mnohém v sobě obsahuje aspirace a tužby mladých lidí. Vždyť jde o osobu, na které, až na její rozhodnutí stát se trapistickým řeholníkem, je tolik »závidění hodného«. Merton, syn americko-anglických rodičů, umělců, od začátku svého života požíval a prožíval plnou osobní svobodu; a díky svému americkému dědečkovi měl vždy i dostatek finančních prostředků, aby mohl žít v poměrné nezávislosti na druhých. Středoškolská studia ve Francii, universitní v Cambridgi ve Velké Británii a na Kolumbijské universitě v Novém Yorku, časté cesty mezi Evropou a USA i jinam — to vše mu dávalo plné předpoklady, aby rozvinul své intelektuální schopnosti, aby našel uspokojení života v práci i zábavě podle svých vlastních přání a měřítek, aniž by přitom jeho osobní vývoj mohl být nějak příliš narušen hrozícím evropským konfliktem v r. 1938. Tyto pokojné podmínky Mertono- va života byly ale pouhým zdáním. Jeho nitro bylo velkým bitevním polem, na němž nedošlo ke klidu, dokud » nespočinulo v Bohu «, abychom užili slov svátého Augustina; pro Mertona to znamenalo opustit zcela všechno to, co mu až dosud poskytoval špatně chápaný a chybně praktikovaný pojem svobody. Člověkem je ten, kdo se vzdal vlastní svobody, aby se stal opravdu svobodným, píše Merton, a tato slova začal na sobě do důsledků uskutečňovat právě za klášterní branou s nápisem: Pax intrantibus — Pokoj těm, kdo vejdou dovnitř; tato brána měla Mertonovi otevřít život modlitby a sebezáporu. Tento první moment je doplňován další zajímavou skutečností, která je tak aktuální v dnešní době: Thomas Merton je člověk vpravdě ekumenický: V jeho cestě od protestantismu k nevěře a od nevěry k víře a ke katolicismu můžeme pozorovat, jak důležitou úlohu měli v jednotlivých fázích jeho vývoje a hlavně při konverzi jeho přátelé, kteří byli většinou všechno možné jenom ne katolíci. Byl to jeho přítel žid, který mu řekl: »Jediné, co máš dělat, je chtít se stát svátým « ; indický mnich mu doporučoval jako moc dobrou věc přečíst si Následování Krista od Tomáše Kempen- ského, když ho Merton žádal o informace stran indických náboženství. A protestant Marc Van Doren, profesor na Kolumbijské universitě, ho seznamoval s katolickým filosofickým a duchovním myšlením. Snad i proto Merton zůstal tak věren myšlence sblížení všech, kdo věří s ním v jednoho Boha, i ve svém mniš- ském životě, že se nakonec dostal z izolovaného prostředí, jímž může být trapistický klášter, až na Dálný východ; z rozhodnutí představených se tam loni na podzim zúčastnil konference asijských kon- templativních řádů a měl navázat rozhovory i s představiteli buddhistických kontemplativních klášterů. Ujal se této práce s radostí a dychtivostí; čteme o tom v dopise, který odeslal 10. listopadu z Nové Dillí; hovoří tam mj. o svých schůzkách s tibetským dalajlámou. Byl to patrně první a poslední dopis, v němž podával zprávu svému klášteru. O měsíc později, několik hodin po přednášce v Bankoku, najdou Mertona mrtvého v jeho pokoji. Byl zabit elektrickým proudem, asi při opravě ventilátoru. Mertonův osobní boj o víru byl poměrně krátký, ale rozhodný, vez- meme-li v úvahu, jaký radikální krok po křtu u něho následoval. Stejně tak náhlý a nečekaný byl jeho odchod z tohoto života. I tento poslední okamžik jeho pozemské životní pouti, vlastní smrt, je ale příznačný pro tohoto řeholníka, který jak ve svém osobním jednání, tak ve svém literárním projevu dával přednost střízlivému, civilnímu výrazu. Jeho nepatetické, i když dramatické líčení cesty za Kristem, tedy i za křížem, které čtenář jeho svéživotopisu sleduje, jistě dostatečně vykreslí jednu z významných postav moderního křesťanství, která svou smrtí fysickou jistě nepřestala mezi námi působit a s námi žít. Apoštolát modlitby V říjnu se modlíme: za úspěch moderní pastorace mezi universitními studenty; úmysl misijní: za církev v Nigérii. V listopadu: za křesťanské manžely, aby hledali pomoc při plnění svých povinností a překonávání těžkostí ve svátostné milosti, kterou dostali; úmysl misijní: za správný rozvoj sociálních a kulturních podmínek v Africe, tak aby přál životu křesťanské rodiny. Redakci doilo Tomáš Kempenský, Následování Krista. Přeložil Josef Pemikář. Řím. Křesťanská akademie 1969. Cena 900 lir. Thomas Merton, Hora sedmi stupňů. Vyšlo jako 15. svazek náboženské edice Křesťanské akademie v Římě léta Páně 1968. Cena 4000 lir. Cíl a cesta. Vyšlo jako 19. svazek náboženské edice Křesťanské akademie v Římě. Cena 900 lir. Josef Sládek, Květiny a dráty. Mnichov 1968. Rozmnožováno na cyklostylu. 10. číslo Nového života vyšlo v Římě 1. října 1969. — Vytiskla P.U.G. Roma, Piazza delta Pilotta 4, - Italia [pageend24]