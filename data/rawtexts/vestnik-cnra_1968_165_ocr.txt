VĚSTNÍK NAŠE PADESÁTÉ VÝROČÍ Koncem první světové války, když vyvrcholovalo krajanské úsilí o osvobození staré vlasti, došlo dne 12. února 1918 konečně k dohodě mezi třemi složkami a to: Českým národním sdružením, nejsilnějším z nich, Slovenskou ligou a Národním svazem českých katolíků. Z tohoto spojení vzešla Československá národní rada americká, která letos oslavuje padesáté výročí své činnosti. Jejich nejdůležitějšími společnými akcemi za první války a hned po ní bylo uvítání presidenta osvoboditele v Chicagu r. 1918 za účasti stotisíc lidí; založení Slav Press Bureau; vyslání delegace k československým legionářům na Sibiři r. 1919. Za druhé světové války tyto svazky opět ožily. V týž den, kdy Hitler přijel do Prahy, pořádána v Plzeňském parku společná manifestace, které se zúčastnily všechny význačné organisace české i slovenské. Tam Jan Masaryk přečetl odpovědný list presidenta Beneše Hitlerovi a zahájena nová akce odbojová. Právě před 30 lety, ve dnech 18. a 19. dubna se konaly sjezdy Českého národního sdružení, Národního svazu českých katolíků a nové složky slovenské: Slovenského národního sdruženi. Tyto tři složky dle usnesení svých sjezdů se pak spojily v Československou národní radu v Americe s ústředím v Chicagu. Výsledky práce za druhého odboje překonaly, např. finančně, výsledky za první války. Mnoho k tomu přispělo to, že americká vláda byla Československu velice nakloněna díky demokratickým zásluhám a výborné pověsti první Československé republiky a že mezi námi působili jak president Beneš tak Jan Masaryk. Radost z vítězství však byla zkalena v posledních dnech války, když Praha mamě volala o pomoc a když si svobodný svět měl hned tenkráte uvědomit, že Československo je jen napolo svobodné. Nedlouho na to dopadla obávaná katastrofa a Československo se dostalo do komunistického zajetí. I pro Československou národní radu americkou nastaly nejtěžší doby, kdy její volání po svobodě a do boje často padalo na hluché uši. Československá národní rada se však nedala nikdy v ničem zviklat ve svém přesvědčení, ani ve svém odhodláni bojovat za obnovu ztracené svobody v Československu. Již v červnu 1948 předstoupila delegace před presidenta Trumana, aby vznesla požadavek svobodných voleb. To bylo první z mnohých memorand do Bílého domu a State departmentu. Za to Rada se stala hlavním terčem komunistů a jejich souputníků. Žel, že tak mnoho krajanů, buď apatických nebo naivních, nebo prostě unavených a pesimistických, opakovalo některé tyto našeptávané výtky: “že se v Československu nic nestalo, že nám do toho nic není, že se nemáme míchat do politiky,” atd., atd. Trvalo to léta než se někteří krajané konečně sami přesvědčili o pravdě. Po dvaceti letech velké zkoušky možno říci, že Rada neopustila zásady, na kterých byla založena. Se zadostiučiněním sledujeme teď události v Československu, které nám dávají tak stoprocentně za pravdu. Všechno, co dnes čteme v pražském tisku o bezpráví, násilnostech, ukrutenství, o vraždě Jana Masaryka atd., atd. jsme za umlčené tvrdili po celých dvacet let. Je-li demokratizace Československa a konečně svobodné volby cílem a největším ideálem celého národa, hlásá to americká krajanská Rada od roku 1948. Proto předstupujeme ke sjezdu ve dnech 27. a 28. dubna s pocity opravdové radosti z práce dobře vykonané, s ideály nenarušenými. Práce naše ovšem není zdaleka u konce. V Československu je sice lépe, začíná tam svítat, ale není ještě dobře, a doma, ve Spojených státech, máme mnoho nedokončených domácích úkolů. K povzbuzení krajanského života svolává ČSNRA poradu krajanských organisací na pátek odp. ve 2 hod., dne 26. dubna, v novém sále ČSA na Lombard Ave. a Cermák Rd. v Ciceru. Zde budou projednány podrobnosti připravované washingtonské oslavy, na které bude vzpomenuto krajanských zásluh z první a druhé světové války, abychom ve vzpomínkách se posilnili a sdružili pro budoucí krajanské poslání. Washingtonská slavnost bude zahájena sjezdem v pátek dopoledne, dne 18. října v Statler Hilton hotelu, kterého se především zúčastní delegáti krajanských národních organisací. Zvolí si sjezdové úředníky a výbory ku vypracování prohlášení a resolucí. Dodnes jsou přihlášeny: Americká obec sokolská, Česká katolická jednota, Jednota ČSA, Jednota českých dam a pánů, Národní svaz českých katolíků, Slovanská podporující jednota státu Texas, Společnost pro vědy a umění, Ústřední výbor čs. legionářů, Západní česko-bratrská jednota a Slovenský Sokol. Budou vyslechnuti řečníci, pozdravy, zprávy sjezdových výborů. V sobotu se pokračuje na poli rozšířeném o hlavní exilové organisace a hosty z ciziny. Zde promluví a budou rokovat mluvčí za Radu svobodného Československa, Výbor pro svobodné Československo, Stálou konferenci slovenských demokratů v exilu, Čs. odborové organisace, a Československé národní sdružení kanadské. Na programu pro výpravy a hosty je mše v katolické katedrále National Shrine v pátek večer; pietni program ve washingtonské národní katedrále v sobotu dop. v 11 hod.; zde se položí věnec u hrobu presidenta Woodrow Wilsona a vnuk presidentův děkan Sayre vykoná bohoslužby; zde též bude předneseno slavné Dvořákovo Te Deum. Oslava vyvrcholí večer banketem v Statler Hilton hotelu. NÁVŠTĚVOU VE WASHINGTONU Státní department zaslal telegrafické pozvání vydavatelům cizojazyčných časopisů do Washingtonu s tím, že jim bude podán odborný pře hled zahraničních událostí ve čtvrtek odpoledne, dne 28. března ve velké síni nové budovy ministerstva zahraničí. K přítomným, z nichž někteří přijeli až ze vzdáleného západu, promluvili býv. velvyslanec Charles E. Bohlen, dále Henry D. Owen, předseda plánovací rady pro zahraniční věci, a Dean Rusk. Zvláště Bohlen a Rusk mluvili o událostech v Evropě, kdežto Henry Owen podal rozbor světové situace. Přirozeně mluvilo se o vývinu za železnou oponou, zvláště o událostech v Československu. Porovnával se stav ve Východním Německu, Polsku, Rumunsku, kde vnitřní struktura komunistické strany zůstává nezměněna, s tím, co se děje v Československu. Např. Rumunsko v zahraniční politice dovede projevit nesouhlas s ČESKOSLOVENSKÉ NÁRODNÍ RADY AMERICKÉ Duben 1968 Číslo 165 [pageend1]VESTN I K APRIL 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNÍK DUBEN 1968 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 President Lyndon B. Johnson se svou ženou přijímá hosty v Bílém domě. Za československou národnostní skupinu zúčastnila se předsedkyně ČSNRA Vlasta Vrázová. Moskvou, doma však se nic nezměnilo ve vedeni komunistické strany. Jedině v Československu nastala změna přímo ve vedení komunistické strany. Události velice zneklidňují sousedy, zvláště Polsko a Východní Německo, aby se vlna vzdoru nepřelila přes jejich hranice. Dubček byl proto povolán do Drážďan. Sověty přirozeně pozorují a bedlivě sledují vše, co se v Československu odehrává. Situace se mnoho změnila od r. 1956, od doby jejich vojenského vpádu do Maďarska, ale mohly by vyvinout velký hospodářský a politický tlak a proto Československo musí postupovat velice opatrně. Je v zájmu Československa, aby Spojené státy se neprojevovaly. Po dvouhodinovém zasedání na Department of State, byli hosté dovezeni do Bílého domu, kde ve společenských salonech je přijal president Spojených států s pani Johnsono- vou. President Johnson mluvil o poměrech doma. Uvádíme zde jeho řeč, která se však netýkala zahraniční politiky. Bylo to sice tři dny před jeho prohlášením národu, ale nebylo nej- menšího náznaku, že odmítne kandidovat na presidentský úřad. A několik dní nato, po zavraždění Martina Luthera Kinga došlo ke tragickým výjevům ve Washingtonu, Chicagu a jiných městech. 2 • VĚSTNÍK [pageend2]President1 Johnson k novinářům o vydavatelům cizojazyčného tisku Jeden z pozorovatelů amerických poměrů v roce 1938 napsal, že Amerika bojuje války sama se sebou: bohatí s chudými — isolacionisté s intemacionalisty — katolík s protestantem — pohan s židem — běloch s černochem -— Američané anglosaského původu s imigranty — imigranti jeden proti druhému. Nemyslím, že v roce 1938 by si byl kdokoli uměl představit, jak velký pokrok učiníme v příštích 30 letech — v některých z těchto ožehavých otázek. Třenice mezi skupinami různého náboženského vyznání a třenice mezi národnostmi, diskriminace národnostních skupin — se podstatně zmírnily, v mnoha případech takřka úplně vymizely. Ale některé z těchto problémů zůstávají. A my ve vládě se problémy, které zbývají k vyřešení, zabýváme. Činíce tak, žádáme o pomoc ty, kteří tyto problémy bezprostředně znají. Problém chudoby ještě existuje. Mnozí z těch, kteří byli chudými v roce 1938 — snad někteří z 5 milionů vašich čtenářů — patří nyní k privilegovaným — a právě tak i jejich děti. Ale pro některé z vašich čtenářů je chudoba nadále stejně palčivá, jako je i otázka, odkud vzít peníze na nájemné příští měsíc — stejně palčivá je chudoba pro Američany v podhorské Appalachia a pro Američany žijící v ghetech, právě tak jako je chudoba či hrozba chudoby obávanou představou pro zestárlé občany, kteří potřebují větší sociální zabezpečení, a Američany odkázané na fixní příjem, které je nutno uchránit před inflací. S potěšením dnes vyhlašuji federální projekt, který pomůže v boji proti chudobě. Departmentu of Labor bylo poskytnuto $189,000, které umožní národnostním bratrským organizacím v Pittsburghu přeškolit pracující v domácnostech pro práci v průmyslu. Ženy, které vydělávaly $8 až $10 denně, budou mít možnost dosáhnout výdělku $18 až $20 denně — a očekáváme, že tento projekt bude jen jedním z mnoha dalších takových programů. Rasový problém rovněž trvá. V roce 1938 byla patrná nerovnost mezi bílými a lidmi barevné pleti. Dnes se snažíme změnit tento stav a žádáme o pomoc a porozumění ostatních Američanů, kteří kdysi sami byli vystaveni diskriminaci a předsudkům. Rozkol týkající se úlohy Ameriky ve světě — rozkol mezi isolacionismem a internacionalismem rovněž trvá. V roce 1968 — tak jako v roce 1938 — se někteří Američané táží: “Co je nám do toho, jestliže nějakému malému národu na druhém konci světa je odpíráno právo na sebeurčení?” Opět se domnívám, že mnozí z vašich čtenářů nabyli osobních zkušenosti, které jim i nám pomohou zodpovědět tuto otázku. Viděli národy zotročené a tyranizované; a viděli, že tyranie je nakažlivou chorobou, která — nebude-li jí v tom zabráněno — se může rozšířit v epidemii. Proto žádáme o vaši pomoc. Po více než 30 let jsme svědky toho, že Amerika dovede vyřešit své vnitřní boje. Můžeme zde žít jeden s druhým a budovat velikost této země. Vy jste pomáhali prostřednictvím svých novin a svými službami veřejnosti budovat velikost Ameriky. Vy jste to dokázali — as vaší pomocí budeme my všichni pokračovat v úsilí o vytvoření Ameriky ještě větší a spravedlivější. K 23 1 V březnu se konala manifestační schůze bývalých politických vězňů na Slovanském ostrově v Praze. Sál byl záhy přeplněn a tisíce lidí stálo venku. Přijeli, aby žalovali národu, jak s nimi bylo po jejich zatčení nakládáno. Živí vzpomínali mrtvých, generálů "táty” Palečka, generála Helidora Piky. Kutlvašra, Jaromíra Nechanského, poslankyně Milady Horákové atd., atd. Z hlavních svědků byla zapisovatelka tehdejších soudních procesů paní Králová Marešová. Pokud přežili žalářování a mučení, mají být před národem rehabilitováni. Je však na 30,000 případů nevinných obětí a jak se má provádět rehabilitace těchto osob je velkou otázkou. Až dosud se zabývala případy komunistická strana, ale zajímala se jenom o komunisty. Byli to však ponejvíce nekomunisté, kteří byli vyhlazováni. A s nimi trpěla celá jejich rodina, statisíce členů postižených pozbylo práci, ztratilo byt, majetek jim byl rozkraden, děti nesměly studovat. Ztracená léta a utracené životy nahradit nelze, ale má být aspoň učiněn pokus o rehabilitaci těch, kteří ukru- tenství přežili. Koncem března byl ustaven Přípravný výbor, který si vzal jméno K 231, vězňové byli totiž souzeni podle tzv. zákona čís. 231 na ochranu republiky. V neděli dne 31. března ustavující schůze se zúčastnilo na 2,500 osob, z nichž některé přijely z venkova. Nemálo jich bylo o berlích. V Bratislavě byla založena podobná organisace. Tito bývalí vězňové se odvažují mluvit otevřeně, vystavujíce se nebezpečí, že jejich osud bude zpečetěn, kdyby demokratizace se měla opět zvrátit. Říkají si: Teď anebo nikdy. Pražské noviny uveřejňují strašná obvinění. Na rozhlase a na televisi jsou obžaloby i přiznání. Zdá se to přímo neuvěřitelné, že byl učiněn tak velký krok ve svobodě tisku a veřejného projevu, jen bude-li to trvalé. Dubček již varoval spisovatele a novináře, aby se mírnili. Američtí dopisovatelé zasílají rozbory o situaci a dlouhé interviews, takže v každém magazínu, např. Life, Newsweek, Time a v hlavních denních časopisech čteme podrobně o událostech a nevycházíme z údivu. Z Prahy zasílá přímé články dopisovatel Henry Kamm do New York Times. Dne 6. dubna popisoval svou návštěvu spisovatele Jana Beneše, odsouzeného na 5 let za dopisování do exilového časopisu Svědectví a propuštěného v poslední den Novotného presidentství. Odseděl si devatenáct měsíců, dva dny a pět hodin, jak pravil americkému novináři. Bledý a přepadlý v tváři seděl v bytě své švagrové a odpovídal na otázky. Už to je obdivuhodné, že za komunismu, v komunistické zemi, troufal si mluvit otevřeně, i odhalovat jména. To co vyprávěl spisovatel Beneš o svém zatčení, uvěznění atd. bylo přesně podle komunistických pravidel, se vší bezohledností na lidská práva, se vší prolhaností a nespravedlností. Podobnou obžalobu by mohl podepsat každý, kdo prodělal výslechy na Bartolomějské a Pankrác. Spisovatele Beneše vyslýchali dva členové tajné policie, major Jaroslav Kubík a Josef Vavřík. (Je zajímavé, že znal jejich jména, dřivé v letech 1949-1950 vystupovali anonymně a titulovali se mezi sebou “soudruhu řediteli, soudruhu veliteli” atd., aby vězeň se nedověděl jejich pravého jména.) Vavřík s Kubíkem se střídali, jeden měl denní směnu, druhý noční. Jeden z nich se tvářil přívětivě a obžalovanému domlouval, druhý ho terorizoval. I to je přesně podle předpisu, počítá se totiž s tím, že vězeň, na kterého bylo útočeno a jemuž bylo vyhrožováno, změkne za laskavého jednání druhého vyslýchatele a pocítí takovou úlevu, že spíš se podvolí. “Střídání tempa” je důležité. Chtěli, aby se spisovatel Bene š přiznal a prozradil vše co ví a neví o exilových skupinách v zahraničí a aby nařkl osoby a veřejně je odsoudil. Chtěli znát jména lidí, kterým poslal svoje články. Beneš tak neučinil a neprozradí je ani dnes. Výslechy trvaly šest měsíců. Jednoho dne Vavřík oznámil Benešovi, že byla jeho žena Šárka vyslýchána dlouhé ho- VŠENÄRODNÍ OSLAVA 50. VÝROČÍ VYHLÁŠENÍ ČS. NEODVISLOSTI VE WASHINGTONE Příští číslo Věstníku bude věnováno v prvé řadě referátům z poradní schůze delegátů národních organisací v Chicagu dne 26. dubna a ze sjezdu ČŠNRA ve dnech 27. a 28. dubna. VĚSTNÍK • 3 [pageend3]diny. Když Beneš namítal, že jeho žena je v pátém měsíci těhotenství, Vavřík odpověděl: “Každá druhá prostitutka tady je taky těhotná.” Šárka Benešová, malířka, bydlí v ateliéru se svou sestrou. Jejich byt byl prohledán, zpřevrácen na ruby, závěsy, jimi zhotovené, byly zabaveny a dosud nevráceny. Paní Benešová se pokusila o sebevraždu. Zprvu byl Beneš vězněn v Ruzyni. Prvních šest týdnů neměl právního zástupce, konečně mu byl povolen, ale nikdy s ním nemohl být o samotě. V cele byli s ním vždy jeden neb dva spoluvězňové, o nichž má podezření, že tam byli nasazeni, aby na něm vyzvídali   ho zrazovali. Strava byla hrozná a málo jí. Poslaný mu balíček potravin mu nebyl doručen. Za oněch devatenáct měsíců měl dovoleno dvakráte návštěvu své ženy: v březnu loňského roku, po ukončení výslechů a podruhé po jeho odsouzení v srpnu. Tenkráte mu jeho žena přinesla ukázat dcerušku Alici. Jeho soud oficiálně byl veřejnosti přístupný, jenomže ve skutečnosti veřejnost a novináři tam nesměli a pozorovatel za organisaci International Amnesty, zprvu připuštěn, byl brzy nato z Československa vyhoštěn. Typické taky bylo obvinění nejen z protistátní činnosti, ale i nařčení ze spekulace peněžní. Touto falešnou obžalobou byl by vězeň zařazen do třídy obyčejného kriminálníka: političtí vězňové jsou přece jenom vyšší klasa v rejstříku vězeňském. Spisovatel Beneš si odseděl své věznění na Borech u Plzně. Patřil ke skupině deseti spoluvězňů, kteří brousili kameny pro bižuterii. Měli za povinnost denně brousit 5,700 kusů, což byla těžká práce na prsty a oči. (Při tom mimoděk si čtenář připomíná, že vězeňské práce, tzv. slave labor, bylo použito k výzdobě jídelny československého pavilonu na Expo v Montrealu a že dost možná mnohé zboží na světovém trhu bylo zhotoveno ve vězení.) Když do vězení pronikla zpráva o jeho omilostnění, oslavil to tím, že spláchnul do záchodu vězeňskou stravu ■— knedlíky, které mu právě přinesli. Jan Beneš prozatím mírní své nadšení: “Stále ještě vládne komunistická strana. Kdyby však to strana myslila opravdově, vyčistila vlastní dům a stala se demokratickou, pak bych se přihlásil do strany.” Horší než Benešův je případ Ing. Václava Palečky, o kterém psal Henry Kamm do New York Times dne 11. dubna. “Když v neděli ráno se sešlo v Praze na 3,000 mužů a žen, aby žádali o rehabilitaci právní a sociální za trýzněni, vězněni a pronásledování za všechna léta komunistické nadvlády, předsedal schůzi Ing. Václav Paleček, dnes 641etý.” Dr. Paleček prožil 8 let v nejhorších žalářích a poslední léta jako bezprávní vyděděnec ve vlastní zemi. Za války podařilo se Václavu Palečkovi uniknout Gestapu a dostat se přes Jugoslávii do západní armády v Anglii. Tou dobou jeho žena Anička byla internována ve Svatobořicích, táboru pro ženy vojáků v zahraničních armádách. Po válce byl Dr. Paleček jmenován na diplomatické místo šéfa čs. vojenské misse u kontrolní spojenecké rady v Berlíně k vyřizování německých záležitostí (Allied Control Council). Dva dny po puči byl vyhozen z ministerstva zahraničí a od té doby nastala jeho kalvárie. Nejprve se pokusil umístit se na fakultě, ale byl obviněn z protistátní činnosti. V srpnu byl soudem uznán nevinným a osvobozen. Tou dobou byl otcem tří synů, hlavou pětičlenné rodiny. Začal zase s hledáním obživy, ale již v listopadu byl opět zatčen. Výslechy trvaly rok a půl a dodnes nechce o tom mluvit. Stále mu vyhrožovali šibenicí. Byl mučen a vícekráte zbit do bezvědomí za to, že nechtěl podepsat přiznání. Byl obviňován z Titoismu a poněvadž se tou dobou Tito odtrhl od Moskvy a českoslovenští komunisté se museli ve všem opičit po Sovětech, bylo to vlastizrádné. “Když nemám co ztratit a jsem jak tak odsouzen k smrti, nepřiznám se k něčemu, co jsem nespáchal.” Byl souzen r. 1951, a soud byl ovšem tajný. Ačkoli byl obviněn ze členství v tajné skupině, nebyl s ní souzen, nýbrž separátně, poněvadž odmítl se s ostatními naučit nazpaměť přiznání k hříchu. Přelíčení s ním trvalo půl dne a ačkoli tvrdil svou nevinu, byl odsouzen na 13 let. Byl vězněn v pověstném Jáchymově, kde kopal osm hodin denně stoky, nosil stavební materiál a pracoval v táboře, kde se drtila uránová ruda. Byla to hrozná doba, zhoršena ještě jeho odvážným postojem, poněvadž se nechtěl pokořit. Zažil samotky, hladovění a různé tresty jako např. průchod černou stokou odpadků. Když Stalin zemřel byl se šesti jinými vězni trestán, poněvadž neprojevoval patřičnou lítost. “Naši strážcové byli primitivní lidé. Jen jednou jeden z nich projevil nad námi utrpení — a byl to cikán. Řekl, že nesnese, jak se s námi nakládá. . . . Jsem vděčen Kruščevovi, že r. 1957 se udobřil s Titem.” Po tomto smíření nemohl již být Dr. Paleček obviňován “z kriminálního spiknutí s Jugoslávii”. Byl znovu postaven před soud, ale poněvadž komunistický soud by nemohl připustit, že byl trestanec falešně obviněn a odsouzen, prohlásil soud, že se mu trest snižuje na 7 let (které si již odseděl). Byl tedy na svobodě. Po dobu jeho věznění, čtyřčlenná rodina byla z vlastního bytu vystěhována do dvou pokojů a žena Anička živila tři malé synky a sebe dělnickou prací na stavbách, podávala cihly a podobně, až konečně se dopracovala na 900 kčs. měsíčně. Po svém propuštění Václav Paleček mamě hledal jakékoli zaměstnání, každý se mu vyhýbal pro jeho vězeňskou minulost. Ač je výborným linguistou, nemohl si sehnat ani překladatelské práce, jenom na černo. Byl rád když si vydělal 600 kčs. měsíčně. R. 1963 žádal o rehabilitaci a neustoupil až konečně r. 1966 byl sproštěn viny a tzv. rehabilitován na papíře. Ve veřejném životě za Novotného vlády zůstal však vyděděncem, jako desetitisíce jiných bývalých nevinných obětí. A proto byl založen Klub 231, aby konečně se jim dostalo spravedlnosti v zemi, proti které se nikdy neprovinili, kterou naopak vždy milovali a za kterou dovedli vše obětovat. In Memoriam: K uctění památky zesn. p. Václava Kubíčka věnují: Ženská Národní Rada v Exilu, Chicago, III.........8100.00 Mr. and Mrs. Emanuel Mudra, Berwyn, Ill......... 10 00 Mr. and Mrs. Anton Smunt, Chicago, Ill............. 10.00 Mr. and Mrs. Miroslav Mejzr, Lyons, Ill................. 10.00 Milada Končel, Berwyn, Ill......................................... 10.00 Dr. and Mrs. Richard Fried, Hollywood, Ill............. 5.00 Mr. and Mrs. Karel Schliksbier, No. Riverside, Ill. 5.00 Mr. and Mrs. Ilja Kovář, Riverside, Ill.................... 5.00 Mr. and Mrs. Jerzy Miklaszewski, Chicago, Ill. ... 5.00 K uctěni památky zesnulého pana Karla Koppa věnuje Mrs. Marie Pisha, Albertson, N. Y............... 15.00 K uctění památky zesnulé paní Julie M. Janeš věnuji Mr. and Mrs. Anton Smunt, Chicago, Ill................. 15.00 K uctění památky zesnulého bratra Karla Valenty věnuje Svobodná Obec v Chicagu............................. 10.00 K uctění památky zesnulého pana Vincence Sedláka věnuje Mrs. Agnes Král, Cicero, Ill.......................... 10.00 K uctění památky zesnulého manžela Johna Novotného věnuje Mrs. Marie Novotná, Chicago, H1......... 5.00 K uctění památky zesnulého manžela Jaroslava Vlasáka věnuje Mrs. K. Vlasák, Cicero, Ill.................... 5.00 Mr. Miro Schubert. Laguna Hills, Calif........................ 5.00 Dar na činnost Rady: Mr. Fred Vodák, Chicago, H1............................................$10.00 Mrs. Hermine Rabštejnek, Oklahoma City, Okla.........12.00 Mr. and Mrs. Miloš Táborský, Lansing, Mich...............10.00 Mr. Karel Lípa, Detroit, Mich......................................... 5 00 Mr. Joseph Kout, New York, N. Y................................ 5.00 Mr. and Mrs. Jindřich Laurich, Lake Villa, Ul............. 5.00 Mr. Zdeněk Čapek, New Gardens, N. Y........................ 5.00 4 • VĚSTNÍK [pageend4]Z POSLEDNÍCH UDÁLOSTÍ V ČESKOSLOVENSKU GEN. LUDVÍK SVOBODA NOVÝM PRESIDENTEM ČESKOSLOVENSKA V sobotu dne 30. března 1968 zvolilo čs. národní shromáždění novým presidentem Republiky československé gen. Ludvíka Svobodu, hrdinu Sovětského svazu, který přivedl čs. zahraniční armádu v r. 1945 do Československa po boku sovětských vojsk. L. Svoboda byl zvolen presidentem po zákroku sovětských satelitů — Východního Německa a Polska — států, které na popud Sovětského svazu protestovaly proti kandidatuře Josefa Smrkovského, jenž byl v době pražské revoluce členem Národní rady, po r. 1950 upadl v nemilost a byl v době stalinismu odsouzen k několika letům žaláře. Vůdci německé komunistické strany nazvali Smrkovského dokonce agentem imperialismu a Československo zaslalo v důsledku toho Východnímu Německu diplomatický protest proti urážkám čs. vládních činitelů. Studenti prosazovali kandidaturu bývalého ministra školství Čestmíra Císaře na presidentský úřad, ale bez kladného výsledku. Č. Císař byl jmenován jedním z 5 tajemníků čs. komunistické strany. Smrkovský byl zvolen do ústředního výboru KSČ. Gen. Svoboda, který se v únorovém puči postavil “za lid”, dopomohl tehdy komunistické straně vlastně k moci. Brzy potom však byl odsunut na vedlejší kolej, byl jmenován vedoucím státní tělovýchovy a později úplně odstraněn z politického života. Po 18 let žil v ústraní a pracoval jako úředník někde v zemědělském družstvu. JOSEF SMRKOVSKÝ PŘEDSEDOU ČS. NÁRODNÍHO SHROMÁŽDĚNÍ Čs. národní shromáždění si zvolilo 17. dubna 1968 novým předsedou Josefa Smrkovského. Volba byla provedena tajně 188 hlasy proti 66. K volbě je nutná dvoutřetinová většina. Je však známo, že v čs. národním shromáždění zvoleném za vlády Novotného jsou dosud jeho lidé. Až na podzim t. r. dojde k novým volbám do parlamentu, bude mít Smrkovský kladnější podmínky pro prosazováni reforem, za něž se staví ještě důraznějším způsobem, než Alexandr Dubček. Smrkovský po svém zvoleni žádal, aby bylo s okamžitou platností uzákoněno zrušení censury s dodatkem záruk svobodného projevu, myšlení a informací a skutečné svobody politického života. Kromě toho požadoval přísné dodržování listovního tajemství, jehož porušování během posledních 20 let prý bylo ostudou národa. Při této příležitosti ministr zahraničního obchodu dr. V. Valeš kritizoval Sovětský svaz, který prý zneužívá svého mocenského postavení v COMECONu (Společný trh východní Evropy) ve svůj prospěch. Valeš podotýkal, že základy vzájemného obchodu byly sice položeny, ale k prováděni vzájemného obchodování prakticky nikdy nedošlo. Požaduje, aby napříště bylo mezi socialistickými zeměmi obchodováno tak, jak je pravidlem a zvykem v mezinárodním obchodě. SESTAVENÍ NOVÉ VLÁDY REPUBLIKY ČESKOSLOVENSKÉ Dne 8. dubna byla jmenována nová vláda. Předsedou vlády byl jmenován Oldřich Černík, bývalý vedoucí Státní plánovací komise. Mezi 5 místopředsedy jsou prof. Ota Šik, vůdce nového hospodářského systému, Gustav Husák, Petr Golotka, František Hamouz a Lubomír Štrougal. Ministrem vnitra se stal gen. Josef Pavel, který byl několik let vězněn v době stalinismu. Ministrem zahraničí je dr. Jiří Hájek, bývalý zástupce u Spojených národů. Ministrem kultury a informaci se stal Miroslav Galuška, novinář a bývalý vyslanec v Anglii, nakonec pověřený výstavbou pavilonu Expo 67 v Montrealu. Ministrem národní obrany je poručik-ge- nerál Martin Dzur, bývalý zástupce gen. Lomského. Dalšími ministry — celkem je jich 29 — byli jmenováni: zemědělství — Josef Borůvka; lesnictví — Julius Hanuš; lehkého strojírenství — Miroslav Hruškovic; energetiky — Josef Korcak; školství — Vladimír Kadlec; těžkého průmyslu — Josef Krejčí; spravedlnosti — Bohuslav Kučera; spotřebního zboží — Božena Macháčová; vnitřního obchodu — Oldřich Pavlovský; dolů — František Penc; průmyslu chemického — Stanislav Razí; dopravy — František Řehák; financí — Bohumil Sucharda; výstavby — Josef Trojan; mezinárodního obchodu — Václav Valeš; plánování — František Vlasák; zdravotnictví — Vladislav Vlček. Bez porto- folií — Václav Hulá a Michal Stance!. Pouze dva z ministrů nejsou komunisty. AKČNÍ PROGRAM STRANY Dne 9. dubna byl vyhlášen akční program komunistické strany. Je to dokument o 70 stranách, z něhož zatím vyjímáme ty nejzajímavější změny: Volnost cestování. — Každý může dostat pas a odejet kam bude chtít a vrátit se zpět, prohlašují noví komunističtí vůdci. Už prý nikdy nesmí být emigrace — jinak řečeno exil. Buď půjde o Čechoslováky žijicí v zahraničí, nebo o krajany. Kdyby skutečně došlo k otevření hranic pro kohokoli, odpadly by tím důvody i k útěkům za hranice. Návštěvy ciziny prý budou mít povahu buďto turistického zájezdu, kdy se turista po vypršení visa bude musit vrátit, nebo dostane povolení k pobytu v cizině s pracovním povolením, což ale nebude snadné získat. Pak ovšem nebude třeba také pohraničních překážek. _ Zrušení censury, svoboda shromažďovací, volnost organizování spolků. — Strany národní fronty mají mít právo ne- odvisle se podílet na utvářeni státní politiky. Spolupráce s ostatními spojenci se bude vyvíjet na základě oboustranné úcty, svrchovanosti a rovnosti. Nic nestojí v cestě k přátelským stykům se západem. Dne 20. dubna prohlásil ministr zahraničního obchodu V. Valeš k novinářům — když se ptali, zda má Československo zájem o členství v Evropském ho- • spodářském společenství — že toto společenství nemá ve svých stanovách nic, co by bránilo socialistické zemi v členství. Důležitým článkem programu je omezení moci tajné policie. Nebude již řešit politické problémy země, ale bude prý omezena jen na případy špionáže. Rovněž soudy budou oproštěny od politického ovlivňování. Vláda a parlament budou pracovat nezávisle na komunistické straně, což však samo o sobě neznamená mnoho, uvážíme-li, že z 29 je 27 ministrů čs. vlády členy KSČ. Je však naděje, že na podzim při volbách bude možno při volbě do parlamentu zvolit nestraníky. OBRODA DUCHA DEMOKRATISMU POMOCÍ NEKOMUNISTŮ Spoluúčast nekomunistických složek na správě národa — povolená v rámci socialismu — se rozvíjela velmi opatrně a s nedůvěrou. První z nich snad byli zahraniční vojáci ze západu, po nich vězni z poúnorových politických procesů. Sokol, Skauti, katolická církev a čs. lidová strana. Lidová strana, vedená smutně proslulým páterem J. Ploj- harem, byla držena pod dozorem až do poslední chvíle, kdy Plojhar si vynutil alespoň ponechání funkce čestného předsedy, ale na nátlak komunistů samých, a za pomoci členů mladé generace lidové strany, byl konečně vypoklonkován. Mnohem odvážněji si počínali duchovní správci katolické církve, kteří od počátku se bez bázně hlásili ke svým právům. Velikonoce 1968 byly nejslavnostnější za posledních 20 let. Vedoucí silou byl biskup František Tomášek, který svoji osobní odvahou dával příklad ostatním bojovat za navrácení občanských práv. Velkou úlohu hrála též televise a rozhlas, které pořádaly pro posluchače diskusní večery a rozhovory. Navrácení 3 biskupů do jejich úřadů, zrušení omezení přístupu studentů do katolických seminářů, a návrat kardinála VĚSTNÍK • 5 [pageend5]dr. Josefa Berana do Prahy (za tímto účelem se nachází biskup Tomášek v Římě), jsou sliby, jež komunisté dali katolické církvi. Asi 1500 duchovních bude rehabilitováno a bude jim umožněno, aby se vrátili ze svého manuelního. zaměstnání v továrnách či v zemědělství^ do svých úřadů. Z biskupů jsou to Karel Skoupý z Brna, Štefan Trochta z Litoměřic a Josef Hlouch z Českých Budějovic. Druhou silnou složkou, jež by se mohla stát hybnou pákou mravní obrody národa i přes všechny pesimistické názory, je Sokolstvo. Před několika týdny se sešli bývalí sokolští pracovníci, kteří byli po únoru vyloučeni z veškeré činnosti, pronásledováni a žalářováni, a prohlásili v Praze, že zamýšlejí vrátit se do sokoloven a začít nový sokolský život, tak jak to napsal dr. Milan Machovec, světoznámý theolog, s nímž se komunisté rádi chlubili: “Sokol žije nesporně v paměti všech čestných srdcí a v podvědomí národa jako něco čistého, opravdového. — Ni zisk — ni slávu! Kde jsou dnes ti všichni náčelníci, vzdělavatelé, cvičitelé? Ti poctiví, nezištní, obětaví učitelé, kteří by i v těch uplynulých dvaceti letech byli dali socialismu vše, kdyby jim to bylo dovoleno. Mnozí zemřeli, nedočkali se. Ti, kteří se dočkali, zapomenete na sta křivd, jichž se vám dostalo? Odpustíte? Půjdete do středu socialistického života a naší velké demokratické obrody po sokolsku, bez výčitek a osobních rekrimi- nací? Masaryk se již vrátil. Jako velikán ducha a mravnosti. Vrátíte vy teď národu i Tyrše? Sokolovny? Ducha dobrovolnosti, bez níž není opravdu radosti? Já — neso- kol — bych chtěl nyní volat: Zdar příštímu všesokolskému sletu!” SVAZ POÚNOROVÝCH POLITICKÝCH VĚZŇŮ Koncem měsíce března se v Praze na Slovanském ostrově sešli političtí vězňové z poúnorových soudních procesů a ustavili prozatím vlastní celonárodní organisaci pod jménem Klub 231 (číslo znamená znění trestního zákona, dle kterého byli odsouzeni). Předsedou se stal známý a dlouho vězněný prof. Karel Nigrýn, jenž je znám mnoha bývalým vězňům dnes žijícím ve svobodném světě. Odvolali se na deklaraci lidských práv zahrnutou v chartě Spojených národů a uvědomili o tom gen. sekretáře U Thanta. Klub dále oznamuje, že: “Organisace se rozšíří do všech oblasti republiky okresními, krajskými i zemskými výbory. Nemá ovšem ani haléře a proto se obrací na podniky a jejich závodní výbory, které usilují o urychlení rehabilitace, aby je podporovaly finančně na konto 405-8888. Klub vyslal delegaci k presidentu republiky a požádá ho, aby uvažoval o povolání dr. Tržického do funkce generálního prokurátora. V telegramu prvnímu tajemníku ÚV KSČ A. Dubčekovi shromážděni vyjádřilo uznání za jeho velké činy, jimiž vrací našim zemím důstojnost lidského života.” Tento článek byl uveřejněn v Lidové demokracii pod názvem: “Političtí vězňové do celého světa: — znovu důvěru v člověka.” ZVĚRSTVA STALINSKÝCH PROCESŮ V rámci rehabilitace všech politických vězňů od roku 1948 až do 1967 se žádá též rehabilitace popravených. Mezi nimi ovšem připadá též nevyjasněný případ Jana Masaryka. Po žádostech zaslaných organisacemi, spisovateli, novináři a studenty, dochází k pomalému objasnění. Závažným prohlášením je poslední zpráva uveřejněná v Rudém právu, že Jan Masaryk byl zavražděn za souhlasu K. Gottwalda tajnými sovětskými a čs. agenty. Smrt mnoha lidí, kteří byli s Masarykem v blízkém služebním styku, naznačuje, že byli odstraněni jako nepohodlní svědci. Filip Jánský popisuje v Literárních listech č. 4 shromáždění bývalých příslušníků zahraniční armády ze západu, kde se dovídal historie z čs. kriminálů za posledních dvacet let, kterými většina těchto bývalých vojáků prošla. Jánský píše: “Lidé byli přiváženi k “výslechům” jako dobytek s pytlem na hlavě. Byli poutáni řetězem na rukou i nohou, byli oslepováni žárovkami, byli honěni karabáčem, byli do umdlévání mláceni, byli jim vyráženy zuby, byla jim pálena kůže rozžhavěným železem, byla jim — po nasycení uzenými rybami a po umístění do silně vyhřáté místnosti — odpírána voda, byl jim násilím znemožňován spánek, lidé byli na dlouhé dny máčeni do vany napuštěné fekáliemi a močí tak, že jim vyčnívala jen hlava, byli šokováni elektřinou.” “Došel jsem k důvodnému podezření, že v padesátých letech byly u nás páchány justiční vraždy. Popravení byli předem učeni, jak odpovídat na kladené otázky (umíš — dostaneš nažrat, neumíš — dostaneš nakládačku), pro kritickou dobu před soudem byli dopováni omamnými jedy, aby byli povolni se ke všemu přiznat, dokonce požádat o zvýšení trestu nebo přímo o trest smrti.” “Dá mi někdo záruku, že něco podobného se u nás již nikdy opakovat nebude? Dá někdo nám všem záruku? Myslím, že bychom ji potřebovali. Nechtěl bych skončit v ruzyňské trestnici, v hradčanském “domečku” nebo Kounico- vých kolejích. Nechtěl bych skočit s okna, zmizet v cizině nebo v Dunaji. Nechtěl bych být nalezen oběšen ve Stromovce nebo otráven plynem doma. Nechtěl bych teď vůbec nijak zemřít, tyto dny jsou pro mne sváteční. Kdyby mi to však nějak nevyšlo, jeden nikdy neví, pak bych byl rád, kdyby si občas někdo na mne vzpomněl.” Jánský má na mysli zajisté různé sebevraždy spáchané i nyní v poslední době, a nevylučuje, že některé mohly být nebo budou jako sebevraždy předstírány. Bylo zjištěno, že mnozí, kteří vydali svědectví o zločinnosti některých bezpečnostních orgánů a dozorců věznic, dostali výhružné dopisy s vlastní fotografií “bez hlavy” s podotknutím, že takhle mohou skončit, budou-li ještě dále mluvit. Tisíce malých “Novotných” se drží zuby nehty v místech, kde se měli po 15 let dobře, a byli smetánkou společnosti. Najednou se má vše proměnit v nic pro nějakého Dubčeka, nebo bývalého třídního nepřítele? Zvláště na venkově je těžké donutit tyto malé stalinčíky k resignaci nebo vyklizení míst. Novotný a jeho skupina čeká na každý neopatrný krok, aby se dostala zpět k moci. Budou jim v tom pomáhat nejen hospodářské nesnáze, ale Moskva sama spolu s Ulbrichtem a Gomulkou. Tisíce aparátčíků se dnes hlásí jako zastánci demokracie — jak to napsal jeden ze spisovatelů, “máme více demokratů jak za Masarykovy republiky, kteří jsou ochotni být cokoliv, jen když zůstanou u koryta.” OPOZICE A EXIL Spisovatel Václav Havel se obírá problémem opozice v Literárních listech č. 4 a při tom dochází k závěru, že nelze dojít k plné demokratizaci v Československu bez řešeni otázky emigrace — čili exilu. Vyjímáme z jeho článku několik názorů: “Viděl-li mnohý nekomunista komunistický omyl už v době, kdy komunista neměl o jeho pomyslnosti ani tušení, je třeba mu to — aspoň přiznat, ať to je jakkoli nepříjemné; nejde-li to, pak to znamená, že komunisté jsou jistým zvláštním druhem nadlidí, kteří mají — z principu — pravdu i tehdy, když se mýlí, zatím co nekomunisté se — z principu —• mýlí i tehdy, když mají pravdu; za takové situace by ovšem nekomunisté byli bláhoví, kdyby se do čehokoli angažovali. Mají-li komunisté zaručeno právo na občasný omyl, musí mít nekomunisté zaručeno právo na občasnou pravdu; jinak to všechno nemá smysl.” “S tím souvisí problém československé politické i nepolitické poúnorové emigrace. Všichni tito lidé jsou dodnes chápáni převážně jako sbírka nepřátel země a lidu, přesto, že většina z nich se nedopustila opět ničeho horšího, než že už před dvaceti lety byla přesvědčena, že socialistickému systému by neměla být obětována demokracie. Mnozí z nich při tom emigrovali jen proto, že jim zde hrozilo vězení a persekuce, anebo prostě proto, že tu neměli možnost pracovat ve svém oboru; pokud odešli ilegálně, je sporné, zda to lze — z hlediska Deklarace lidských práv — považovat za zločin v podmínkách, kde legální možnost vystěhování ne- 6 • VĚSTNÍK [pageend6]CO PÍŠÍ Z ČESKOSLOVENSKA . . . Nevím, jak jsi informovaný o situaci u nás. Zatím to mně osobně připadá tak trochu jako “výměna koryt”, která už byla za dusivé hospodářské situace víc než nutná — jinak by to bylo s tím obrozením tak rychle určitě nešlo, tím jsem si jist. Hned se našli i mezi vysokými komunisty pritakávači, kteří opět změnili barvu jako chameleoni. Ale i tak jsou to sympatické změny — tisk už nepodléhá censuře, a to jsme především potřebovali. Útěk gen. Šejny do Spojených států — is plány rozmístění obranných systémů na hranicích a jinými dokumenty — urychlil pád bývalého presidenta Novotného. Nevím, zda u Vás nebude gen. Šejna vydávat své memoáry, materiálu má prý s sebou dost. Na okresních konferencích komunistické strany, ku kterým došlo, žádali lidé, aby dosavadní funkcionáři neprodleně odstoupili; všechny námitky a obvinění jim řekli přímo do očí. “Demokratizační proces” tedy doufejme opravdu začal, právě tak jako rehabilitace nevinně odsouzených. Volby mají být provedeny tak, že každý napíše svého kandidáta na lístek — již nebude předkládána připravená celá kandidátka předem “zvolených” tak jako tomu bývalo za celé komunistické éry — a zvolen bude ten, kdo bude mít nejvíc hlasů, což se u nás nedělo po léta. Jinak je nebezpečí, že by vše znovu upadlo do starých kolejí, neboť komunističtí potentáti by se znovu navrhli a zvolili sami — proto jsou volby odložené až na zimu a máme naději, že budou svobodnější a máme také větší naději na dosažení skutečných výsledků a úspěchu “demokratizačního procesu”, ve který přece jen pořád ještě věříme s pochybami. $ Celková situace u nás je teď víc než zajímavá. Tiskový zákon z loňského roku neobstál. Je u nás svoboda slova a hodně se diskutuje. Probíhají rehabilitační procesy a lidé se zmocňuje hrůza nad tím, co se z nich dovídají. Mně osobně nejvíc imponuje inteligence celého obrozovacího dění. Hovoří se vážně a otevřeně, poukazuje se na chyby a člověku je až úzko, když si uvědomí, s jak zastřenýma očima jsme žili, diví se, jak nás mohli tak otupovat zprávami, že všechno je dobré atd. Prešetruje se tragická smrt Jana Masraryka a novinami proběhla zpráva vyslovující domněnku, že nešlo o sebevraždu. Dostávají se na světlo věci, že člověku stydne krev. Nejvíc mne upoutal postoj mládeže. Do nedávna se o ní hovořilo jako o lhostejné generaci, kterou nic nezajímá. A je to právě mládež, která má dnes na celém dění u nás velký podíl. Snaží se hovořit do politiky, domáhá se spravedlnosti, obrození kultury, a to formou solidní a zasvěcenou. Nezůstává stranou, ale chce být naopak všude. Ve Slovanském domě byl v březnu večer s mladými. Mluvil na něm prof. Goldstücker, ministr Smrkovský, Jan Procházka a Pavel Kohout. Víc než hodinu před zahájením byl sál nabit a policejně uzavřen. Na podobné schůzce v Parku Julia Fučíka o týden později bylo asi 17,000 mladých lidí, kteří existuje. Dokud nebude vztah státu k této emigraci velkoryse revidován, nebude ani zde, mezi námi, situace zcela normalizována; patří přece k chloubě demokratického státu, že nemá na svém mezinárodním kontě položku emigrace.” KRUH NEZÁVISLÝCH SPISOVATELŮ Ustavil se dne 29. března 1968 při Svazu čs. spisovatelů jako volné sdružení těch členů, kteří nejsou členy KSČ. Posláním Kruhu je hájit zájmy nezávislých spisovatelů a prosazovat jejich nároky. Dále dát jim příležitost konfrontace mezi sebou — tak jak to dělají komunisté. Svaz spisovatelů nesdružuje jenom komunisty, i když to tak někdy na venek vypadá, a i když v něm mají komunisté — dík přijímacím podmínkám v letech stalinismu — většinu. Prohlášení pode- psalo zatím 58 spisovatelů. A. ŠALOMOUN. sem přišli sami a diskutovali o problémech republiky do 2 hodin do noci. Všichni začínáme věřit, že budou napraveny chyby napáchané za celou tu dobu, kdy jsme žili se zavázanýma očima. Lidé mají chuť dát republiku opět do pořádku a tak to snad všechno dobře dopadne. Lidé, kteří byli “dosazeni” na svá místa, je teď konečně musí opustit — všichni ti, kteří na svou funkci nestačili nebo se neosvědčili. Máme nového presidenta a stará vláda podala abdikaci. Státní prokurátor byl odvolán. Ve všech organizacích, závodech i ústředních orgánech dochází ke změnám. Vyjmenovat, by se toho dalo mnoho. Doufejme, že nám příští měsíce přinesou skutečnou demokratizaci, spravedlnost, a že svoboda slova už s námi zůstane trvale. ❖ * * Jak jsi jistě četla i ve Vašich novinách, probíhá u nás t. zv. obrodný proces, ovšem zatím jen teoreticky. Ve skutečném životě se nic nezměnilo, jen se uvolnila kritika a byla zrušena censura slova a tisku. Očekáváme další zvýšení cen a úpravu daní, mají být vyšší, což není právě dobrá vyhlídka. Skoro mne mrzí, že teď mám jet do ciziny, protože je víc než zajímavé sledovat zevnitř, jak náš národ otáčí svá návěští a ve velkém duchu — ale i zmatku — alespoň ústy svých mluvčích demokratizuje, rehabilituje a osvobozuje. I když mnohé zůstává, neplatí to o nesvobodě slova, alespoň tlachat teď každý může, co chce. Jistě také sleduješ zprávy o nekrvavých převratech u nás, opravdu se dějí, i když je provádějí včerejší tyrani a chameleoni. Ale i tak člověk shledává, že se Československo vrátilo po dvacetiletém vyhnanství do Evropy. Nemám čas všechno popisovat, situace je složitá, ale Bůh za ni zaplať. Televize a noviny jsou teď napínavé jako kšandy. $ Představ si, že já úplný politický ignorant, teď nemám na nic čas a ani nestačím sledovat všecko v novinách, rozhlase a televisi. V každém případě se nám všem lépe dýchá a doufáme, že všecko směřuje k dobrému. Hrozně se těším, že nám ta volnost projevu a všechno již zůstane, snad nejsem moc velký optimista. Víš, že se u nás už zase mluví Hezky o T. G. Masarykovi a že se hraje jeho píseň “Teče voda, teče . . .” * sS ❖ Jak jistě dobře víš, procházíme zde nyní obdobím, jaké jsme nepoznali celých 20 let. Ježto máte k dispozici zdejší noviny a přístup k tisku celého kulturního světa, máš možnost si udělat představu, oč jde. My čekáme a musíme čekat na příští týdny, až budeme jako občané více informováni, a uvidíme, jak se ten tak zvaný demokratizační proces uskutečňuje. Je možno říci, že se normálnímu občanu lépe dýchá, ale jsme teprve na samém počátku dění. Nepůjde to rychle, ani snadno. K tomu ještě přišla ta aféra s gen. Šej- nou, o niž jste u Vás asi zpraveni lépe než my tady. Musíme vyčkat vývoje událostí. ❖ ís ❖ Jistě také shledujete politické události u nás. Pokud nám naši novináři sdělují, jaký ohlas má současné dění v Československu u Vás, jste informováni celkem objektivně. Pro nás všechny je to téměř šokující, že je zrušena censura a že noviny píší téměř tak otevřeně, jako kdysi před 20 léty. Noviny jsou teď stále vyprodány, včetně Rudého Práva, které už rovněž přizvukuje. Samozřejmě, že každý uvažuje, zda a jak dlouho se to udrží. Ale kdyby se napravily jen ty křivdy na nevinných lidech, na obětavých bojovnících za svobodu, už by to stálo za to. Teď teprve čas jen letí. * * * To se ještě u nás neděly tak veliké věci a jistě jsi velmi překvapen, když čteš naše noviny. Denně jsem měla ucho prilipnuté u bedynky a četla noviny od A až do Z. Nyní se mi zdá, že už toho mluvení máme trochu mnoho' na tak malý národ a že by se mělo něco dělat. Hrůza mne jímá, když čtu případy, kdy jsme si brali vzor z Gestapa. To jsem VĚSTNÍK • 7 [pageend7]vždycky na celý den vyřízená. Dvacet let jsme za oponou a nyní všichni věříme, že se to změní a že konečně budeme dýchat zdravý vzduch. Jistě všechno sleduješ s dychtivostí a proto se snad nemusím ani mnoho rozepisovat. Nebude to dlouho trvat a podebatujeme si osobně — co na to? * * * Totiž ten obrat se děje ve všem — velmi mnoho se mění v naší republice, byl bys z toho všeho velmi překvapen, tak jako jsme my všichni. Nevíme však zatím, zda se to skutečně obrátí v náš prospěch. Hlavně však, že už se nemusíme bát něco říci. * * * V roce 1948 se vychloubali, jak potřeli všechnu reakci v našem státě. A za 20 let trvání jejich vychvalovaného socialismu jim vyrostla v jejich vlastních řadách reakce nová. Teď jsme opravdu zvědaví, jak bude dál,zdali se zase po čase nedostaneme tam, kde Jsme byli. * * * Teď se u nás rozhýbaly i politické události — boj za demokratizaci, atd. Věříme, že se toho hodně zlepší a že se bude volněji dýchat. Bylo to už opravdu zapotřebí. * * * Zajisté, že také čtete nebo posloucháte o nás v Československu, co se u nás teď právě děje, opravdu jako bychom se probouzeli ze začarovaného zámku, všechno se najednou probouzí k novému životu. Panuje taková radostná optimistická nálada, jako když byla v roce 1918 vyhlášena první republika. Noviny mohou psát všechno, co dříve nesměly; můžeme všechno svobodně mluvit, všechno jakoby se probudilo kouzelným proutkem. Oslava 28. října v Chicagu Na schůzi svolanou legionáři dne 22. dubna se sešlo mnoho zástupců krajanských i exilových organisaci, což nasvědčuje, že je mezi námi přání po společné jednotné oslavě národního čs. svátku. Schůzi zahájil vřelým proslovem br. Antonín Hruška, předseda ústředí čs. legionářů, který vzpomenul válečných let a vzniku legionářské organisace. Zvoleni tito úředníci: předseda, br. Frank Vodrážka, předseda ČSA; místopředsedové, br. Anton Hruška za legionáře, br. James Čihák za Sokol, a br. Štěpán Papánek za oblastní výbor ČSNRA; tajemníci, br. Frank Jelínek a Dr. Antonín Hřebík; pokladník, br. Strejc. Znovu zdůrazněno, že 28. říjen se koná za spoluúčasti všech krajanských demokratických spolků, v čele s ústředím čs. legionářů, a to v Sokole Havlíček-Tyrš, dne 27. října. Nová sbírka kuchařských receptů Ženská rada, odbočka v Toronto, zapojena do práce Československého národního sdružení, vydala před časem velice úhlednou a praktickou knížku receptů v anglickém vydání. Čistý výtěžek bude věnován na pomoc uprchlíkům. První vydání receptů na pečivo je rozprodáno. Nová knížka CZECHOSLOVAK RECIPES, o 36 stranách, obsahuje přes 60 receptů pro přípravu polévek, zelenin, mas atd. Cena $1.25. Možno si objednat poštou u Ruth Petříčkové 83 Vaughan Road — Apt. 6 Toronto 10, Ont., Canada nebo také v úřadovně ČSNRA, 4125 W. 26th Street, Chicago, Illinois 60623. PANORAMA Vyplnil jste již dotazník a zaslal do Rady, abychom mohli upravit Váš životopis, dějiny záslužné krajanské organisace? Neodkládejte! Napište! Vyžádejte si brožuru o Panoram,, pro své přátele. Z OBLASTÍ A ODBOČEK CHICAGSKÝ OBLASTNÍ VÝBOR Na předminulé schůzi dne 27. března konala se volba úředníků. Br. Břetislav Vaněk, který již léta zastával úřad předsedy, se omluvil, že ze zdravotních důvodů mu není možno letos nominaci přijmout. Ses. Pavla Janečková se též omluvila, že jí není možno zastávat úřad, kterému se dlouhá léta věnovala. Dále se omluvili bří. Chalupa, Dellin a Bárta. Zvoleni byli: předseda br. Štěpán Papánek z odbočky Jan Kollár: mistopředsedové br. Oskar Pejša a František Kalkus, tajemník Stanislav Brym, zapisovatel Cyril Příkaz- ský, ůčetní-pokladník Miroslav Mejzr. Na následující schůzi dne 17. dubna v Sokole Havlíček- Tyrš uvedla ses. Vlasta Vrázová nové úřednictvo. Poděkovala vřele odstupujícím za dlouhá léta služby v oblastním výboru, např. br. Břetislav Vaněk a ses. Pavla Janečková jsou činni od začátku založení oblastního výboru ČSNRA. Nové úřednictvo složilo slib a jejich jménem promluvil br. Papánek. Za oblast byli delegováni Vlasta Vrázová, František Kalkus a Karel Kohler Rausch, aby se zúčastnili zahajovací schůze, kterou svolává Ústřední výbor čs. legionářů na pondělí večer, dne 22. dubna do Mid America banky v Ciceru. Legionáři vyzvali všechny krajanské organisace, aby vyslaly delegáty a spojily se v jednotnou slavnostní manifestaci k oslavě 50. výročí založení Československé republiky. Bylo rozhodnuto na výroční schůzi oblastního výboru ČSNRA, že se plně zapojí se všemi odbočkami do této velké krajanské akce k oslavě 28. října. ODBOČKA “28. ŘÍJEN” Zápis z valné hromady ze dne 5. ledna v Lincoln Federal Savings and Loan. Předs. Tom uvítal přítomné a ve stručném projevu zdůraznil, že jsme spolkem americkým a stanovy nám ukládají především péči o poměry v Americe. Při pozorování jevů, které se ukazují na ulicích našich měst v podobě demonstrací a v podobě bouři na universitách ve jménu rasové rovnoprávnosti nebo úsilí po míru poznáváme, že inšpirátori usilují o něco jiného a usvědčují se, že stojí v cizích službách a nikoliv ve službách Ameriky. Jsou tyto akce o to nebezpečnější, oč větší podporu získaly od politiků a opor- tunistů. Jde o úpadkové zjevy americké demokracie nebo o její únavu. Jsme za jedno s presidentem a budeme ho podporovat; “nechceme boj a nechceme mír za každou cenu”, ale chceme mír důstojný a spravedlivý se zachováním úcty k U.S A., a chceme boj za každou cenu proti rozvratu v této zemi, chceme rozhodný boj proti rozpínavosti světového komunismu, ať je ve Vietnamu, nebo u San Franciska. Zkušenost stará nás naučila věrnosti k demokracii. Pak podal předseda zprávu, ve které pravil: splnili jsme úkoly, které jsme si vytkli. Pořádali jsme několik účelných akcí, politického a společenského významu. Byla to ukázka poměrů doma, sokolský slet spojený s návštěvou světové výstavy v Montrealu a konečně důstojná politická manifestace 28. října. Pracovně jsme se zabývali organisaci v 10 schůzích. Za nepřítomnou jednatelku podal zprávu organisační. Pokud jde o akci “Panorama” uvedl, že bude lépe, když se bude o tuto akcí odpovědně starat referent místo kolektiv a požádal o předložení návrhu. Br. L. Pejša navrhl za referenta “Panorama” br. Lad. Kruncla, což bylo jednomyslně přijato. Sestra Bož. Riedlová podala zprávu pokladní a uvedla: do 31. prosince 1967, bylo přijato $425.67, vydáno $276.58, zůstává na hotovosti $149.09. Revisor účtů br. Jul. Lettrich prohlásil, že shledal účtování za správné. V druhé části programu valné hromady byli zvoleni činovníci: Čeněk Tom, předseda; Frant. Kalkus, místopředseda; Václav Ševčík, místopředseda a jednatel; Bož. Riedlová, po- 8 • VĚSTNÍK [pageend8]kladní; Jos. Fast, Osk. Pejša, Jos. Bárta, Jan Juna, za členy výboru; Lub. Pejša, zapisovatel; Lad. Kruncl, Jul. Lett- rich, revisoři účtů; Jar. Zástěra, kulturní referent; Fr. Kal- kus, Jul. Lettrich a Lub. Pejša, delegáti do oblastního výboru. Ve třetí části pořadu výroční schůze o příští činnosti bylo pojednáno: 1) o návrhu na změnu stanov, což bylo jednomyslně schváleno a předloženo ve smyslu stanov předsednictvu, 2) o zamýšlené varovné demonstraci “25. února 1948”, smutného výročí v Československu, 3) o likvidaci našeho zájezdu do Montrealu, 4) o realisování usnesení správního výboru odbočky v Potters Lake v r. 1966, o uspořádání jubilejní oslavy 28. října v letošním roce. Usnesení výboru před dvěma roky, bylo doplněno všeobecným zájmem, aby jubilejní oslavu pořádaly všechny české a slovenské spolky spolu s čsl. legionáři, 5) o oslavě ve Washingtoně, k jejíž organisaci navrhl L. Pejša zájezd letadlem a uvolil se opatřit potřebné informace, 6) o zapojení odbočky ku snahám České útulny. Po všeobecné rozpravě o uvedeném programu byla schůze v 10:15 hod. ukončena. Franta Kalkus, místopředseda. ODBOČKA MISTR JAN HUS Odbočka konala svou řádnou schůzi v úterý dne 26. března za pěkné účasti členstva. Po projednání obvyklých spolkových zpráv byla menší vzpomínková oslava, na které bylo vzpomenuto narozenin presidenta Masaryka a tragické smrti jeho syna Jana. Došly noviny z Československa, z kterých bylo přečteno několik úryvků, na které byla navázána čilá debata. Byl zvolen zástupce na sjezd ČSNRA a odhlasován dar odbočky Radě, který zástupce předá na sjezdu. Byly již učiněny návrhy na letní výlet odbočky, který se bude pořádat asi počátkem července. ODBOČKA “DR. MILADA HORÁKOVÁ” Schůze odbočky se konala 28. března v Moravském domě. Krásné jarní, skoro letní počasí mělo příznivý vliv na počet účastníků schůze; přišlo jich opravdu hodně. Schůzi zahájil předseda odbočky br. Kratochvíl v 8:15 hod. večer. Uvítal přítomné, členy, hosty a účastníky zájezdu na Floridu. V úvodní řeči nastínil, jaké se konají přípravy k oslavě 50. výročí získání československé samostatnosti a ustavení Československého státu. Zmínil se o současných událostech v Československu a řekl, že je jistě namístě je vítat, ovšem že národ doma zatím nemá mnoho důvodů k oslavám, žije- li v tak neurovnaných poměrech za komunistického režimu, kdy komunističtí vůdci svalují vinu jeden na druhého. Dodal, že oslavy výročí roku 1918 budou též oslavou pomoci a práce československé Ameriky, kterou významně podpořila osvobozovací akci T. G. Masaryka. Oslavy budou probíhat ve Washingtonu, D. C. ve dnech 18., 19. a 20. října. V hodnotném uměleckém programu bude účinkovat pravděpodobně i Rafael Kubelik. Přihlášky k účasti na washingtonských oslavách je nutné podat co nejdříve, neboť je třeba provést reservace v hotelech — v zájezdových busech, či v letadlech. Podrobnosti budou uveřejněny v tisku. Dále br. Kratochvíl účastníkům připomněl poslání krajanské kroniky Panoramy a vyzval je. aby své příspěvky zaslali do úřadovny ČSNRA bez dalšího oddalování. Pokud by si někdo se sepsáním svého životonisu či historie nějaké organizace nevěděl rady, v úřadovně mu rádi pomohou ji připravit. Záznamy o činnosti českých a slovenských přistěhovalců do Spojených států budou historickým dokladem o tom, jak naši krajané přispěli k budování Ameriky — a to ve všech oborech, neboť byli jak dobrými hospodáři, tak řemeslníky či odborníky, a bylo mezi nimi i hodně lidí studovaných. Panorama vyjde v angličtině, ale příspěvky je možné zaslat úřadovně i v češtině, udělají sami překlad. Br. Kratochvíl se pak vrátil k podrobnějšímu rozboru událostí v Československu, k útěku generála Šejny do USA s čs. vojenskými tajnými doklady, odstoupení čs. státního ná- vladniho Kudrny, který má na svědomí sta a sta nevinně odsouzených k smrti, a k volbě nového presidenta. I když se zatím ještě není možné radovat z konkrétních změn v ČSR, které by znamenaly návrat k demokratickému zřízení státu, těšme se z toho, že protesty studentstva, spisovatelů i dělníků ukázaly celému světu, že se československý lid domáhá s pevnou rozhodností změny politického kursu a nápravy křivd a bezpráví. Volání po svobodných volbách je stále silnější — je otázkou, zda Československo, které nepochybně patří do zájmové sféry Moskvy, je bude moci časem uskutečnit. Ze srdce bychom si to přáli. Projev br Kratochvíla upoutal pozornost všech posluchačů a vzbudil opravdový zájem. Bylo třeba zvolit zástupce odbočky na sjezd ČSNRA, který se bude konat 27. a 28. dubna. Dán návrh, aby na sjezd byla delegována ses. Janoušová. Návrh byl souhlasně přijat. Tajemnicí odbočky Ludmilou Kosovou byl přečten protokol z minulé schůze a také pozdravný dopis od členky sestry Her. Ondrušové. Ses. Bož. Janoušová vyprávěla zážitky ze zájezdu na Floridu, zmínila se též o nepříznivém, chladném počasí, z něhož účastníci zájezdu nemohli mít příliš velkou radost. Pokladník br. Vaněk dává návrh, aby — jak je zvykem — bylo darováno sjezdu ČSNRA $200.00. Návrh odhlasován. A pak byla na programu slunná Florida v obrázcích br. Jančíka a ses. Benešové. Obrázků bylo na 300 a ukázaly přítomným a hlavně účastníkům zájezdu připomněly krásy Floridy a celý zájezd. Umělecké záběry z Winter Parku a z domu a zahrady Albína Poláška, sochaře českého původu, obrázky ukazující jeho díla a hodnotu jeho uměleckého odkazu vyvolaly všeobecný obdiv. Leckdo z přítomných si řekl: Škoda, že jsem na zájezd též nejel. Schůze skončila po přátelském popovídáni v půl jedenácté. Ludmila Kosová, tajemnice. ODBOČKA ST. PETERSBURG, FLA. Odbočka vysílá do sjezdu br. Jos. Průchu a býv. předsedu br. Jas. Novotného, aby podali zprávy za prosperující odbočku a zúčastnili se jednání. Br. Albert p. Kalabza, čestný předseda odbočky, dal uveřejnit obsáhlou zprávu o koncertu československé hudby v Williams Parku, na kterém přednášeli o Československu senátor Roman L. Hruška a tajemník ČSA z Chicaga, br. James V. Krákora, člen předsednictva ČSNRA. Zpráva byla uveřejněna v St. Petersburg Times, dne 31. března a zahrnovala stručný přehled událostí od r. 1948, kdy Československo bylo násilím převzato komunisty. Odbočka vyzývá krajany k účasti a oznamuje, že v St. Petersburg Times budou uveřejňovány zprávy o příštích zábavách odbočky. Doporučuje též některé naše publikace, hlavně náš měsíčník The American Bulletin, který je zasílán členům Rady neb za předplatné $2 00 ročně. ODBOČKA ČESKÁ KALIFORNIE Výroční schůze se konala 4. dubna 1968. Zvolený výbor se skládá: A. Šalomoun, předseda, S. Jančík, místopředseda, A. Hering, tajemník, C. Příkazký, pokladník, zástupce do oblasti V. Hesoun a jeho náhradníkem S. Jančík. Delegátem na sjezd ČSNRA v dubnu t. r. byl jmenován V. Hesoun, zástupce A. Šalomoun. Na schůzi byl též promítán krásný film z Israele a Persie od br. Vojtěcha Svobody, jakož světelné obrazy z korunovace perského šacha. Schůze byla na poměry dosti navštívena. Odbočka ztratila dalšího člena po Voj. Majerovi, a to dlouholetou a zasloužilou pracovnici ses. Julii Špirocho- vou. Čest jejich památce! VĚSTNÍK • 9 [pageend9]Z VÝCHODNÍ OBLASTI ČSNRA V NEW YORKU Na 20. dubna svolali legionáři do Sokolovny v New Yorku schůzi zástupců všech spolků a Národní rady za účelem projednání a schválení programu oslav 50. výročí vyhlášení samostatnosti Československa. Sešlo se jich hodně. Výzva byla zveřejněna v rozhlase, v krajanských novinách a kromě toho br. Babinec uvědomil všechny spolky zvláštním dopisem — pokud získal jejich adresy. Byl zvolen výkonný výbor — t. j. předseda a 3 tajemníci — Dr. Mrázek za slovenskou část, br. Babinec za Podkarpatské Rusy a br. Soumar za českou větev. Předsedou byl zvolen legionář z druhé světové války, br. Tonek Bartoš, energický a statečný člověk. Jeho dobrodružnou kariéru v Anglii za války — a pak jako parašutisty na Moravě před koncem války, popsaly před časem New Yorské Listy; bylo to poutavé čteni. Za místopředsedkyni zvolena sestra Marie Václavková, vdova po francouzském legionáři a jedna z našich nejlepšich národních pracovnic už z dob první světové války. Jsme všichni shodni v tom, že ať už se stalo po Mnichově cokoliv, my chceme vzpomínat Československa tak, jak vzniklo za Tomáše Masaryka r. 1918. Že legionáři mají býti vedoucí silou v této naší národní činnosti jest vítáno všemi složkami naší krajanské obce. Však to byli oni, kteří se nejvíce zasloužili o osvobození našich národů a my ostatní rádi věnujeme toto čestné místo jako symbol uznání té hrstce zbylých, kteří jsou dosud mezi námi, a památce zemřelých, i těch — kteří už 50 let tlí v zapomenutých hrobech na všech bojištích první světové války. Musím znovu konstatovat, že všichni přítomní byli ochotni spolupracovat, aby tento jubilejní rok, tak důležitý v historii Čechoslováků, byl opravdu památným. Zvláště i proto, že i národ doma tak krásnou revolucí ducha vítězí vymaňuje se z područí barbarského komunismu. Přítomen byl též pan Frant. Švehla, vydavatel našich Amerických Listů. I on je ochoten spolupracovat ve svých novinách pro úspěch těchto památných oslav a jeho úloha, jedna z nejdůležitějších, je námi všemi vřele oceněna. Abych se zmínil krátce o podnicích, které máme na programu — je to “Štefánikův den” — první sobota v květnu, u pamětní desky dole v městě New Yorku. ‘‘Československý den” 30. května, kdy pochodují českou čtvrtí školy, Sokol, sportovci i ostatní organizace, se má proměnit v jakousi manifestaci v rámci oslav 50. výročí — za účasti všech spolků — hudby atd. Pak je to koncert Rudolfa Firkušného v “Carnegie Hall” a ovšem i oslava 28. října v Sokolovně v New Yorku. S radostí pozorujeme — a to už od loňských oslav 28. října — nebývalou účast našich krajanů. — Památka narozenin T. G. Masaryka 10 března byla též, jak už oznámeno v minulém Věstníku, daleko mohutnější než minulá léta. Program byl velmi pěkný a učitelka české školy pí. Jarmila Uhlířová měla míti slavnostní proslov, ale mluvila více ku svědomí a krajanským srdcím. Krásná řeč •— škoda, že je nemohli vyslechnout všichni naši lidé — zde i doma. Ta naše učitelka je vzácná žena, takový typ jako ti buditelé-vlastenci na začátku minulého století, kteří v době temna burcovali a probouzeli národ k lásce k vlasti a českému jazyku. Pí. Uhlířová vyučuje děti ve škole a s těmi odrostlejšími hraje divadla. A srdce našince zaplesá, když vidí ty pěkné, zdravé — už tady v Americe vyrostlé mladé lidi a slyší mluvit a zpívat česky — a i ten někdy trochu nečeský přízvuk je líbivý. A že mluvím o divadle, je třeba se také zmínit, že v rámci oslav 50tiletého trvání republiky a lOOletého založení Národního divadla v Praze, skupina Jana Snížka sehrála veselohru “Noc na Karlštejně”. Roztomilá hra byla provedena dokonale. A zase — světe žasni! — plný sál — skvělý úspěch. Frank Havlík. ODBOČKA WASHINGTON, D. C. Jarní ples Majales v sobotu, dne 4. května, Shoreham Hotel ■— Palladian Room. Náš společenský a kulturní život ve Washingtonu je uspo10 • VĚSTNÍK kojivě živý a stále více Američanů se na něm podílí, mnohdy i spolupracují. Nyní je před dveřmi vrcholná renresentační společenská událost — náš jarní plecs MAJALES. Právě jste dostali úhledné pozvánky — Majales je jedním z podniků jubilejního roku k oslavě padesátiletí Československé republiky. Dobře projděte seznam čestných hodnostářů a patronů. Není-li to vynikající společnost? A v plesových výborech další řada milých jmen našich bratří a sester — celá naše krajanská obec, všechny organisace, všichni přední pracovníci tvoří početné komitéty. Vysoký humánní účel, jemuž je Majales 1968 věnován — pomoc Americkému fondu pro čs. uprchlíky — získal pro Majales vybraný patronát. A velevýznamné jubileum 50 let Československa, které nás všechny sbližuje a sjednocuje, dojista pomůže učinit z naší vrcholné společenské události také rekordní celokrajanskou schůzku. Nikdy jindy se ne- shromáždíme v takovém počtu v tak slavnostní příležitosti a v tak elegantním prostředí. Zajistěte si pro sebe a své přátele stůl (10 osob), nebo místa s udáním s kým byste chtěli být usazeni. Neodklá- dejte svou objednávku — usnadní to vaše přednostní umístění. Palladian Room má jen 300 míst a již mnoho stolů je zamluveno — hlavně pro vzdálené hosty. .— Očekává vás nejen vybrané menu proslulého hotelu, ale i další překvapení, jež jsme slíbili neprozradit předčasně. Za to naopak upozorňujeme na to, že noviny projevily živý zájem o plesové přípravy a ve společenské příloze Washington Post i jiných listů najdete o nich ilustrovanou zprávu. Rok od roku je Majales krásnější — dojista jubilejní letošní ještě všechny překoná. Účast vaše a vašich přátel k tomu mile přispěje. Vyžádejte si další pozvánky pro své přátele u Mrs. Bráno Lajdové! Zdar MAJÁLESU 1968! Rozhovor s Jostenem z Londýna v úterý, dne 7. května, v 8 hod. večer v Public Library, 5501 Massachusetts Ave. ODB. SLOVENSKÉ NÁRODNÍ POVSTÁNÍ, PORTLAND, OREGON Po kratší přestávce svoláváme zase členskou schůzi na sobotu, dne 27. dubna, o sedmé hodině večer do Community Room v budově Portland Federal Savings banky, která se nalézá na rohu 102. Avenue N.E. a Wasco Street. Místnost je vhodná pro naše schůze a je tam také dostatek místa k parkování. Máme připravený bohatý program. Budeme promítat dva české krátké filmy. Dále sl. Marie Nováková, která získala v operní soutěži stipendium za účelem studia zpěvu v Praze a ve Vídni, slíbila, že nám zazpívá árii z Prodané nevěsty. Máme se tedy na co těšit, až uslyšíme zpěv naší nadané umělkyně. Členové, kteří zastupují náš spolek na společné schůzi všech českoslove nských spolků v Oregonu za účelem přípravy vzpomínkové oslavy padesátiletého výročí založení Čsl. republiky, vám podají zprávu o dosavadním průběhu jednání. Můžeme již nyní říci, že jsme pokročili dosti daleko v přípravě slavnosti a že bude záležet na vaší spolupráci, aby slavnost vyzněla skutečně manifestačné a representovala plně význam československé menšiny v Oregonu. Vítali bychom, kdybyste sami přišli s nějakým návrhem jak vyplnit program této slavnosti. Po schůzi bude podávána káva a zákusky, které připraví naše členky. Slibuje proto tato schůze býti zajímavou po všech stránkách. Doufáme, že se pro tento večer uvolníte a že se sejdeme při společné besedě. Dr. Leopold Pospíšil, předs. John Martin, jednatel. [pageend10]OBLASTNÍ VÝBOR MICHIGAN V neděli odpoledne, 7. dubna, konána celostátní schůze v ZČBJ budově v Owosso za dosti dobré účasti zástupců a zástupkyň našich organisaci. Zastoupeny byly odbočka v Owosso, řády ZČBJ v Detroit, Owosso a Bannister, řád Havlíček Č.S.A. v Detroit, Sokol Detroit. Odbočka v Detroit, ač z úředníků nemohl nikdo přijet, zastoupena byla zástupci za Sokol a řád Detroit ZČBJ, kteří vzali na sebe uvést opět v činnost nejstarší pomocnou naší organisaci ve státě, která následkem onemocnění a úmrtí činných pracovníků, poslední dobou byla nečinná. Ve schůzi byly projednány došlé dopisy od poslední schůze, podány zprávy za odbočky a spolupracující organisace, zprávy úředníků Oblastního výboru, důkazy, že se v pomocné a národní práci stále pracovalo. Projednány byly plány na podzim v Owosso a apelováno, by i v druhých osadách oslavy byly konány. Dále bylo apelováno, aby byla zasílaná rodinná data do Panoramy. K dostání jsou formuláře ku vyplnění a zaslání Národní radě do Chicaga. Ve volbách pro rok 1968 učiněny některé změny, věříme, že pro dobro. Předsedou zvolen byl zástupce řádu Detroit ZČBJ, mladý bratr Martin Zubatý, dobře zapracovaný v našich řadách. I. místopředsedou znovuzvolen br. Anton Čech z Owosso, H. místopředsedkou zvolena sestra Věra Martinková z Bannister. Tajemníkem znovuzvolen Anton Benesh, účetníkem-pokladníkem čilý pracovník z řádu Michigan ZČBJ v Bannister, br. Eddy Fomůsek. Ač staří úředníci žádali, aby jiní převzali úřady, skoro aklamačně byli znovuzvolení. Volby však byly hladké a nadějné. Zástupci na sjezd Národní rady 27. a 28. dubna jsou za Oblastní výbor bří. A. Čech a Jan Sklenář co členové Výkonného výboru, dále za odbočku Owosso zvolen byl A. Benesh a odbočka Detroit zvolí si zástupce po návratu zástupců do Oblastního výboru do Detroit. Finanční zpráva ukázala celkovou hotovost $82.31, vydáni $32.42, zbude $55.89. Národní radě zasláno $24.00 za organisace v Oblastním výboru zastoupené. Schůze byla dobře vedena a přináší dobré naděje v práci další. ODBOČKA V OWOSSO, MICH. Americké sdružení Masaryk v Owosso konalo svou schůzi též v neděli, 7. dubna, v ZČBJ budově za dobré účasti členů a členkyň. Podány zprávy za 1967 a plány na podniky tohoto roku. Zapisovatelem schůze, za nepřítomnosti tajemníka br. Winklera, zvolen schůzi A. Benesh. Sestra Čechová, pokladnice odbočky, podala podrobnou zprávu přijmu a vydání za rok; obrat skoro tisíc dolarů. Podniky odbočky přinášely dobré příjmy a prodej knih Progressive Czech a pamětných známek století Sokola též. Na darech Národní radě, American Fundu, Radě československých žen, na podporu uprchlických rodin a dary dané místně dobročinným organisacím a v podpoře společné národní a kulturní činnosti byly značné. Usneseno ve schůzi předat Národní radě na sjezdu $100 dále dar $25 pro zakoupení potřebné léčebné profesy pro nemocnici v Corunna; odbočka žádána dopisem o příspěvek, ježto cena je přes £600. Dále pro budovu ZČBJ, do kuchyně na zařízení dar asi $25. Jistě záslužná a potřebná činnost. Volby na rok 1968 přinesly některé změny. Předsedou znovuzvolen, po delším jednání, zasloužilý předseda odbočky od počátku, br. A. Čech, i přes jeho námitky, že by mohl zase někdo jiný atd. Místopředsedou zvolen byl známý pracovník v celém okolí středního Michiganu, br. M. J. Martinka z Mannister. Tajemníkem zvolen, též po delším jednání, pisatel br. A. Bene sh z Ithaca, nový člen odbočky. Ač namítal, aby někdo z místních lidí si úřad tento vzal, byl zvolen aklamačně. Účetnicí-pokladnicí zvolena opět sestra Štěpánka Čechová, které vzdány díky za dobré vedení knih odbočky po všechna ta léta a správnost účtování. Schůze dále jednala podrobněji o plánovaných oslavách 50 roků založení Československé republiky, kteréž budou odbočkou konány v říjnu v Owosso. Přednesena byla řada námětů, jak nejlépe podnik ten, dosti rozsáhlý pro celý střední Michigan, založiti a bude svolána schůze odbočky brzy ku vypracováni podniku. Také apelováno, aby byla zasílána data rodin našich lidí do Panoramy, dějin, které Národní rada vydá k poctě 50 let osvobození staré vlasti. Čas je krátký a formuláře jsou stále po ruce u úředníků odboček. Schůze byla navštívena, tak jako předcházející schůze Oblastního výboru, mnoha známými pracovníky a hostem z Če skoslovenska, nyní na návštěvě v U.S.A., slečnou Marii Popelkovou, zaujatou naší kulturní a národní činností. Schůze skončena po páté hodině poděkováním br. Čecha všem za účast a jednání. Odešla dobrá žena Smutnou zprávu jsme obdrželi z Detroit, že zemřela po delší nemoci známá a vlastenecká žena, sestra Mildred Tur- sicová. Zemřela 20. března, pohřeb se konal za silné sněhové bouře v sobotu, 23. března. Narozena byla 27. ledna 1889 v Zábřehu na Moravě a v této zemi dlela od mládí, nejdříve ve státu Pennsylvania a od let dvacátých v Detroi- tu. Odchodu želí její věrný manžel br. Frank Hursic a tři dcery a jejich rodiny. Sestra Tursicová, spolu s manželem Frankem byli dobří podporovatelé a pracovníci v našem národním, kulturním a pomocném dění v Detroit. Byli po celou dobu druhé války členy a pracovníky Českého národního sdružení a od založení odbočky Národní rady v Detroit členy a stálými pracovníky. Záslužná činnost zesnulé se projevila i v pěveckém sboru Praha, byla stálou členkou Sboru Přibyslava Dennice, JČDaP,. Byla s manželem a dceruškami dobrou pomocnicí na našich podnicích, vždy veselé a upřímné myslí a vlasteneckého přesvědčení. Rodině naši zasloužilé a milé sestry vyslovujeme tímto upřímnost soustrast. A. Benesh. ZE SPOLEČENSKÉHO ŽIVOTA ODB. T. G. M. V LOS ANGELES, CALIF. , Koncem měsíce dubna se sjedou delegáti ČSNRA v Chicagu, srdci české Ameriky, na svůj sjezd, aby projednali celou řadu otázek rázu organisačního a položili společně základy k důstojným oslavám 28. října 1968, svátku republiky, jež po všech neklidných a nesnadných letech, jež jsou za CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61st Court, Cicero, III. 60650 VĚSTNÍK • 11 [pageend11]námi, dosáhne věku padesáti let. Také naši dva delegáti z Kalifornie se zúčastní prací sjezdových, podají zprávy o činnosti krajanů na západním pobřeží Spojených států a o přípravách k oslavám výročí obnovení naší národní nezávislosti před padesáti lety v této části Unie. Doma ve vlasti došlo k řadě změn; i když my, kdo známe ty, kdož tam dosud vládli nebo vládnou, přijímáme zprávy amerického nebo světového tisku s jistou opatrnou reser- vovaností, potěšilo nás to, že se provětralo, pootevřela okna a snad i dvéře do svobodného světa a lidé doma nejen po letech svobodně vydechli, mohli svobodně promluvit ve veřejnosti i v soukromí a nejeden z nich i v dopisech, které dostáváme. , Dali jsme průchod této radosti i společenským podnikem, prvým svého druhu v Los Angeles, kabaretním večerem, jak jsme je znávali z domova. Od 5. hod. odpoledne se nám do Sokolovny sjížděli krajané z dalekého okolí, aby společně po našem povečeřeli, popovídali si, noví se poznali s těmi, co jsou tady už dávno a brzy nebylo v okruhu Sokolovny volného místa na parkování přečetných automobilů. A pak se naplnil sál Sokolovny do posledního místa. Je pak samozřejmé, že před sálem zcela vyprodaným se rozehrálo na jevišti pásmo tak zábavné a veselé, jakého tu nepamatujeme. Hlavní zásluhu o úspěch večera měl ovšem Toni Šura, kolem něhož všichni naši staří známí umělci, ať herci, tanečníci nebo zpěváci obou rodů, vydali ze sebe všecko a těžko by se dalo posuzovat, kdo z nich byl nebo byla lepší. Souhra byla dokonalá, režie perfektní, byl to večer radosti a dokonalého veselí, v němž, jak vtipně sestavená pozvánka, dílo Karla Finka, slibovala, bude likvidován smutek a špatná nálada a nastolena veselost. Režii měl Jiří Peřina, jehož tento týden dvakrát uvidíme na zdejším televisním vysílání a hudební doprovod obstaral hudební skladatel Eduard Ingriš. Obdivujeme právem všechny účinkující, kteří po několika málo zkouškách, dovedli překonat všechny potíže, museli vystoupit na jevišti ne právě dost velkém pro tento podnik, bez pohodlí šaten a ostatních podmínek, které jsou nutný pro klidný a dobrý výkon herecký. I tak však vedle umělce, jakým je ne sporně Toni Šura, herec z povolání a nová tvář mezi námi, který dovede snadno rozehrát všecky rejstříky svého umění i bez mikrofonu, znamenitý byl výkon na ústní harmoničku a “hubofon”, se krásně hrálo i tak zkušeným a ostříleným účinkujícím jakým je Karel Fink a ostatní. Dámy byly roztomilé, Yvona Čermáková, Marta Vodová, Jarmila Vrbová se líbily, bylo tak proč a zpěvem, tancem a vším “tím ostatním” soustředily na sebe právem zvláštní pozornost pánského obecenstva, jež nešetřilo obdivem. Bouřlivého potlesku se dostalo skupině známé pod jménem The Original Loos — což přeloženo do rodné řeči znamená Valentina a Lolu Bělohlávkovy s jejich půvabnou dcerou Annou; jejich úspěch byl zasloužený, je to rodinná skupina známá kdysi u nás doma a pak ze svých vystoupeni v západní Evropě a ve Spojených státech. Zpívají v mnoha jazycích a ve všech stejně dokonale. Dvě děvčátka v bílém a s kytarami byly dalším závanem svěžesti v dokonale plánovaném pořadu. Skupina Gajdova, tak populární v Los Angeles, v národních krojích v závěrečné scéně a velkém finale rozjásala celý sál neutuchajícím nadšením. Byl to krásný večer, lidé se rozjížděli spokojeni a chceme i touto cestou vyjádřit své díkv všem účinkujícím, zábavnímu výboru SNRA-TGM i s předsednictvem. Ti, kdož se tak dobře pobavili tento večer a zejména ti, jimž to nebylo možno, prožijí něco podobného na Rozmarném večeru Eduarda Ingriše v sobotu 11. května 1968 ve velkém sále Blessed Sacrament, 6657 Sunset Blvd., v sa- mém srdci Hollywoodu. Bude to veselé revuální pásmo o 2 částech a 15 obrazech. O tom však zas jindy. Bohumil Smutník. ODBOČKA JIŽNÍ WISCÓNSIN Odbočka konala pravidelnou schůzi v úterý dne 9. dubna o 8 hod. večer ve Wayside hotelu, Walworth, Wis. Hostem byla manželka br. Studničky, rodačka z Prušánek, Moravské Slovácko. Jednatel přednesl oběžníky ústředí, především záležitost příspěvku do čs. kroniky Panoramy. Následovala debata, když br. jednatel zdůraznil, že vydavatelstvo Panoramy nabádá k početnější účasti jednotlivců a poskytuje jednotlivým osobám, za pouhých $5.00 uveřejnit svoje jméno s osobními daty, jako místo narození, přistěhování do USA, místo nynějšího pobytu. Br. Bondy-Charvát proto doporučuje, aby každý člen odbočky se zaznamenal do památníku krátkou zmínku o sobě a vyzval br. Šperla a ostatní legionáře, jako br. Pokorného, Šťastného a Bondy-Char- váta, aby zvěčnili v Panoramě svou vojenskou činnost v čs. zahraniční armádě a za národního odboje v poslední světové válce. Oba návrhy byly přijaty a do příští schůze každý člen odbočky odevzdá br. Vosickému osobní záznam a on je zpracuje a zašle redakci Panorama. Br. Šperl naléhal na br. Studničkovi a jeho ženě, aby co nejstarší usedlici a úspěšný farmář podali obšírnější životopisné pojednáni do památníku. Br. Vosický navázal na tento bod jednání a přečetl znění textu vzpomínky na br. Miloše Bezděka a také zmínku o založení odbočky. Odhaduje náklad na $40 00 do Panoramy. Návrh znění a výloh byl schválen. Bude-li splněna akce jednotlivců s osobními záznamy s příspěvkem po $5.00 za osobu, pak lze očekávat, že bude dosaženo obnosu $100.00 pro tento účel a zaznamenání působnosti naší odbočky. Po projednání této záležitosti, přečetl jednatel odpověď congressmana H. G. Schadeberga o jeho intervenci u Postmaster General za účelem vydání poštovní známky k 50. výročí založení Československé republiky. V závěru zpráv přečetl jednatel br. Bondy-Charvát memorandum, které jménem odbočky odeslal do ústředí ČSNRA ke sjezdu.. Obsah byl vzat na vědomí a přítomnými členy schválen. Společenský výbor navrhl pro picnic u Šperlů neděli dne 19. května. Pravidelná měsíční schůze připadající na 14. května odpadne. R. O. Bondy-Charvát, jednatel. ODBOČKA T. G. MASARYK, LOS ANGELES, CALIF. Odbočka T. G. Masaryka v Los Angeles konala svou pravidelnou měsíční schůzi v neděli dne 10. března 1968. Tentokrát se spolková místnost Sokolovny krásně zaplnila účastníky. Patrně proto, že jsme vzpomínali narozenin Presidenta Osvoboditele Tomáše Garrigue Masaryka a vzpomněli i na tragickou smrt jeho syna Jana. V neděli před tím zdejší Sokol oslavil samostatným podnikem TGM. Vrátili jsme se ve vzpomínkách, kdy oba Masarykové žili a pracovali mezi námi a rádi konstatovali, že se jméno muže, jenž se zasloužil jak o vytvoření republiky před 50 lety tak i stát, pomalu začíná zase s úctou vyslovovat doma ve vlasti a objevovat v denním tisku a smí se o něm mluvit i na přednáškách. My jsme zavzpomínali i na doby, kdy jsme mívali v Los Angeles vlastní rozhlas v české řeči a tajemník přehrál ze zvukového pásu, co jsme o obou Masarycích vysílali 9. března 1963; posluchači zase uslyšeli hlas Jana a jiné vzpomínky z knihy dr. Alice Masarykové, zachycující obrazy z dětství a mládí u Masaryků. Přítomní byli zřejmě dojati. Bylo usneseno jednomyslně delegovat tajemníka na sjezd v Chicagu, jenž se koná 27. a 28. dubna 1968 a jako kdysi před tím, i tentokrát se obětavá a zasloužilá členka naší odbočky paní Rose Kříhová uvolila přispět na výlohy cestovného, když sama se do Chicaga vypravit nemůže. I touto cestou vzdávám jí srdečné díky za pochopeni a obětavost, již ve všech krajanských organisacích už tolikrát prokázala. Vzhledem k letošním celonárodním oslavám 50. výročí obnovení naší národní samostatnosti a založení Masarykovy republiky, chceme se svým delegátem zúčastnit všech přípravných prací už od začátku. 12 • v ě s t n ík [pageend12]V sobotu 6. srpna budeme pořádat v sále sokolovny umělecký kabaret, který připravuje náš kulturní referent Jiří Peřina s Karlem Finkem a ostatními našimi divadelníky a sólisty. Naši krajané se už dnes těší na tento podnik. Činnost zdejší odbočky se začíná přicházejícím jarem úspěšně rozvíjet. Mnozí naši věrní členové zemřeli; vzpomínali jsme v této schůzi na paní Annu Bakrlíkovou, věrnou členku, která nikdy nevynechala schůze, když jí zdraví sloužilo; i jiným zdraví neslouží, ale ti věrní docházejí pravidelně, sem tam se k nim připojí i novější. Výbor ať sebe lepši nebo obětavější mnoho nespraví, pokud se členové sami do schůzí nevypraví. V některé z příštích jim předvedeme filmy ze světa, které v barvách pořídila společnost Air France a připravujeme i jiné zajímavosti. V jubilejním roce republiky pomozte nám oživit odbočku T. G. Masaryka v Los Angeles a posloužíte tím dobré věci národní. Bohumil Smutník. Účast Washingtonu v Panoramě Jedním z argumentů proč někteří se zdráhají zúčastnit se v tak významné a hodnotné publikaci, je výmluva, že nechtějí psát o sobě. Tato skromnost, ať pravá nebo předstíraná, není na místě. Každý najdeme důvěrného přítele, který náš stručný životopis dobře napíše, když neumíme přemoci své (zbytečné) zdráhání. Ale našlo se praktické řešení pro ty, kdo se domnívají, že nemají pro historii, leč své jméno. Nuže, z těchto jmen a něco málo základních údajů (původ, povolání, příchod do Spoj, států, bydliště a pod.) — to, co zabere asi 4 řádky, se dá sestavit třeba pro Washington celá stránka. Zařazení jednoho případu bude státí 5 dolarů. Budete mít příležitost se účastnit. Naše Zpravodajství to hodlá připravit. Tím způsobem bychom mohli učinit washingtonskou účast téměř kompletní. Již nyní je značná a jistě se ještě zlepší. Zatím — pokud je nám známo —• obsadil Washington aspoň 4 stránky, z čehož dvě organisace zakoupily pro svou historii každá 1 stránku. Chválíme je, protože tak lze zajistit pro budoucnost významné události a ocenit zásluhy, které jinak zapadnou, když odejdou jejich původci. Přímo zde ve Washingtonu máme s tím dost smutných zkušeností. Je to také pobídka pro syny i dcery, aby uctili památku svého otce, matky, rodiny. V životopisu svého zemřelého otce vylíčila dcera, už sama šedivějící, že byl vynálezcem prvního amerického stroje na automatické balení cigaret. Není to pěkné zachovat o tom zmínku budoucnosti? Všichni nejsme vynálezce, ale chceme, aby zůstala o nás zaslouženě aspoň zmínka, že jsme počestně sloužili Americe. (Čs. krajanské zpravodajství.) AŤ SLOUŽÍ KE ZDRAVÍ. Tento krásný pozdrav přivezený ze staré vlasti uskutečňujeme našimi léky. Denně dostáváme dopisy krajanů, jimž naše léky znamenité pomohly. Tak píše tetička z Výšková na Moravě neteři M. Pitelové do Glencoe, Ill.: Koleno mě bolelo, že jsem nemohla slézti ze schodů a teď po užívání kombinace BOLVEN-ZDRAVI-TAMIN běhám opét jako nic a jsem 76 roků. I mé dceři tyto dva léky pomohly co jsi nám poslala. — A Frances Denk z Deerbrook, Wisconsin, napsala: “Zdravitamin a Bolven jsou pro mne ty nejlepší léky, předčí i ty od lékaře. Co já měla bolesti v krku a se srdcem a od nich mi pomohly. Tak ať i vám slouží ke zdraví! Pošleme Je za vás i vašim příbuzným do ČSR, když zaplatíte poštovné $1.60. EUROPEAN DRUGS Břetislav Jelenek, čsl. lékárník P.O. Box 927 ' Laguna Beach, Cajif. 92652 Bolven na 5 týdnů ...................0«;' J.. f.!;...... $2.90 Zdravi-tamin na 5 týdnů . .j ,í,.r....... ........... $5.98 Zdravi-tamin na '10 týdnů jen ................................. $6.98 Ignite herb laxative tablety .................................. $2.98 Moravské Mazání — 1 pint ...................................... $3.50 OHLAS Z ČSR. Jistě z novin víte (máte-li vůbec čas se tím zabývat) co převratné se u nás děje. Tamní noviny přinášejí o poměrech u nás v tuto dobu jistě mnohem víc než se my dozvíme tady. Začalo to prohlášením v plénu ÚV KSČ (ústřední výbor kom. strany Čsl.), že musíme hledat cesty ke skutečné socialistické demokracii. Podnět k tomu dala stížnost “z dola” a sice že ÚV KSČ postupuje příliš diktátorsky, nedemokraticky, neinformuje ostatní složky — hlavně komun, organi- saci — o svých úmyslech v zasahování do stát, záležitostí a ve vedení strany slovem “strana” se rozumí vždy jen komunistická) . Zkrátka hledá se skutečná socialistická demokracie, tedy něco co u nás mělo již podle původního programu od února 1948 být. Teprve nyní začaly různé složky a hlavně místní a okresní organisace komunistů vyslovovati vedení "strany” nedůvěru. Diktatura byla tak ostrá, že se nikdo neodvažoval projevit v té nebo oné věci své mínění, tedy nedemokratická kázeň. Vyčítá se vedení ÚV KSČ mnoho věcí: že trpěla rozeštvá- vání dělníků a inteligence, že trpěla, aby bylo mnoho lidí pro domnělá politická provinění odsouzeno k dlouholetým žalářům a k smrti, že nečinně přihlížela k liknavému průběhu rehabilitačních procesů, že trpěla nesoulad ve spolužití Čechů a Slováků (v tom je také namočen Novotný), potlačovala novinářskou publicitu, zavedla ostrou censuru atd. Je toho moc co se vyčítá. Nyní je tady příliš mnoho lidí uplatňujících svůj rozum — lidi si najednou neuvěřitelně troufají. V novinách se píší věci, v rozhlase a v televisi se říkají takové věci, se kterými by si nikdo před vánoci nedovolil vyrukovat. Zkrátka žádný se najednou nebojí. V den narození T. G. Masaryka byla v Lánech vzpomínková tryzna, sjel se tisícový dav z Prahy a okolí Lán, byla výprava studentů asi 2 tisíce z Prahy. Bylo také vzpomenuto Jana Masaryka. Dělá se průzkum veřejného mínění, t. j. zastavují se lidé na ulici, navštěvují se továrny a kladou se lidem otázky. Lidé nebojácně odpovídají. Hlavní otázky jsou: Co soudíte o poměru mezi dělníky a inteligencí nebo co očekáváte od nastávajících voleb a jak si je představujete. Ku př. jeden dělník: dělníky a inteligenci potřebujeme, ale presidenta nepotrebujem. Většinou žádají tázaní tajné volby a ne volby formální na 99 a 9/10% jako dosud. Někteří si z voleb dělají švandu. Také se ozval v rozhlase hlas: Doba, kterou jsme prožívali byla doba temna nodobně jako po bělohorské bitvě. Podobných perliček je slyšet víc. Hlavní politickou osobností u nás je první tajemník ÚV KSČ a tím je nyní Slovák Dubček. Jsme zvědavi, co z toho všeho u nás v blízké budoucnosti vzejde. Vyskytují se i opatmické hlasy, že ti co si dovolují nyní otevřeně mluvit, budou pak za to až se zčeřená hladina uklidni -— pykat. Celkový dojem z toho všeho tady je, že se u nás všechno od A až po Z dělalo špatně. Odklad voleb — svobodné volby? Komentátor pražského rozhlasu Jiří Hronek, který se plně zapojil do liberalizační vlny, referoval v sobotu 9. března o tom, jak docházejí resoluce a požadavky, aby na květen připravované volby v ČSSR byly odloženy až do doby, kdy bude existovat nový volební zákon, který zaručí volby naprosto svobodné a tajné — tedy demokratické! VĚSTNÍK • 13 [pageend13]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands of Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois V E S T N I 4125 West 26th Street Chicago, Illinois 60623 ADDRESS CORRECTION REQUESTED [pageend14]