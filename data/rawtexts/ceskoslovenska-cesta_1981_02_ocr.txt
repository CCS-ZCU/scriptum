ČESKOSLOVENSKÁ ORGÁN ČESKOSLOVENSKÉ FEDERÁLNÍ RADY ORGÁN ČESKOSLOVENSKEJ FEDERÁLNEJ RADY Z OBSAHU: I. Články Československý federalismus pro budoucnost - část I. Nástin základních principů podnikatelské samosprávy. Demokracia, sloboda, ľudské práva a hranice štátnej moci ( č a sť I ). K charakteru sovětsko - československé ' Smlouvy o dočasném pobytu So v ě ts k ýc h vojsk na území Československa' . II. Materiály III. Dokumenty IV. Ohlasy 2 4 10 13 15 16 24 Ročník I, 1981 Číslo 2. cesta 1981 [pageend1]VYDÁVÁ PUBLIKAČNÍ STŘEDISKO ČESKOSLOVENSKÉ FEDERÁLNÍ RADY VEŠKEROU KORESPONDENCI, PŘEDPLATNÉ A PŘÍSPĚVKY NA TISKOVÝ FOND ADRESUJTE NA: CC Publishing P.O. Box 13250 Kanata, Ont., K2K 1X4 Canada Roční predplatné: 18 S pro Kanadu a U.S.A. 22 $ (nebo ekvivalent) pro Evropu a zámoří [pageend2]ViSŽENf ČTENÄSl ! Druhé číslo našeho časopisu dostáváte do rukou právě v období, kdy Československá federální rada začíná systematicky budovat své mezinárodní zázemí, i prohlubovat svou spolupráci s ostatními československými organizacemi v zahraničí. Od květnového vydání Československé cesty se především prohloubily naše vztahy s řadou institucí na americkém kontinentě, v Západní Evropě i v ostatních částech světa, připravili jsme půdu pro efektivnější spolupráci s československými organizacemi, jako je např. Československá národní rada americká a zároveň jsme rozšířili své řady. V současné době můžeme říci, že rozhodující instituce západního světa jsou o sovětském plánu anexe Československa, a€ již přímo či nepřímo, informovány. Některé z nich si vlastními silami a prostředky ověřily fakta, která jsme uveřejnili v Memorandu /viz Československá cesta 1, 1981, příloha/ a obdržely i nezávislá potvrzení toho, co Československá federální rada publikovala. V příloze ohlasů ze světového tisku se dočtete, že tato potvrzení přišla i z "nejužších kruhů ČV KSČ". Zároveň Československá federální rada dopracovala a schválila veřejnou verzi svého Programu, který bude včetně komentáře a Základního zákona ČSFR uveřejněn v příštím čísle. Naši čtenáři v zahraničí se objednáním tohoto časopisu významně podílejí na tom, aby jej mohli číst i Češi a Slováci doma. Těm, kteří si časopis předplatili a ještě neobdrželi 1. číslo, redakce sděluje,že okamžitě jak to bude možné, bude vyroben dotisk a zaslán společně s dalšími čísly. Červenec 1981 Československá federální rada Redakce časopisu Československá cesta 1 [pageend3]I. Č L Ä N K Y ČESKOSLOVENSKÍ FEDERALISMUS PRO BUDOUCNOST - Část I. /Úvodní poznámky/ Jiří Kotas Jedním z klíčových úkolů budoucího svobodného Československa bude důsledné dořešení federativního vztahu Čechů a Slováků a dořešení problému právního, politického, kulturního a sociálního postavení národnostních menšin - Němců, Poláků, Maáarů, Ukrajinců a příslušníků ostatních národů, žijících na našem území /s tím je spojena i problematika Cikánů-Romů/. Nedůslednost v této oblasti, zaujatost, národní nebo národnostní řevnivost, potlačování přirozených aspirací národních nebo národnost - nich skupin nemůže nikdy vést jinam, než k oslabení státního organismu, resp. k rozpadu státního celku. V moderních dějinách Československa některé z těchto faktorů nebo jejich kombinace s jinými faktory vnějšího rázu působily a co bylo jejich důsledkem je ještě v živé paměti. Pro zasazení některých skutečností do odpovídajícího kontextu je potřebné se stručně zamyslet nad následujícími primárními otázkami: 1. Jaké jsou kořeny a tradice, které vedly k vytvoření československé státnosti. 2. Jak se Československo státoprávně vyvíjelo v letech 1918-1938. 3. Co zapříčinilo rozpad Československa v letech 1938-1939. 4. Co vedlo k obnovení státu de facto v r. 1945. 5. Jaký byl státoprávní charakter obnoveného Československa v letech 1945-1948 a po komunistickém puči v letech 1948-1960. 6. Jaké byly důsledky odstranění formální slovenské správy /Sbor povereníkov/ v r. 1960. 7. Jak se státoprávně vyvíjelo Československo od vyhlášení centralistické "ústavy" v r. 1960 do vyhlášení federalizace v r. 1968. 8. Jaký je charakter československého federálního státu v atmosféře pokračující sovětské okupace a v období systematických příprav na likvidaci státního organismu. Rámcové odpovědi na tyto otázky nám umožní, abychom shrnuli materiál k předběžné odpovědi na hlavní problém: Jak má československý federalismus vypadat v období, kdy se Češi a Slováci zbaví existující komunistické moci, na jaké národní a státní tradice má navazovat, podle kterých mezinárodně uznávaných principů federalismu se má řídit, v čem má být československý federalismus obecný a v čem specifický tak, aby byl pro všechny občany, žijící v rámci federalizovaného Československa, zdrojem politické síly a jistoty. * * * Řešení těchto otázek naráží i na řadu terminologických a výkladových obtíží - zvláště termíny národ, národnost, národní, národnostní apod., mají řadu protichůdných definic a z toho vyplývající různorodost resp. protichůdnost interpretací a aplikací. Faktem je, že Československo je dnes obýváno dvěma svébytnými národy a že v jeho hranicích žijí i početné národnosti - menšiny. Taková skladba obyvatelstva samozřejmě vyžaduje odpovídající státoprávní řešení v zájmu uchování životaschopného celku, jehož další existence bude ke prospěchu všech jeho obyvatel, s výjimkou separatistů a ortodoxních komunistů. Těm prvním je totiž pochuti každý, kdo by pomohl tento celek oslabit nebo rozbít, těm druhým záleží hlavně na realizaci jejich doktríny a moci - stát nestát, Československo nebo SSSR. Následující řádky jsou psány pro ty, kteří jsou přesvědčeni o tom, že svobodné a federalizované Československo je jedinou státní formou, schopnou zajistit demokratický rozvoj českého a slovenského národa a všech národnostních menšin na našem území. * * * Přirozené důvody československé vzájemnosti a z ní vyplývající státnosti jsou dány již samotným etnickým původem dnešních Čechů a Slováků. Tyto dva současné národy se vyvinuly ze společného západoslovan- 2 [pageend4]ského základu, který se rozrůznil až po rozpadu Velké Moravy na počátku 10. století. České kmeny si vytvořily za Přemyslovců svůj vlastní stát, slovanské kmeny na dnešním Slovensku se staly součástí uherského státu. Tato dlouhá příslušnost původně jednotného obyvatelstva do dvou odlišných státních celků - českého a uherského - také přispěla k vy - tvoření určitých rozdílů, at již jazykových, kulturních nebo psychologických. Přes tyto rozdíly však jde v případě Čechů a Slováků ve světovém měřítku o nejpodobnější národy, které spolu sousedí a které nikdy ve svých dějinách od 10. století neztratily pocit původní sounáležitosti. Ten se hlavně v 18.-19. století projevil myšlenkou československé vzájemnosti a byl v r. 1918 korunován vytvořením resp. vlastně obnovením společného státu. Idea jednotného československého národa , která charakterizovala první léta republiky, významně přispěla k záchraně slovenské identity, řeči a kultury. Sama o sobě nebyla tato idea chybná nebo "imperialistická", jak svorně tvrdí slovenští separatisté a českoslovenští komunisté, chybná byla jen její aplikace až za únosnou mez i v období, kdy již Slováci v rámci republiky definitivně zažehnali nebezpečí svého národního zániku a konstituovali se jako moderní svébytný národ. Právě 20 let existence předválečného Československa je od 10. století až do r. 1938 přes všechny problémy dobou největšího rozkvětu slovenského jazyka, školství, kultury, vědy apod. Je velmi těžké obviňovat vládní politiky předválečného Českoslo - venska z nedůsledného řešení národnostní otázky. Evropská atmosféra let 1918-1938 byla vhodná ke všemu, jenom ne k efektivnímu řešení tohoto problému. Přesto však není a nemůže být sporu o tom, že všechny národy a menšiny, obývající naše území, žily tehdy v nejdemokratičtějším systému střední Evropy, který snesl srovnání i s klasickými demo - kraciemi západní Evropy a Skandinávie. Tento systém se nesrovnatelně lišil od poměrů v sousedství - v nacistickém Německu, v hortyovském Maúarsku, Rakousku, Polsku i SSSR. Rozpad republiky v letech 1938-1939 nezpůsobila ani tak skutečná nacionálni nespokojenost některých skupin obyvatelstva, jako spíše zneužití některých existujících problémů těmi, kteří všemožně usilovali o změnu evropského pořádku. Němci v pohraničí postupně úplně podlehli šovinistické propagandě z Berlína a fašizující vrstvy na Slovensku získaly na svou stranu nezanedbatelnou část Slováků. Demokratická struktura Československa vadila těmto vrstvám více, než samotná existence tohoto státu. Vytvoření tzv. Slovenského štátu 14. března 1939 bylo daleko více realizací myšlenky prosadit totalitní politický systém, než realizovat "národní sebeurčení". To nakonec ukázaly i poměry, které na Slovensku existovaly až do r. 1944-1945 /likvidace všech politických stran kromě Hlinkový, likvidace Židů, vyhlášení války Spojencům atd./. Na - cistický Protektorát "Čechy a Morava", plně podřízený cílům hitlerov - ského Německa, je úplně jinou kapitolou, protože byl důsledkem přímé cizí okupace. V demokratickém světě však myšlenka československé státnosti, nesená domácím i zahraničním odbojem a uznaná spojeneckými' vládami, přežila i zatím nejhorší období našich moderních dějin. Československá exilová vláda v Londýně,v čele s prezidentem Dr. Edvardem Benešem, prosadila přes počáteční problémy teorii a praxi státoprávní kontinuity Československa i v době války a proto o obnově Československa nebylo zvláště po Slovenském národním povstání pochyb. To vzali na vědomí i Stalin a českoslovenští komunisté, kteří měli původně jiné plány. Faktem je, že teprve v poválečných podmínkách let 1945-1948 se do základu státu dostala teorie o existenci dvou národů - českého a slovenského. V praxi se to projevilo vytvořením Sboru povereníkov, který lze do značné míry považovat za autonomní orgán slovenské správy a zachováním Slovenské národní rady jako orgánu, který se utvořil v povstání. Existence Sboru povereníkov, významně přispívající ke stabilizaci nového státu, však fakticky ztratila svůj význam po komunistickém puči v únoru 1948. Od té doby se datuje systematické omezování jeho působnosti, jeho postupná degradace na zcela ceremoniální těleso,která vrcholila zánikem Sboru povereníkov v komunistické "ústavě" roku 1960. Novotného, hlavního inšpirátora těchto změn, nelze označovat jako českého šovinistu, především to byl komunista, kterému nešlo ani 3 [pageend5]o český nebo slovenský národ, ale o upevnění centrální moci za každou cenu. Od r. 1960 bylo tedy "socialistické" Československo znovu ze správního hlediska zcela unifikovaným státem a pouze v preambuli ústavy a ve stranických dokumentech a projevech se objevovala klauzule o existenci dvou národů. Tato situace také významně přispěla k prohloubení potencionálně existující krize ve státě. Zvláště od poloviny 60. let byla slovenská otázka vedle pokračující komunistické totality a ekonomických obtíží největším vnitropolitickým problémem Novotného éry. Tehdy se ve slovenských intelektuálních kruzích i v českém pro - středí začínají objevovat myšlenky na federalizaci státu. Nebyla to, jak dnešní husákovská propaganda tvrdí, snaha "důsledně prosadit mar- xisticko-leninské řešení národnostní otázky", ale zcela přirozená snaha nalézt pro daný stav odpovídající státoprávní vyjádření. Méně ve - řejně již komunističtí ideologové přiznávají, že "současné federalistické řešení je poznamenáno řadou buržoasních názorů, protože se rodilo a bylo uskutečněno v podmínkách krizové situace let 1968-1969". V tomto smyslu se o současném československém federalismu diskutuje na různých stranických zasedáních a v některých seminářích právnických fakult. Pokud jde o současný charakter československého federálního státu, je třeba říci, že v řadě formálních aspektů rámcově vyhovuje i budou - cím požadavkům, v řadě důležitých momentů institucionálního i praktického rázu však není dobudován /např. stále neexistuje Federální ústavní soud, který má být podle obecné federalistické teorie natolik ne - závislou institucí, že v podmínkách totalitního ovládání společnosti ani není jasné, jak by měl vzniknout a fungovat/. Na druhé straně v některých sférách je současný československý federalismus neúměrně předimenzován. Je samozřejmé, že základním nedostatkem současného řešení je skutečnost pokračující komunistické kontroly státu, která činí z řady obecně přijatelných principů zcela papírovou záležitost. Řada normálních federálních mechanismů nefunguje ani nemůže fungovat, protože případné spory jsou řešeny,i podle oficiálního vyjádření,"uplatněním ve - doučí úlohy komunistické strany". Z logiky vývoje česko-slovenského vztahu jednoznačně vyplývá, že federalistické řešení je jedinou reálnou platformou i pro období nové svobody. Toto naše pevné přesvědčení je také vyjádřeno v samotném názvu naší organizace. I přes to, že při budování nového federálního systému je možné se v řadě momentů opřít o daný stav, nalezení odpovídajících proporcí a obsahu bude vyžadovat značnou teoretickou a praktickou práci. V druhé části této úvahy, která bude uveřejněna ve 4. čísle Československé cesty, bude shrnut základní materiál k těmto problémům: Smysl československé federace, zásady československé federace, vztah mezi federální pravomocí a pravomocí obou ústavních republik, postavení národností, federální Ústava, ústavní orgány federace a obou členských republik, federální volební systém, zastupitelská soustava, soudnictví a prokuratura. NÁSTIN ZÁKLADNÍCH PRINCIPU PODNIKATEĽSKÚ SAMOSPRÁVY Antonín Rusek Co místo "reálného socialismu" nebo "komunistické diktatury", či "byrokratické společnosti", jak různí autoři nazývají režim sovětského bloku, se stalo historicky aktuální. Jedním z důkazů tohoto tvrzení je existence opozičních sil uvnitř tohoto bloku. To, že jejich projevy, organizovanost, vnější početnost a jiné atributy neodpovídají tomu, co si pod tímto pojmem představují lidé v zemích klasické demokracie, může mýlit jen ty, kteří nechtějí pochopit, že jde o zcela jiný svět a proto také o zcela jiná vývojová kriteria. Tyto řádky jsou především určeny československému čtenáři doma, který nepodepsal Chartu 77 a ani jinak se veřejně nepodílí na opoziční aktivitě a vycházejí ze současného stavu československé společnosti 4 [pageend6]Že většina lidí nesouhlasí s okupačním režimem, o tom nemůže být žádných pochyb. Jinak by totiž Husák a spol. klidně uspořádali volby s protikandidáty. Dnes jde v Československu především o znovunastolení demokracie v klasickém slova smyslu. Jakmile se to, dnes ještě sen, stane realitou, stojí před občanem otázka "a co dál?" Abychom zahájili rozpravu na toto téma, předkládáme k diskusi problém a ideu samosprávy, jak by měla být provedena v podmínkách, které vzniknou zánikem dnešního československého okupačního režimu. I. Obecný pojem samosprávy Podrobné historické zkoumání by pravděpodobně ukázalo, že samospráva se začíná vyvíjet tam, kde se již konstituovala moc v jakékoli podobě. Moc je integrační funkce společnosti. Jak napsal zhruba před dvěma tisíci lety antický filozof Titus Lucretius Carus: "Lidé se nasytili boje i násilí a raději sklonili šíji pod zákon..." To je sku - tečná moc bez ohledu na její zneužívání od počátku historické civilizace. I dnes, kdy objektivně existují společenské skupiny s různorodými a protichůdnými zájmy, je moc, která zabraňuje rozpadu společnosti na vzájemně se potírající skupiny a nutí je žít podle určitých pravidel, rovněž nenahraditelná. To uvádíme opět bez ohledu na to, že jsme dnes svědky největšího zneužití moci v lidských dějinách, které se prezentuje pod jménem SSSR. Mocí se především realizuje určitá soustava vztahů mezi lidmi. Prostřednictvím moci se však nemusí realizovat všechny mezilidské vztahy. Ani ve východoevropských státech se prostřednictvím existující moci nerealizují všechny mezilidské vztahy, přesto že se komunistické strany ze všech sil namáhají stát se absolutní mocí. Prostor který zbývá, je však zmenšen ad absurdum. To co neobstarává moc v demokratických státech, může a musí jednotlivec, rodina, organizovaná lidská skupina, firma nebo podnik apod. řešit sami.Zde právě začíná pojem samosprávy. Správnější by byl opačný postup. Všechna základní práva jsou vyhražena člověku - jednotlivci. Ten pak odevzdává společenskému orgánu ta práva, která umožňují realizaci Res publicum - věcí veřejných a společných. Obdobně je tomu se společenskými útvary a organizacemi, jako jsou např. školy, zdravotnická zařízení, divadla, výrobní, obchodní a do - právní organizace, obce, okresy, kraje, země, úřady, vědecké a jiné ústavy a ostatní instituce, s výjimkou ozbrojených a bezpečnostních sil. Lze vyjít z toho, že lidé v těchto útvarech mají jednak svůj společný zájem, jak prostřednictvím činnosti v těchto organizacích a společenských útvarech docílit lepšího životního postavení, jednak z toho, že krach dosavadního tzv. socialistického resp. komunistického plánovitého řízení národního hospodářství ukázal praktickou nutnost samostatného jednání a rozhodování ve společenských útvarech, které je možno nadále uvádět jako pracovní společenství. Samostatné rozhodování o své vlastní činnosti není právě nic jiného než samospráva. Aby to skutečně samospráva byla, musí být splněny tyto zásady: 1. Řídící, rozhodovací a kontrolní orgány pracovního společenství jsou ustavovány k tomu určenou demokratickou procedurou uvnitř tohoto pracovního společenství. Rozhodování řídících orgánů samosprávy je omezeno pouze platnými zákony. Přímé i nepřímé zasahování mocenských orgánů do rozhodování samosprávných orgánů je vyloučeno. 2. Každé pracovní společenství hospodaří na svůj vlastní účet. Žádné z nich nemá automaticky právo na to, aby jeho ztráty, způsobené špatným hospodařením nebo chybnými rozhodnutími samosprávných orgánů byly hrazeny z veřejných prostředků. 3. Po splnění daňových, úvěrových a jiných platebních povinností je nezadatelným právem každého pracovního společenství samostatně rozhodovat o tom, jak se bude mezi jednotlivce rozdělovat jeho čistý příjem /důchod/. 4. Je nezadatelným právem pracovního společenství rozhodovat o své vnitřní organizaci, o právech a povinnostech vnitřních organizačních útvarů, o pracovním řádu a o pravidlech disciplinárního, resp. kázeňského řízení. II. Historické východisko samosprávy Jakmile formulujeme základní pojem samosprávy, vzniká celá řada dalších otázek: Jak se má v rámci samosprávy rozhodovat? Má rozhodovat společné shromáždění členů pracovního společenství, nebo pověřené orgány tohoto společenství, zvolené demokratickou cestou, nebo k tomu 5 [pageend7]určení lidé, ředitelé, vedoucí apod? Bez stanovených a podrobných pravidel rozhodování, jednání, výkonu rozhodnutí a jeho kontroly nemůže existovat žádná oblast lidského života. Taková pravidla by bylo možno odvozovat a analyzovat tam, kde by již samospráva reálně fungovat měla - v Jugoslávii. To však není možné, protože jugoslávský systém není samosprávou v klasickém slova smyslu, nýbrž stále monopolem komu - nistické strany. O reálně fungující samosprávě můžeme hovořit pouze tam, kde je pořádající silou společnosti demokracie v klasickém slova smyslu. Abychom si vytvořili možnosti pro reálné posouzení všech problémů samosprávy, je nutno v prvé řadě očistit pojem samosprávy od nánosu levicového utopismu a podívat se krátce, jak samospráva doposud v lidských dějinách vypadala. V r. 1917 byl na troskách bývalého carského Ruska podniknut pokus o realizaci utopistických představ tzv. dělnického a socialistického hnutí. Jak známo, skončil tento pokus vznikem nejagresivnější moci, kterou kdy lidské společenství ve svých dějinách vedle nacismu poznalo. Protože však lidské myšlení má kromě logiky také svoje sociální determinanty, levicový utopismus v různých formách existuje nadále. Jeho ideologie se většinou pohybuje v Marxových a Leninových abstraktech. Na tomto základě se levicové proudy a strany pokoušejí zmocnit i pojmu samosprávy. Pro ně je samospráva jak "prostředkem seberealizace", tak formou "osvobození dělnické třídy" nebo "realizací vedoucí úlohy dělnické třídy1; Z toho pak logicky vyplývají nereálné představy o tom, že např. dělníci firmy nebo podniku mohou rozhodovat o denních problémech řízení, o podnikatelských záležitostech nebo o'věcech, které objektivně vzato potřebují systematické zkoumání, propočty a technickou nebo dokonce vědeckou úvahu. Utopičnost uvedených představ je dána tím, že jakoukoli "revolucí" není možno odstranit soudobou dělbu práce a z ní vyplývající sociální determinanty. Nejdůležitějším z těchto determinantů je nepostradatelnost kvalifikované profesionální řídící práce nebo odborného "managementu". Je to jediný prostředek, jak je možno vytvořit potřebnou souhru mezi různorodými úkony a zájmy, které jsou nutné pro realizaci jakéhokoli výrobního, obchodního nebo jiného společenského cíle. Je to také nezbytná podmínka efektivního vynakládání surovinových, peněžních a jiných prostředků. Učiníme-li ředitele pouhým výkonným orgánem "shromáždění pracujících"nebo "dělnické rady" apod., ztrácí se základní funkce řídící práce a tím také vnitřní zájem na dosažení nejefektiv - nějších výsledků. Ekonomické slabosti Jugoslávie jsou dány jak tím, že ředitel je podle samosprávných statutů v prvé řadě výkonným orgánem dělnické rady a jejího užšího výboru, v druhé řadě tím, že v Jugoslávii existuje mocenský monopol komunistické strany se svým negativním vlivem na vývoj hospodářství. Proto také jugoslávský tzv. samosprávný systém nemůže být ani vzorem, ani východiskem pro samosprávné instituce demokratického státu ve fázi industriálni společnosti. Historický vývoj velmi názorně ukazuje, že vývoj lidské společ - nosti se realizuje na předpokladech, které minulost vytvořila pro budoucnost. To také platí pro celou problematiku samosprávy. Aniž bychom se pouštěli do obsáhlých historických rozborů, je možno uvést několik poznámek, které by měly alespoň osvětlit, z jakého hlediska na celou problematiku nazíráme. O tom zda např. říše královny Kleopatry nebo židovských králů či jiných vazalů římského impéria byly nebo nebyly alespoň částečnou formou samosprávy, je možno vést diskusi.Přinejmenším je však možno tvrdit, že tu existovaly určité zárodky samosprávy ve smyslu vlastního rozhodování o vlastních záležitostech. Pojmu samosprávy se více blíží středověké město se svými privile- giemi a právy. I když u většiny z nich chyběla základní podmínka - demokratické volby, je možno přece jenom pozorovat tendenci, že řídící orgány města spravovaly, vyřizovaly, obhajovaly a případně organizovaly boj za obhájení vlastních společných zájmů a záležitostí. Obdobné znaky a tendence můžeme pozorovat u středověkých univerzit, cechů a gild. Tyto historické zárodky samosprávy vyústují nakonec v 19. století v samosprávě měst a obcí, která se prosazovala zejména po r. 1848. Postupně se prosadil i demokratický princip volitelnosti. Obecní daně, obecní rozpočet a také obecní zadluženost a různé městské neboli komunální podniky jsou výraznými primárními resp. doprovodnými znaky vývoje obecní samosprávy. 6 [pageend8]Druhá polovina 19. století přináší současně s rozvojem komunální samosprávy nové samosprávné útvary, kterými jsou družstva a akciové společnosti. U nich je, především při tvorbě vedoucích, řídících a kontrolních orgánů, uplatněn princip volitelnosti. Daná situace, tj . to, že dosavadní soukromé vlastnictví bylo svým způsobem na státu nezávislé, vtisklo svoji pečeň i těmto akciovým a družstevním podnikům, takže prakticky splňovaly základní body obecného pojmu samosprávy. Devatenácté století tak vytváří ve formě komunální, akciové a družstevní samosprávy předobrazy budoucích forem samosprávných pracovních společenství. V těchto orgánech se tak po dlouhá desetiletí více či méně úspěšně řešila vnitřní struktura řízení - jaké kolektivní orgány se mají volit, jak se má strukturovat profesionální řídící aparát, jak se má rozdělit pravomoc mezi volené orgány a profesionální management, jak vybrat a najít dobrého či výborného ředitele, jak strukturovat mzdovou politiku, jak podněcovat k vyššímu výkonu atd. Jakýkoli další vývojový stupeň samosprávy pracovních společenství může jen - pokud chce zůstat na půdě reality - navazovat na zkušenosti, výsledky, úspěchy a neúspěchy samosprávy měst, obcí, družstev a akciových společností . III._Obecné principy vnitřní řídící struktury samosprávného pracovního společenství _____________________________________________________ Ze základního pojmu samosprávy plyne nejenom právní, ekonomická, politická a vůbec společenská samostatnost pracovního společenství, ale také to, že důsledky vlastních rozhodnutí musí toto společenství nést jako celek samo. Např. chybná investiční, prodejní nebo nákupní rozhodnutí mohou znamenat, že se sníží čistý důchod pracovního společenství a nebude možno vyplácet mzdy a platy v původní výši. Samozřejmě že to neplatí absolutně, ani úvěrová či státní pomoc se nevylučuje. Musí však být dopředu každému jasné, že nemůže být povinností demokratického státu, aby z daňových prostředků byly hrazeny schodky, vzniklé na základě chybných podnikatelských rozhodnutí samosprávných orgánů. Z uvedeného hlediska je nutno položit tuto otázku: Co podmiňuje, aby podnikatelské rozhodnutí mělo pokud možno nejvyšší pravděpodobnost úspěchu? Zde by bylo možno citovat různé učebnice a příručky o správném řízení a rozhodování /managementu/. Jedno je jim společné, základem rozhodnutí musí být zpracování všech dostupných informací. K tomu jsou však nezbytně zapotřebí vysoké odborné znalosti a příslušná specializace. Obecné předložení sesbíraných informací neřekne vůbec nic. Nelze je jen poskytnout voleným samosprávným orgánům, kde budou z hlediska zpracování informací převažovat laikové. Takovému shromáždění mohou být předloženy jen různé varianty,např. investičních rozhodnutí, s promítnutím jejich účinku až do sociální sféry, jmenovitě účinků na vývoj čistého důchodu pracovního společenství. Nezbývá proto nic jiného, než vzít na vědomí, že je nutné, aby existoval specifický odborný druh práce, který bude syntetizovat analýzu všech dostupných informací v řídící rozhodnutí. V širším měřítku je existence této řídící práce důsledkem stávající úrovně dělby práce, která neumožňuje každému, aby se bezprostředně podílel na rozhodování, aň již v rámci podniku, obce nebo státu. Ani v denním rozhodování se nelze obejít bez příslušných odborných znalostí. Tomu odpovídá i mínění, které je v současné době neoficiálně v okupovaném Československu nejrozšířenější: Rozhodování na všech úrovních a ve všech oblastech by mělo být odborné, kvalifikované, nikoliv stranické. Tj. že by mělo být vykonáváno kvalifikovanými odborníky a nikoliv lidmi, jejichž jediná dosavadní kvalifikace spočívá v tom, že mají legitimaci KSČ. Shrneme-li tedy předchozí úvahy, znamená to, že za daného stavu je dosazování kvalifikovaných, věci a problémů znalých lidí, do řídících a rozhodovacích funkcí v rámci existujících pracovních společenství - od podniků až po vzdělávací a kulturní instituce - základní funkcí a základním smyslem samosprávy. Protože existují jiná pojetí samosprávy, je možno toto pojetí pojmenovat podnikatelskou samosprávou. V úvahu přichází také pojem odborná samospráva, nebo z politické- ho hlediska demokratická samospráva. Je nezbytné, aby postavení profesionálního řídícího pracovníka bylo od počátku právně jasné. To vyžaduje odpovídající smlouvu na určitou dobu - 4 až 6 let - ve které budou povinnosti a práva, stejně jako rozhodovací okruhy a způsob odměňování, přesně specifikovány. 7 [pageend9]V ní musí být také uvedeno, za jakých podmínek mohou obě strany tuto smlouvu vypovědět před lhůtou. Už samotné ustavení profesionálního řídícího pracovníka nese s sebou problém rozdělení rozhodovacích a řídících pravomocí mezi volený samosprávný orgán a tohoto pracovníka, resp. profesionální řídící tým. Zde je také nutno vycházet ze zkušenosti těch spoleěenských útvarů, které v té či oné míře měly nebo mají samosprávný charakter - obecní a městské rady, družstva, akciové společnosti apod. O jejich zkušenostech by bylo z hlediska samosprávy nutno psát samostatnou studii. Zde je však možné jen shrnout základní věci, které musí být i nadále podrobeny diskusi. Samosprávný orgán by měl rozhodovat především tam, kde jde o takovou míru odpovědnosti, která přesahuje možnosti jednotlivce. Takovou oblastí je především celková problematika dlouhodobé koncepce vývoje a na to navazující investiční koncepce. Poněkud jiný charakter než jsou investice má rozhodování o použití čistého zisku nebo čistého příjmu pracovního společenství. Rozumí se tím celkové peněžní příjmy, zmenšené o provozní náklady, včetně daní a poplatků. Samosprávný orgán by měl zásadně rozhodnout o rozdělení čistého zisku na akumulaci /investice/ a spotřebu. Konkrétní rozhodnutí o použití spotřebního fondu by měl činit orgán, který vyjadřuje sociální zájmy příslušníků pracovního společenství. O něm bude řeč dále. U organizace mezd a odměňování vůbec,bude účelné rozdělit pravomoc mezi samosprávný orgán a profesionální řídící tým tak, že do pravomoci samosprávného orgánu by mělo patřit především schválení základních kvalifikačních a tarifních stupnic, stanovení základních zásad pro mimořádné odměňování, pro 13. až 16. plat apod. Profesionální řídící tým by jednak podle schváleného mzdového pořádku prováděl normální odměňování jednotlivých pracovníků, jednak by měl mít možnost za mimořádné výkony udělovat mimořádné odměny. Jeho politika odměňování by se řídila ustanoveními smlouvy. Jako princip lze pro řídící tým resp. jeho špičku přijmout podíl na přírůstku čistého důchodu při základním platu. Bude také pravděpodobně nutné, aby samosprávný orgán kromě koncepce vývoje a plánu dlouhodobých investic schvaloval také konkrétnější provozní, výrobní a obchodní plán na dobu kratší - tj. na 1 až 2 roky. Ten by zahrnoval především rozpočet pracovního společenství. S jeho jednotlivými kapitolami by potom disponovali příslušníci profesionálního řídícího týmu podle míry své pravomoci. Základní organizační uspořádání pracovního společenství by mělo být schváleno samosprávným orgánem. Odpovídá to tomu, že změna organi-^ začního schématu nemůže být rozhodována v krátké době. Je to záležitost dlouhodobého zpracování informací, kterého se členové samosprávného orgánu mohou činně zúčastnit. Profesionálnímu řídícímu pracovníkovi musí být přitom ponechána možnost, aby z provozních důvodů mohl zřizovat, případně rušit některé menší provozní útvary, je-li s tím spojen ob - chodní prospěch, nebo dojde-li ke snížení nákladů. Aby se vytvořily optimální podmínky pro informovaný přístup členů samosprávných orgánů k vlastnímu rozhodování bude nutné, aby samo - správný orgán kromě přesně vymezených rozhodovacích kompetencí měl právo na neomezenou informaci v oblasti kontroly a daného stavu. Samosprávný orgán by mohl projednávat jakýkoli problém, který se tak či onak dotýká zájmu pracovního společenství, které spravuje. Profesionální řídící tým by byl v tomto směru povinen dodat příslušné informace. Samosprávné orgány musí mít možnost nechat si tyto informace prověřit, případně pořídit další prostřednictvím nezávislých činitelů, např. odbornou expertizou. K projednávané záležitosti by samosprávné orgány mohly zaujímat stanoviska, doporučení apod. Pokud by však tato záležitost přesahovala jejich rozhodovací kompetence, nebyla by pro nikoho z pracovního společenství, zejména ne pro profesionální řídící tým,závazná. Jak je zřejmé, jde o velmi zásadní a také složité otázky. Proto by základní věci měly.být vtěleny do Ústavy té demokratické společnosti , která se pro systém podnikatelské samosprávy rozhodne. Další zásady mohou být vtěleny do jednotlivých ústavních zákonů. Nakonec všechny základní otázky a pravidla rozhodování samosprávného pracovního společenství musí být vtěleny do jeho vlastního statutu. 8 [pageend10]IV. Nositel sociálních zájmů členů pracovního společenství Protože v demokratické společnosti je nutné, aby jednotlivé druhy zájmů měly své mluvčí a svoje zájmové zastoupení, je nutno, aby vedle podnikatelského zájmu, jehož nositelem by měly být především samosprávné orgány, zde byl i mluvčí sociálních, kulturních a jiných podobných zájmů jednotlivých členů pracovního společenství. To je nutná podmínka pro vytváření rovnováhy mezi jednotlivými skupinami zájmů. V tomto smyslu protipólem samosprávného orgánu nebo součástí systému samosprávných orgánů by mohlo být těleso, které je možno nazvat např. radou pracujících ■ Rada pracujících by byla rovněž volena demokratickým způsobem a disponovala by onou částí zisku nebo čistého příjmu, která by byla určena na spotřební, sociální, kulturní a jiné účely. Tato rada pracujících by měla mít právo vyjádřit se z jiného než podnikatelského hlediska ke všem usnesením samosprávných orgánů a rozhodnutím profesionálního řídícího týmu. V tomto směru by její usnesení měla charakter vyjádření stanoviska, doporučení nebo názoru. O jednom je však nutno vést zásadní diskusi: Vždy bude existovat možnost, že se jednotlivá pracovní společenství dostanou do hospodářských nesnází. O tom, čí je to vina, se bude nesporně v rámci pracovního společenství velmi diskutovat. Radě pra - cujících je možno v tomto případě dát jedno velmi významné právo - zorganizovat v rámci společenství referendum o nedůvěře stávajícím řídícím orgánům, jak samosprávným tak profesionálním. V případě, že by se při tom dosáhlo absolutní většiny, musely by tyto orgány odstoupit. Správu by však nepřevzala rada pracujících, ale došlo by k novým volbám samosprávných orgánů podle statutárních ustanovení. Protože v demokratické společnosti určitě vzniknou skutečné odborové organizace, je nutno počítat s jejich účastí na volbách vSech samosprávných orgánů a zvláště rady pracujících. * * * Závěrem je třeba říci, že rozmanitost a rozdílnost jednotlivých oblastí a sfér společenského života si vyžadují, aby se konkrétní formy samosprávných organizací těmto diferencím přizpůsobily. Tím vznikají jednotlivé modely samosprávných organizací v jednotlivých oblastech společnosti. O nich bude postupně v jednotlivých číslech časopisu Československá cesta pojednáno. Že se vše předkládá jako materiál k diskusi, je samozřejmé. Upozorněni čtenářům: Vzhledem ke stávce poštovních zaměstnanců, která trvá v Kanadě od 1. července t.r., se našim čtenářům omlouváme za zpoždění v distribuci časopisu do USA, Západní Evropy a Austrálie. Čtenáři v Kanadě časopis dostanou až po obnovení poštovního provozu. Zároveň žádáme ty čtenáře ve světě, kteří nám v průběhu kanadské stávky zaslali šeky s předplatným, aby to krátce písemně oznámili redakci, jelikož po skončení stávky není zaručeno, že všechny zásilky, tj. v našem případě šeky, budou v pořádku doručeny. red. 9 [pageend11]DEMOKRACIA, SLOBODA, ĽUDSKÉ FRÄVA A HRANICE STÄTNEJ MOCI (ČASŤ I) Rudolf šály Prakticky každý, kto bol vychovaný v tradíciách európskej kultúry a neupadol do fanatizmu fašistického, marxisticko- leninského alebo iného podobného utopizmu, či falošnej vedy, pokladá jednotlivca, každú individuálnu ľudskú bytosť za entitu prvoradú a primárnu, kým spoločnosť a štát za vec sekundárnu, za inštitúciu, ktorú občania udržujú pre svoje vlastné blaho, preto aby ochraňovala ich slobodu a ich prirodzené práva. Takéto vyjadrenie zmyslu štátu prijímame za základný postulát. Ak má štát plniť túto svoju funkciu, tak musí byť svojou povahou štátom demokratickým. Bohužiaľ,vďaka určitým citovým stránkam termínu DEMOKRACIA si v našom storočí prakticky každý politický systém nárokuje byť demokraciou. O nacistickom Nemecku sa Hitler vyjadril, že je "skutočnou demokraciou", v prípade fašistického Talianska Mussolini používal výraz "organizovaná demokracia',' Stalin nazval svoj systém "dokonalou demokraciou", iní ideológovia dnešných komunistických spoločností hovoria o "ľudovej demokracii" a štáty západné sú označované ako "demokracie", prípadne ako "liberálne demokracie". Ak raz odmietneme anarchiu a prijmeme ako fakt, že civilizovaná spoločnosť znamená existenciu štátu, tak sa samozrejme môž- me pýtať, na akom základe si tí alebo oní nárokujú vládu. Odpoveď môže vychádzať z princípu, že politická autorita by mala plynúť z ľudu a byť teda vecou akejsi dohody medzi občanmi. Odtiaľ potom prichádza volanie po demokracii (ľudovláde). Avšak nie sme v starovekých Aténach a tvrdiť, že v dnešných mnohomiliónových štátoch si môže ľud vládnuť sám znamená tvrdiť nezmysel (pri obvyklom význame slov "vládnuť" a "ľud"). K slovu "demokracia" preto musíme pripojiť iný pojem - aký, to je do veľkej miery vec dohody. Ak teda československá federálna rada hlása,že jej cieľom je odstrániť totalitnú politickú štruktúru v dnešnom Československu (ktorú komunisti sami nazývajú demokraciou) a nahradiť ju demokraciou, tak je nutné jasne vysvetliť,aký pojem spájame so slovom demokracia a čím sa líši od pojmu, ktorý používajú komunisti. Komunisti väčšinou definujú demokratickú vládu ako vládu, ktorá vládne v záujme ľudu, proletariátu, či väčšiny. Dôkladnejšia analýza tejto predstavy však ukazuje, že komunistická elita si pritom nárokuje poznať záujmy a vôľu ľudu bez toho, aby ľuďom dovolila o ich záujmoch slobodne diskutovať a hlasovať a že si teda nárokuje (tak ako väčšina fanatikov) poznať záujmy a vôľu ľudu lepšie ako ľud sám. Naproti tomu za naše východisko vezmeme konvenciu, že demokraciou budeme nazývať "ľudovú kontrolu vlády", tj. ústavné právo občanov posudzovať svoju vládu a meniť ju. Musíme však dôkladnejšie rozviesť tento pojem ľudovej kontroly, pretože bez toho by naša definícia bola bezcenná. Narozdiel od marxistov-leninistov, ktorí začínajú otázkou "kto má vládnuť" a odpovedajú si na ňu, že to majú byť oni sami komunisti, budeme sa na celú vec dívať z hľadiska otázky "akým spôsobom možno minimalizovať možnosti zneužitia vlády". (Predpokladáme teda, že demokracia je vymyslená pre "ľudí hriešnych" a nie pre "svetcov"). Toto východisko odpovedá tiež československej skúsenosti. Mali sme dostatok možností poznať vládu fašistickú i vládu komunistickú, mali sme dostatok možností poznať zlo,ku ktorému tieto vlády viedli. Je preto pochopiteľné, že sa pýtame, ako zabrániť zlu tohto druhu. Predovšetkým, ak má vôbec existovať nejaký nenásilný spôsob kontroly vlády, tak táto vláda nesmie byť absolútna, tj. musí existovať zákon, ktorý právomoc vlády zásadným spôsobom ohraničuje a obmedzuje - ústava. Zároveň musí existovať nezávislá súdna moc, ktorá dozerá na jej dodržiavanie. Táto ústava musí obsahovať dva základné články: 1. periodické voľby 2. politické slobody 10 [pageend12]ktoré sú nenahraditelnými prostriedkami verejnej kontroly štátnej moci. Vďaka politickým slobodám môže občan vládu kritizovať a vďaka volbám je vláda nútená meniť svoju politiku vo svetle tejto kritiky. Pod volbami rozumieme všeobecné právo hlasovacie spolu s princípom väčšiny. Keďže každodenné politické rozhodnutia nemožno vykonávať prostredníctvom celonárodného referenda, tak je nutné, aby občania k tomuto splnomocnili svojich predstavitelov, ktorí potom ustanovujú zákony alebo vykonávajú politické rozhodnutia. V tejto činnosti sú kontrolovaní práve prostredníctvom volieb.Politik je kontrolovaný tým, že je volený na základe jeho chovania, názorov, politických plánov a schopností a po zvolení sú jeho činy kontrolované tým, že sú konané v perspektíve ďalšieho znovuzvolenia. Nikto preto nie je do úradu volený doživotne, ale len na určité obdobie a po ňom má možnosť uchádzať sa o znovuzvolenie. Od volieb predstavitelov požadujeme, aby boli všeobecné, tj. aby hlasovacie právo bolo udelené všetkým dospelým občanom a požadujeme pritom politickú rovnosť,tj. aby na jednu osobu pripadal len jeden hlas a aby každý hlas vážil rovnako. Tieto zásady nie sú pre fungovanie demokracie úplne nevyhnutné, vyjadrujeme však nimi určitý aspekt našej predstavy o rovnosti a spravodlivosti. Vo volbách teda volič odovzdá svoj hlas pre jednu z predložených alternatív a tej alternatíve, ktorá získa najväčší počet hlasov bude daný úrad pridelený. Výkonná alebo zákonodarná moc , ktorú daný úrad nesie so sebou bude potom uznávaná všetkými, vrátane menšiny, ktorá pre daného kandidáta nehlasovala. Ak však volby majú byť zmysluplné, tj. ak majú vyjadrovať názor voličov, tak treba minimalizovať možnosti nátlaku prostredníctvom úplatkov či vyhrážok. Toto možno zaistiť tým, že volby budú tajné. Druhou podmienkou zmysluplnosti volieb je to, aby volič mal možnosť rozumného výberu, tj. aby na každý úrad kandidovalo viac než jeden kandidát a teda, aby každý občan mal právo navrhovať a vyberať kandidátov alebo sám kandidovať. Volby sú prostriedkom, ktorým možno jednu vládu odstrániťbez násilia a nahradiť ju druhou vládou s inou politikou. Ak toto má byť uskutočniteľné, tak je nutné aby ľudia s politikou inou než je politika existujúcej vlády mali slobodu organizovať sa ako alternatívna vláda, tj. musia mať slobodu organizovať, demonštrovať hovoriť, písať, publikovať, vysielať, atď. Treťou podmienkou zmysluplnosti volieb je teda dostak informácií o jednotlivých alternatívach, čo implikuje politické slobody . Sem patrí predovšetkým: I. sloboda prejavu II. sloboda zhromažďovania a združovania Prostredníctvom týchto slobôd možno viesť diskusiu o politických otázkach, možno sa zjednocovať k spoločnej akcii, možno vyberať a prezentovať kandidátov, možno viesť kampaň za ich zvolenie, možno kritizovať iných kandidátov a teda hlavne možno kritizovať doterajšiu vládu a presvedčením voličov prípadne zabrániť jej znovuzvoleniu. Slobodu kritizovať, byť proti vláde a organizovať sa do politických strán, tak aby sme volby a opozíciu urobili účin- noumožno ťažko nahradiť. Bez týchto politických slobôd by sme nemohli zabrániť zneužívaniu vlády. Politické slobody umožňujú, aby verejnosť do veľkej miery poznala kto čo chce a prečo. Záujmy a protizáujmy rôznych skupín sú vecou verejného záznamu, sú publikované v novinách, vyjadrované pred zákonodarnými výbormi a mnohými inými spôsobmi. Povaha a relatívna váha rôznych názorov a záujmov nemôže byť držaná v tajnosti. Tí, ktorí nakoniec robia politické rozhodnutia sú obmedzení - kontrolovaní faktom, že to, čo ľudia chcú je známe. Len takto možno vláde zabrániť, aby sama svojvoľne rozhodovala o tom, čo je verejným záujmom, čím otvorenejší a verejnejší je proces formovania politiky, tým ťažšie je pre vládu rozhodovať opačne než je verejný záujem. Treba zdôrazniť, že i keď právo väčšiny je v našej teórii obsiahnuté, nechápeme ho izolovane, ale vždy spolu s politickými slobodami. I keď teda vo všeobecnosti platí,že záujmy väčšiny bu- 11 [pageend13]dú prevládať a že menšiny musia dobrovoľne prijať rozhodnutia väčšiny, rovnako tak platí, že väčšina priznáva menšine politické slobody ako zaručené.Menšina dneska sa teda zajtra môže stať väčšinou, môže získať vládu a uskutočňovať svoju politiku. To znamená, že človek, ktorý prijíma princípy demokracie nie je nútený dívať sa na výsledok volieb ako na autoritatívne vyjadrenie toho, čo je správne. I keď teda prijme rozhodnutie väčšiny (čo je nutné, ak má demokratický systém fungovať) bude mať možnosť nenásilnými prostriedkami usilovať o zmenu tohto rozhodnutia. Skrátka v demokracii je nutné, aby menšina i väčšina boli lojálne k základným princípom systému, tj. aby takrečeno uznávali pravidlá hry. Samozrejme, tolerancia ak sa má zachovať nemôže byť úplná. Ten, kto princíp tolerancie neprijíma, kto napríklad vyzýva k násilnému zrušeniu tohto princípu, nemôže byť tolerovaný. Toto je však príliš zložitá otázka a podrobnejšie bude o nej pojednané na inom mieste. Iným dôležitým aspektom demokracie je tá skutočnosť, že demokracia je systém otvorený, tj. nehlása, že jej cieľom je napr. naplniť akési historické zákony a vybudovať komunizmus, ani že jej cieľom je nastoliť vládu jedinej rasy. Komunizmus a fašizmus majú pred sebou jasne definované ciele, i keď rôzne. Podstatné je to, že tieto systémy stavajú svoje utopické ciele na prvé miesto a všetko ostatné podrieďujú tomu,aby boli dosiahnuté. Oba tieto systémy možno charakterizovať tým, že majú: 1. oficiálnu ideológiu, 2. jedinú masovú politickú stranu, 3. policajnú kontrolu, ktorá sa má starať o všetkých kritikov režimu a tých, ktorí mu nie sú oddaní, 4. monopolnú kontrolu masovo komunikačných prostriedkov. Naproti tomu demokratický systém zdôrazňuje prostriedky (voľby a politické slobody), ktorými možno usilovať o všetky možné ciele a nielen o jeden jediný. Dejiny našej civilizácie jasne a jednoznačne svedčia o tom, že život v každej ľudskej spoločnosti je plný konfliktov protichodných názorov a záujmov. Je úlohou spoločenského systému, aby umožnil politické vyjadrenie týchto konfliktov a aby poskytoval možnosti pre ich riešenie a to možnosti iné než je násilie. Demokracia je diskusia, ako sa vyjadril T. G. Masaryk. Demokracia je vyjadrením racionálneho postoja k životu. Je to postoj, ktorý znamená ochotu vypočuť kritické argumenty a učiť sa zo skúsenosti. Znamená pripustiť, že "ja sa môžem mýliť, a že ty môžeš mať pravdu" a že teda spoločným úsilím sa môžme dostať bližšie k pravde. Tu hrá svoju úlohu tiež aspekt morálny - ak prijímame pravdu za jednu zo svojich základných hodnôt, tak potrebujeme diskusiu, pretože bez nej je pravda pojem nezmyselný. Tento racionálny postoj sa zaujíma skôr o argument než o o- sobu, ktorá argument vznáša.Z toho plynie, že každého s kým komunikujeme musíme uznať za potenciálny zdroj argumentu a rozumnej informácie. Demokracia teda predpokladá, že každý občan, či každá skupina, môže nejakým spôsobom prispieť k riešeniu verejných otázok . Sú to práve politické slobody, ktoré zásadným spôsobom odlišujú komunistický alebo iný totalitný systém od demokracie. Kým demokracia umožňuje diskusiu a teda priamo vyžaduje existenciu opozície, kým v demokracii možno kritizovať vládu a vo svetle tejto kritiky sa politika vlády mení,tak komunizmus žiadnu diskusiu nepripúšťa a ničí každý prejav pochybnosti, či nesúhlasu. Neprítomnosť politických slobôd robí z volieb v komunistickom Československu frašku. Avšak nielen to - samotná organizácia volieb je fraškou, pretože: 1. právo navrhovať kandidátov nie je všeobecné, ale je monopolom Národnej fronty a teda komunistickej strany, 2. voľby samotné nie sú tajné (dozor pri voľbách vidí,či občan použije miestnosť na úpravu hlasovacích lístkov alebo,či ma nifestačne odovzdá svoj hlas kandidátom Národnej fronty) a volič teda volí s vedomím strachu, že nedať svoj hlas kandidátom Národnej fronty môže byť spojené s represiami. Komunisti teda môžu tisíckrát nazývať svoj systém demokratickým. Tomu, komu nejde len o púhe slová, je jasné, že tam niet ani politických slobôd, ani slobodných volieb a teda ničoho,čo by vláde bránilo svojvoľne vykonávať svoju moc. 12 [pageend14]K CHARAKTERU SOVĚTSKO-ČESKOSLOVENSKÉ "SMLOUVY O DOČASNÉM POBYTU SOVĚTSKÝCH VOJSK NA .ÚZEMÍ ČESKOSLOVENSKA" ZE 16. ŘÍJNA 1968 Tomáš Navrátil Jedním ze samozřejmých ale zároveň charakteristických rysů sou - časného československého vývoje je pokračující sovětská okupace státu- důsledek agrese z 20.-21. srpna 1968. Mocenská garnitura, která dnes Československo ovládá a připravuje jeho státoprávní likvidaci, byla bez výjimky do svých pozic dosazena nebo ve svých pozicích podepřena právě touto agresí a následnou okupací. Od takové garnitury, jejíž existence stojí a padá s pokračující okupací, pak samozřejmě nelze očekávat nic jiného, než slepé plnění sovětských propozic. Jaký je vlastně charakter smlouvy, který 16. října 1968 "legalizovala" existující stav - okupaci Československa? Je její znění v souladu alespoň se socialistickým právním pojetím, když již odporuje me - zinárodním zásadám, Chartě OSN a zdravému rozumu? Faktem je, že sovětská vojska nejsou v Československu na základě klauzulí této smlouvy, ale že smlouva je až důsledkem jejich pobytu. Tím se vytváří první právně nenormální situace - smlouva "ex post facto", stejná situace jako např. "vyhlášení Protektorátu Čechy a Morava" až jako důsledek německé okupace 15. března 1939. Dalším nenormálním momentem, díváme-li se na celou věc objektivně, je fakt, že jednání, která oficiálně k podepsání smlouvy ze 16.října 1968 vedla /moskevské jednání mezi Politbyrem ÚV KSSS a de facto vězni z ÚV KSČ 23.-26. srpna 1968; druhé hlavní poinvazní jednání 3.-4. října 1968/, se k faktu možného trvalejšího "umístění vojsk" staví různě a z publikovaných verzí nelze interpretovat, že o předmětné věci byla v průběhu těchto jednání učiněna nějaká dohoda, tak se na to odvolává závěrečná věta preambule smlouvy "o dočasném pobytu vojsk" ze 16. října. V prvním komuniké o jednání z 23.-26. srpna se totiž o ničem po - dobném nehovoří, pouze o tom, že "bylo dosaženo dohody o stažení vojsk z československého území, jak se situace v Československu normalizu - je"./l/ 0 nějaké dohodě, týkající se pobytu sovětských vojsk, nehovoří ani písemný tajný protokol z 26. srpna, který měla organizace Věrni zůstaneme II k dispozici v Praze z kruhů bývalého Národního shromáždění. Něco jiného mohou být nějaké ústní tajné dohody, které však v žádném právním systému, ani v komunistickém, nemají oficiální povahu právně platného dokumentu. V komuniké ze 4. října 1968 se však již hovoří o tom, že "obě strany se dohodly, že vlády se budou zabývat podpisem smlouvy o dočasném pobytu spojeneckých vojsk v Československu" /bez specifikace, že půjde o vojska sovětská/ a s odvoláním na předchozí jednání z 23.-26, srpna o tom, že "bude postupně zahájeno stahování ostatních vojsk"./2/ Teprve o tomto druhém jednání lze tedy říci, že v jeho rámci došlo k jakési "dohodě" o dočasném pobytu vojsk, čímž se právně relativizuje jedna část existující preambule hlavní "smlouvy" ze 16. října 1968. V samotné preambuli smlouvy o "dočasném pobytu vojsk" se hovoří o tom, že obě strany tj. sovětská i československá "se rozhodly uza - vřít tuto smlouvu na základě dohody, dosažené... v Moskvě 23.-26. srpna a 3.-4. října 1968'.' Ukázali jsme si již, že srpnové komuniké roz - hodně nelze považovat za nějakou dohodu o této otázce a striktně vzato za ni nelze považovat ani komuniké, vydané 4. října. To je jeden zá - kladní závěr. V čl. I. smlouvy /3/ není počet sovětských vojsk, která zůstávají "dočasně v Československu" nijak specifikován. To Sovětskému svazu ve skutečnosti umožňuje, aby kontingenty libovolně zvyšoval, bez toho aby toto zvýšení vyžadovalo alespoň formální souhlas československé strany. Teoreticky, ale bohužel i prakticky, může tato situace dojít až k úplnému nahrazení československé armády sovětskou, zvláště v současné situaci připravované anexe, kdy jsou navíc některé českosloven- ké vojenské kontingenty odesílány do zahraničí /viz Memorandum, Československá cesta I, příloha/. Velmi zajímavý je i poukaz na důvody pobytu vojsk - "dočasnost" již není specifikována dosažením "normalizace", tak jako v prvním moskevském komuniké z 26. srpna, ale doslovně "za účelem zajistit bezpeč13 [pageend15]nost zemí socialistického tábora před vzrůstajícími revanšistickými provokacemi západoněmeckých militaristických sil". Tedy už nejenom kvůli "normalizaci", ale v širším aspektu i kvůli "bezpečnosti" ostatních států. V podstatě to znamená, že i kdyby se Československo znormalizovalo ad absurdum /což se také zásluhou Husákova vedení stalo/, Sovětský svaz může stále tvrdit, že na odvolání vojsk to nemá vliv, protože nebezpečí z NSR stále nebylo"zažehnánoľ I tato "důvodová situace" je však přinejmenším zrelatizQvána následným vývojem ve vztazích mezi NSR a ostatními státy sovětského bloku. Odmyslíme-li si základní nesmyslnost a politickou utilitaritu "nebezpečí ze Západního Německa", pak hlavně smlouva mezi Polskem a NSR z r. 1970 a podobná smlouva mezi Československem a NSR z prosince 1973 oficiálně ukončily stav "nepřátelství" a vedly jednak k uznání hranic na Odře a Nise, jednak k prohlášení nullity Mnichovské dohody a v obou případech k navázání diplomatických styků na nejvyšší úrovni. Stručně shrnuto - důvod pobytu vojsk, který je ve smlouvě výslovně uveden, již oficiálně ve vztazích NSR na jedné straně a Československem na druhé straně, neexistuje,stále však tvoří smluvně vyjádřený důvod sovětské vojenské přítomnosti v Československu. Pokud je známo, smlouva ze 16. října 1968, podepsaná za SSSR Alexejem Kosyginem a za Československo tehdejším předsedou vlády Oldřichem Černíkem, nebyla zatím změněna, ani amendována dalšími články. Další pobyt sovětských vojsk na území Československa již tedy zcela striktně vzato probíhá v rozporu s touto smlouvou, na základě neexistující právní premisy. Samozřejmě lze namítnout, že v takových režimech, jako je sovětský nebo husákovský, nemá psané slovo ani psané "dohodym žádný faktický význam, není však na škodu se na existující problém podívat i z tohoto hlediska. Další články "smlouvy" umožňují Sovětskému svazu prakticky-libovolný výklad a následné jednání /vynětí vojsk a "osob sloužících s nimi", včetně rodinných příslušníků z jakékoli pasové a celní kontroly - čl. 5; zásobování sovětských vojsk československými penězi prostřed - nictvím československých orgánů - čl. 7 atd./. Zvláště článek 5.způ - sobuje, že československé úřady nemají nad množstvím sovětských vojáků, ani nad tím, kdo vlastně do Československa přichází, sebemenší kontrolu. Smlouva platí od ratifikace 18. října 1968 a je platná "během do - časného pobytu sovětských vojsk na území Československa" /čl. 15/. Není v ní tedy zcela obvyklá klauzule o délce trvání a klauzule o proceduře prodloužení, obnovení nebo vypovězení. Samotná ratifikace 18. října 1968, kterou samozřejmě Prezidium Nejvyššího sovětu provedlo jednomyslně, je pokud jde o československé Národní shromáždění završením porážky Československého jara. V Národním shromáždění se proti tomuto diktátu zdvihly pouze čtyři ruce. Jedna z nich patřila Dr. Františku Krieglovi, který v květnu 1969 při svém vyloučení z KSČ svůj krok zdůvodnil konstatováním "...smlouva nebyla psána perem, ale hlavněmi tanků a kulometů". Dalšími co hlasovali proti, byli Gertruda Sekaninová-Čakrtová, generál Václav Prchlík, jediný z vysoké generality, který si do důsledku uvědomoval možnost účinné obrany proti sovětské invazi a poslanec František Vodsloň./4/ Ti, kteří hlasovali za ratifikaci, nebo se jen zdrželi hlasování, měli různý osud - někteří přežili a jsou stále "v čele" - Indra, Biľak, Husák, někteří "nepřežili" - Dubček, Černík, Smrkovský, Císař, někteří nakonec skončili v exilu. Jedno měli v té době všichni společné - všichni byli komunisté a všichni byli přesvědčeni, že zabraňují nejhoršímu - asi jako Hácha v r. 1939. Je samozřejmé, že konstatováním právních a faktických rozporů ještě nikdo Moskvu nepřinutí k odchodu z Československa. Pro některé z Čechů a Slováků doma, lavírující a nerozhodné ve svém vztahu k existujícímu režimu, by však právě toto konstatování mohlo vést k poznání, že nejenom faktické projevy komunistické moci, ale i její oficiální materiály neodpovídají existujícímu socialistickému pojetí práva a mezinárodních smluv. Z tohoto poznání pak mohou učinit rozhodnutí a další krok. Poznámky: / ! / Windsor - Roberts: Czechoslovakia 1968. Reform, repression and re- sistance. - Columbia University Press 1969, Appendix VII, str. 180. /2/ Windsor - Roberts: op. cit. 1969, Appendix IX, str. 191. 14 [pageend16]/3/ Celý text smlouvy je česky otištěn ve sborníku Československo-so- větské vztahy v dokumentech 1965-1975, Praha 1976, resp. v knize, citované v předchozích poznámkách a v řadě dalších publikací o Československém jaru 1968. /4/ Viz Die Ereignisse in der Tschechoslowakei. Ein dok. Bericht. - Bonn-Wien-Zürich 1969, str. 290. II. M A T E R I Á L Y KAREL ČAPEK - PROČ NEJSEM KOMUNISTOU Karel Čapek, nejvýznamnější a nejznámější reprezentant humanistického proudu v české literatuře 1. poloviny 20. století, se ve své bohaté literární činnosti zabýval nejrůznějšími aspekty kultury, politiky a lidské existence. Je znám jako oddaný spolupracovník prezidenta T. G. Masaryka a jako člověk, reagující navšechny problémy, které s sebou přinášela doba. Pro naše čtenáře bude beze sporu zajímavé připomenout si Čapkovo stanovisko ke komunismu, zvláště pokud si současná československá propaganda stále dovoluje naznačovat, že Karel Čapek byl "jedním z ideo - vých souputníků proletářských /tj. z dnešního hlediska komunistických/ tendencí v literatuře první republiky'.' Karel Čapek nebyl ničím jiným než spojencem slušnosti a své stanovisko ke komunismu vyjádřil v r.1924 v kulturně-politické revui "Přítomnost", vydávané jedním z nejlepších novinářů a publicistů předválečného Československa, Ferdinandem Peroutkou. Následující ukázky jsou z vydání Jaroslava Dreslera, jednoho z největších znalců Masarykova a Čapkova díla v zahraničí. * * -k Tato otázka se z čista jasna vynořila mezi několika lidmi, kteří byli nakloněni čemukoli spíše než tomu, aby se bavili politikou. Je jisto, že by nikdo z přítomných nepoložil otázku "Proč nejsem agrárníkem", nebo"proč nejsem národním demokratem". Nebýti agrárníkem neznamená ještě žádný určitý názor nebo životní víru; avšak nebýti komunistou znamená býti nekomunistou; nebýti komunistou není pouhý názor, nýbrž jisté krédo. /.../ Je-li mé srdce na straně chudých, proč u všech všudy nejsem komunistou? Protože jsem na straně chudých. /.../ Nemohu být komunistou, protože jeho morálka není morálkou pomoci. Protože káže odstranění společenského řádu a nikoli odstranění společenského zlořádu, jímž je bída. Protože chce-li vůbec pomoci chudým, činí to podmínečně: nejprve musíme vládnout a pak - snad - na vás dojde /.../ Nejdivnější a nejnelidštější na komunismu je jeho zvláštní pochmur nost. Čím hůře, tím lépe; porazí-li cyklista hluchou babičku, je to důkaz zpuchřelosti dnešního řádu; strčí-li dělník prst do koleček stro - je, nerozmačkají mu jeho prst kolečka, nýbrž měšřáci a k tomu ještě s krvežíznivou rozkoší. Srdce všech lidí, kteří z těch či oněch osobních příčin nejsou komunisty, jsou zhovadilá a hnusná, není dobrého chlupu na celém dnešním řádu; co je, je špatné. /.../ Tento import zoufalé pochmurnosti se nazývá "výchova mas k revoluč nosti" nebo "posilování třídního vědomí". Chudému, který má tak málo,be rou ještě jeho radost ze života; to je první splátka na budoucí lepší svět. Nehostinné a nelidské je klima komunismu; není střední temperatu- ry mezi mrazivou buržoasií a revolučním ohněm; není nic, čemu by se proletář směl s požitkem a nerušeně oddat. Není na světě oběd nebo ve- 15 [pageend17]čeřej buči je to plesnivá kůrka chudého, nebo žranice pánů. Není už láska, nýbrž bud perverse bohatých, nebo proletářské plození dětí. Buržoa vdechuje svou vlastní hnilobu a dělník souchotiny; tím jaksi vymizel vzduch. /.../ V komunistických novinách se nedočtete o světě nic, než že je naskrz mizerný; pro člověka, kterému není omezenost vrcholem poznání, je to trochu málo. Nenávist, neznalost, zásadní nedůvěra, to je psychický svět komunismu; lékařská diagnosa by řekla, že je to patologický negativismus. /.../ Říká se mi "relativista" pro zvláštní a patrně dost těžkou intelektuální vinu, že se snažím všemu porozumět; párám se ve všech naukách a ve všech literaturách... a objevuji s mystickou radostí, že při trošce trpělivosti a prostoty se lze jakž takž srozumět se všemi lidmi jakékoli kůže nebo víry. Je tu patrně jakási společná lidská logika a zásoba společných lidských hodnot, jako je láska, humor, chuř k jídlu, optimismus a mnohé jiné věci, bez kterých se nedá žít. A tu mne někdy jímá hrůza, že si nemohu rozumět s komunismem. Někdy mi je, jako by mluvil cizí řečí a jako by jeho myšlení podléhalo jiným zákonům... Vě- ří-li komunismus, že věšet a odstřelovat lidi není za jistých okolností nic vážnějšího, než pobíjet šváby, pak je to něco, čemu nemohu rozumět, i když se mi to říká česky; mám hrozný dojem chaosu a skuteč - nou úzkost, že takhle se nikdy nesmluvíme. Metoda komunismu je široce založený pokus o mezinárodní nedorozumění, je to pokus roztříštit lidský svět na kusy, které k sobě nepatří a nemají si co říci. Co je dobré na jedné straně, nemůže a nesmí být dobré na druhé straně; jako by nebyli tady i tam lidé fisiologicky a morálně tíž... Mluvte s komunistou o funkci sleziny a on vám řekne, že je to měštácká věda; podobně existuje měšřácký romantismus, měštácká humanita a tak dále. Síla přesvědčení, jakou najdete u komunistů v každé maličkosti, je téměř nad- lidská... Nebo snad to není síla přesvědčení, nýbrž jakýsi rituální předpis, nebo konec konců řemeslo. A čeho je mi zvláště líto, jsou právě proletáři... /Připravil a vybral J. K./ III . D O K U M E N T Y POLITICKÁ ZÁVĚŤ RUSKÉHO CARA PETRA VELIKÉHO Přinášíme jeden z dokumentů, který by neměl uniknout zvláště pozornosti těch, kteří se zamýšlejí nad kořeny sovětské agresivity a expanzivnosti. O autenticitě dokumentu není pochyb - Petr I. jej zformuloval po svém vítězství nad Švédy u Poltavy r. 1710, opravil jej r. 1722 po tzv. Nystadském míru, který zpečetil švédskou porážku a definitivní podobu mu dal společně se svým německým kancléřem Ostermanem krátce před svou smrtí. Osterman se pak po nečekané smrti carova syna Petra II. stal ministrem zahraničí nenáviděné carevny Anny a stal se vlastně prvním "vykonavatelem" Petrovy závěti. Otištěním chceme ukázat, že některé ná- silnické a demagogické prvky v myšlení sovětských vůdců nevznikly až s Leninem a bolševismem, ale opírají se o horší stránky v ruské his - torické tradici. Dokument byl již jednou česky otištěn v Masarykově týdeníku Čas /roč. IX, č. 41, 12. října 1895, str. 650-651/. Provedli jsme jen některé drobné opravy v souladu se současným pravopisem. * * * * Ve jménu nejsvětější, nerozdílné Trojice, my Petr I. atd. všem našim nástupcům trůnu a vlády ruské. Bůh všemohoucí... dovoluje mně považovati národ ruský za povolaný k tomu, aby v budoucnosti ovládl Evropu. Opírám tento svůj úsudek o to, že národy evropské s malou výjimkou, došly nyní do stavu chorob- 16 [pageend18]ného, blízkého malomocenství... neboť postupují k němu rychlým krokem; z toho vyplývá, že musejí býti beze vší pochyby velmi snadno ovládnuty národem mladým a novým, který pak dosáhne nejvyššího stupně svého vzrůstu a síly. Považuji budoucí zabrání zemí západních i východních národem severním za pohyb periodický, předurčený v záměrech Prozřetelnosti, která takovým způsobem obrodila lid římský nájezdem barbarů... Zastal jsem Rusko jako potok a zůstavuji je jako řeku; moji ná - sledníci učiní je velkým mořem, určeným zúrodniti Evropu, která se stala neplodnou... pozůstavuji jim tyto vzkazy, jejich úvaze a stálému zřetelu je odporučuji: 1. Udržovati národ ruský ve stálé válce, aby byli vojáci vycvičeni a vždy připraveni; nenechávati národ odpočinout, než pouze co jest třeba k upravení státních financí, obnovení armády a vybrání příhodných chvil k útokům. Tímto způsobem sloužiti mírem válce a válkou míru v zájmu zvětšení a povznesení Ruska. 2. Povolávati všemi možnými prostředky od vzdělaných národů Evropy důstojníky pro časy válečné a učence v dobách míru, aby národ ruský kořistil z cizích zemí, ale nepřipustiti, aby utratil něco z vlastní. 3. Bráti účast v každém sporu a v jakýchkoli třenicích v Evropě a především v říši německé, která jako nejbližší zvláště se nás týká/1/. 4. Rozsévati nesvornost v Polsku/2/ a udržovati tam stálé vášně a třenice, získávati ty, kteří se dají,zlatém; vykonávati podplácením vliv na sněmy a tím působiti na volby králů; získávati si v tomto státě co nejvíce přívrženců, opírati se o ně, přiváděti ruská vojska do země a udržovati je tam tak dlouho, až by přišla potřeba nechati je tam navždy/3/... 5. Zabrati Švédsko/4/ co možná nejúplněji, buditi uměle útoky z jeho strany, aby byl spravedlivý důvod k jeho podmanění. Za tím účelem odloučiti je od Dánska a Dánsko od Švédska pečlivým rozdmychováním soupeření mezi nimi. 6. Vybírati vždy pro knížata ruská manželky z kněžen říše německé, aby se rozmnožily svazky rodinné/5/, sblížily zájmy a Německo se zís - kalo pro naši věc, při čemž ovšem náš vliv tam třeba šířiti. 7. Starati se především o příměří s Anglií pro obchod, jakožto se státem, který nás může nejvíce potřebovati... Vyměňovati naše dřevo a jiné plody za jejich zlato... 8. Rozšiřovati se bez ustání na sever po březích moře Baltického právě jako na jih po březích moře Černého/6/. 9. Co možná nejvíce přiblížiti se k Cařihradu a k Indii. Kdo ty ovládne, stane se opravdovým vládcem světa. Za tím účelem vyvolávati stále války: hned s Tureckem, hned s Persií; založiti loděnice na Černém moři, ovládnouti znenáhla toto moře právě jako Baltické... uspí- šiti úpadek Persie, dostati se do zátoky perské; obnoviti, je-li to možno, dávný obchod východní přes Sýrii a přiblížiti se k Indii, která jest skladištěm světa. Jakmile se již dojde tam, bude se možno obejiti bez anglického zlata.. 10. Starati se o udržení míru s Rakouskem; z jedné strany podpo- rovati opatrně jeho zámysly ovládnouti celé Německo/7/, z druhé pod- palovati lstivě proti němu závist jiných knížat. Starati se, aby jedni nebo druzí žádali pomoci od Ruska a vykonávati nad zemí jakýsi druh ochrany, jež by připravovala příští opanování její./8/ 11. Obrátiti zájem rakouského dvora na vypuzení Turků z Evropy/9/ a zhatiti záměry jeho v času dobytí Cařihradu bud zapletením ho do války se starými státy Evropy, nebo darováním mu jiné části kořisti, která se mu pak vezme. 12. Snažiti se vší silou shromážditi okolo sebe vyznavače vyznání řeckého /tj. pravoslavného - pozn. aut./... kteří jsou roztroušeni v Uhrách, Čechách, Turecku a konečně na severu Polska; státi se jejich střediskem, jejich podporou a vykonávati zavčas nad nimi všeobecnou převahu. Tím způsobem získáme si přátele mezi každým ze svých nepřátel. /10/ 13. Až bude švédsko zabráno, Persie poražena, Polsko podmaněno, Turecko dobyto, armády naše sjednoceny, moře Černé a Baltické střeženo našimi lodmi, bude třeba navrhnouti... nejdříve dvoru versaileské- mu, potom vídeňskému rozděliti se s jedním z nich o ostatní část světa. Přistoupí-li na to jeden z nich, což jest bez veškeré pochybnosti, neboť to pochlebuje jejich ctižádosti a sebelásce, pak učiniti jeden stát nástrojem ke zničení druhého a potom podrobiti ten, který zůsta17 [pageend19]ne způsobením války s ním, jejíž výsledek nemůže být pochybný, když Rusko bude již vládnouti celým východem a z větší části Evropou. 14. Kdyby, což však nezdá se pravděpodobné, každý z nich odmítl návrhy Ruska, pak bylo by třeba chytře je spolu sesvářiti, aby se vzájemně oslabili. A tehdy, vykořistíc rozhodné chvíle, Rusko vrhlo by všechny sjednocené síly především na Německo, zatím co by zároveň vyplula dvě silná ločístva: jedno z moře Azovského, druhé z přístavu ar- changelského, vezoucí asijské hordy pod vedením válečných lodí moře Černého a Baltického.Postupujíce mořem Středozemním a Atlantickým oceánem, napadla by ločístva Francii ze strany jedné a zároveň Německo ze strany druhé a když by tyto dva státy byly poraženy, ostatek Evropy přešel by lehce a bez odporu pod naše jařmo. T a k j e s t m o ž n o a n u t n o o p a n o v a t i E v r o p u . /II/ Poznámky: / ! / V německé říši počátku 18. století vzrůstala moc brandenburských králů, kteří systematicky připravovali ovládnutí všech německy mluvících oblastí a dostávali se do těžkých sporů s ostatními německými knížaty /budoucí Prusko/. /2/ Polské království bylo již od 16. století úhlavním nepřítelem ruských carů a jedním z hlavních problémů ruské zahraniční politiky . /3/ Demagogický princip "dočasnosti", jak jej známe i z Československa, má své dávné historické kořeny. /4/ Zdůrazňování švédského problému bylo založeno na vleklých konfliktech Petra a švédského krále Karla XII. o hegemonii v severní Evropě a na Baltu v prvních dekádách 18. století. /5/ Až do únorové revoluce 1917 měla pak převážná většina carů německé manželky. Němkou byla i známá ruská carevna Kateřina II./vládla 1762-1796/, původně Žofie Augusta Frederika von Anhalt-Zerbst, která přestoupila na pravoslaví až po sňatku s carem Petrem III. /6/ To dokončil Stalin anexí Litvy, Lotyšska a Estonska v r. 1940, na jihu anexí^Moldávie, Bessarábie a Bukoviny ve stejném roce. / I / Politika vídeňského dvora se po dlouhá staletí snažila fakticky ovládnout Německo, kterému vládla formálně z titulu císařů. /8/ Tento "jakýsi druh ochrany" poznaly některé země zvláště po konci 2. světové války. /9/ Oslabení Turků bylo jedním z hlavních cílů rakouské politiky, kterého bylo částečně dosaženo po vítězstvích vojevůdce Evžena Savoj- ského a po tzv. Karlovickém míru v r. 1699. Turci však byli definitivně z Evropy vyhnáni až koncem 19. a na počátku 20. století, s malou výjimkou jihovýchodního cípu Balkánu /10/ Na podobném principu, tj. na shromáždění vyznavačů víry, tentokrát té "nejpokrokovější", pracovala svého času i Komunistická inter - nacionála. /II/ Rady obsažené v bodech 13.-14. jsou v podstatě bez velké nadsázky předobrazem politiky, kterou se dnes Sovětský svaz pokouší provádět v západní Evropě i ve světě na základě metody "rozděl a panuj'.' /Připravili L. M. a J. K./ SOVĚTSKO-NĚMECKÁ SMLOUVA O HRANICÍCH A PŘÁTELSTVÍ Z 28. ZÁŘÍ 1939 Že Sovětský svaz uzavřel 23. srpna 1939 Pakt o neútočení s nacistickým Německem a na základě tohoto paktu pak v září 1939 společně přepadli Polsko, je v podstatě známo./I/ Méně známé je, že sovětsko- německá spolupráce pak dostala i daleko "vřelejší" vyjádření v podobě Smlouvy zmíněné v nadpise, kterou otiskujeme společně s některými průvodními dokumenty, které umožňují lépe pochopit dobovou atmosféru naprostých sovětských iluzí o přátelství s hitlerovským Německem. Smlouva měla definitivně završit německo-sovětskou okupaci Polska a "právně" potvrdit likvidaci bývalého polského státu. Otištěné dokumenty hovoří samy za sebe a nevyžadují si podrobnější komentář. Snad jen to, že byly americkou armádou, společně s dalšími materiály, 18 [pageend20]zabaveny v archivu bývalého říšského ministerstva zahraničí na Wilhelm- strasse v Berlíně a publikováno Státním departmentem USA v r. 1948 pod názvem "Documents of Nazi-Soviet Relations 1939-1941". Sovětská oficiální místa na to okamžitě reagovala v r. 1948 brožurkou "Padělatelé dějin" /vyšlo v r. 1950 i česky/. I . Telegram německého velvyslance v SSSR Schulenburga říšskému minister- stvu zahraničí__________________________________ Přísně tajné Moskva, 20. září 1939 Molotov mi dnes oznámil, že sovětská vláda se domnívá, že uzrál čas vyřešit společně s německou vládou definitivní strukturu polské oblasti. V této souvislosti Molotov naznačil, že původní sovětské a Stalinovy osobní inklinace, povolit existenci okleštěného Polska, se změnily ve smyslu rozdělit Polsko podle linie řek Pisa-Narev-Visla- -San. Sovětská vláda si přeje zahájit jednání o této záležitosti a vést je v Moskvě, protože takové rozhovory musí být ze sovětské strany vedeny osobami s nejvyšší autoritou, které nemohou opustit Sovětský svaz. Žádám telegrafické instrukce. Schulenburg II. Telegrafická odpověd německého ministra zahraničí Ribbentropa Schulen- burgovi __________ ____________________________________________________ ____ Přísně tajné Berlín, 23. září 1939 Osobně pro velvyslance. My si také myslíme, že čas nyní dozrál k tomu, aby byla společnou smlouvou se sovětskou vládou vyřešena struktura polské oblasti. Sovětský návrh hraniční linie podél známé linie čtyř řek se shoduje celkově s pohledem říšské vlády. Měl jsem v úmyslu pozvat pana Molotova do Německa k formulaci smlouvy. Vzhledem k Vaší zprávě, že vedoucí osobnosti nemohou opustit Sovětský svaz, souhlasíme s jednáním v Moskvě. Na rozdíl od svého původního úmyslu pověřit Vás jednáním jsem se rozhodl letět do Moskvy sám. Částečně proto - s ohledem na plné moci dané mi Vůdcem /.../ - aby bylo jednání dovedeno k rychlejšímu závěru. Vzhledem k celkové situaci bude moje cesta do Moskvy omezena nejvíce na jeden až dva dny. Prosím zavolejte pánům Stalinovi a Molotovovi a sdělte mi telegraficky nejbližší navrhované datum. Ribbentrop III. Telegram Schulenburga Ribbentropovi Velmi pilné Přísně tajné Moskva, 25. září 1939 Stalin a Molotov mě požádali, abych přišel do Kremlu dnes v 8 hodin večer. Stalin prohlásil následující: V konečném řešení polské otázky musí být odstraněno vše, co by v budoucnosti vytvářelo nedorozumění mezi Německem a Sovětským svazem. Z tohoto důvodu považuje Stalin za chybu ponechat nezávislou polskou státní trosku. Navrhuje následující: Z území východně od demarkační linie by celá oblast Lublin- ska a Varšavska, která přilehá k řece Bug, měla být přenechána nám. Na oplátku se máme vzdát našich nároků na Litvu. Stalin označil tento návrh za podklad pro další jednání s říšským ministerstvem zahraničí a dodal, že jestli budeme souhlasit, Sovětský svaz by okamžitě přistoupil k vyřešení problému baltických zemí, v souladu s Protokolem ze 23. srpna /2/ a očekává v této záležitosti neo - chvějnou podporu německé vlády. Stalin výslovně naznačil Estonsko, Litvu a Lotyšsko, ale nezmínil se o Finsku. Odpověděl jsem Stalinovi, že to oznámím své vládě. Schulenburg 19 [pageend21]IV. Časový rozvrh Ribbentropovy návštěvy v Moskve 27. září 1939 - přílet na letiště v 6 hod. odpoledne, první jednání od 10 hod. do 01 hod. 28. září. 28. září 1939 - jednání skončeno v 6.30 odpoledne, večeře v Kremlu, návštěva baletu Labutí jezero. 29. září 1939 - podpis smlouvy v 5 hod. ráno /3/, odlet delegace do Berlína ve 12.40 odpoledne. V. Sovětsko-německá smlouva o hranicích a přátelství Vláda Německé říše a vláda SSSR považují za svou výhradní záležitost znovu vytvořit, po zhroucení bývalého polského státu, mír a pořádek v těchto oblastech a zajistit lidu, který toto území obývá, mírový život v souladu s jeho národním charakterem. K-tomu se vlády dohodly na následujícím: článek I. Vláda Německé říše a vláda SSSR určily jako hranici svých národních zájmů na území bývalého polského státu linii, vyznačenou na přiložené mapě /4/, která bude detailněji popsána v doplňujícím protokolu. Článek II. Obě strany považují hranici národních zájmů, vytvořenou článkem I. za definitivní a postaví se proti jakémukoli vměšování třetí strany do tohoto řešení. Článek III. Nezbytná reorganizace veřejné správy bude v území na západ od linie,specifikované v článku I., provedena vládou Německé říše; v území na východ od této linie vládou SSSR. Článek IV. Vláda Německé říše a vláda SSSR považují toto řešení za pevný základ pro pokračující rozvoj přátelských vztahů mezi svými národy. Článek V. Tato smlouva bude ratifikována a ratifikační listiny budou vyměněny v Berlíně co nejdříve. Smlouva nabývá platnosti podpisem. Vyhotoveno ve dvojím znění, v německém a ruském jazyce. Moskva, 28. září 1939 Za vládu Německé říše: Z pověření vlády SSSR: J. Ribbentrop V. Molotov VI. Důvěrný protokol Vláda SSSR nebude vytvářet žádné obtíže říšským občanům nebo osobám německého původu, bydlícím v území pod její správou, rozhodnou-li se přestěhovat do Německa, nebo na území pod německou správou /.../. Stejná povinnost se vyžaduje od vlády Německé říše v souvislosti s osobami ukrajinského nebo běloruského původu, sídlícími na území pod její správou. Za vládu Německé říše: Z pověření vlády SSSR: J, Ribbentrop V. Molotov VII. Tajný doplňovací protokol Podepsaní zplnomocnění zástupci se na závěr Německo-sovětské smlouvy o hranicích a přátelství dohodli na následujícím: Obě strany nebudou na svých územích tolerovat polskou agitaci, která se bude dotýkat zájmů druhé strany. Potlačí na svých územích všechny počátky takové agitace a budou informovat jeden druhého ohledně nezbytných opatření, vedoucích k tomuto cíli. /5/ 20 [pageend22]VIII. Deklarace vlády Německé říše a vlády SSSR z 28. záři 1939 Po tom co vláda Německé říše a vláda SSSR vyřešily prostřednictvím smlouvy, podepsané dnes, problémy, zapříčiněné rozpadem polského státu, a tím vytvořily pevný základ pro pokračující mír ve východní Evropě, chtějí společně vyjádřit své přesvědčení, že to poslouží skutečným zájmům všech národů a zastaví válečný stav, existující v současné době mezi Německem na jedné straně a Anglií a Francií na straně druhé. Obě vlády budou proto pokračovat ve svém společném úsilí,společně s ostatními přátelskými silami, aby pokud k tomu bude příležitost, byl tento cíl dosažen co nejdříve. Jestli přesto úsilí obou vlád zůstane neplodné, bude to jasné potvrzení faktu, že Anglie a Francie jsou odpovědny za válku, přičemž v případě pokračování války vláda Německa a vláda SSSR povedou společné konzultace o nezbytných opatřeních./6/ Moskva, 28. září 1939 Za vládu Německé říše J, Ribbentrop Poznámky: / ! / Viz např. J. Kotas - Sovětsko-německá smlouva ze srpna 1939. - Západ č. 4, Toronto 1979, str. 37-38. /2/ V tomto Protokolu Německo konstatovalo, že nemá námitek proti nové sovětské anexi Litvy, Lotyšska,a Estonska, viz Západ, str. 38. /3/ Smlouva sice byla podepsána až 29. září v časných ranních hodinách, tradičně se však uvádí datum, uvedené na německém originále z nacistického archivu, tj. 28. září. /4/ Mapa nebyla nikdy oficiálně publikována a není ani jasné, zda byla skutečně po válce nalezena. Některé mapy, publikované v různých souborných dějinách 2. světové války, nevzbuzují autentický dojem. V podstatě však mohlo jít jen o grafické vyjádření toho, co bylo specifikováno již v telegramech Schulenburga Ribbentropovi. Dodnes je tato linie hranicí mezi Sovětským svazem a satelitním Polskem, obnoveným po válce. /5/ Tyto konzultace se pak skutečně vedly v průběhu roku 1940 až do jara 1941. Některé dokumenty /např. o spolupráci NKVD a Gestapa v boji proti polským partyzánům/ přineseme postupně v dalších číslech. /6/ Tato společná opatření se týkala hlavně systematické propagandistické kampaně o válečném štváčství imperialistické Británie a Francie a o mírových intencích Německa v sovětském tisku, až do 22. června 1941. Objevují se i náznaky, že Německo a SSSR uvažovaly o společných vojenských operacích. * * * Není nezajímavé podívat se na pozdější osud signatářů, resp. lidí, kteří byli do přípravy smlouvy zapojeni. Německý velvyslanec v SSSR do června 1941, hrabě Friedrich Werner von der Schulenburg, byl 10. listopadu 1944 popraven Gestapem, protože se zapojil do přípravy atentátu na Hitlera 20. července 1944 /známá operace Valkýra, vedená Clausem von Stauffenbergem/. Patřil prý do "staré německé diplomatické školy", pravdou však je, že se od Hitlera odklonil až v okamžiku, kdy již byla válka jasně prohrána. Osud Joachima von Ribbentropa je^známější, byl popraven 16. října 1946 v Norimberku jako jeden z hlavních válečných zločinců. Vjačeslav Molotov/vlastním jménem Skrjabin - byl synovcem známého ruského skladatele klasické hudby/ patřil do nejvyššího stranického a státního aparátu SSSR až do r. 1957, kdy jej Chruščov odstavil jako jednoho z členů tzv. protistranické kliky /společně s Malenkovem, Ka- ganovičem, Vorošilovem a ostatními/. Někteří jej viděli někdy na počátku 70. let jako starce při "volbách" do kteréhosi místního sovětu, v moskevské Univerzitní knihovně apod. Jestli ještě žije, není známo. Nejlépe ze všech nakonec dopadl Stalin, zemřel v plné slávě, jediná nepříjemnost se mu stala až po smrti, když jej v r. 1961 rozhodnutím XXII. sjezdu KSSS odstranili z Mauzolea a zakopali u zdi Kremlu. /Připravil J. K./ Z pověření vlády SSSR: V. Molotov 21 [pageend23]NĚKTERÉ MÉNĚ ZNÁMÉ ASPEKTY POLITIKY ČESKOSLOVENSKÝCH KOMUNISTŮ V PRVNÍCH LETECH DRUHÉ SVĚTOVÉ VÁLKY /Fragmenty dokumentů/ Pod heslem "Obnovení Československa" se nyní skrývají imperialistické a protisovětské plány... Klement Gottwald, březen 1940 Jednou z nejvíce opakovaných a zároveň nejvíce ochraňovaných lží komunistické propagandy v Československu je tvrzení, že od samého počátku 2. světové války byla KSČ "předvojem protifašistického boje československého lidu za obnovení společné vlasti Čechů a Slováků". Jen v nepatrných obměnách lze tato tvrzení najít v každé standartní historické i propagandistické práci komunistické provenience, vydané od r. 1945 až do současnosti. Nikdo samozřejmě nechce ani nemůže snižovat zásluhy skutečných antifašistů se stranickou legitimací, zároveň je však potřebné ukázat, že mnozí se zapojili do boje za obnovu Československa až v době, kdy to Stalinovi a gottwaldovskému vedení KSČ v Moskvě vyhovovalo.Až do přepadení Sovětského svazu v červnu 1941 charakterizovala totiž komunistickou politiku zásadní nechut připojit se k boji za obnovu státu, vedenému československou demokratickou frontou doma i v zahraničí. Dokumenty, svědčící o tomto postoji, patří mezi nejvíce utajované fondy moskevských a pražských stranických archivů. Některé z nich však byly v Československu zlomkovitě publikovány v liberálnější atmosféře druhé poloviny 60. let. £lo však o zcela odborně zaměřené práce, vydané navíc v minimálním nákladu a proto i tyto zlomky zůstaly širší veřejnosti prakticky neznámé. V některých dokumentech se více či méně jasně objevuje přímý či nepřímý poukaz na možné spojení se Sovětským svazem. Zvláště na^Sloven sku tento trend přetrval u některých komunistů /Ján Osoha, Gustav Hu - sák/ až do Slovenského národního povstání. Postoj Komunistické strany Slovenska na počátku r. 1940 je možno nejlépe poznat z dokumentu "Ohlas Komunistickej strany Slovenska k slo venskému národu". Kdo byl autorem tohoto materiálu není z archivního exempláře úplně jasné, pravděpodobně však Ján Osoha, o němž ještě ušly šíme /text je uložen v Archivu dejín KSS, fond 18980, Bratislava/. V dokumentu se mj. říká, že: "Medzinárodný vývoj,možné velké skoky v strednej Európe alebo kdekoľvek inde a možnosti rozhodujúceho zápasu vyžiadajú oprieí. osudy nášho malého národa o 180-miliónový So - vietský zväz, verne bojujúci o konečné oslobodenie ľudstva i národov.. Tuná najkrajším dokladom je príklad sociálneho a národného oslobodenia ľudu v západnej Ukrajine, v západnej Bielej Rusi a program tohto riešenia vo Fínsku..." Toto vzpomínané "oslobodenie" nebylo nic jiného než anexe vzpomínaných území, dokončená Sovětským svazem na konci r. 1939. Poukaz na Finsko je založen na předpokladu, že Sovětský svaz bude Finsko anekto- vat /v době napsání dokumentu ještě probíhala sovětsko-finská válka, jejíž výsledek nakonec úplné anexi zabránil/. 0 obnově Československa není v dokumentu ani zmínka. Soudruzi si však nebyli úplně jisti a proto se na tento problém zeptali Gottwalda v Moskvě. Gottwald odpověděl v několika šifrovaných telegramech, zaslaných na Slovensko v době mezi 10.-15. březnem 1940,takto: "Vaše předválečná hesla se musí změnit. Pod heslem "Obnovení Československa se nyní skrývají imperialistické a protisovětské plány... U Slováků bojujeme za plnou suverenitu nynějšího Slovenského státu. Boj za právo na sebeurčení odlišuje naši cestu od cesty světového imperialismu a Beneše... /Se Slovenským štátem udržoval tehdy Sovětský svaz oficiální diplomatické styky - pozn. aut./ Slovenský separatismus hraje ted jinou úlohu. Proto stará hesla o Slovensku necháváme padnout Slovenský stát je daná základna pro boj za plnou svobodu Slováků... Zdůrazňujeme nutnost samostatné politiky pro Slovensko..." /Archiv Marksa, Engelsa i Lenina, fond Moskevské vedení KSČ, Moskva/. Na počátku r. 1941 se toto stanovisko ještě zradikalizovalo do po jetí "Za sovietské Slovensko". Jedním z důvodů byly pokračující sovětské anexe /části Finska, Pobaltí, severní Rumunsko/. Na schůzi vedení 22 [pageend24]KSS 31. ledna 1941 bylo přijato usnesení, ve kterém se mj. říká, že: "Boj za slobodu slovenského národa a spod jarma slovenských kapitalistov a nemeckého imperialismu je bojom za oslobodenie robotníckej triedy, za sovietske Slovensko. KSS stavia na čelo svojej propagandy zriadenie sovietskej moci na Slovensku..." V květnu 1941, těsně před přepadením Sovětského svazu, zformuloval Július Ďuriš materiál "Cesta slovenského národa k slobode", rozšiřovaný ve formě letáku. Jeho obsah nemohl, pokud jde o intence slovenských komunistů, nikoho nechat na pochybách: "Baltické štáty, Besarábia, Moldavsko, Bukovina, Západná Ukrajina a Biela Rus dospeli ku konečnému národnému a socálnemu oslobodeniu. Po tejto ceste sa rozišli s kapitalistickým rozvratom, útlakom, vykorisťovaním a vojnou a zapojili sa ako slobodné a samostatné sovietske socialistické republiky do bratského zväzku sovietskych národov... A tak ich cesta je príkladom i pre nás."/Archiv ústavu dejín KSS, fond 18970./ Ve stejné době vyšel i Program KSS, formulovaný již vzpomenutým Jánem Osohou. Byla to zatím nejucelenější koncepce institucionální so- větizace Slovenska, plně opřená o "pobaltský příklad". Na formulaci programu se podílel-» jak Július Ďuriš, tak Karol Bací lek a byl schválen celým vedením KSS. Bacílek také označil za "duchovního otce" celé koncepce sovětizace Slovenska Gustava Husáka. Na jaře 1941 však již bylo většině pozorovatelů jasné, že se schyluje k sovětsko-německému konfliktu. V "Rezoluci o úkolech Komunistické strany Československa" ze 17. května 1941 se konstatuje "nesprávnost vytyčovat nyní hesla české nebo slovenské sovětské republiky", zároveň však že "politika strany na Slovensku musí vycházet z předpokladu politické, národní a státní samostatnosti Slovenska". Pojem Československo byl stále pro komunisty mrtvý. Velmi brzy po přepadení SSSR se situace ohledně československé otázky v Moskvě změnila. Z dosavadní "imperialistické války" se stala vlastenecká a 18. července 1941 Sovětský svaz oficiálně uznal Benešovu exilovou vládu v Londýně. Předchozí mlčení o obnově Československa bylo v Moskvě vystřídáno "vlasteneckými" výlevy Gottwalda o "boji za svobodu Československa". Do komunistického podzemí v Protektorátě i ve Slovenském štátu však tyto změny pronikaly jen pomalu. 0 tom, jak vypadala koncepce "sovětského Slovenska" nebo "sovětského Československa" v dalších letech války si povíme v některém z dalších čísel. švih. 23 [pageend25]OHLASY PLÁNU ANEXE A ČINNOSTI ČESKOSLOVENSKÉ FEDERÁLNÍ RADY VE SVĚTOVÉM A ČESKOSLOVENSKÉM ZAHRANIČNÍM TISKU A. Světový tisk Krátkou zprávu o existenci československé federální rady a plánu anexe Československa Sovětským svazem přinesl ve svém pátečním vydání z 12. června 1981 torontský Sun z pera Williama Markiewicze /Toronto Sun, Friday, June 12, 1981/. Dne 26. června pak šéfredaktor Toronto Sun Peter Worthington, jeden z nejzkušenějších kanadských komentátorů sovětské politiky a bývalý kanadský dopisovatel v Moskvě reagoval celostránkovým článkem "Češi se obávají pohlcení Sověty" /Czechs fear takeover by Soviets/. Kromě nadpisu, který je poznamenán tradičním západním užíváním termínu "Češi" ve smyslu Čechoslováci, jde o velmi přesné vystižení situace a kanadské veřejnosti se tak dostala do rukou první obsažná informace o naší činnosti a o nebezpečí, které Československu hrozí. Z článku citujeme: ""...Memorandum /viz Československá cesta 1, 1981, příloha - pozn. red./ vyšlo z řad Československé federální rady v zahraničí, jejíž hlavní stan je v Kanadě a jejímž předsedou je Dr. Jiří Kotas... Přesto že mluvčí Rady v zahraničí jsou známi, individuální jména nebyla z pochopitelných důvodů zveřejněna. Na jedné straně Rada varuje před sovětskými intencemi Západ, na druhé straně se obrací k Čechoslovákům samotným, aby bojovali proti sovětskému pokusu učinit z jejich země novou sovětskou republiku, tak jak se to stalo s baltickými státy. V Británii píše autoritativní časopis "Soviet Analyst" /jehož redakční rada je složena z takových lidí, jako je Robert Conquest, Brian Crozier a lan Elliot/, že je přesvědčen o autenticitě anexe. "Některým se to může zdát příliš fantastické, než aby to byla pravda, existují však doklady, že tento proces je již v pohybu - a začal dávno před Polskem", řekl Brian Crozier, jedna z nejlepších autorit na problémy komunismu... ... Robert Johnson z československého oddělení Státního departmentu ve Washingtonu řekl letos v zimě, že si je vědom tohoto dokumentu /tj. Memoranda - pozn. red./ a že členové Rady, s kterými se setkal, jsou"skuteční českoslovenští vlastenci, s dobrými zdroji uvnitř země"... V Ottawě mluvčí ministerstva zahraničních věcí také prohlásil, že o Memoravdu ví, ale že neexistuje cesta, jak zkontrolovat jeho autenticitu. . . ...Freedom Communications International News Agency /z tohoto materiálu přinášíme samostatný výtah - pozn. red./ v Británii, která má dobrou pověst ve sledování sovětských záležitostí, bere Memorandum vážně. Prostřednictvím svého redakčního poradce Josefa Jostena uvedla v květnu, že "Sověti mají plán na anexi všech satelitů". J. Josten poznamenal, že podle nové sovětské ústavy ze 7. října 1977 "přijímání nových republik do Sovětského svazu náleží do výhradní jurisdikce a kompetence Nejvyššího sovětu, což vytváří právní předpoklad pro budoucí násilné anexe." V dalších cca dvou třetinách článku Peter Worthington obsáhle cituje z Memoranda Československé federální rady a uzavírá: "O Československé federální radě v zahraničí toho není mnoho známo - kromě toho, že existuje a zjevně má dobré zdroje uvnitř Československa. V prosinci loňského roku Rada odhadovala, že sotva 60 jednotlivců v československém loutkovém režimu zná přesné detaily anekčních plánů. Někteří západní odborníci, kteří původně vyjadřovali skeptické stanovisko, změnili po šesti měsících zjišťování a ověřování svůj názor. Zatím co nikdo to nemůže říci určitě, je zde rostoucí pocit, že anexe je nyní nejen možná, ale i pravděpodobná. Ve skutečnosti ně - kteří, jako Brian Crozier, myslí, že již začala."" /Toronto Sun, Friday, June 26, 1981/ * * * 24 [pageend26]Pod titulkem "Sovětský svaz má plán na anexi všech satelitů" přinesl obsáhlou zprávu o plánované anexi Československa a o Československé federální radě i bulletin Freedom Communications International News Agency ve svém 5. čísle z r. 1981. V článku z pera Josefa Jostena, bývalého tiskového sekretáře Jana Masaryka v době 2. světové války, je vzpomenuto nejen původní Memorandum z 28. října 1980, ale i otevřený dopis, který Československa federální rada zaslala kanadskému a Evropskému parlamentu. Článek pokračuje otištěním skutečností, které byly zjištěny v Československu a dopraveny na Západ nezávisle na ČSFR: "Do Vídně došlo již více zpráv, pocházejících z nejužších kruhů vedení Komunistické strany Československa. Je zřejmé, že XXVI. sjezd KSSS v Moskvě, byl pro Brežněva příležitostí diskutovat tuto otázku /tj. anexi - pozn. red./ s jeho východoevropskými místodržícími, zvláště s prezidentem Gustávem Husákem. V souvislosti s vývojem v Polsku Brežněv navrhoval nová opatření, která by vedla k těsnější alianci zemí Varšavské smlouvy se Sovětským svazem a která by zároveň účinně připravila jejich pokradmou anexi. Ve vojenské oblasti by to vedlo k "výměně vojsk". Znamená to, že československé jednotky by získávaly dlouhodobé "bratrské zkušenosti" kdekoli v SSSR a byly by nahrazovány novými sovětskými jednotkami ze zauralských oblastí, které by tak posílily 3-4 sovětské okupační divize v Československu přítomné... Podle zpráv z Prahy pouze rumunský prezident Ceaucescu odolal nátlaku, aby s tím projevil souhlas"... B. Československý zahraniční tisk Podrobně se o plánu anexe Československa rozepsal i generál Dr.Mikuláš Ferjenčík, jeden z hlavních vojenských a politických organizátorů Slovenského národního povstání, od r. 1945 slovenský povereník v ministerstvu vnitra v Praze, v současné době předseda Československé národní rady americké. Jeho článek "Plány Sovietov na anexiu Československa" přetiskly na jaře 1981 nejrůznější československé noviny v zahraničí /Americké listy, Nový domov - Kanada, Hlas národa - USA, Hlasy Čechů a Slováků v Austrálii, Věstník Československé národní rady americké apod./. Z článku vyjímáme: "Anexia Československa do Zväzu sovietských socialistických republik bola na programe komunistov ešte pred ukončením druhej svetovej vojny. Dr. Husák bol jeden z horlivých zástancov myšlienky připojit Slovensko do ZSSR už v Košiciach v marci 1945. /Gen. Ferjenčík je s těmito okolnostmi podrobně seznámen, protože se jako člen Slovenské národní rady, která připravovala povstání, zúčastnil tajných jednání v Moskvě a dokonale poznal zákulisní a dvojakou taktiku Šmidkeho, Husáka a ostatních - pozn. red./ Článek pokračuje: "V tejto dobe sa Moskve, ale ani Gottwaldovi tento plán nehodil. Gottwald sníval o prezidentstve Československa a nie o prezidentstve českých zemí a Moskva si nebola istá, ako by to prijali Spojenci.Týchto plánov a možností sa však ani Moskva, ani československí komunisti nikdy nevzdali. Ekonomická integrácia štátov Varšavského paktu je známa a bola a je bedlivo pozorovaná západnými politikmi aj ekonómmi už dlhšiu dobu. V odborných amerických časopisoch je celá kopa úvah a rozborov tejto integrácie. V posledných 2-3 rokoch ekonomická integrácia hlavne pokial ide o Československo má stále zrejmejšiu povahu podrobných príprav na úplnú anexiu. Zo strany Československa sa tiež očakáva ten najmenší odpor proti týmto plánom. Podrobne nás o týchto prípravách informuje Memorandum, uveřejněné Československou federálnou radou v Kanade, pripravené československými uprchlíkmi z rokov 1979- 1980. Informácie, nech sú akéhokolvek povodu a z prameňov, sa mi vidia s ohladom na na informácie získané z odborných amerických prameňov, opravdu vieruhodné." V další části generál Ferjenčík obsáhle cituje Memorandum a článek uzavírá slovy: "Za posledných 40 či 50 rokov boli sme už niekolkokrát nepríjemne prekvapení a tým aj nepripravení. Sledujme tento vývoj a hlavne začnime už teraz informovat, písat, prednášat, každý ak môže, bez 25 [pageend27]rozdielu národnosti, vzdelania, politickej straníckosti; je to jediná zbraň, ktorú nateraz proti tomuto zločineckému výčinu a plánom máme, keá nechceme, aby naše národy po vyše tisícročnom živote a tradícii zahynuly vo vražednom objatí Sovietov a ich komunistických pomáhačov." * * * Podrobně se o plánu anexe Československa rozepsal i Dr. Alois Rozehnal v Amerických listech 13, 1981. Celé původní Memorandum/Deklarace bylo ještě otištěno v březnových Severských listech, vydávaných ve švédsku. Dubnové číslo tohoto listu pak přineslo i ostatních materiály ČSFR, které byly původně otištěny v Kanadských listech, vycházejících v Torontě. Květnové číslo Kanadských listů také otisklo náš otevřený dopis Kanadskému parlamentu. Zprávu o ČSFR a o našem časopise přineslo i Právo lidu, ústřední orgán Československé sociální demokracie v zahraničí v č. 2. z r. 1981. * * * Češi a Slováci v Austrálii se o plánu anexe a ČSFR dozvěděli z rozhlasového vysílání, připraveného českou sekcí australského etnického rozhlasu. * * * Lze říci, že na jaře 1981, po zveřejnění Memoranda/Deklarace ČSFR v torontských Kanadských listech, se prostřednictvím československého zahraničního tisku a ostatních sdělovacích prostředků stal fakt přípravy anexe a fakt existence ČSFR známý československé veřejnosti prakticky na všech kontinentech. Zpracováno do uzávěrky tohoto čísla /red./ 5. července 1981. 26 [pageend28]