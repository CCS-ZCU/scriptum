ČESKOSLOVENSKÝ SOKOL V ZAHRANIČÍ Ča so pis ůst ř eo I č esk o sl o vensk ého so k o l st va v za hk a nič I Ročník 42. LEDEN / ÚNOR 1992 Číslo 1./411/ ČTYŘICET LET Rudolf FIALA starosta Ústředí Československého sokolstva v zahraničí 12.ledna 1952 bylo v New Yorku založeno Ústředí československého sokolstva v zahraničí, jako nástupní organisace Ústředí československého sokolstva v Exilu, založené v listopadu 1951, s časopisem "Sokol v exilu", vydaným v lednu 1951. Stalo se tak na žádost několika zahraničních jednot, aby členstvo v exilu i v zahraničí, jakožto organisace členstva, které dříve tvořilo součást svobodné Československé obce sokolské, mělo svoji celosvětovou orga- nisaci s působností mimo vlast, kterou opustilo. První úsek organisace sokolské činnosti byl tedy dán v roce 1950, základ našemu Ústředí byl položen v roce 1952, tedy před 40 lety. V čelo sokolstva takto organisovaného byli postaveni: br.Dr.Antonín Hřebík, poslední svobodně zvolený starosta ČOS, místo- starostkou taktéž posledně svobodně zvolená náčelnice ČOS, sestra Marie Provazníkové a bývalý místostarosta ČOS br.Dr.Juraj Slávik byl zvolen druhým místostarostou. V této době byl také změněn časopis "Sokol v exilu" a dále vycházel jako "Československý Sokol v zahraničí". 40 let našeho časopisu je poznamenáno 40 lety velké, často usilovné a obětavé činnosti těch, kteří v jeho vedení a vydávání stáli: v letech 1951 - 52 řídil br.Vojtěch Nevlud-Duben s redakčním kruhem, [pageend1]v letech 1953 - 54 jej řídil redakční kruh, v letech 1955 - 67 jej řídila ses.Marie Provazníkové. Od roku 1968 až do konce 1991 se ujal redakce, ale i další neviditelné práce na něm br.Jan Waldauf jako redaktor. Plných 24 let je poznamenáno prací br.J.Waldaufa na poli činnosti sokolské, kterou pro nás všechny vykonával, i ve dvou funkčních obdobích, ve kterých byl starostou Ústředí. My všichni, kterým náš časopis byl nejen snad informativním čtením o sokolské činnosti ve světě, pro mnohé snad "až budu mít čas", ale pro všechny nedílnou součástí naší sokolské činnosti i příslušnosti víme, kolik nepočítaných hodin nám touto záslužnou prací bylo věnováno. Dík br.Waldaufovi a velkému pochopení celé jeho rodiny tak mohl činit. Nyní nemůžeme ve chvíli trochy smutku říci nic jiného, než: "Díky Tobě, milý bratře Waldaufe, milý Jene!" Na osobní schůzi výboru našeho Ústředí, která byla v dubnu minulého roku v Curychu, byl br.Jan Waldauf, jako jeden z prvních pamětníků celého uvedeného období činnosti Ústředí, požádán a pověřen sepsáním "Dějin Ústředí československého sokolstva v zahraničí", aby tak v navázání na "Stručné dějiny sokolstva" již vydané v době COS /1862 - 1912 - L.Jandásek, Jan Pelikán a 1912 - 1941 Alois Fikar/, se stalo součástí a svědectvím záznamu činnosti sokolstva v zahraničí od roku 1948, kdy naši první členové museli opustit vlast pro jejich příslušnost a práci v Sokole. Velké zaneprázdnění v povolání i široké sokolské i krajansko-kulturní činnosti bylo již před časem požádáno vedení Ústředí o uvolnění jmenovaného bratra z povinností redaktora našeho časopisu. Jeho žádosti muselo být k velké naší lítosti s platností ke konci roku 1991 vyhověno. Předsednictvo i výbor Ústředí jako vydavatel stojí nyní před úkolem, dosti nesnadno splnitelným, vydáváním časopisu v nové situaci i podmínkách. Pro nepostradatelnost a věříme důležitost našeho ústředního časopisu bylo předsednictvem rozhodnuto, převést redakci i administraci včetně tisku a distribuce do Evropy. Po dobu, než bude definitivně rozhodnuto o novém redaktorovi, bude časopis vydávat z pověření výboru redakční rada, sestavená z členů předsednictva a dalších členů z řad výboru. V naději, předpokladu a přesvědčení, že se nám v nejkratší době přihlásí řada ochotných pravidelných přispívatelů a činovníků v plné oblasti vydavatelské činnosti, přikročili jsme k vydávání prvního čísla časopisu 1992 a to jako dvojčísla 1992/ leden-únor. Další číslo máme v programu v době před osobní schůzí předsednictva a výboru Ústředí, které bude koncem dubna t.r. a to jako dvojčíslo březen/duben 1992. 2 [pageend2]Za předpokladu úspěchu naší výzvy ke spolupracovníkům, členům jednot, žup i vedení Ústředí, chceme dále pokračovat v nepřerušeném vydávání časopisu jako měsíčníku v dosavadním rozsahu: s pravidelným úvodníkem navazujícím na současnost, o činnosti v celé oblasti Ústředí, žup a jednot, s částí vzdělavatelskou, cvičitelskou, s "ohlasy a názory, s výročími i smutným rozloučením, se zprávami o činnosti v ČOS, případně se zprávami ze sokolského světa sesterských organizací. Je samozřejmé, že budeme v našem časopise pravidelně informovat o usneseních i rozhodnutích, závěrech a směrnicích ze schůzí předsednictva a výboru tak, jak budou konány s informacemi pro činovníky, ale v prvé řadě všeho členstva. Tím doufáme a budeme se snažit, aby se náš časopis udržel na úrovni, na kterou jsme si za uplynulou dobu zvykli a pro kterou jsme jej měli rádi! Za celou dobu čtyřiceti let naší činnosti v exilu či emigraci jsme se informovali o všem, čím celá naše sokolská rodina po světě rozptýlená žije, v jejím prostředí, v jejich starostech i radostech, ale také v plném navázání na činnost Československé obce sokolské /ČOS/, tak, jak z jejího časopisu "Sokolský věstník" budeme informováni. A také budeme otiskovat rádi zprávy, sdělení, pozorování, upozornění, návrhy, které nám naše sestry a bratři, kteří při svých cestách do "staré vlasti" přijdou v osobní styk s jednotami, ze kterých před delší nebo kratší dobou odešli, budou posílat. ' starosta Ústredí československého sokolstva v zahraničí To je naše upřímně míněná vůle a předsevzetí, časopis, který máme tak rádi a na který mnohý z nás dychtivě čeká, dále s pomocí vás všech dále vydávat. Rudolf Fiala 3 [pageend3]ÚSTŘEDÍ ČESKOSLOVENSKÉHO svolalo na 25. - 26.dubna 1992 Schůze výboru se mohou účastnit jako hosté všichni příslušníci Sokola s výjimkou částí, které budou prohlášeny za důvěrné. SOKOLSTVA V ZAHRANIČÍ SCHŮZI VÝBORU s tímto programem: Sobota 25.dubna 1992: 9.00 1.Zahájení, ustanovení zapisovatele volba sčitatelů hlasů pro volby 2 .Zpráva o volbách zástupců žup do výboru Ústředí 3 .Schválení zápisu 85.schůze, konané 21.12.1991 4 .Zpráva předsednictva Ústředí 5 .Zpráva cvičitelského sboru mužů Ústředí 6 .Zpráva cvičitelského sboru žen Ústředí 7 .Zpráva vzdělavatelského sboru Ústředí 8 .Zpráva hospodářských a účetních dozorců 9 .Udělení absolutoria odstupujícímu výboru Ústředí 14.00 10.Volby Ústředí československého sokolstva v zahraničí 11.Projednání došlých návrhů 12.Schválení rozpočtu na rok 1992 13.Nedokončené záležitosti 14.Stanovení rozvrhu schůzí Ústředí na funkční období 1992 - 1995 Neděle, 26. dubna 1992: 9.00 15.Rozprava o zániku Ústředí československého Sokolstva v zahraničí ve smyslu odst. 1., § 32 jeho stanov 13.30 16.Jednání se zástupci Československé obce sokolské o budoucnosti obou sokolských organizací 17 . Různé - připomínky, dotazy, oznámení, určení doby příští schůze 18 . Zakončení schůze 4 [pageend4]OHLASY A NÁZORY Co soudíš, milý čtenáři, o těchto osobních názorech? Z dopisu, úvahy br.Vladislava Slavíka, člena Americké obce sokolské: ...Závěrem mne žádáte, /v dopise z Československa/ sestry a bratři, abych se vyjádřil k vývoji Sokola v ČSFR. "Nikoliv," ve slovech sestry Provazníkové z listopadu 1990, "nemusíme být obří organisací". Chtěl bych na to navázat,že Sokol nikdy netoužil po množství, spíše po kvalitě. Musíme zůstat spolkem výběrovým. Naše moderní dějiny jsou plny sokolství jen proto, že jsme bývali spolkem mravně silných Čechů a Slováků. Sokolský slib nesmí být pouhou formalitou, ale osobním závazkem žít v Tyršově duchu. Musí být povinností zejména sokolských činovníků, dbát o to, abychom všichni splňovali sokolský slib. 5 [pageend5]Za druhé. Ujistíme-li se, že jsme organisací výběrovou, musíme si zvolit do výboru žup a jednot takové činovníky, kteří jsou schopni aplikovat sokolskou myšlenku na českou a slovenskou společnost. Komunistický režim dokonale zničil sokolskou duši, každý z nás, i my v exilu, jsme byli zasaženi touto totalitou. Václav Havel a tisíce dalších sokolů dokázali, že se dalo vzdorovat a udržet si čistý štít. Jistě to něco stálo, často i léta kriminálu. Ti, kteří se nepodali, musí být ochotni ujmout se vedení žup a jednot. To ovšem neznamená, že do vedení jednot a žup nemůžeme volit sokoly, kteří se vyžívali v různých tělovýchovných či sportovních organisacích. Pokud se nejedná o lidské vyvrhele, v sokole je vítán každý, kdo žije dle sokolského slibu. V předsednictvu ČOS by však měli zasednout lidé, kteří se nijak nezkompromitovali v KSČ nebo jiných totalitně sloužících strukturách. Vždyt zasedají na místech, kde sokolstvu vdechovali ušlechtilou náplň Scheinerové, Vaničkové, Provazníkové a jiní. Za třetí. Tito činovníci se musí přizpůsobit novým poměrům, i když činnost vzdělávací a společenská, jakož i vlastenecko-politická nepotřebuje velkých změn. Mnohem těžší úkol má před sebou náčelnictvo. Nechceme, ba ani nemůžeme, změnit Tyršovo dědictví. Cíl tedy zůstává stejný. K jeho dosažení musíme vítat nejmodernější vědecké pojetí i nové směry v tělovýchově, zejména v jeho metodice. Proto vítáme mezi sebou tělocvikáře z tělovýchovných jednot a sportovních organisací. Naše mládež potřebuje jejich odbornost a metodiku, za předpokladu, že tito cvičitelé a trenéři se upřímně hlásí k Tyršově myšlence. Za čtvrté. Sokolské organizace si musí vzájemně pomáhat. Situace předsednictva ČOS není záviděníhodná. 42 roků se doma nesmělo sokolovat. Kolik členů předsednictva se může pochlubit s dlouholetou sokolskou zkušeností? Není to výčitka - pouze konstatování skutečnosti. Proto byl lednový sjezd takovým, jakým byl. Proto se předsednictvo ČOS musí opírat o exilové sokoly v Evropě a v Severní Americe. Potřebují jejich zkušenosti, jejich sokolské vyžívání. Podobně tak zahraniční sokolské organisace potřebují pomoc od náčelnictva ČOS. V zahraničí potřebujeme cvičitele, sokolské kursy, prostná a hudbu, knihy a příručky, zejména z oboru metodiky. Za páté. Je neuvěřitelné, že naše jednoty se musí obracet k soudům, aby se naplnil zákon 173/90. ČOS musí být v tomto směru aktivnější. Každá jednota musí mít k dispozici sokolského právníka, musí-li se soudit o svůj majetek. V Clevelandu leží ladem 17.000.- dolarů, jejich část se může použít na financování právního odboru. Za šesté. Komunistické vládě se dokonale podařilo vymazat Sokol z myslí československých mladých lidí. Tím těžší je dnes informovat širokou veřejnost o poslání Sokola. Přece však musí ČOS v televisi, rozhlase i v tisku obeznámit průměrného Čechoslováka se slavnou 6 [pageend6]sokolskou minulostí, přítomností i našimi plány do budoucnosti. Svobodná československá veřejnost si musí uvědomit, že bez církví, Sokola a jiných organizací nelze mravně obrodit žádný národ, tak dlouho trpící pod komunistickým jařmem."Bez Sokola nebylo by republiky" pravil Masaryk. Bez Sokola a jeho mravní náplně neuspějí ani generace příští. Není naší povinností vštěpovat sokolské poslání do myslí našich mladých lidí? Není-li peněz, opět se můžete obrátit k clevelandským penězům, nebo požádat zahraničí o pomoc. Za sedmé. Regionální či župní kursy cvičitelů a činovníků byly, jsou a budou nezbytnou součástí sokolského života. Bez nich neuspějeme. Využijme tedy odborníků z našeho náčelnictva ČOS, z výkonného výboru ČOS či předsednictva a neostýchejme se požádat o pomoc z Evropy USA nebo Kanady. Vy nám pošlete cvičitele a my Vám pošleme organisátory, účetní a administrátory. Za osmé. Navazujeme vzájemná spojení. Před válkou jsme mívali program, kdy jednoty podporovaly těžce živořící jednoty v Sudetech. Navažme podobná spojení se zahraničními jednotami a žádejme je o pomoc. Nestyďte se. Čsl.Sokol zachraňoval kdysi jednoty po celém světě. Přišla doba, kdy dočasně musí pomoci zahraniční jednoty. Za poslední a nejdůležitěší. Uvědomme si, že Tyršovo heslo:"Věčný ruch, věčná nespokojenost je životadárnou mízou všeho sokolství." Závěrem bych se rád zmínil o dvou záslužných bratřích, kteří bývali členy Vaší jednoty a kteří se zasloužili o rozvoj Sokola. V knize "To byl Sokol" se sestra Marie Provazníkové nepříznivě vyjádřila o br.starostovi Stanislavu Bukovském a náčelníku br.Miroslavu Kavalírovi. Domnívám se, že se nacházela již v takovém rozpoložení, že někdy si ve svých devadesáti letech ani neuvědomila vážnost svých kritik. 7 [pageend7]POHLED KE KOŘENŮM STROMU, ze kterého jsme vzešli. Jsme ovocem zdravým, živeným vláhou půdy, do které jsme byli zasazeni? Můžeme říci že i o nás platí: "Nad málem byl jsi věrný, nad mnohým tebe ustanovím? 8 [pageend8]22.února 1937, tedy před 55 lety, odešla do "Nebeské sokolské jednoty" vzácná žena, manželka zakladatele SOKOLA RENÁTA TYRŠOVÁ Svou nezištnou a vytrvalou prací, hloubkou a jemností ducha, účinnou láskou k českému lidu a mládeži, mužnou energií a silou vůle byla ideální ženou. Renáta Tyršová, byla ke studiu umění přivedena svým domácím učitelem Dr.M. Tyršem, jehož byla horlivou žačkou, potom zdatnou pomocni- cí(milou ženou a věrnou pokračovatelkou v díle jeho, když ovdověla. Hlavním předmětem jejího studia byl Jos.Mánes, pak lidové umění, především výšivky, jehož výsledkem byla spolu s jinými "Česká chalupa" na výstavě roku 1891 a "Česká sin" v Nár.museu. Zájem o lidové umění šířila přednáškami a přenášela jej i do školy, pro niž napsala učebnici (Nauka o kroji pro žen. průmysl, školy); snažila se, aby umění vůbec vniklo do lidu. Věnovala proto svoji péči hlavně pražskému dívčímu školství a výchově dívek vůbec. Ostatní čas a síly věnuje životu veřejnému. Jejího spolupracovnictví si získati různé komitéty a spolky, které pečovaly o dítě, dámský odbor Ústř.Matice školské, Svaz Osvětový, Nár.rada československá a Pomoc, výbor legionářský, České Srdce a j.; neméně horlivě pracovala v Náprstkově museu a v Sokole, jenž byl její láskou od založení, přispívajíc hojně literárně do sokolských publikací, nebo upravujíc spisy Tyršovy k vydání. V pracovně Tyršově, která je vlastně malým museem Sokola, opatrovala nejen celý odkaz Tyršův, ale též mnohé památky sokolské a upomínky na svého otce. 9 Stojíme s obdivem nad její prací a celým životem. [pageend9]ŽALOV Vítězslav LOTA Překvapující zpráva zastihla celou naši sokolskou rodinu v exilu, že odešel do míst věčného klidu náš bratr Vítězslav 6.prosince 1991. Odešel v době, kdy se spolu s námi mohl těšit z návratu demokracie v naší vlasti. Při našem posledním osobním setkání v dubnu m.r. při jednání našeho výboru Ústředí projevoval tolik iniciativy návrhy, jak co nejúčinněji pomoci našim sestrám a bratřím při znovuvybudování Československé obce sokolské. I jeho činy při návštěvách doma, či v oblasti krajanské a sokolské ve Skandinávii to potvrzovaly. Jeho přímé a často kritické příspěvky byly hybnou pákou našeho rozhodování. Ústředí československého sokolstva v zahraničí a naše krajanská veřejnost ztrácí odchodem bratra Vítězslava Loty jednoho z činovníků, kteří příkladem své práce dokazovali, kde stojí tělem i duší. Opustil svoji sokolskou jednotu v Göteborgu ve věku nedožitých 67 let. Vilemína MUSILOVÁ V pátek 31.ledna 1992 jsme se rozloučili v Dietikonu ve Švýcarsku s členkou naší sokolské rodiny v Curychu, Viluš, která zemřela 24.2. t.r. v nedožitých 88 letech věku. Přišla do Švýcar a zakotvila tam ve svých 65 letech a vezdejší chléb si vydělávala v plném zaměstnání až do 73 let svého života. Síla jejího charakteru a zvláštní nadání pro vše krásné, hudbu, literaturu jí umožňovaly vyrovnat se s tíží a problémy života. Její hudebnost jí dovedla přivést v každé chvíli k radostnému projevu života písní, kterou dovedla neočekávaně uskutečnit. Její cesta "za štěstím" jak uvádí v úvodu své hezké knížky nazvané "Cestou pohádky za štěstím" začala 19.srpna 1968, kdy byla v zahraničí a rozhodla se nevrátit domů, do vlasti, kde zanechala podstatnou část svého života a také vlastní rodinu. V době "odpočinku", po odchodu ze zaměstnání vydala hezkou knížku dříve zmíněnou. Pohádky, které napsala už doma ve vlasti, vydala s velkou obětí, ale pevným rozhodnutím až ve Švýcarsku. Co víc, po prvním českém vydání provedla překlad všech pohádek, aby je tak přiblížila dětem i dospělým, jejichž mateřštinou je němčina. Kniha je ilustrována známou umělkyní M.Fišerovou-Kvěchovou. A tak tyto pohádky našly cestu do světa. 10 [pageend10]Při obřadu loučení jsme si plně uvědomovali s kým se loučíme - brázda bratrství, sesterství byla sestrou Musilovou hluboce vyorána. A snad strom, zasazený v zahradě bývalého domova ve vlasti jako dík naší sokolské rodiny, kde bude rozptýlen popel její bude toho důkazem. Ludmila CHEJLAVOVÁ PRAVDA JE NA NAŠÍ STRANĚ PROHLÁŠENÍ ČESKOSLOVENSKÉ OBCE SOKOLSKÉ V poslední době je naše veřejnost svědkem akcí, které sledují jediný cíl: ztížit nebo znemožnit sokolskou činnost a její další rozvíjení v naší nově se formující společnosti. Důkaz poskytly závěry poslední valné hromady Českého svazu tělesné výchovy v Praze, které mají záměrně hrubě dezinformovat naši veřejnost. Jsou zpochybňovány legislativní úpravy včetně závazných výkladů příslušných nejvyšších státních orgánů, včetně stanoviska Generální prokuratury pro postup a jednotný výklad navrácení majetkových práv. Tato práva byla svobodnému Sokolu násilně odňata v roce 1948, jako již před tím v době nacistické okupace. Tyto úpravy restitučního charakteru mohou však jen částečně odčinit ty nesmírné křivdy, které byly v minulosti na Sokolu spáchány. Sokol hájí svá práva na vrácení svého vlastního původního majetku ne pro majetkové hodnoty samotné, ale jako jeden z nutných předpokladů k obnovení své činnosti, odpovídající úloze So- členka T.J.Sokol Zürich byla další v řadě těch, se kterými jsme se v poslední době museli rozloučit. Narodila se 11.9.1927 a zemřela 8.2.1992. Rozloučení s tou, která nás opustila, za nás za všechny vykonala členka jednoty, far.Daniela Rajmonová 13.února 1992. Sestra Ludmila byla jednou z těch tichých, ale upřímných, která se s námi scházela v tělocvičně i mimo při různých sokolských a krajanských setkáních. Její nejistý zdravotní stav jí nedovoloval, aby se s námi mohla aktivně účastnit našich svátků, sokolských sletů. Proto ale s radostí a svojí přítomností dokazovala, kde její srdce, mimo u vlastní rodiny bratrsky, sestersky bije. Vzpomínka na ní, vpravdě "tu tichou", mezi námi zůstává s ní trvale. 11 V této historické chvíli, kdy Sokolstvo věrno své 1301eté tradici znovu obnovuje svou činnost ve všech svých organizačních složkách, obracíme se na celou naší veřejnost s tímto naléhavým provoláním: R.F. [pageend11]kolstva v naší společnosti v minulosti a dnes. Kdo zahájil proti Sokolu tuto "válku", jak správně charakterizuje tisk tyto kroky? Jsou to pohrobkové organizace bývalé násilně sjednocené tělovýchovy. Snaží se všemi prostředky udržet u moci včetně velkého počtu profesionálního aparátu. Je to pro ně jedinou cestou, jak ještě zachránit své otřesené pozice, a to v době, kdy klademe základy naší nové demokratické společnosti. Je to boj o přežití těchto organizačních struktur, vybudovaných i financovaných bývalým totalitním režimem, nebo též snaha o jejich pouhé přebarvení, včetně pokusů o zneužití jména a ideí Tyršových. Sjezdové jednání ČeSTV ukázalo vážné rozpory a vnitřní boje o udržení pozic - jedinou příležitostí jak dosáhnout alespoň v jednom bodě shody - bylo společné vyhlášení této války Sokolstvu. Sokol nikdy nešel cestou konfrontace, bude-li mu však nucen boj - bohužel tentokráte z řad vlastního národa - je připraven hájit svá práva v zájmu celé naší společnosti. I po převzetí sokolského majetku budou zcela nerušeni dále cvičit a sportovat všichni dosavadní členové jednot stojících mimo sokolské řady. Nikdo nebude nucen vstupovat do Sokola, i když bude vždy mezi námi vítán, přijme-li sokolský program za svůj. Budeme se nadále opírat o zákonitý postup a morální nároky vyplývající ze všech plazných legislativních úprav a jejich výkladů. Jejich zpochybňování považujeme za hrubé narušení zásad demokracie. Zdůrazňujeme stanovisko Sokola, že necháme v plné míře tam, kde dosud aktivní členstvo není v řadách Sokola, jeho plné tělovýchovné a sportovní vyžití bez jakéhokoli omezení, což se demagogicky proti Sokolu uplatňuje. Odmítáme s veškerou rozhodností útoky proti Sokolu, které nejsou ničím opdstatněné a demagogicky zkreslují skutečný postup při obnovování činnosti Sokola. Právě sokolské hnutí může svým uceleným programem podstatnou měrou ovlivnit naši demokraticky se utvářející společnost, a to zejména mládež. Zkušenost se sjednocenou tělovýchovou za uplynulá čtyři desetiletí je negativní. Obracíme se proto v této chvíli na naše zastupitelské zákonodárné sbory s jejich poslanci, na zastupitelstva obcí a mšst, na všechny občany této země, aby svým vlivem a jednáním podpořili spravedlivé úsilí Sokolstva na jeho cestě k obnovování činnosti, včetně navrácení majetkových práv. Sokolstvo muselo ve svých dějinách již mnohokrát bojovat o svou existenci, zvítězí i tentokráte, nebot pravda je na jeho straně. Dne 2.prosince 1991 12 Předsednictvo Československé obce sokolské Praha, Tyršův dům [pageend12]ROZHOVOR S NÁČELNICÍ ČOS 13 Jak jsi působila v Sokole a v ZRTV ? Vyznaní Jariny Žitné Na lednovém sjezdu ČOS byla zvolena náčelnicí ČOS sestra Jarina Žitná Její jméno je známé nejen v Liberci, ale i v širších kruzích lidí, kteří se - většinou z lásky k věci - pohybují na "parketě" zvané základní tělovýchova. Tvůj návrat do Sokola znamená, že Tě poznamenalo sokolské mládí. Ano, poznamenalo. A to tak, že jsem dnes tam, kde jsem. Bydleli jsme na Táborsku, táta učil na jednotřídce v Bedřichovicích a zakládal tam Sokol. Místní statkářka, velká sokolka - zemřela v koncentráku jako židovka - dala k dispozici velkou místnost ve dvoře. Když se tam postavil dospělý člověk pod kruhy, zbývalo mu ke stropu asi půl metru. Zajímavé je, že si pamatuji především cesty do cvičení. Byly mi asi tři a chodila jsem sama přes dvorskou zahradu. Měla jsem modrou pletenou soupravu, pytlík s cvičkami přes rameno, svítilo slunce, všude se leskl sníh a já skákala od jedné louže ke druhé a prorážela na nich led. Pak jsme se přestěhovali do Votic. Tam byla krásná sokolovna, jejíž stavby se naši zúčast ňovali. Ale to už byl skoro začátek války a bylo po cvičení. Mámina matka byla židovka, zemřela v plynové komoře, tátu vyhodili z práce, nesměl učit a dělal závozníka. Potom musel do koncentráku i on a jen konec války způsobil, že neodvezli i mámu. Táta se vrátil a ještě o prázdninách v 45.roce jsme se stěhovali do Liberce, kde jsem prožila své nejkrásnější sokolské roky. Naši byli u zrodu malé sokolské jednoty v Liberci - Ruprechticích. Na život v téhle jednotě ráda vzpomínám. Bylo nás tam pouze 12 dorostenek a vše jsme dělali všichni společně. V zimě jsme byli každou neděli společně na lyžích. Pamatuji se, že jsme měli okrskové cvičení na našem hřišti, které jsme před tím svépomocí zvětšovali. Ještě v půl jedné jsem tahala těžký válec po ploše a ráno už zase od pěti byl u nás ruch. Tatínek dělal starostu jednoty a okrskového vzdělavatele. Když tenkrát to cvičení skončilo, odvezli jsme koňmi lavice a nářadí a na cvičišti se začalo tančit. Pamatuji se, jak strašně jsem byla hrdá, když pro mne táta přišel, protože mi tím ukázal, že je se mnou spokojen a že jsem také svou troškou přispěla k velké práci. Pak jsem prožila několik hezkých let ve velké jednotě v liberecké jedničce. Ale to už se nad Sokolem stmívalo, takže místo slibu jsem pouze dostala členský odznak a někam se podepsala. Když jsem odcházela, sedla jsem si na parapet okna v kanceláři, odznak jsem svírala v dlani a plakala jsem. Myslím, že tenhle den byl pro mne stejně významný, jako kdybych ten slib byla skutečně skládala. [pageend13]Studovala jsem pedagogickou fakultu Karlovy university, obor přírodopis - zeměpis a chemie, teprve později jsem dálkově zvládla také tělesnou výchovu. Byla jsem také členkou fakultního výboru Sokola a pak jsem se vrátila do Liberce. První spartakiádu jsem trucovala, necvičila jsem, pouze ve škole jsem musela nacvičovat a byla jsem pak i v Praze s dětmi. Pamatuji se, že jsem šla s kytkou na Olšany k Tyršovi a když jsem tam stála, tak se za mnou ozvalo "Tak si přece někdo vzpomněl!" Byla to nějaká starší sestra a slzely jsme tam potom společně. Ale jak utíkal čas a nebyla žádná jiná naděje, došlo mi, že mohu něco dělat, i když to není to, po čem vlastně toužím. Že práce je víc než trucování. A tak jsem se pak vrátila na létai do liberecké Lokomotivy jako cvičitelka a věnovala jsem se tam hlavně pohybové výchově. Hodně jsem též dělala v pobytu v přírodě. Každé prázdniny v posledních snad pětadvaceti nebo i více letech jsem vedla putovní tábor dorostenek - a poctivě si ho platila stejně jako ta děvčata. V roce 1980 jsem vyhrála soutěž o námět na spartakiádní skladbu pro dorostenky, ale v konečné soutěži jsme byly poraženy a skladbu jsme pak předělaly pro žákyně. Vznikla z toho trochu paradoxní situace, protože celá léta se věnuji dorostenkám a nakonec jsem byla autorkou tří spartakiádních skladeb pro starší žákyně. "Poupata" měla ohromný ohlas a domnívám se, že ta poslední skladba se švihadly by ho měla také. A můj názor na spartakiády? Byly to vskutku grandiózní akce. Skladby byly na výši a motivovaly' cvičence. S pokračujícím časem bylo stále méně politické propagandy a více vlastního tělovýchovného programu, ale stejně tomu něco chybělo. Něco hlubokého. Když jsem prvně šla dolů z můstku, klesaly pode mnou nohy a přesto jsem si uvědomovala, jak by to vše bylo jiné, kdyby to byl slet! V roce 1968 jsem byla na sokolském srazu na Žofíně a krátce jsem působila jako župní náčelnice. Jak působíš v Sokole v současnosti ? U nás na okrese Liberec jsme se zásluhou nadšenců, mezi které také patřím, rozjeli v obnově Sokola dost slušně a hlavně brzy. Narážíme na stejné těžkosti, jako všude jinde. Cvičíme ve školní tělovýchově, ale přes všechny obtíže na tom nejsme špatně. Týdně nám projde tělocvičnou kolem 130 lidí ve všech věkových skupinách a troufám si tvrdit, že naše cvičení je skutečně kvalitní, včetně oddílu zdravotního tělocviku. Takže jsem v současnosti náčelnicí jednoty, župy i ČOS. Stále doufám, že najde někoho, kdo převezme župu, ale zatím se mi to moc nedaří. I když jsem si vychovala celou řadu cvičitelek, na tyhle funkce jsou zatím mladé a málo zkušené. Stále potřebujeme - a to ve všech složkách - více cvičitelů a vůbec lidí, kteří by zájem celku stavěli nad zájmy svoje. Tohle je úkol, který je před námi. Bez takových lidí se nehneme z místa. Ale myslím, že jsme na správné cestě. Jsem konečně štastná, že mohu dělat to, po čem jsem celý život toužila! Jak došlo k Tvé volbě náčelnicí ČOS ? 14 [pageend14]Pro mne dost neočekávaně. Když se to v listopadu 1989 všechno sesypalo, napsala jsem do novin článek na téma "Spartakiáda ano nebo ne", ve kterém jsem dost ostře žádala, abychom se přihlásili k Sokolu a sokolské myšlence. Jasně a veřejně. Článek se sice dost líbil, ale já jsem začala chápat, že to není snahou všech, kteří do toho měli co mluvit. Stala jsem se členkou občanského fóra organizátorů spartakiády a v téhle funkci jsem se zúčastnila zasedání ÚV ČSTV. Ještě nikdy jsem nebyla tak uražena, jako tenkrát. Vypadalo to, jako kdybychom dětem ubližovali. Tenkrát jsem pochopila, že tudy cesta nevede a že patřím někam jinam. Samozřejmě jsem se zúčastnila zakládajícího sjezdu Sokola v lednu 1990 v Praze a hned potom jsme obdobnou schůzi organizovali v Liberci. Původně jsem si myslela, že naše jednota Lokomotiva přestoupí celá do Sokola, ale nestalo se tak, proto jsme byli nuceni obnovit Sokol Liberec I. Z původního cvičitelského sboru Lokomotivy odešly cvičitelky dorostenek a s výjimkou jedné dívky také všechny dorostenky. Tenkrát jsem jezdila dost často do Prahy a zastavila se v Tyršově domě, kde jsem potkala br.Janouška a hlásila jsem se mu do jakékoliv práce. Nakonec jsme se shodli opět na žákyních, protože jsem si uvědomila, že mezi cvičitelkami mám mnoho přátel, a tak jsem doufala, že na ně budu mít vliv a budu vznikajícímu Sokolu něco platná. Pracovala jsem pak v náčelnictvu, byla jsem na sletě v Paříži, kde jsme cvičily obruče. Vedla jsem dokonce s Blaženou Petrovou nácvik této skladby v Tyršově domě. A pak jsem se najednou octla mezi kandidátkami na náčelnici. Myslela jsem si, že je to proto, aby tam bylo víc jmen, a nikam jsem s volbou nepočítala. Tím nechci říci, že bych o tuhle funkci nestála, v podstatě se mi splnil životní sen. Měla jsem přece už možnost stát na strahovském můstku a musím říci,že je to zážitek pro každého, ale pro toho, kdo má sokolskou víru a přesvědčení, pro toho to je ještě víc. Pak došlo k oné volbě a při opakovaném hlasování jsem dostala o jeden hlas více. Najednou jsem byla náčelnicí ČOS se všemi radostmi a starostmi. Co soudíš o funkci náčelnice ČOS ? Se sestrou Provazníkovou jsem se vlastně setkala osobně jen jednou. Byla jsem totiž v hejnu dorostenek, které ji po skončení sletových dožínek chytilo a neslo na ramenou na seřadišti. Dnes je funkce náčelnice daleko obtížnější, protože si nemůžeme dovolit nic zkazit. Její autorita vyplývá nejen z technické zdatnosti, ale i z poměru k ostatním, umění přesvědčovat lidi, z organizačních schopností - a co já vím, co ještě. Náčelnice nesmí selhat, musí být stále na výši situace a docílit, aby jí lidé věřili. To by byl námět na disertační práci! Především se Sokol musí stát opět pevně organizovanou společnost lidí, kteří vědí, o co jim jde. To vůbec není pouze otázka jít nebo nejít si zacvičit. V dnešní době zase asi musíme Sokolství chápat jako něco, co se dotýká samých kořenů našeho života - osobního i národního. Jako něco, co má přispět k mravní obrodě národa. Tělocvik je tu jen 15 [pageend15]prostředkem k získání tělesného a duševního zdraví. Náčelnice má a musí vést a organizovat běžnou, každodenní a tedy nejdůležitější práci. Musí získat spolupracovníky a dát jim příležitost, aby také oni mohli sami aktivně přispět. Konkrétně teď potřebujeme dobré cvičitelské sbory, které dokáží zaujmout cvičitele a přimět je ke koordinované práci. Cvičitelé musí strhnout cvičence, přičemž je nutno se orientovat hlavně na mládež. To je víc práce, než si kdo umí představit a úspěch není a nemůže být jen výsledkem práce jednotlivce. Staré heslo "Jedinec nic, celek vše!" tu stále platí, ale ten celek musí být celkem zdatných, pracovitých, přesvědčených jedinců, lidí krásných tělesně a duševně, jak to chtěl už Tyrš. Moc bych si přála, abych k výchově takového kolektivu lidí, takové společnosti, kterou teď republika potřebuje víc, než kdy jindy, mohla přispět svou troškou, tím co jsem a o co se snažím a budu snažit. Rozmlouvala Zlata Kozáková NÁČELNICTVO ČOS HLÁSÍ... Sletové skladby se rodí XII.všesokolský slet nejenom klepe, ale již přímo buší na dveře. Proto uspořádalo náčelnictvo ČOS v listopadu první velkou akci - seminář autorů sletových skladeb. Sešlo se na něm více než 30 osobností z oblasti tvorby hromadných vystoupení a nebyla to jména ledajaká! Přihlásili se mimo jiné autoři Svatoň, Krátký, Svoboda, Roubal, Žižka, Toncar, Kos, Belšan, Appelt, Gurská, Petrová, Žitná, Motlíková, Petzlo- vá, Livorová, Maurerová,- a další, též mladí a zcela noví tvůrci. Jejich počet není ještě uzavřen a každý další zájemce je vítán. Přišel mezi ně také skladatel Mojmír Balling, který potvrdil zájem dalších hudebníků o spolupráci na sletových vystoupeních. A tak v jedné malé posluchárně Tyršova domu zasedal výkvět odborníků unikátního zaměření, jaké nikde jinde nemají. Bratr náčelník Žižka nastínil v úvodu, jak se u nás vyvíjela tradice hromadných vystoupení. Každý všesokolský slet přinesl nějaké novinky, ač byl "jen" vyvrcholením pravidelné činnosti jednot. Strahov tak potvrzoval vývoj vpřed, daný Tyršovým heslem "Věčný ruch, věčná nespokojenost". Vzpomeňme jen na slavná prostná mužů od Františka Pecháčka na X.sletu r.1938, kde téměř 30.000 mužů najednou složilo přísahu ohrožené vlasti. Některé sestry se zase pamatují na svou účast při reji žen do Boženy Matějovcové, kde se výrazně projevila tendence k využití větších útvarů na ploše sletiště. A kdo by nevzpomněl na novinky v programu XI.sletu r.1948, jakými byly malebné tance dorostenek od Stázi Levé a pak také nezapomenutelné, zmoklé, ale s chutí opakované kužele Ankici Runtové! 16 [pageend16]Na tyto i další autory dřívějších generací, kteří posunuli kvalitu skladeb vpřed, vzpomenula na semináři sestra Blažena Petrová, která zde také promluvila o estetické stránce tvorby hromadných vystoupení. Odborník na slovo vzatý bratr Karel Appelt hovořil k přítomným zasvěceně a komplexně o teoretických zásadách pro tvorbu skladeb. Náčelnice ČOS Jarina Žitná zdůraznila, že skladby by měly vyhovovat pro vystoupení třeba šesti nebo devíti cvičenců na akademiích nebo malých celků o 36 členech na nejmenších hřištích. Pro slet se nebudou secvičovat žádné obří celky (jako dříve za státní peníze a v pracovní době nebo místo vyučování). Jediným secvikem budou župní slety. Autoři však mohou nápaditě využít barevnosti cvičebních úborů. Budou to úbory používané běžně v tělocvičnách, které již nyní po schválení na podzimním zasedání výboru ČOS budou zadány do výroby, aby sloužily cvičencům co nejdříve. Mluvilo se i o spartakiádách. Nelze je vymazat z historie. Pohybově i esteticky se jejich skladby dostaly na světovou úroveň, ale politická stránka se do nich vnášela násilně. Cvičitelé a organizátoři spartakiád byli pamětníky i účastníky sletů a pokračovali vlastně v jejich tradici. Vychovali vedle sebe také další nadšence, takže dnes může Sokol využít zájmu autorů skladeb, kteří se přihlásili ke spolupráci bez nároků na hmotný prospěch. Nové sletové skladby pro rok 1994 budou tedy pojaty v duchu všech dobrých tradic, ale znovu umožní cvičencům - po dlouhých letech - něco navíc prožívat radost z účasti na sletu v radách Sokolstva jako symbolu svobody a demokracie. Všichni zájemci o tvorbu skladeb již dostali plánky strahovského sletiš- tě, na němž zůstanou i během sletu zachována při kratších tribunách některá nákladně vybudovaná sportoviště. Proto budou i počty vystupujících poněkud menší, což v době rozjezdu naší sokolské organizace není naprosto na závadu. Náčelnice ČOS provede na začátku roku 1992 výběr autorských kolektivů, které by měly skladby dotvořit do poloviny roku. Na podzim 1992 se začnou tisknout popisy, natáčet hudba a videozáznamy. V roce 1993 se rozjedou župní nácvičné srazy a od l.září téhož roku též nácviky v jednotách. Proto se už těšme na Strahov 1994! Zlata Kozáková 17 [pageend17]SOKOL 130 let SOKOLA PRAŽSKÉHO SOKOL PRAŽSKÝ Žitná ulice č.42 PRAHA 2 - Nové Město Sestry a bratři! 150 let života Vaší sokolské jednoty, na které vzpomínáte, je také 130 let zrození velké myšlenky, která se svojí čistotou, ale také velikostí rozletěla nejprve v místech svého zrodu, ale která svou silou se stala vedoucí všude tam, kde se příslušníci našich národů v celém světě usadili. Září svého plamen^achvátila ve slovanských zemích všechny ty, kteří v ní viděli to toužebné naplnění bratrství, neznajícího hranic národnostních, stavovských či mnoha jiných. 16.únor 1862 je pro nás všechny dnem, kdy sokolstvo vzpomíná na duchovně silné jeho zakladatele, Jindřicha FÜGNERA, prvního svého starostu a Miroslava TYRŠE, prvního náčelníka. Zářný příklad prvního, který pro naplnění své myšlenky neznal zábranu charakteru hmotného vlastnictví a druhého, který rozpracováním myšlenek a osobním příkladem vyjádřil to, čím sokolství je a má být,byl živnou půdou pro to,co zaseli. Přejeme Vám, sestry a bratři, my.,, kteří jsme v tuto dobu i dále s Vámi, splnění všeho, za co naši předkové bojovali. A v tuto dobu, . která se také blíží,vzpomínáme 170.výročí narození prvního starosty a budovatele té krásné budovy v Sokolské třídě, ve které se radostně scházíte, také i na něho s vděčností myslíme. Se sokolským pozdravem NAZDAR ! V těchto dnech spolu szVámi vzpomínáme toto významné jubileum s radostí a velkou úctou k těm, ve kterých přesvědčení a heslo "NI ZISK, NI SLÁVU" bylo vedoucí a jasným příkladem nám všem: dávat vše co mám, hmotné i duchovní statky, ne otázky dneška: "Co za to?'.1 jednatel 18 starosta za: Zürich, 6.února 1992. [pageend18]MÉ CREDO SOKOLSKÉ. Od prvé chvíle, kdy mně bylo dopřáno naslouchati výmluvným slovům Dr. Mir. Tyrše o úkolech Sokolstva, kdy jsem se jal uvažovati o názorech jeho o vývoji národa a podmínkách jeho bytí a budoucnosti, zřel jsem v Sokolství obecný prostředek k zachování a uhájení bytosti naší národní na podkladě fyzické zdatnosti a zdravosti lidu českého, jeho mravní podstatu určující a povznášející. K důsledku tomu dochází Tyrš po hlubokých úvahách o přirozených zákonech, ovládajících vývoj lidstva, o onom železném příkazu přírodním, jenž z cesty smétá vše co je slabé, neduživé a vetché, toliko silným a zdravým tvorům úspěšnou budoucnost vykazuje. Ten věčný boj o bytí a trvání nelze dle náhledu jeho zastříti a zamluviti žádnými filosofickými úvahami, žádnými nejskvělejšími sny a představami o konečných mravních cílech lidstva, boj ten dlužno stále vésti, k němuž se odchovávati, upravovati a pěstiti, nemá-li na konec vše býti pohřbeno v kruté skutečnosti, jež nezná slitování, ani ohledů, ani milosrdenství. To platí o jednotlivých tvorech i národech, o těchto tím spíše, čím menšími jsou, čím urputněji jest jim vzdorovati přesile je tísnící a čeliti zlobě na ně naléhající. Zašly největší, nejslavnější kultury starého i středního věku, zapadly nejkrásnější ideje, pohasla nejskvělejší světla lidské duše, jakmile odpadla přirozená, prvotní, základní podmínka životnosti jich nositelů, zdravá a silná podstata bytosti tvorové, národové neb plemenné. Umlkli a v zapomenutí zašli velcí filosofové, zřítila se nesmrtelná na pohled díla lidského umění, nejmohutnější výtvory lidského genia, skácely se nejsilnější instituce, státy i říše, kde podmínky ony netečností národů, nedbalostí aneb přímým jich potíráním odpadly. Z gigantických těchto obrysů života a rozvoje tvorstva obrací se Dr. Tyrš na poměry naše, na těžké a kruté podmínky, jaké dány jsou pro bytí a trvání našeho národa v tak nepříznové poměry odkázaného, vrženého jako klín v tělo cizého živlu, drsného, panovačného, hrabivého a bezohledného, s nímž od věků dlužno o nejprostší podmínky existenční stále sváděti boje a napínat! všechny tělesné i duševní síly a vynakládat! všechny statky. Plnění úkolu sokolského, jak jej Tyrš takto v hlavě své byl sosnoval a v srdci svém nosil vzhledem ku konečnému cíli jeho a daným nám podmínkám nezbytně a bezpodmínečně předpokládá součinnost všeho národa, veškerého lidu našeho, jinak zůstává pouhým pokusem, lépe řečeno krásným přeludem. "Ani zdatnější úsilí části nepatrné nemůže změniti povšechný výsledek snažení a bojování obecného a zlomek, který by zlomkem napořád zůstal, neměl by tudíž nikterakž rozhodnou cenu pro život národní. Nebot zde více nežli kde jinde platí výrok jak hluboký, tak vznešený: "Co všechen lid nezná, nikdo nezná! Co lid ještě nedoved, nikdo nedoved! Co lidem se nestalo, nikým se nestalo!" 19 [pageend19]Na pravdě té dodnes nic se nezměnilo a nic se ani v budoucnosti nezmění. I dospívá k závěru: "národ nepočetný jako my a zvlášt v těch okolnostech časových a prostorových, v němž postaveni jsme, jen dvojí osud očekávát může, že totiž buďto jsa netečen, musí znenáhla vyhynout buď, chce-li žít, že dlužno mu činností ráznou a všestranou nad jiné vyniknout." A poněkud tu jde o poměr nepřirozený, o nepatrný počet v záplavě přesily hmotné, o nestejné zbraně a nerovný zápas, v němž naše právo, lidskost a důstojnost člověka pohrdlivě se deptá v prach, jest zapotřebí, aby práce té záchranné lid veškerý činně se účastnil. "Zde nemůže ohromná část pouhým obecenstvem zůstat, ale musí z obvodu střídavě na závodiště vstoupit a po jistá léta na něm se tužit." Bylo sice nadhozeno: "Od dob Tyršových mnoho se již změnilo." - To nemůže nijak platit o tomto kardinálním podkladu poslání našeho - náš zápas, nebezpečí, v jakém se nalézáme, úpornost a zavilost našich odpůrců nijak nepolevily, ba ještě více se sesílily - pravda Tyršova, pravda věčná, již nelze ani zažehnati, ani oddeklamovati, ani zakřiknou- ti, stojí stále v celé nahotě a drsnosti před námi ohrožujíc čím dále tím více bytí naše. Příkaz Tyršův volající po obecnosti práce obranné stává se denně zjevnějším a výmluvnějším a může jen tehdy býti náležitě plněn, stane-li se skutkem heslo stále hlásané a volané a přec jen daleko nevyplněné "Co Čech, to Sokol." Dalekosáhlý tento hluboký, nejpalčivější potřebou naší národní je podklad práce sokolské, upravuje sám sebou program postupu našeho a podřizuje požadavkům svým všechno naše konání. "Věc sokolská, jak ke všem stavům a vrstvám se obrací, znamená prozatím tolik, co tělesné a z části i mravní vychování a šlechtění všeho národa českoslovanského, odchování jeho k síle, statečnosti, ušlechtilosti a brannosti zvýšené a tu musí tedy hledět, aby koncem veškerý lid octnul se v okruhu jejím." Jak povinnosti té dostát? Jedině účinnou péčí a prací na rozšíření snahy sokolské do všech vrstev lidu, šířením poznání její účelnosti a důležitosti a skutečným realisováním snahy té výchovou na cvičišti i mimo ně. Při tom dlužno počítati se všemi vadami, slabostmi a nedostatky našeho lidu, spočívajícími v jeho rodových vlastnostech, starých tradicích, dosavadním vychování a pod. Vždyt práce výchovná právě spočívá na vyhledávání nedostatků těch, jich odstraňování a nahrazování novými správnými poznatky a vědomostmi. Bylo by nejosudnější chybou a zmatkem, lidi pro slabost odsuzovat a zanedbáváním jich ponechávati je v stavu, v jakém v okolnostech daných se octli a v němž vyrostli, neb dokonce v lidech těch šířiti a síliti odpor a předsudky proti poslání našemu. Nás vésti musí láska k lidu našemu, tak, jak žije a roste, jak mysl jeho, povahu a názory utvářily poměry kol něho se vyvíjející. 20 [pageend20]Na nás jest, abychom upřímnou snahou, příkladem, vlastním poučováním a přesvědčováním, tedy opravdovou vážnou výchovou hleděli zís- kati jej snahám a tím i práci pro vlastní jeho blaho a budoucnost. Otevřeme brány tělocvičen svým všemu lidu bez rozdílu, at v nich se učí poznávati dobré a mravné a rozeznávati pravdu od nepravdy, k čemuž neměl dosud příležitosti ani dosti síly a vyspělosti duševní. Zde konejte velké dílo bratrství, nevyhánějíce ty, kteří z důvodů ponejvíce mimo ně, mimo síly jich stojících nedospěli dosud k názorům, k nimž Vy, vzděláním a zkušenostmi jste dospěli - v tom leží pravá cena lidskosti, v tom leží význam duševní demokracie, jež negramotného nepokládá horšího sebe, ale naopak tím více přispění jeho a poučení potřebnějšího. Vždyt vše to, co podnikáme, nekonáme přec pro sebe, pro vyhovění svým osobním potřebám, ale pro národ, pro jeho blaho a povzesení, a nikdo nemá práva, s důrazem to tvrdím a nepřestanu hlásat, druhého vylučovat z okruhu věci sokolské, kdo není jemu duchem rovným aneb kdo jest poměry skutečnými nucen podřizovati se řádům a zavedením, kterým opříti se není s to. Čím ubožejší, čím slabší, čím nevědomější kdo, tím více potřebuje péče naší a pozornosti - odmítáním a opovrhovánám nikdo dosud nebyl věci získán a o prospěšnosti její přesvědčen. Zřízení naše, má-li úkolu svému shora zmíněnému dostáti, nesmí se aristokraticky uzavírati v kasty kulturními vymoženostmi se honosící, ale má otvírati srdce své a náruč všem těm, kdož pozadu zůstali. Musíme si jasně uvědomiti, zda-li chceme zůstati při původním úkolu svém, na vývoji tělesné zdatnosti národa za účelem zachování jeho a utvrzení svérázného bytí jeho pracujícím, či chceme-li se státi toliko skupinou určitého zbarvení pokrokových lidí, zlomkem v národě určité idey propagujícím? Jest to ovšem práce rovněž záslužná a potřebná, ale svádí nás z vytknuté prvotně dráhy na úzkou poboční kolej, na které již jiné zvláštní spolky a skupiny pracují. Kde zůstává vliv náš na ostatní vrstvy národa ve směru původně vytčeném, kde tu zůstává prvotní význam věci jsko obecného prostředku vychvávacího k zvýšení zdravosti a statnosti národní směřujícího? Co možno v úzkém tomto rámci prtováděti na obrovitém, účasti všeho národa vyžadujícím úkolu zachování bytosti naší národní? Zde patrně se zaměňuje výsledný, vrcholový účinek kulturní snahy naší s nutnou předpravou pro jeho dostihnutí. Naše tělocvičny, naše jednoty mají býti školou obecnou,lidovou, a nikoliv jen akademií, mají býti útočištěm všeho lidu, vzdělání tělesného i mravního, kdež s radostí a ochotně všechny nabyté již skutečnosti a znalosti mají býti sdělovány a na jiné přenášeny. Jen tak lze vzdělávati, jen tak lze odstraňovati neporozumění, potlačovati předsudky a klamné názory, jen tak lze vštěpovati poznání pravdy a povznášeti vědomí. Ovšem, jsou hranice, kde třeba dobré od nedobrého rozlišovati,kde třeba pozorně postupovat! ba i škodnému vlivu odporem se varovati, aby věc sama pohromu nevzala. To platí o živlech pravdě a vědomě snaze naší nepřátelských, v zlém úmyslu proti ní se stavícím, aneb v základě již ne21 [pageend21]mravně smýšlejících. Tam nutno očištovati vředy a vymýtovati nákazu, nepřijímali a ze středu svého vylučovati zjevy protichůdné, konečnému cíli snahy naší v cestu se stavící. Tu nutno ale vždy rozlišovali osoby od celých stran, posuzovati pohnutky jich myšlení a jednání i celé prostředí, v nichž žijí a z něhož vyrostli. Vezměme např. v úvahu otázku klerikalismu o níž na valném sjezdu našem bylo jednáno. Právem ohradil se zajisté sjezd proti zneužívání náboženského přesvědčení na prospěch stranických, stavovských zájmů, právem ohradil se proti budování nové organizace tělocvičných spolků klerikálních účely naše křižujících, právem zajisté mohli žádati, aby osoby vědomě a s úmyslem předem již stanoveným snahy ty podněcující nebyly za členy jednot našich přijímány, ale dle soudu mého nebylo by správné vymýtiti z jednot našich všechny, kdož jsou příslušníky nějakých klerikálních spolků a stran, nebot členství to jest u jednotlivých osob různými pohnutkami diktováno. Vždyt u převážné většiny jsou to ohledy rodinné, společenské, materielní, u některých názory politické, ekonomické, u mnohých i opravdové přesvědčení vnitřní, pevná víra v kázaná dogmata, u jiných nevědomost, nedostatek soudu a p. T i všichni že nepatří do našich řad? Ti všichni že mají na dobro uváznouti v rukách našich odpůrců a slyšeti jen slova mrzkých klevet, spílání a tupení, jak dnes jest na denním pořádku? Ti všichni že mají býti odchováni jen v nepřátelství a zášti proti dobré, vznešené věci naší? Kde počíná klerikalismus? Kde leží hranice toho, co Jze při dnešních výkonech náboženských schvalovati a co nikoliv? Vždyt na konec klerikalismu slouží vědomě každý, kdo nevěří a přece zůstává ve svazku náboženském, at toho či onoho vyznání, nebot svazky ta více méně všechny jsou a vždy byly nástrojem hierarchie. Ohledy a poměry hrají tu ovšem opět nejvážnější úlohu zabraňujíce volnému projevu přesvědčení, jsou-li však v případu tomto omluvou, nutno je uvažovati a nepřihlížeti i všude jinde. Slyším často okázalá ohražení, vytýkající rozdíl mezi klerikalismem a náboženstvím. Co tu pokrytectví! Jen uvažujte, k jakým důsledkům byste došli, kdybyste chtěli analyzovat to "náboženství" četných našich lidí! Běda povídat! Proto třeba v zásadních projevech opatrnosti. Kdo kámen zdviháš po jiném, především sobě bučí soudcem stejně přísným. Nechci se déle obírati touto, svědomí většiny uvědomělých lidí dnešních tak choulostivě se dotýkající otázkou; zmínil jsem se o ní jen proto, abych objasnil své stanovisko na valném sjezdu zaujaté a abych odvětil těm, kdož v mých slovech za každou cenu chtějí viděti kompromissování s klerikalismem. Jaké to nepochopení! Jsem především Sokolem! Věřím pevně a nezvratně v mravní cenu a sílu věci sokolské, zřím v ní bezpečný zdroj naší životnosti a úspornosti v těžkém zápasu o naší jsoucnost, jsem přesvědčen, že ona, byt by snad volnějším krokem, ale bezpečně zabere a upevní celou dosud nespracovanou půdu českou, nebude-li v pochodu svém zadržována a poutána podřaděnými zájmy, ne něž jednou také řada dojde. Napřed ale zaberme a bezpečně obsaďme všechny prvé mety, všechny prvé posice, vybíhání z řady může celkový 22 [pageend22]postup na dlouho zdržeti a znesnadniti. "Ve věci sokolské záleží na tom, aby co možná největší počet účastníků pro spolky naše byl získán, jinak by vliv na tělesnou a mravní povahu národa našeho nepostřežný zůstal. Z toho pak jde, že věci sokolské všechno vyloučiti třeba, čím by okruh přitažlivosti její zbytečně se zužoval." "Ač sobě tudíž co nejrozhodněji přejeme i přáti musíme, aby skutečně politické strany u nás povstaly i aby strany tyto zásady, nikoliv však osobní sváry svoje na kolbišti veřejnosti přímo a otevřeným hledím proti sobě stavěly, tož přece bychom se vždy co nejrozhodněji proti tomu vysloviti museli, aby jednoty sokolské co takové k té neb oné straně se přidávaly a tím stranu druhou od sebe odpuzovaly." "Podobnou zdrženlivost i ve věcech konfessionelních a všech jiných otázkách podobných za jedině přiměřenou máme. I ačkoliv tedy za právo, ba za povinnost každého jednotlivce pokládáme, aby k radikální neb konservativní straně přistoupil, aby ku katolicismu, neb protestantismu bezvýminečně se hlásil, aneb nesrovná-li se to ani ono s plným přesvědčením jeho, aby ze všeho svazku církevního poctivě vystoupil; tož přece nemyslíme, aby spolky naše v tom neb onom směru jakkoli demonstrovaly. Naše věc není pro strany, nýbrž pro národ veškerý, nepodléhá změně jako náhledy politické a náboženské, alebrž jest věčně pravdivá a stojí v tom smyslu povznešeně nad spory dočasnými." Tak pravil Tyrš, a pravda jeho dnes stejně platná, stejně vzněšená a stejně velebná: "Národ, národ nade vše." Pryč s nenávistí, přimkněme jej láskou v pravdě bratrskou ku své hrudi, vyhledejme si jej i v přítmí a bídě, a snažme se vlíti nových sil v jeho ústrojí, aby utužen na těle a duchu mohl spěti na výsluní pravdy a sám setřásti černé příznaky na skráně jeho se upínající. PUTOVNÍ VÝSTAVA 1992 Na zdar! Dr. J. Scheiner V Praze, 1.prosince 1910 23 V návaznosti na expozici Sokola na Všeobecné československé výstavě 91 připravil tiskový a propagační odbor ČOS "putovní výstavu 92" dokumentů formou volných listů. Jedná se o 20 kusů volných listů jednostranně pojednaných o rozměrech 70x55 cm. Listy je možno presentovat umístěním na panelech nebo volným položením na stoly. Obsahově jsou zaměřeny na informace o rozvoji Sokolstva v zahraničí i doma, o činnosti zahraničních žup a Sokola v Americe využitím fotodokumentace, tištěného materiálu a publikací. [pageend23]Stručný popis jednotlivých archů l) ...jak jsme začali v roce 1948 (mapa Evropy s vyznačením uprchlických táborů, text o vývoji) 2) Přehled zahraničních žup v Ústředí Čs.Sokolstva v zahraničí vyznačením na mapě světa, statistické údaje 3) Ústředí Čs.Sokolstva v zahraničí - převážně publikační činnost 4) Přehled zahraničních sletů - ve fotodokumentaci 1-4 5) Přehled zahraničních sletů - ve fotodokumentaci 5-7 6) 7) Představení činnosti župy Australské 8) 9) Představení župy Švýcarské 10) 11) Představení župy Vídeňské 12) 13) 14) Představení župy Západoevropské 15) 16) Představení župy Kanadské 17) Tyršova jizba v Oetzu 18) 19) Z historie Sokola v ČSR 20) Ukázky ze cvičení na Malé scéně Výstaviště ve dnech 24-30. 1991 při příležitosti Všeobecné čs. výstavy. ŽUPA KRKONOŠSKÁ - PECHÁČKOVA Pozn.: Současnost Sokola ještě doplní župy podle vlastní koncepce. "Putovní výstava 92" bude k dispozici župám do 1.2.1992. Požadavky ze žup zasílejte odboru tisku a propagace ČOS s uvedením termínu, ve kterém chcete výstavu realizovat a kdo bude za materiál osobně odpovědný. Na základě požadavků žup bude vypracován harmonogram rozesílky. Požadavky očekáváme do 20.ledna 1992. Dr. Míla Petráková Po známých počátečních potížích se začíná velmi dobře rozbíhat činnost i v jednotách této sokolské župy. 2.10.91 odhlasovala valná hromada dosav.odboru ZRTV z TJ Sobotka obnovení Tělocvičné jednoty Sokol. Jednání se neslo v přátelském, sokolském duchu. Starostkou byla zvolena ses. J.Ouředníková. Obnovená jednota vykročila s odhodláním navázat na dřívější úspěchy soboteckých sokolů, jejichž jednota byla založena již v r.1869. 30.10.91 se konala valná hromada obnovené Tělocvičné jednoty Sokol Jičín, která byla založena již v r.1862. Starostou byl zvolen br.Dr.Maš- tálka. Jednání se účastnilo na 150 členů a nových zájemců. Řada starších sester a bratří vzpomínala na slávu jičínského Sokola. Také malá, avšak čilá TJ Sokol Valdice uspořádala valnou hromadu, na které odhlasovali členové přechod jednoty k ČOS. Jednotu povede starosta br. M.Vacek. Za župu Krkonošskou pozdravil zasedání br.Zuzá- nek. Po jednání následovalo přátelské posezení. 24 se rozbíhá [pageend24]13.11.91 proběhla ustavující valná hromada Tělocvičné jednoty Sokol Vrchlabí. Starostou se stal br.Kutlvašr. I zde bylo hovořeno o slavné historii vrchlabského Sokola. Z rozpravy bylo pak nejzajímavější prohlášení Ing.Pavlíčka z TJ Stadion Vrchlabí (hokejisté), že umožní Sokolu schůzovat zdarma v jejich klubovně než získají od TJ Spartak zpět sokolovnu, která jim patří. Dále pak br.Adamec za Junáka mimo pozdravení sdělil, že doporučí junákům i skautům, aby chodili cvičit do Sokola. Právě ve dnech vzpomínání na bývalou náčelnici sestru Marii Vlčkovou, která stála v čele župního náčelnictva žen od r.1913 až do násilného rozpuštění župy po únorovém puči v r.1948, získala po více než čtyřiceti letech obnovená župa Krkonošská-Pecháčkova náčelnicí žen. Stala se jí ses. L.Jezdinská, stávající cvičitelka žákyň a vzdělavatel obnovené TJ Sokol Jilemnice. Nová náčelnice župy ještě zažila jako žákyně sokolské cvičení, pokračovala v TJ Slovan Jilemnice již jako cvičitelka a při nedávném obnovení TJ Sokol byla mezi zakladateli. První sraz náčelnic a náčelníků TJ Sokol v této župě a některých vybraných cvičitelek a cvičitelů se uskutečnil začátkem prosince ve Studenci. A.Zuzánková V Kroměříži se v červnu ustavila Věrná garda-ženy vydařeným prvním setkáním, o němž jsme byli informováni. Rádi bychom se dozvěděli o jejich další práci. Zupa Hanácká oslavila v červnu spolu s tělocvičnou jednotou Sokol Morkovice 120 let trvání této jednoty. Program oslav byl velmi pestrý a zajímavý: průvod složený z nejmladších, středních i nejstarších sokolů včetně praporečníků z 5 jednot. Po projevech zaujal 14dílný program jednot pod vedením žup náčelnice ses.Sehnalové. Cvičení s žáky z Nítkovic vedl nejstarší cvičitel župy, žup.vzdělavatel br.Pavlík. Pořád se líbil a účinkující byli odměňováni častým potleskem. Pozoruhodná byla i akce k obnově starých sokolských tradic, kdy 5.července pořádal Sokol Kroměříž vzpomínkový večer se zapálením vatry na památku upálení Mistra J.Husa. Možno říci, že sokolové župy Hanácké ukazují, že Sokol žije a bude růst dále. ZE ŽIVOTA ŽUPY HANÁCKÉ Tato župa nám pravidelně zasílá přehled svých četných akcí za celý rok. V roce 1991 byli takto pilní - vyjímáme: pořádání přednášek s promítáním diapozitivů (Tyrš a Sokol, Žena a Sokol, jóga, sokolské knihy Z.Dvořákové), bohatě navštívena byla Pomahatelská škola, dobrá účast na akademii i výstavě 120 let Sokola v Přerově i Sokolském dnu dětí v Prostějově, na pořádání lehkoatletických závodů pro děti, 25 ŽUPA SMRČKOVA OLOMOUC [pageend25]pro něž byly uspořádány i dětské šibřinky. 42 dospělých se účastnilo zájezdu do Rakouska, Švýcarska a SRN, spojeného se setkáním se zahr. sokoly v Oetzu. Těšíme se na jistě bohatý výčet akcí i v příštím roce. ZO SLOVENSKA : SE SOKOLSKÝM NADŠENÍM -Mp- Sokol Bratislava 1 - Vinohrady Do celonárodného "Dna športu", ktorý sa konal dna 5.10. na celom území Slovenska sa zapojili aj sokolské župy so svojimi jednotami. Sokol Bratislava 1 - Vinohrady, telocvičná jednota, ktorá medzi prvými na Slovensku dňa 15.3.1990 obnovila svoju činnost po 42 rokoch, pripravila bohatý program pre všetkých záujemcov rožných vekových skupin. Do svojich telocviční v Sokolovni na Sokolskej ul.č.l pozvala: - na Olympiídu žiactva v jude, - na inštruktáž k loptovým hrám, - odpoledne sa predstavili odd. všeobecnej tel.výchovy a moderná gymnastika. Dále boli na programe ukážky techniky juda a jiu-jitsu a vystúpení kulturistov. Ponuka Sokola bola propagovaná v dennej tlači a záujemcom - náv- štěvníkom doporučené, prinest si so sebou cvičebný úbor, aby sa aktívne mohli zapojit. Cvičitelia Sokola ím poskytli metodické rady a potrebné informácie. Podobné, vhodne volené a dobre pripravené podujatia iste výdatne prispievajú k propagácii Sokola. Slavnostní otevření sokolovny spojené s tělocvičnou akademií uspořádali v sobotu 12.října členové TJ Sokol Stochov - Honice. Program začal průvodem cvičenců, hostů, bývalých členů Sokola, rodičů a dětí ze stochovského náměstí. V areálu sokolovny již čekali další diváci a někteří z nejstarších sokolů, kteří stáli u zrodu Sokola. Během chvilky byl areál sokolovny naplněn do posledního místečka. Sjeli se sem bývalí sokolové nejen z blízkého okolí, ale i z různých míst Středočeského kraje a nechyběli zde ani zástupci župy Budečské a představitelé města Stochova. Po nástupu téměř devadesáti cvičenců na plochu cvičiště přivítal všechny starosta TJ Sokol František Kratina. Připomněl kromě jiného, že budova sokolovny, která byla určena bývalým národním výborem ke zbourání, proměnila svou tvář díky nadšení staré, ale i mladé gene- Duňa Gurská - slavnostní otevření sokolovny ve Stochově 26 [pageend26]race k nepoznání. Odpracovaly se zde stovky brigádnických hodin a nyní je budova připravena sloužit opět k účelu, ke kterému byla před léty určena, to je cvičení a různým společenským akcím. Po slavnostním zahájení se představili se společnou skladbou téměř všichni cvičenci Sokola ve věku od šesti do osmdesáti let. Jejich úbory, které si zhotovili vlastními silami, zářili pestrými barvami, a tak byl celkový dojem velmi dobrý. Na písničku D.Patrasové pak na plochu nastoupili ti nejmenší cvičenci od dvou do šesti let. Závěrečná skladba první části programu patřila staré gardě, ženám a mužům od padesáti do osmdesáti let, kteří se představili se skladbou od A.Dvořáka Humoreska. Slavnostní odpoledne pokračovalo v sokolovně ukázkami cvičení dětí na nářadí a gymnastickými sestavami. Děti se představily s některými velice obtížnými prvky, které byly odměňovány silným potleskem. Některé z prvků, jako například přeskok přes švédskou bednu si mohli vyzkoušet i rodiče. Atmosféra byla překrásná. Po skončení vystoupení dětí si mohli všichni přítomní prohlédnout sokolovnu a malou výstavku o historii Sokola. Krom jiného zde nechyběly ani fotografie sokolovny, jak vypadala při předání od TJ Baník Stochov. Její stav byl tehdy doslova katastrofální, vytlučená okna, zničené zařizení, ve sklepích skladiště nepotřebných věcí. Vedle byla fotografie sokolovny, jak ji dali do pořádku členové Sokola za přispění fin.prostředků z ČOS, Městského úřadu ve Stochově a za pomoci některých stavebních firem, pracovníků technických služeb a dalších soukromníků. Podařilo se za pomoci Středního odborného učiliště Stochov vybavit sokolovnu nářadím a firma Gastronom zajistila pro sokolovnu stoly a židle. Všichni, kteří sem v sobotu 12.10 přišli, měli co obdivovat, kus poctivě odvedené práce, sokolský elán a nadšení, pěkné sportovní výkony cvičenců. Slavnostní den ve Stochově se vydařil a mnohým se zapsal hluboko do srdce, nebot kromě obrovského potlesku zde bylo vidět i četné slzy dojetí. Stochovští sokolové prokázali, že myšlenka Sokola nespočívá v tom, chtít dostávat, jak se nyní v mnohých očích některých lidí odráží, ale naopak dávat. Sokolové chtějí umožnit všem od nejmenších dětí až po nejstarší generaci si nejen zacvičit, ale prožít mnoho hezkých společných chvil, najít příjemný kolektiv a dobře se pobavit. V. Vlachová tajemnice župy Budečské 27 [pageend27]SOKOL LIBEREC I - (vybráno z čas.Sokolík) Hodí se nadpis: Konečně... Konečně mají dvě místnosti, které budou Sokolu Liberec I a župě Ještědské sloužit jako kanceláře tajemnického úřadu a místnosti pro schůzování (dosud totiž tato slibná jednota se dávala dohromady a pracovala v menze VŠST, v klubovně Mont.závodů, v bytě ses.Žitné, v šatně tělocvičny apod.) Krátká rekapitulace od září 91: 9.9 . zahájení cvičení všech složek 26.9 vzpomínka na letní tábory Radbuza a Paseky n.Jizerou - 106 účastníků - velmi zdařilá akce v aule VŠST s promítáním sletového videofilmu z r.1948 30.9. setkání se studenty ze St.Galenu na VŠST 8.10 zakoupeny cvič.pomůcky a sokolské vlajky z dotace Státní spořitelny v Liberci ve výši 7 000.-Kčs! 12.10. podzimní sraz mládeže - účast 158 dětí a cvičitelů! Zdařilá akce - výborná spolupráce jednot. 28.10 oslavy 28.října - účast spolu s Junákem, Svazem bojovníků za svobodu, legionáři a armádou - v počtu 60 mládeže a přes 100 dospělých. Propagačně pro Sokol velmi zdařilá akce, zvýšil se počet cvičenců. První letní sokolské hry proběhly v Brně ve dnech 21. a 22.9 a 28. a 29.9.1991 za pořadatelství tří brněnských žup: sokolské župy Jana Máchala, Dr.Jindry Vanička a Pernštejnské. Zájem o účast na soutěžích byl spontánní a překonal všechna očekávání a předběžnou přípravu, i když termín pro přihlášky nebyl vhodný a dostatečně dlouhý pro zajištění účasti v župách a jednotách. Více než 3 000 přihlášených - to byl počet nad síly a množství pořadatelů. Po důkladném zvážení všech časových, materiálních a dalších možností jsme se zaměřili hlavně na soutěže družstev a snížili tak účast na 1.420 soutěžících se svými vedoucími. Příliš krátká doba na přípravu tak rozsáhlé a náročné akce zavinila několik menších nedostatků, ale podařilo se nám splnit jeden veliký úkol: poprvé po obnovení Sokola úspěšně vystoupit na veřejnost ve velkém počtu s ukázkou sokolské Co připravují: - akce ošacení a jiných darů pro děti z Jugoslávie - dary byly soustředěny a odvezeny do ubytoven u přehrady na Seči. - před vánocemi se připravuje nadílka malým cvičencům - od ČsČK budou převzaty polní láhve, brašny, zdravotní nosítka k doplnění tábornického inventáře. - připravují se na únor 1992 první šibřinky po totalitě! Zdeněk Sobotka, TJ Liberec I SOKOLSKÉ HRY V BRNĚ 28 [pageend28]všestranné a moderní činnosti. Úkol, při jehož splnění nám pomohli všichni účastníci tím, že prokázali velké nadšení, radost z činnosti, radost z pohybu a také opravdu sokolskou kázeň, dochvilnost, přesnost a skromnost. Chceme všem účastníkům poděkovat stejně srdečně jako těm tělocvičným jednotám, které zajistily úspěšné uspořádání soutěží I.letních sokolských her. Celkem se zúčastnilo 88 jednot sokolských z 29 žup z celé ČSFR. Hlavním přínosem bylo oživení činnosti v našich sokolských jednotách. Účast i výsledky sokolských her prokázaly sílu sokolského hnutí a představily naší veřejnosti všestrannost sokolského programu a dostatek mládeže, která je schopna zajistit budoucnost Sokola v ČSFR. Hlavním naším argumentem současné doby je právě všestranná činnost, která získává pro nás další zájemce a kladně ovlivňuje názor veřejnosti ve prospěch obnovené Československé obce sokolské. Věra Růžičková místonáčelnice ČOS 29 [pageend29]ŽUPA AUSTRALSKÁ SOKOL SYDNEY Zpráva pokladníka. Silvestrem jsme se rozloučili s rokem 1991 a přivítali Nový Rok, který nám doufejme přinese stejný úspěch z jakého jsme se těšili v roce minulém. Silvestrovská zábava se nám velice vydařila a velká většina návštěvníků zůstala až do 2.30, do které vyhrávala kapela Vojty Činy. Finanční příjem ze Silvestra nám umožnil uhradit! všechny dlužné pohledávky, včetně pojištění a příspěvků do Ústředí Sokola v zahraničí. Do Nového Roku vykračujeme s čistým štítem a jistě naše členy a krajany potěší, že z původní půjčky 68.000 dolarů na zakoupení pozemku, na kterém Sokolský Národní dům stojí, nám zbývá našetřit! 30.000 dolarů k dnešnímu dni. Děkujem velmi srdečně našim členům a krajanům za jejich štědré dary. Poznámky br.starosty M.Doležala (ze zprávy o životě jednoty): Rok byl nabit událostmi a prací. Bylo opravdu nutno zabrat, abychom stihli ten nával z Československa, jako návštěvníků. Dokázali jsme to, ale myslím, že jsme to přehnali a členstvo se už cítilo unavené z práce. Ani dobrovolnost se nesmí přehánět. Ale finanční výsledek z vykonaného byl nad očekávání. Dluh ve výši 68 000.- dolarů, který jsme si koupí pozemku, na kterém naše sokolovna stojí, se snížil na 30 000 dolarů. Činnost v sokole je dobrá a každý večer je v sokolovně živo. Všechny druhy sportu se pěstují. Je radostné, že Sokol se . stal tady pro krajanskou veřejnost centrem a podporuje nás. Sestro, bratře, není to pro nás příklad sokolské obětavosti i odvahy, se kterou se jednota SOKOL SYDNEY pustila nejprve do stavby sokolovny a potom ke splacení drahého pozemku, na kterém budova stojí? Sokolská župa Kanadská, která v uplynulém roce oslavila 80 let zdařilé sokolské činnosti v Kanadě a letos oslaví áO.výročí ustavení župy, uspořádá ve dnech 26.-28.června 1992 svůj IX. župní slet v Torontu. Slet bude zahájen již ve čtvrtek 25.večer zápisem závodníků a závodnic a schůzí členů vedoucích družstev a členů rozhodčího sboru. V pátek 26.června se budou celý den konat závody dorostu a členstva v nářaďovém tělocviku, večer bude sletový banket a večer mládeže. V sobotu 27.června bude celý den sletový turnaj v odbíjené, závody žactva v nářaďovém tělocviku a večer sletová veselice s vyhlášením 30 IX. ŽUPNÍ SLET SOKOLSKÁ ŽUPA KANADSKÁ [pageend30]výsledků závodů a soutěží. Hlavní sletový den, s vystoupením všech složek na sletovém stadionu, bude v neděli 28.června. Kromě cvičenců a cvičenek z Kanady, zúčastní se sletu příslušníci amerického sokolstva - Americké obce sokolské, Slovenské tělocvičné jednoty Sokol v USA, a Dělnického Amerického Sokola. Účast na slet ohlásila také delegace sokolstva z Evropy a zájem o účast projevila také obnovená Čs.obec sokolská v Praze. Na hlavním sletovém vystoupení budou předvedena společná cvičení prostná všech složek - žactva, dorostu a členstva; součástí pořadu hlavního sletového dne budou také zvláštní cvičení žen s obručemi, ukázky cvičení na nářadí a závody župních družstev v štafetovém běhu. Cvičenci a cvičenky Americké obce sokolské mimo to ve zvláštním vystoupení předvedou skladbu cvičení mužů a žen a pořad hlavního sletového vystoupení bude doplněn vystoupením národopisných tanečních skupin. ' Sletové závody v nářaďovém tělocviku budou sestávat z obvyklého šestiboje mužských složek (hrazda, bradla, kruhy, kůh na šíř, kruhy, přeskok, prostná) a čtyřboje ženských složek (kladina, bradla o nestejné výši žerdí, přeskok, prostná) v povinných sestavách. Bude-li dostatečný počet přihlášek, budou také uskutečněny závody žen a dorostenek v moderní gymnastice. Sletové soutěže v odbíjené se zúčastní družstva mužů a žen kanadských a amerických sokolských jednot. Sletové závody a soutěže budou soustředěny ve východní části Metropolitního Toronta, v tělocvičnách střediska Variety Village v předměstí Scarborough, kde se také nachází stadion Birchmount na němž se bude konat hlavní sletové vystoupení v neděli 28.června; Variety Village a sletový stadion jsou dobře dosažitelné veřejnými dopravními prostředky. Sletový banket v pátek 26.června se bude konat v hotelu Holiday Inn, Downtown -City Hall, ve středu města Toronta v němž bude ubytována většina sletových účastníků a kde bude také sletová kancelář. Páteční večer pro mládež bude uspořádán v krajanském letovisku "Masaryktown" ve Scarborough, sobotní sletová veselice s vyhlášením výsledků sletových závodů a soutěží se bude konat ve středisku "Party Centre" nacházejícím se ve středu města, v poměrné blízkosti hotelu Holiday Inn. Veškeré dotazy, žádosti o další informace atd., vyřizuje sletový výbor: Slet Committee - Sokol Canada, 740 Spadina Ave., Toronto, Ont., Canada M5S 2J2. -jf. 31 [pageend31]Toronto SKUPINA ČS. TELEVIZE, filmující krajanskou činnost a prostředí ve Spojených státech a v Kanadě pro připravovaný pořad čs. televize o životě čs.krajanských skupin v severní Americe, přijela v listopadu na několik dnů do Toronta. Při této příležitosti navštívila cvičební hodinu členstva dne 20.listopadu 1991, kde kromě četných záběrů z cvičební činnosti pořídila také několik rozhovorů s příslušníky jednoty. Listopadové cvičení členstva bylo rovněž zpestřeno zajímavou ukázkou cvičební sebeobrany "Ninja", kterou předvedlo družstvo torontského klubu pěstujícího tento druh sebeobrany. MIKULÁŠSKÁ NADÍLKA pro žactvo jednoty a děti čs. doplňovací školy konaná 14.prosince 1991 byla velmi zdařilá. Před příchodem Mikuláše a rozdáním četných dárků, připoměla dětem a přítomným rodičům starostka jednoty sestra Radmila Locherová v kratším projevu význam vánoc v dnešní době, poukázala na důležitost a všeobecně blahodárný účinek tělocviku a sokolské výchovy a poděkovala cvičitelům a cvičitelkám za obětavé vedení cvičebních hodin jež se konají pravidelně po vyučování čs. doplňovací školy každou sobotu odpoledne. VÁNOČNÍ VÝLET pro skupinu vychovatelek dětí a pomocnic v domácnosti z Československa, které přijely do Kanady na jednoroční pracovní úvazek, a k nimž se připojilo několi návštěvníků z Prahy, právě se nacházejících v Torontu, byl uspořádán dne 21.prosince 1991 do "Pioneer Village", osady vybudované na okraji Toronta v historickém stylu obce znázorňující způsob živata v Kanadě v minulém století. Zdařilý a pro účastníky velmi zajímavý výlet vedla starostka jednoty sestra Radmila Locherová ve spolupráci s bratry Antonínem Bomberou a Pavlem Vidlá- kem. MIKULÁŠSKÁ ZÁBAVA jednoty pořádaná dne 30.listopadu 1991 ve společenské hale ř.k. farnosti sv.Václava bala velmi zdařilým zakončením společenské činnosti uplynulého roku. K úspěchu zábavy přispěla hojná návštěva, při čemž byla zejména potěšitelná velká účast příslušníků mladší generace, dobře hrající hudební soubor Miro Letky, bohatě zásobený bufet a množství dárků, jež přítomným rozdal Mikuláš, který se na zábavu dostavil v tradičním doprovodu čerta. 32 -jf. [pageend32]VILLA DOMINICO VALNÁ HROMADA jednoty se konala 15.prosince 1991 v zasedací místnosti sokolovny za početné účasti členstva jednoty. Po schválení zápisu o minulé valné hromadě byly podány zprávy činovníků vesměs svědčící o pilné činnosti všech složek jednoty. Zvláště bohatá a rozmanitá byla činnost cvičební: pravidelné cvičební hodiny nářaďového tělocviku navštěvuje průměrně 10 mužů, 15 žen, 16 dorostenců, 22 dorostenek, 40 žáků a žákyň, průměrná návštěva v cvičení starších žen je 16, oddíl odbíjené má průměrnou návštěvu 18 mužů a 26 žen, oddíl karate 12 cvičenců a 10 cvičenek, oddíl kopané 16 mužů oddíl raketbalu 18 mužů a 26 žen, oddíl kuželkářů 35 mužů a 20 žen. Jednota má také oddíl šachu, který vykazuje průměrnou účast 9 mužů a 12 žen. Kromě této bohaté činnosti vykázala jednota v minulém roce také velmi úspěšnou činnost kulturní a společenskou a sokolovna jednoty zůstává i nadále střediskem veškeré krajanské činnosti. Mezi hlavními podniky v uplynulém roce patřily: 25.května večeře s následující taneční zábavou k oslavě národního svátku Argentiny, 26.července slavnostní jubilejní oslava 65.výročí založení jednoty, v jejímž pořadu se konal banket následovaný sokolskou veselicí, 28.října oslava svátku nezávislosti Čs.republiky. Závěrečným podnikem roku bylo 15.prosince 1991 pořádané tradiční veřejné cvičení jednoty v jehož pořadu vystoupily všechny složky jednoty ve zdařilých ukázkách tělocviku a národních tanců. K valné hromadě bylo ve zprávě matrikáře vykázáno zvýšení ve stavu příslušníků jednoty oproti stavu v roce předešlém a jednota má nyní 36 žáků, 30 žákyň, 30 dorostenců, 36 dorostenek, 232 mužů, 178 žen, celkem 542 příslušníků. Po schválení všech zpráv a udělení absolutoria odstupujícímu výboru byl na další období zvolen nový výbor jednoty, jehož členy jsou: starosta bratr Jorge Brázda, místostarosta Wenceslao Miklíček, náčelník a vzdělavatel Rudolfo Kučera, náčelnice sestra Mabel Miklíčková. Členové výboru: Rosa Batka (jednatelka), Juan Jose Coria (pokladník), Zulma Degasinová, Rosa Miklíčková, Eduardo Batka, Isabel Rodriguesová, Heber Verde, Fernando Palma. Hospodářskými a účetními dozorci byli zvoleni bratři Marcelo Deganis, Silvia Brázda, Raimundo Deganis. Zástupci jednoty do výboru Sokolské župy Kanadské byli zvoleni bratr Rudolfo Kučera a sestra Rosa Batková. Brázda/Batková 33 [pageend33]ŽUPA ŠVÝCARSKÁ SOKOL LUZERN 1. ročník otevřeného volejbalového turnaje švýcarské sokolské župy: V neděli dne 11.listopadu uspořádal Sokol Luzern pod patronací švýcarské župy první ročník otevřeného turnaje ve volejbalu, ve snaze navázat na dřívější tradice těchto turnajů. Poprvé bylo možno pozvat i družstva z opět svobodného Československa. Turnaje se zúčastnilo 12 družstev mužů a 6 družstev žen. Z ČFR přijelo 5 družstev mužů a 3 družstva žen. Hrálo se na čtyřech hřištích, tři byly umístěny v krásné moderní hale a jedno v hale nafukovací, ležící v těsné blízkosti. Patří městu Emmenbrücke, které nám při pořádání turnaje vyšlo velice vstříc a jemuž patří dík všech účastníků. Ve finále žen se utkala družstva Sokola Zlín a Sokola Solothurn. Sokol Solothurn zvítězil po velikém boji, hlavně v prvních dvou setech, s výsledkem 15:9, 10:15 a 15:3. Ve třetím setu se již u zlínských žen projevila jistě i únava po namáhavé cestě ze Zlína do Emmenbrücke. Ve finále mužů došlo k souboji generací, když za Sokol Luzern nastoupili bývalí aktivní volejbalisté proti mladým chlapcům ze Sokola Bzenec. Bylo to pravé vyvrcholení celého turnaje, kdy po litém zápolení o každý míč zvítězili naši hosté ze Sokola Bzenec s výsledkem 16:14 a 17:15. Při slavnostním ukončení turnaje převzala obě vítězná družstva pěkné putovní poháry. 34 Turnaj začal již v osm hodin ráno a trval skoro do osmé hodiny večer. Systém umožnil hru všech družstev po celý den a kladl patřičné nároky na fyzickou kondici hráčů i pořadatelů. Viděli jsme mnoho hodnotných zápasů, které, zvláště v závěru, doslova zvedaly diváky ze sedadel. [pageend34]Konečné pořadí ženy: 1.Sokol Solothurn, 2.Sokol Zlín, 3.Sokol Uherské Hradiště, 4.Sokol St.Gallen, 5.TJ Žebrák, 6.Sokol Luzern muži: 1.Sokol Bzenec, 2.Sokol Luzern, 3.Sokol Zurich "C", 4.Sokol Uherské Hradiště, 5.TJ Žebrák, 6.Sokol Zlín, 7.Baden - veteráni, 8. Sokol Zurich "B", 9.Sokol Zurich "A", 10. Junioři "CH", 11.Sokol Solothurn, 12.Sokol Hořovice 35 [pageend35]IX. SLET 1992 Toronto. June 26. - 28. ZPRAVODAJSTVÍ IX. SLETU SOKOLSKÉ ŽUPY KANADSKÉ Toronto 26.-28 června 1992 Veškeré dotazy, žádosti o další informace, atd., řiďte na adresu sletového výboru: Slet Committee of Sokol Canada, 740 Spadina Avenue, Bez ohledu na to, zda počítáme dobu dělící nás od IX. sletu Sokolské župy Kanadské na měsíce, týdny, dny, hodiny, nebo dokonce vteřiny, čas zbývající do sletu velmi rychle ubývá... Dosavadní zprávy nasvědčují, že o slet je veliký zájem zejména u jednot amerického sokolstva a že bude významnou oslavou letošního Sokolského jubilejního roku. K dokončení potřebných příprav a pro zajištění zdárné organizace všech sletových podniků potřebuje nyní sletový výbor spolehlivé údaje o předpokládané účasti cvičenců, závodníků a dalších účastníků sletu; děkujeme proto již předem za vyplnění a vrácení připojeného dotazníku o sletové účasti do 15.března 1992. SLETOVÝ POŘAD Čtvrtek, 25.června 1992 Večer: Zápis do závodních listin, schůze vedoucích družstev a členů rozhodčího sboru. Holiday Inn, Downtown - City Hall. Pátek, 26.června 1992 Celý den: Závody dorostu a členstva v nářaďovém tělocviku - Variety Village, Scarborough. Večer: Sletový banket - Holiday Inn, Downtown - City Hall. Večer mládeže - Masaryktown, Scarborough. Sobota, 27.června 1992 Celý den: Turnaj v odbíjené - Variety Village, Scarborough. Závody žactva v nářaďovém tělocviku - Birchmount High School, Scarborough. 36 [pageend36]Večer: Sletová zábava - večer vítězů s vyhlášením výsledků závodů a soutěží. Neděle, 28.června 1992 Dopoledne: Zkoušky všech složek - stadion Birchmount, Scarborough. Odpoledne: Hlavní sletové vystoupení - stadion Birchmount, Scarborough. Následující orientační mapky znázorňují: a) polohu Toronta v Kanadě a v poměru k severní části Spojených států a (b) orientační přehled Toronta. Podrobné mapy provincie Ontario a města Toronto budou připojeny k pozdějšímu zpravodajství. Ubytování pro většinu sletových účastníků bylo zajištěno v hotelu Holiday Inn, Downtown - City Hall, ve středu města Toronta, v sousedství torontské radnice, hlavní ulice Yonge Street, obchodního střediska Eaton Centre, a podzemní dráhy. Hotel má každých 20 minut autobusové spojení s letištěm, podzemní garáž pro parkování vozů, krytý a otevřený bazén, saunu, tělocvičnu, běžeckou dráhu, restauraci. Služba hotelu rovněž zprostředkuje zajištění lístků na různé podniky, koncerty, vyhlídkové zájezdy atd. Pro sletové účastníky byla zajištěna zvláštní cena pokojů ve výši dolarů 115.00 za noc a to pro ubytování jednotlivců, dvojic (1 lůžko), trojic (dvě lůžka) a čtveřic (dvě lůžka). K uvedené ceně je nutno připočítat zvláštní hotelový poplatek dolarů 2.85 ("Commercial Concentration Levy"), 8% provinční daň a 7% GST (federální daň za zboží a služby). Návštěvníci z ciziny mohou žádat o vrácení provinční a federální daně vyplněním formulářů jež mohou vyžádat u hotelové služby při příchodu do hotelu. Objednávky noclehů se řídí přímo na hotel: Holiday Inn, Downtown - City Hall, 89 Chestnut Street, Toronto, Ont., Canada M5G 1R1. Tel. (416) 977-0707, Fax (416) 585-3157. 37 [pageend37]Pro obdržení zvláštní ceny pro sletové účstníky je nutno při objednávce uvést, že se jedná o ubytování v rámci "Sokol Gymnastics Group." Uvedená zvláštní cena zůstává v platnosti do 25.května 1992. Objednávky jež obdrží hotel po tomto datu podléhají normální, vyšší ceně. Sletový banket bude uspořádán v pátek 26.června 1992 v 7 hod. večer v hotelu Holiday Inn, Downtown - City Hall. Po večeři bude následovat program jehož součástí bude přehlídka národních krojů z různých oblastí Československa a vystoupení členů torontského čs.Nového divadla v pásmu českých a slovenských písní. - Vstupné 40.00 dolarů zahrnuje večeři. Večer mládeže se bude rovněž konat v pátek 26.června 1992 večer v pěkném prostředí letoviska Masaryktown ve Scarborough. Pro dorost bude uspořádán tanec při reprodukované hudbě (D.J.), pro žactvo budou připraveny různé závodivé a zábavné hry. Vstupné 5.00 dolarů zahrnuje večeři (barbecue). Další jídlo a občerstvení všeho druhu je na prodej v restauraci "Praha" na Masaryktownu. Sletový tanec - večer vítězů bude v sobotu 27.června 1992 od 6 hod. večer. K tanci a poslechu bude hrát populární hudební soubor Karla Bíňovce z Montrealu. Součástí tance bude "večer vítězů" - vyhlášení výsledků sletových závodů a soutěží. Večeře budou podávány od 6 hod. večer. Sletová programová brožura pro účastníky sletu, jež bude rozeslána do sokolských a krajanských středisek, bude obsahovat také část informační. Dopisy se žádostí o podporu sletu zadáním inserce v brožuře byly zaslány firmám a sokolským jednotám v USA a Kanadě. Ceny v tomto vhodném prostředku k účinné propagaci činnosti, služeb a výrobků inserentů jsou: celá strana 175 dolarů, půl strany 100 dolarů, 1/3 strany 75 dolarů, 1/4 strany 60 dolarů, 1/8 strany 45 dolarů, 1/16 strany 30 dolarů. Lhůta pro zadání inserce: 1.května 1992. Jednotlivci mohou podpořit slet uveřejněním svých jmen v brožuře, ve zváštní části "Podporovatelů a přátel Sokola a IX. sletu". Cena za uveřejnění jména 15 dolarů. Různé: Jak uvedeno v sletovém pořadu, budou se v sobotu 27.června 1992 konat závody žactva. Podrobnosti - časový pořad, závodní sestavy atd. budou zaslány jednotám, jež žactvo na závody přihlásí na přiloženém dotazníku o sletové účasti. - Bude-li projeven dostatečný zájem, budou se rovněž konat závody v moderní gymnastice a turnaj v košíkové. Na všech sletových podnicích bude na prodej jídlo a občerstvení. 38 [pageend38]SOKOLSKÁ ŽUPA KANADSKÁ Sletový pořad: IX. SLET 1992 Toronto. June 26. - 28. 39 Pátek, 26. června 1992 Sletové závody v nářaďovém tělocviku Sletový banket Sobota, 27. června 1992 Sletová soutěž v odbíjené Večer vítězů, sletová veselice Neděle, 28. června 1992 Hlavní sletové vystoupení upřímně zve na IX. ŽUPNÍ SLET 26.-28. června 1992 v Torontu [pageend39]ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s vyjímkou července a srpna Published monthly except July and August Předplatné S 6,00 ročně - Subscription S 6,00 (U.S) per year. Administrátor - přijímá změny adres a předplatné: Australie / Afrika / Evropa. Subscription orders, changes of address: Australia / Africa / Europe / should be directed to: Dagmar BERGOVÁ, Hügeliweg 3, 5040 Schöfland, Schweiz Canada, USA : Otto STEHLÍK, 1665 Bloor St.East, Apt. 1001, Mississauga, Ont., Canada L4X 1S4 Redaktor: Rudolf FIALA, Stauffacherstrasse 222, 8004 Zurich, Schweiz [pageend40]