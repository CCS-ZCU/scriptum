3-4 1 9 8 3 MAGAZÍN REPORTÉR [pageend1]literárně zábavný časopis s náručí humoru, satiry a informací. Vychází šestkrát za rok. Redakčně řídí Vladimír ŠKUTINA. Redakce a administrace: MAGAZÍN, Postfach 650, CH-8025 Zürich Vydavatel: POLYGON-VERLAG, Zürich ROČNÍ PREDPLATNÉ: sfr. 30,- (zásilky leteckou poštou sfr.36,-) nebo ekvivalent v jiné měně. Jednotlivé číslo: sfr. 6,— plus poštovné. Prosté nezaplacení dalšího předplatného v termínu splatnosti neznamená, že se nechce v odběru pokračovat. Případné zrušení odběru oznamte včas administraci. PROSÍME ODBĚRATELE O DODRŽOVÁNÍ TÉTO ZVYKLOSTI. BANKOVNÍ SPOJENÍ: Švýcarsko: Schweizerische Kreditanstalt, Zürich-Rathaus- platz, č. konta: 0860-637 650-01 Postcheckamt Zürich, konto 80-60451 Rakousko: Postscheckamt Wien, č. konta: 1724.794 Spolková republika Německo: Volksbank Hochrhein eG, Waldshut, Bankleitzahl 684 922 00, číslo konta 217 538 0 Skandinávie: platby možno zaslat na poštovní konto Severských listů: Postgirokonto nr. 66 41 21 - 1 - Severské listy, Box 56, 597 00 Atvidaberg - s poznámkou na levé straně složenky, že se jedná o platbu pro Magazín. ROČNÍK 12 - DVOJČÍSLO 3/4 - Curych, červenec 1983 Grafická úprava: KAMIL DUBEN Tisk: GRAPHIC, CREATION + PRINTING V TOMTO DVOJČÍSLE MAJÍ SVÉ PŘÍSPĚVKY: AUSKY Stanislav A., BENEŠ Jan, BENEŠOVÁ Šárka, DRÁBEK Jaroslav sen., FILIP Ota, HOCHMAN Jiří, KANTOREK Pavel, LEDERER Jiří, MEČŮ Jára, NEPRAŠ Vladimír, PROCHÁZKOVÁ Eva, RAMBOUSEK Ota, RUML Jiří, SVOBODA Jan, ŠKARVADA Jaroslav, ŠKUTINA Vladimír, TAUSSIG Pavel, TRINKEWITZ Karel, UCKEROVÁ Eva, VACULÍK Ludvík, VINAŘ Jan, ZBUZEK Vratislav. [pageend2]»REPORTÉR« se připravuje k (novému) startu Jiří Lederer, Vladimír Škutina a dr. Vladimír Nepraš polovina utvořivší se redakce časopisu REPORTÉR, který bude od počátku roku 1084 (doplněn přílohou dosavadního literárně zábavného MAGAZÍNu) vycházet šestkrát do roka v Curychu se sešli na polovině cesty od svých domovů v Lindau u Bodamského jezera na první pracovní schůzce. Druhá polovina redakce zůstává (prozatím ještě) v Československu a Jiří Hochman ve Spojených státech. 1 [pageend3]JIŘÍ LEDERER: DEMOKRACIE A DVĚ ANTI Vloni vyšla v německém Kolíně n.R. knížka pod názvem ’’Antikomunismus na východě a západě”. Jsou to dlouhé rozhovory jednoho novináře, jménem Heinrich Vormweg, s německým spisovatelem Heinrichem Bollem a ruským germanistou a publicistou, žijícím nyní v Německu, Lvem Kopelevem. Bylo by zajímavé interpretovat všechny stránky tohoto rozhovoru o velmi živých a vážných problémech současnosti. Ale chci upozornit jen najedno: diskutující se snaží prokázat, že se z komunistů učinil strašák. Připomíná se tu myšlenka Thomase Manna někdy z válečných let, podle níž antikomunismus je jedna z největších pitomostí tohoto století. A dokonce se tu docela vážně rozmýšlí, zda vlastně i v Sovětském svazu nevládne antikomunismus. Připomínám tuto stránku jedné německé knížky proto, jak je možno nevhodně volenými slovy zatemňovat obraz skutečnosti, jak slova nám mohou svázat ruce a zavřít oči. A z toho potom vyplývá to, že opravdoví demokraté se bojí být v podezření, že snad jsou antikomunisty. Jsou antifašisty, přesvědčenými a hlasitými, to ano! Naše dvacáté století především poznamenaly dvě ideologie: komunismus a fašismus. Obě tyto ideologie bojovaly od samého počátku ostře a bezohledně proti sobě. A přece měly některé rysy společné, ne-li přímo totožné. Na to upozorňoval již před více než padesáti lety český politolog Jan Mertl v knize s názvem "Politické strany, jejich základy a typy”, která vyšla v Praze 1931. Mertl rozebírá obě ideologie a srovnává je a snáší velký počet příkladů pro jejich příbuznost či podobnost. A ukázal i na ideové kořeny této příbuznosti. Napsal: »Jedním z ideových předchůdců a filosofických učitelů . . . Lenina a Mussolini- ho byl francouzský syndikalista . . . Geor- ge Sorel, zejména svým proslulým spisem "Réflexions sur la violence” (Úvahy o násilí). Sorelova kritika "parlamentního kre- tenismu”, která má svého předchůdce v Marxově Osmnáctém Brumairu Ludvíka Bonaparta, stála u kolébky ideologie bolševické i fašistické. Obě napadají parlamentní demokracii již v jejím principu.« Tolik Mertl, který zároveň ukázal, že u obou ideologií politická strana je eli- tářskou organisací, která sama sebe prohlašuje za mluvčího širokých lidových vrstev, aniž se jich na to ptá. Mertl na jedné straně připomíná slova fašistického ideologa Maraviglia, který řekl, že fašistická strana má analogickou funkci, jakou měly ve velkých říších minulých dob aristokratické třídy, a na druhé straně připomíná Stalinova slova, podle nichž komunistická strana je v podstatě stranou vyvolených. Obě ideologie byly od počátku ofen- sivní a expansivní. Byly nositeli spasitelných koncepcí. Tyto ideologie se staly významným faktorem světového dění ve chvíli, kdy ovládly státy, uchopily státní moc, kdy se proměnily ve státní doktríny. Prostě když vznikl na jedné straně Sovětský svaz a na druhé straně Musso- liniho Itálie a zejména později Hitlerovo Německo. Tehdy se expanzivnost ideologií proměnila v expanzivnost států, které začaly ohrožovat nejen existenci národů, které již ovládly - Rusy a jim podlehlé národy, Italy a Němce, ale i jiné národy, jiné státy, Evropu, svět. Oba typy ideologicky ovládaných států se zrodily ze zapeklitostí první světové války. Druhá světová válka kromě jiného znamenala i boj mezi komunismem a fašismem. V tomto boji fašismus podlehl - Německo i Itálie byly v troskách. Fašis2 [pageend4]mus byl mocensky vyřazen a ztratil tak i ideologicky na váze. Hisforie jeho mocenského ovládání nebyla dlouhá, zhruba čtvrt století. Byla to krátká, ale nesmírně krutá historie, po níž zůstaly poničené země a nepředstavitelné hromady mrtvol. Jako národ máme zkušenosti s oběma ideologiemi, s oběma mocenskými zřízeními, s fašismem i komunismem. Nejdřív jsme udělali historickou zkušenost s fašismem během dlouhých let německé okupace. Tato zkušenost na nás spadla jako z čistého nebe. Zkušenost s komunismem měla jiný charakter, jiný dějinný průběh. Za okupace, která se časově kryla s průběhem druhé světové války, jsme spojili svůj osud s těmi silami, které válčily na život a na smrt proti našim okupantům, proti hitlerovskému Německu. Protože od roku 1941 po straně západních spojenců bojoval proti hitlerovskému Německu, proti fašismu, i Sovětský svaz, tedy komunismus, vítali jsme každé vítězství Rudé armády, a těch vítězství přibývalo od počátku roku 1943, kdy se tato armáda počala přibližovat postupně k nám do středu Evropy. A když se Rudá armáda dostala na naše území, vítali jsme ji jako osvoboditelku, jako rytíře ušlechtilých záměrů, jako vysněnou a vymodle- nou spásu. Jen pozvolna jsme se učili, jaká to kapitola dějin tímto ’’osvobozením” začíná. Tuto kapitolu výuky o Sovětském svazu a komunismu ukončila sovětská invaze v srpnu 1968. Neříkám tím, že už dávno nebyli lidé, kteří věděli, co to je Sovětský svaz, co nese Rudá armáda, jaké důsledky bude mít její příchod do našich domovů. 1 z vlastní historie jsme mohli nemálo vědět o komunismu. T.G.Masaryk nás upozorňoval a nabádal hned po první světové válce. Na nebezpečí komunismu za první republiky poukazovali národní i sociální demokraté. Jednoznačné slovo ke komunismu napsal i Karel Čapek. A řada spisovatelů katolických. A navzdory tomu komunistické vizionářství, hlásající svobodu a rovnost a spravedlnost, fascinovalo nemálo velkých osobností kultury. Nedlouho před vypuknutím druhé světové války papež Pius XI. ve dvou encyklikách z dubna 1937 označil fašismus, respektive nacismus, a komunismus za dvě hlavní nebezpečí, která hrozí celému světu, všemu lidstvu. Nebývá v našich kruzích zvykem připomínat papežské encykliky. Ale činím to, protože na mne doléhá fakt, že papež na tato dvě hlavni nebezpečí 20. století upozornil v jedné chvíli - v předvečer obrovitého válečného konfliktu. Výsledek druhé světové války jako by překryl poučení, obsažené v obou encyklikách. Fašismus byl vyřízen. A komunismus, reprezentovaný Sovětským svazem. byl spojencem západních mocnosti. Bylo to spojenectví vítězů nad fašismem. Západní mocnosti i Sovětský svaz spojoval antifašimus. Patřilo k dobrému tónu, že každý slušný demokrat sám sebe prohlašoval za antifašistu. Právem. Protože fašismus byl životním nebezpečím pro jakoukoli demokracii. Fašismus byl ze zásady antidemokratický. Byl nebezpečím pro občanská a lidská práva, pro nezávislost národů, pro svobodu. Proto každý demokratismus aktuálně znamenal anti- fašismus. Tímto jednoznačným postojem k fašismu demokracie chránila sama sebe. Nemohla být jiná než antifašistická, ne- chtěla-li sebe odzbrojit a zpacifikovat, nechtěla-li se stát oběti bezohledného fašistického totalismu. Avšak nebezpečí fašismu po zničeni jeho mocenské základny v roce 1 945 bylo zminimalizováno. O druhém nebezpečí, na něž Vatikán upozornil v dubnu 1937, se mlčelo. Protože komunismus byl do té doby spojencem demokracie. Během války však Vatikán na toto druhé nebezpečí nadále upozorňoval. Vatikán hlavně připomínal, a to i přímo americkému presidentovi Rooseveltovi, že stane-li se Sovětský svaz hlavním vítězem nad fašismem na evropském kontinentu, první obětí totalitních cílů komunismu se stane střední a východní Evropa. A to je ta oblast, kde my žijeme, kde je náš domov. Varování Vatikánu, pronesené za války, se po válce naplnilo do posledního písmene. Zrodilo se komunismem ovládané obrovské evropské území, jemuž se říká »Východní Evropa«. 3 [pageend5]Nejnebezpečnější část Evropy, protože nejvýbušnější, místo neustálého neklidu, vyvolávaného touhou zdeptaných národů po svobodě a samostatnosti. Thomas Mann označil antikomunismus jako jednu z největších hloupostí našeho století. Vypověděl tuto myšlenku z touhy po pádu Hitlera, k němuž mohlo dojít jen spojením západních demokracií a Sovětského svazu. Mnozí politikové na Západě se tohoto spojenectví s komunistickou mocností báli. Proto Thomas Mann řekl, že antikomunismus je jedna z největších hloupostí. Řekl to v době, kdy Hitler byl na výsluní a kdy ohrožoval celý svět. Thomas Mann byl spisovatel. Je-li nedostatečně prozíravým spisovatel, ještě tím nejsou ohroženy svobody národů a nezávislost států. Jsou-li však nedostatečně prozíraví politikové a státnici, kteří nesou odpovědnost za osud národů, může to mít katastrofální následky pro desítky miliónů lidí, pro mnohé národy, pro kontinenty, pro svět. Roosevelt za druhé světové války nebyl ochoten a schopen brát vážně obavy a varování Vatikánu, o jejichž správnosti a pravdivosti my už nemáme - bohužel - nejmen- ší důvod pochybovat. Na vlastní kůži jsme poznali, co je komunismus. Jaké je to ohrožení občanských a lidských práv, nezávislosti národů, svodoby. Poznali jsme jej jako bezohledného totalitního ničitele demokracie. Je ze zásady antidemokratický. Stejně — i když s jinou terminologickou výzbrojí a mazanější taktikou — jako fašismus. Pochopili jsme, že demokratismus neznamená jen antifašismus, ale i antikomunismus. Fašimus v roce 1945 jako mocenská síla zmizel. Komunismus jako mocenská síla existuje pomalu už sedm desetiletí. A prokazuje obdivuhodnou vitalitu, nezadržitelnou expanzivní dynamiku. Rozšiřuje se výlučně násilím. Zasáhl až do střední Evropy. Ovládl obrovskou část Asie. Zachytil se ve Střední Americe a i v Africe. Je vyzbrojen po zuby. Stal se nejvějšim nebezpečím pro dnešní svět. 1 díky tomu, že se stal největším manipulátorem se slovy, jakého znají dějiny. Hitler a Goebbels byli primitivní břídilové ve srovnání s komunistickou propagandou, které se podařilo šachovat mysli a srdce milionů lidí na Západě. Chce-li demokracie přežít, musí být antikomunistická, jinak sama sebe odzbrojí a zpacifikuje a nakonec se stane obětí bezohledného komunistického tota- lismu. g o o d w <KfiBINETT PRVNÍ PRODEJNA ČESKÝCH KNIH V CURYCHU • Krásná literatura • Hodnotné knihy z Československa • Exilová literatura • Exilové časopisy, předplatné a jednotlivý prodej • Kalendáře • Reprodukce • Staré rytiny • Antikvárni knihy • Gramofonové desky z exilu i z Československa Otevírací doba: úterý až pátek 9,00 — 18,30 h. sobota 10,00 — 16,00 h. Žádný zásilkový prodej, objednáme však každou knihu. 4 [pageend6]JIŘÍ HOCHMAN: FEDERÁLNÍ VYMOŽENOSTI Fejeton Akademik Zoltán Tanczos, ředitel Výzkumného ústavu transformátorů Slovenské akademie věd a člen Ústředního výboru Komunistické strany Slovenska, se nedávno se svou sekretářkou zúčastnil vědecké konference v kapitalistické cizině. Při té příležitosti mu také přišlo objasnit některé otázky našeho federálního uspořádání. Jednomu Francouzi, když se mu Zoltán představil, se zarosily oči a teskně povzdechl: »Ach ano, Budapešť! Guláš, čardáš, paprikáš, cikáni, gonorhea!« Na to ovšem musel akademik Tanczos vysvětlit, že není z Budapešti, ale z Československa. I někteří členové SAV a ÚV KSS se v zahraničí raději odvolávají na širší státní celek. Na to však Francouz opět zaplesal: »Ach ano! Praha! Baroko, rokoko, Sektpavilon, Barbara, Apolinář, Bartolo- mějská!« I zde musel akademik Tanczos uvést věci na pravou míru, řka, že není z Prahy, ale z Bratislavy, významného to přístavu Slovenské socialistické republiky, což obojí ukradli Češi Maďarům v roce 1919. Za tuto historickou křivdu byli pak potrestáni Husákem a Šalgovičem. 0 nějakou chvíli později musel akademik Tanczos vysvětlit také to, že není členem Československé akademie věd, což je podnik federální, ale členem Slovenské akademie věd, což je instituce národní. »A co Češi?«, zeptal se Francouz, jehož dědeček by sekčním šéfem v ministerstvu kolonií, »Češi mají také svou národní akademii věd ?« »Češi žádnou vlastní akademii věd nepotřebují,« vysvětlil Zoltán. »Ti talentovanější se už dávno přestěhovali buď na Slovensko nebo aspoň do Rakouska, a těm, co zbyli doma, stačí federální zařízení. Češi jsou internacionalisté. Každý pátý Čech je už dnes ostatně Vietnamec.« Francouz se sice ještě trochu divil, ale už ne tolik, zvláště když se dozvěděl, že akademik Tanczos je také členem Ústředního výboru KSS, zatím co Češi žádnou vlastní komunistickou stranu nepotřebují. Tato poslední informace zněla tak logicky, že žádné další vysvětlování našeho· federálního uspořádání už nebylo nutné. ( Březen 1983) (OnnnnD 5 [pageend7]JAROSLAV DRÁBEK SEN.: SLIB Aby zkaženi byli ti, kteří nakažují zemi... Zjevenísv. Jana, kap.XI, 18. Když v těžkém zámku zarachotil klič, dlouhý hubený muž, sedící u malého stolku, rychle vstal, a když se dveře otevřely, srazil paty. Bývalý ministr Třetí říše, nacistický tyran, vládce českých zemí K. H. Frank, a bývalý vězeň koncentračního tábora Auschwitz číslo 94692 stáli proti sobě. Výhybka dějin byla přehozena, svět se v roce 1945 už řítil dopředu po zcela jiné koleji. Bývalý vězeň byl určen, aby stihal, bývalý Hitlerův ministr byl vězněm a čekal na svůj trest. »Jsem prokurátor, který zastupuje obžalobu proti vám.« Ticho. Skleněné oko tyranovo se na mne dívalo mrtvě, to druhé, zdravé, nedůvěřivě. Snažil se vytušit, kam mířím. »Důvodem mé návštěvy je dopis, který jste adresoval ministru spravedlnosti.« Ticho. Jen zamrkal a rukama si přejel klopy své blůzy, na níž už odznaky SS- Obergruppenführera nebyly. Pokynul jsem mu, aby si sedl a sám jsem si také sedl na okraj kavalce. Z kapsy jsem vyňal dopis, o němž jsem se zmínil. Byl to dopis podivuhodný. „Pane ministře — stálo v něm - dovolte mi, abych Vám směl předem blahopřát k velkému politickému úspěchu, kterého Váš národ dosáhl, jako Němec s krvácejícím srdcem, jako bývalý politik pln obdivu. Německý národ je ve všech oborech — vojensky, politicky i kulturně - tak ničivě a konečně roztříštěn, že rozsah katastrofy je ohromný a nedá se ještě ani změřit. Tato prorocká slova pana státního presidenta dr. Beneše došla naprostého splnění. Německý národ muže - zdeci- mován, ochuzen, vyhladovělý a morálně zlomený - vést jen život fellahú. Český národ má ve společnosti velkého ruského spojence všechny chance. Za tohoto stavu a situace jsem - jako bývalý ministr této nešťastné nacionálně-socialistické říše a v očích veřejnosti též jako spoluodpo- vědný — vládě československé vydán na milost a nemilost. Pane ministře! Já, poražený, prosím o velkomyslnost a velkorysost vítěze. Poněvadž moje životní dráha a moje existence tak dokonale ztroskotaly a byly rozbity a stihá mě na mé bludné cestě ještě kletba mých spoluobčanu, nemám už na tomto světě nic jiného než svou rodinu, a nechci také nic jiného, než abych pro svou rodinu někde jednoduše, skromně, pokorně a vší politiky vzdálen mohl žít a pracovat. Vřele milovaná manželka a pět vřele milovaných dítek, všechny nezletilé, jeden syn jako voják co nejtíže válečně zraněný - za války byla má rodina následkem mé státní služby zanedbávána — očekávají svého manžela, otce a živitele. Všichni jsme si tak toužebně přáli konec války, abychom pak v ústraní - jen spolu a pro sebe mohli žít. Teď sedím od 9. V. 1945 ve vazbě a nevím o své rodině nic, resp. jen to, co si úplně odporuje. Těch 102 dnú vazby přivedlo mě na konec mých sil stejně již spotřebovaných a přivedlo mě do nervové krise, jednak proto, že podmínky vazby jsou pro mne kruté, především však proto, že jsem pln touhy po svých milých, jsem hlodán úzkostí o osud a stav své choti a dítek a tísněn obavou z přicházející hladové zimy. Pane ministře! Prosím Vás co nejvroucněji: vydejte - anebo vymozte u pana státního presidenta zvláštní akt, velkomyslné gesto vítěze, aby mi bylo umožněno žít někde se svou manželkou a se svými dětmi - a kdyby to jinak nebylo možno, abych byl konfinován pod dozo6 [pageend8]rem s celou rodinou, jak mi bylo od Američanů určité a opětovně-slíbeno. Zvláště mi bylo přislíbeno, že budu moci svou manželku krátce vidět a s ní mluvit. Pokud o tom nerozhodujete, prosím zdvořile, aby mi byla povolena všechna ulehčení, která domácí řád připouští a která byste případně mohli povolit politickému vězni, poněvadž jsem držen jako těžký zločinec v poutech a poněvadž jsem Pankrác a též hlad v prvých dobách velice bolestně snášel. Považujte, prosím, tyto řádky jako osobní dopis a pomozte, prosím, člověku, který stojí na konci svých nervových sil a je osudem těžce postižen, pomozte tak brzy, jak jen možno. S oddaným pozdravem K. H. Frank. " »Nikdy bych nevěřil, že člověk jako vy může takový dopis napsat’« Žádná odpověď. Přikročil jsem proto přímo k věci. »Předně vezměte na vědomí, že nejste politickým vězněm. Jste obžalován z nekonečné řady nejsurovějších sprostých zločinů a je-li na vaší věci něco mimořádného, pak je to jen neuvěřitelný rozsah těchto zločinů a nelidskost, s jakou byly prováděny. Pokud pak jde o podmínky vaší vazby, které označujete za kruté, konstatuji, že požíváte daleko více výhod, než by vám podle zákona vůbec příslušelo. Máte vycházky, máte právo psát a pokud jde o stravu, kterou dostáváte, nelze ji vůbec srovnávat s tím, co dostávali čeští vězňové v dobách vašeho režimu.« Nic. Ticho. Bizarní zážitek! Přede mnou seděl muž, který připravil mému národu nejkrvavější lázeň jeho dějin, který pro své cíle zabíjel a mučil, který vraždil mé příbuzné a kamarády, který vehnal také Františka do náruče smrti, který konec konců chtěl připravit o život i mne.... »Vám se tedy stýská, Franku, po rodině! A jestlipak si někdy vzpomenete na ty, kteří tu byli před vámi - ještě nedávno - a kterým se jistě stýskalo stejně jako vám? Zničil jste jejich štěstí i životy, na rozdíl od vás trávili tu dny hladoví, zbití . . . , ale o milost, Franku, neprosili! A vy - vy byste chtěl v klidu dožit pro sebe společně se svou rodinou, jak jste to napsal ? « Cítil jsem, že jsem už. příliš vzrušen a že musím přestat. Také Frankova tvář zbrunátněla. »Jako státní ministr v hodnosti říšského ministra jsem byl odpovědný za pořádek v Protektorátě,« vybuchl nečekaně, »nedělal jsem nic jiného, než že jsem plnil dané mi rozkazy!« »To posoudí soud! Já vám chci jen říct, že když jsem si váš dopis přečetl, napadlo mne, že bychom vám měli alespoň na chvíli ukázat, jak vypadala Pankrác za vašich dob. Stačil pokyn, Franku, věřte mi, a vaše cela by se proměnila znovu v peklo. Ale nemusíte se bát - nic takového se nestane. Dostane se vám všeho, na co máte jako vyšetrovanec právo - a patrně o hodně víc. Ale to je taky vše. Mravně nemáte právo na sebemenší úlevu, na žádnou shovívavost a radím vám proto, abyste se podle toho předem zařídil.« V tu chvíli už zase přede mnou seděl zkamenělý tyran, přesvědčený, že se mu děje křivda. »Teď bych ještě chtěl vědět některé věci, které mi nejsou jasné a které se týkají vašeho počínání a vašeho založení. Vy jste byl přece členem SS, měl jste vysokou hodnost Obergruppenfúhrera. Já jsem měl bohužel příležitost poznat dost esesmanů, abych mohl s dobrým svědomím tvrdit, že to byli většinou lidé mravně zvrhlí, opilci, surovci, stvůry. Jen si připomeňte vašeho kolegu Heydricha i ostatní! Ale vy jste byl mezi nimi v mnoha směrech řídkou výjimkou. Já dnes o vás vím, že jste nepil, že vaše manželství bylo spořádané, že jste měl rád své děti.« V tom okamžiku se Frank neovládl: »Co se s nimi stalo?« »Nevím. Až dosud jsem neměl příčinu se o ně starat. My totiž netrestáme a nezabíjíme ,i s celou rodinou’, jako jste to dělal vy!« Stiskl prudce rty a v jeho živém oku to zlostně blesklo. Na mou poznámku nereagoval. 7 [pageend9]»Chci se vrátit tam, co jsem začal,« ujal jsem se zase slova, »kladu si stále ještě otázku, jak je možné, že v člověku, který má smysl pro povinnosti jako manžel a otec — jak je možné, že v něm současně dříme taková nelidskost a tak strašná, řekl bych přímo obludná nenávist, jakou vy chováte k všemu českému.« »To není pravda!« »Já jsem nepřišel se s vámi přít, Franku, co je pravda a co ne. Ale studuji právě materiál týkající se Lidíc...« Frank sebou trhl. »... a zjistil jsem například, že jste byl v Lidicích právě v den, kdy na zahradě Horákova statku pobíjeli lidické muže jako na jatkách, ženy a děti odváželi. Přes sto nevinných dětí se dodnes nevrátilo a my dosud nevíme, co se s nimi stalo. Jen víme, že jste některé dal vychovat do spolehlivých nacistických rodin. To znamená k nenávisti k vlastním otcům, které jste vy dal zavraždit. Vymysleli jste to opravdu ďábelsky, Franku! Ti lidé byli nevinní ... a vy jste to věděli. Nevinní i z vašeho nacistického stanoviska. Žádné zbraně, žádné úkryty parašutistům, nic takového. To všechno jste si vymysleli. Ti chudáci nic netušili... a vy jste je přepadli, rozdupali jste je, pobili, umučili, jejich domovy jste spálili ... ani mrtvé v hrobech jste nenechali na pokoji. Musela to být apokalyptická hrůza, Franku, Dantovo peklo v dvacátém století ... a vy, vy jste se na to přijel klidně dívat. A pak jste se zase klidně vrátil k své rodině, pyšný na to, jak jste to řízně všechno provedl, — ke svým dětem... A teď mi řekněte, jak je tohle všechno možné, jak je možné, že se ve vás nic nehnulo, když jste viděl to strašné moře lidské bídy a utrpení kolem sebe, pro Boha, řekněte mi, jak je možno zabíjet děti ?« Zarazil jsem se, uvědomil jsem si, že se už zase dávám unést, ačkoliv jsem si pevně sliboval, že se budu chovat klidně, že nevybuchnú za žádnou cenu. Ale Frank seděl, díval se před sebe, nereagoval a neodpovídal. »No dobrá, nechrne toho! Máte ještě nějaké přání, nebo nějakou stížnost?« V tu chvíli se Frank najednou změnil, zmizel ukřivděný vládce a sebevědomý SS-Obergruppenführer a ministr Třetí říše — najednou přede mnou stál pokorný prosebník, který mluvil hlasem dokonale změněným, ba skoro zjihlým. »Herr Prokurátor,« začal nejistě, »prosím znovu o povolení, abych se mohl sejít se svou ženou a s dětmi!« Všechna hrdost nacistického vůdce najednou zmizela, všechno jako by se v něm sesulo. Karl Hermann Frank, který škrtnutím pera zabíjel ”i s celou rodinou”, stál tu zkroušeně a prosil. Musel jsem polknout a na okamžik jsem byl v pokušení, říci mu, že jeho ženu už dávno odvezli Rusové, ale pak jsem se opanoval a se vší odměřeností, jaké jsem v tu chvíli byl schopen, jsem odpověděl takto: »Nejsem sám, kdo o této věci rozhoduje, ale prohlašuji vám hned, že bych se proti tomu postavil vší váhou svého úřadu. Po tom, co jsem vám právě řekl, jsou vám moje důvody jistě jasné. Ostatně pochybuji, že některý z členů vaší rodiny je dosud na půdě Československa. Máte ještě něco?« Neměl. Zaťukal jsem proto na dveře a dozorce mi otevřel celu. Neohlédl jsem se a vyšel jsem do šeré pankrácké chodby, jen jsem ještě zaslechl, že za mnou cvakly kramfleky. V pusté chodbě jsem se zastavil, neboť jsem musel najednou myslit na Františka i na Karla. A ta myšlenka mě nechtěla opustit. Požádal jsem dozorce, aby mne nechal chvíli o samotě a procházel jsem se prostornou chodbou, v níž to syrově fičelo, kolem cel, v nichž panovalo ticho, ačkoliv jsem věděl, že jsou přeplněny. Ti tam za dveřmi naslouchali jistě nezvyklým kročejům na chodbě. Jistě je znepokojovaly, tak, jako kdysi nás. Ano, právě tady na této chodbě to tenkrát v lednu 1943 začalo, tady sestavovali náš osvětimský transport, tady jsme stáli s Karlem v jedné řadě a snažili jsme se věřit, že jedeme jen do Německa na práci do továrny, jak nás ujišťoval odulý Polizeimeister. A sem jsme se pak po dlouhé řadě měsíců vrátili, ale jen dva - Karel a já. Nikdy se nikomu jinému než mně nesvěřil s tím, čím sám prošel, když 8 [pageend10]já už odešel z Birkenau, o tom, jak dva tisíce zavšivených ubožáků z našeho transportu umíralo v blátě a ve výkalech v internu, před nímž by zbledl sám Dante, o tom, jak musel v noci sbírat ztuhlé mrtvoly a nakládat je na vůz, jak mezi nimi našel přítele, který ještě žil a který ho prosil, aby ukončil jeho trápení... nic takového jsem nikomu nevykládal, a to ani tehdy, když už bylo jasno, že ani Karel neunikne. Přivezl si malou bulku na hlavě, památku na kápovu hůl. Vyvinul se sarkom. Umíral dlouho a strašně. Sedávali jsme u jeho postele, jeho žena a já. Byl už slepý a nevěděl to. Lhali jsme mu, že musí žít ve tmě. On nám věřil a držel nás za ruce. V jeho utýrané hlavě se ostatně celý svět zúžil jen na ty dvě ruce — ta ruka ženy, to bylo pouto se světem, světem lidským, světem klidu, míru a lásky. Ta moje - to bylo pouto s kamarády, s těmi, kdo poznali Birkenau a jeho ďábly, to byla ruka, kterou držel, když František umíral v elektrických drátech, když jsme mu slibovali, že kdyby Bůh dopustil a někdo z nás vyšel živý... Zamřížovaným oknem jsem se zadíval na modré nebe, po němž se rychle hnaly načechrané sněhové mraky a zavalil mne nesmírný pocit pokory a vděčnosti, že jsem živ ... já ... snad jediný ... z tisíců. Ale hned se mi také vkrádala do duše otázka: Proč já? Proč já mám žít, když všichni ostatní museli umřít? Proč? Bylo mi jasno, že mne už tato otázka bude pronásledovat až do smrti a že pro ni nebude nikdy, nikdy žádná odpověď. Přešel jsem kolem cely číslo dvacet. V šeru chodby na mne v tu chvíli zakýval Karel, viděl jsem jasně jeho zsinalou tvář a vyděšené oči... a tam, kde se chodba hroužila do tmy stranou od vysokého zamřížovaného okna, tam jsem viděl lidské tělo, nehybné tělo, visící v drátech. A v tu chvíli se z tmavých koutů vyrojili běsi a začali mi našeptávat: Vrať se do cely, uchop jednookého ďábla, který tam sedí, za hrdlo, připomeň mu, čeho byly svědkem tyto ponuré chodby a mlčící cely... vezmi ho také tam na druhou stranu dvora, kde pracovala jeho guilotina ... vzpomínáš na její tupé údery? Na hrůzu a úzkosti, které šířila? ... doveď ho tam ... ukaž mu rakve z nehoblovaných prken, které tam zbyly ... posaď ho třeba za stůl, potažený černým suknem, kde zasedali jeho tak zvaní soudci ... posaď ho tam aby se — jako oni - mohl dívat na uťaté hlavy, padající do připraveného koše. A přitom se ho zeptej, kolik lidského štěstí zničil třeba jen tady, u té guilotiny ... ale na odpověď nečekej a také pak už nečekej na žádný soud!!... V ztemnělé chodbě mezi mlčícími celami se najednou nedalo dýchat. Zabušil jsem proto na dveře, prudce, že dozorce, který mne vedl až k posledním zamčeným dveřím v zamřížované chodbě, se na mne díval trochu udiveně. Zastavil jsem se až na širokém schodišti, vedoucím na malé náměstí. Tramvaje zvonily, odkudsi zněly veselé dětské hlasy. Scházel jsem vyšehradským parkem k Vltavě a pokoušel jsem se myslet na jaro. Ale kamarádi z Birkenau nedali, byli se mnou, mluvili tiše, varovali: Nedej se zmást, svět se už zase žene za novými zítřky, snaží se nemyslet na mrtvé, chce zúčtovat s minulostí. Neslyší, že na východě hřmí, nedbá... běda, kamaráde, třikrát běda... zdaleka není ještě konec všech strastí! omn 9 [pageend11]OTA RAMBOUSEK: AMNESTIE V KLATOVECH V Klatovech byla fešácká basa. Poměry téměř rodinné. Když si ovšem člověk předtím odbyl své vyšetřování. Klatovští estébáci byli vyhlášení. ’’Pracovali” na mimořádně exponovaném úseku a dávali si tedy záležet. Ale jakmile uzavřeli administrativní protokoly a předali do ’’soudní”, bylo vyhráno. Vzadu, za soudní budovou, bylo jedno oddělení, pár cel. Teď, koncem devětačtyřicátého, většinou kopečkáři; jeden Bavorák, který měl pašování. Tři Plzeňáci, protistátní skupina. Organizování přechodů, trestní činnost vedla na Klatovsko. Další — agent, původem z Chebu. Po několika úspěšných přechodech se vrátil manželce pro šicí stroj, aby mohla v Německu na lágru šít.... Bořivoje dali na celu s Větrovcem, jedním z Plzeňáků. »Tady je to dobrý. Bachaři nebuzeru- jou. Je tu vždycky na šichtě jen jeden. Většinou jsou rádi, když <mají klid,« pochvaloval si Větrovec. »V Plzni to bylo horší.« Několik dní trvalo, než se vzájemně prověřili a jeden o druhém nabyl jistoty, že se tu ze strany StB nešije žádná levota. Na chodbě pobíhal jediný chodbař, který měl přes den úplně volný pohyb. Teprve po večerní uzávěrce ho zavřeli na celu. »Člověče, jak je to s tím chodbařem, nějak se mi to nezdá,« ptal se asi po týdnu Bořek. »Ten je skoro jako velitel oddělení, že mu nechají takovou volnost.« »Bodejť by ne. Jeho příběh je hotová kovbojka. My jsme tady třetí měsíc. Měl jsem hned na začátku to samé podezření. Jednou v neděli odpoledne jsem Ptáčka vyzpovídal a on mi vyprávěl celou svou neuvěřitelnou historii.« »Ptáček; kdo je to ?« »No neblbni, přece ten chodbař. Řeknu ti, že on je na tom vlastně hrozně blbě. Pustit ho nemůžou; vlastně nechtějí. Soudit nemají za co. Tak je tady tak na půl.« »To tě pravděpodobně pořádně oblb a ty mu to baštíš.« »Počkej, nežvaň. Hned ti všechno povím, uvidíš sám,« začal vyprávět Větrovec. »Ptáček je odtud, z nedaleký vesnice. V létě osmačtyřicet utekl za kopečky. Muselo to být ještě před zvolením Gottwalda za presidenta, protože se na něj vztahovala amnestie, udělená při téhle příležitosti. A někdy na jaře tu zabili listonoše. Loupežná vražda. Vrah vzal i nějaké peníze, které měl ten chudák u sebe. Za čas policie zadržela podezřelého z vraždy. Ten vypověděl, že listonoše zabil Ptáček. Že tedy proto utekl do Německa. Začalo zdlouhavé šetření a jednání přes Interpol. Ptáček už mezitím emigroval z uprchlických táborů v Německu do Francie. Naše vláda požádala o vydání vraha s poukazem na skutečnost, že nejde o politického uprchlíka, ale o zločince. Francouzská policie Ptáčka zatkla a zavřela. Jednání mezi vládami trvalo osm měsíců a nakonec Francouzi souhlasili s vydáním — pod jednou podmínkou: Ptáček bude skutečně souzen jen za zločin, který prokazatelně spáchal. Jinak musí být vydán zpět Francii, kde má právo asylu. V Praze souhlasili a pro Ptáčka přiletěl major od Bezpečnosti a 10 [pageend12]v železech ho eskortoval sem do Klatov. To víš, že se s ním nemazlili, i když koukal jako blázen, co se to na něj valí. Nakonec došlo ke konfrontaci a pod tíhou důkazů se přiznal skutečný vrah. Ten, který původně Ptáčka udal. No — a co teď? Ptáčka se jim do Francie pustit nechce. Tak ho tu pod různými záminkami drží v takovém polokriminálu.« »Jak se to ale ve Francii dozví, co se stalo, budou ho chtít nazpátek. Už proto, že to mají v dohodě!« »To je ten problém. Jak se to mají dovědět!? Odtud jde každý buď k soudu nebo někam jinam na vyšetřovačku. Tady v soudní návštěvy nejsou.« »To má tedy prima. Pro něj je jen jediná možnost: zahejbačka!«, usoudil Bořek a zamyslel se. Uběhlo několik dní. Ptáčkův případ nešel Bořivojovi z mysli. Soustředil se na pozorování života ve věznici. Jarda Větro- vec měl nějaké mechtle se starým Pišto- rou, dozorcem. »Co ty to máš s tím bachařem, Jardo?«, uhodil za pár dní na spoluvězně. »Co bych měl? Nic!« »Podívej, buď budem mluvit vážně...« »Nebo co ?« »Hovno! Nedělej ze mně vola!«, namíchl se. »Co tu, vy blbci, děláte? Píšeš si s maminkou, že máš k obědu brambory s mrkví? Ten vůl Ptáček venku chodí jak praštěnej pytlem a nic. Krucinál,« vztekle zaklel mezi sevřenými zuby, skočil k Vě- trovcovi a mapsnul ho vší silou za klopy saka: »Taková šance a vy tu čekáte! Na co? Řekni mi — na co ? !« Prudce odstrčil kolegu, až narazil na zeď kobky. Začal chodit po cele od dveří k oknu. Jarda ho při chůzi zaraženě sledoval. Pak začal vysvětlovat: »Starej Pištora je ze z Plzně a sloužil léta na Sedláčkový ulici na Krajzáku. Červený řád nemá. Je už před penzí, tak to chce v klidu dokroutit Ale mimo háký vzkaz na něm nemůžeš nic chtít. To víš, bojí se.« »Bojí-nebojí. Však od něj nic nechcem. Snad si ale nemyslíš, že tu budem tvrdnout kvůli jeho hezkým očím? S nějakou přemrštěnou humanitou na mě nechoď. Oni se s námi taky neserou, tak jakýpak vopičky,« odpověděl Bořek a poručil: »Chci mluvit s tím Ptáčkem!« »To by šlo jedině zůstat na cimře přes vycházku. Hlásit se marod. Bachař jde na dvůr, Ptáček zůstává nahoře, na oddílu. Chodí na vycházku, když na dvoře nikdo není. Ale domlouvat se, to je riskantní, mohl by přijít nějaký vyšetřovák nebo někdo od soudu. Člověk nikdy neví, kdo na oddělení vpadne. Víš, co by bylo nejlepší? Promluvit si s ním někdy v neděli. Někteří bachaři na hlídání kašlou, všechno zamáznou s výjimkou Ptáčka a jdou na oběd. Pak máme povyražení. Ptáček od- mázne okýnka a koná se veřejná společenská zábava. Na soudu v neděli dohromady nikdo není.« »Člověče, Jardo, nejste vy všichni praštěný fíkem do brňavky? Mluvíš o všem jako o chlebu a přitom taková příležitost se už nikdy nenaskytne.« 11 [pageend13]»Jo - a co když půjdu od soudu domů ? Teď se do něčeho dostanu a budu fasovat paletu!« »Nebuď blbej! Oni ti spíš nějaký rok přidají, než měsíc uberou.« »Podívej, Bořku, já nejsem jako ty. Mám rodinu. Kdyby se něco stalo...« »Tady rodině pomůžeš, tady jo! Nebuď jako malej parchant. Ale hele - já tě nenutím. Vůbec ne. Jen si všechno promysli a když nepůjdeš, aspoň drž hubu. Kvůli nám — i kvůli sobě. A teď už o tom nebudeme mluvit.« Na cele nastalo ticho. Každý z nich se věnoval svým úvahám. Příležitost se naskytla hned následující neděli. Liknavý bachař zakolíkoval kobky a odešel domů na sváteční oběd. Už za pár minut se ozvalo tiché chřestění řetězu, na kterém byl přikovaný zavírací kolík. Ptáček otevřel celu: »Tak poď,« řekl Bořkovi. Přeběhli tiše pár metrů k místnosti na konci patra. Kdysi se tu ’’kýblovalo”. Když ve věznici zavedli vodu a kanalisaci, sloužil tento kumbál jako příruční skladiště. Vědra, smetáky, podhlavníky, pokrývky a ostatní inventář. Na opačném konci chodby byl katr, kudy se vcházelo na oddělení. »Co mi chceš?«, začal Ptáček. »Jarda říkal, že něco máš.« »Samozřejmě, že mám. Chuť zdrhnout. A protože to je taky tvoje jediná šance, chci s tebou mluvit.« Chodbař okamžik mlčel a pátral v Bořkově tváři. Věděl, že má ’’kopečky” a podle všech známek nevypadal na udavače nebo provokatéra. »Copak — tvrdnout se mi tady dvakrát nechce. Kdyby to vyšlo, nebyl bych proti.« »Co — kdyby? To musí vyjít! Vždyť jsi celý boží den venku. Jak to vypadá za hlavním katrem ?« »Nic zvláštního. Dolů jdou schody na vycházkový dvůr...« »Bóóóže, to vím taky! Vždyť tudy chodím každý den. Myslím ty dřevěné dveře.« »Jdou přímo do budovy soudu. Otevřeš — a jsi v prvním patře. Dál nevím. Vpravo, nebo vlevo, jsou schody dolů do přízemí a jistě ven.« »Ty jsi jelimán. Každej barák má schody dolů a někudy se leze ven. To už musíme risknout. Tak hele, úkoly: V první řadě sežeň otisk "katráku”, klíče. Ten je přece universální, že?«, nařizoval Bořek. »Jo, je stejnej pro cely i pro katr. Má asi kilo. Na ten abys měl zbrojní pas,« přisvědčil chodbař. »Ale dej bacha, je dutej. V zámku je takovej šteft, který klíč vede a zároveň je to jištění proti šperháku.« »Ten je nanic. Uděláš šperhák s kratším zubem a strčíš ho nad šteft. Má jen tu nevýhodu, že šperhákem nemůžeš otočit kolem dokola. Pokaždé ho musíš do otvoru navlíknout. Zámky jsou kovaný ručně, jednoduché, ale se silným perem. Takže: Opatři otisk klíče!« »Neměl by to být problém. Občas mi některý z bachařů klíč svěří, když je líný jít otevřít dveře sám.« »Zub otiskni do uhnětený chlebový střídky. Měj ji pořád připravenou. Musíme udělat silný šperhák — ale z čeho?« Ptáček okamžik přemýšlel: »Možná, že by šlo zkasírovat některou sběračku na 12 [pageend14]žrádlo.« »To je ono, hochu - to je přesně ono,« pochvaloval si Bořek. »Chtělo by to taky nějakej vercajk. Alespoň pilku. Dokázal bys ten paklíč udělat sám? Viděl jsi už někdy otvírat šperhákem? Jinak bys mi všechno musel přinést nějak na celu. Znamenalo by to ovšem mnohem víc komplikací.« »Já vím, jak šperhák vypadá. Přeci jsem z venkova a takovéhle věci zná každej pořádnej kluk.« »Ještě předtím zjisti, jaký zámek je ve dveřích k soudu. Jestli to je dosickej zámek, nebo patenťák, jsme v koncích. Museli bysme je vylomit; to znamená ale kravál a máme policajty v minutě na krku.« »Na ten zámek se podívám, jakmile mě starej někam pošle. Ale už teď můžu skoro s jistotou říct, že dveře nemají vložku. Rozhodně je otvírají nějakým větším klíčem. Toho jsem si vším,« ujišťoval Bořivoje chodbař. Pokus o útěk začínal u něho nabývat konkrétních forem. »Jsme tedy dohodnuti. Od tedka všechno pozoruj. Co potřebujeme nejdřív: Otisk katráku, materiál a nějaké nářadí na zhotovení paklíče. Poslední: Jak je to se zámkem u druhých dveří. Nepropásni jedinou příležitost a jednej rychle! Mohli by nás někoho vzít na eskortu,« naléhal Bořivoj. Pak se zas rozešli, každý na svou celu. . Každý pořádný mukl se zabývá útěkem. Pokud není úplný bábovka. Život v kriminálu, do té doby jednotvárný a šedivý, jako by dostal jinou, důležitější náplň. Dny jsou plné konspirace, příprav a napětí. Už sama skutečnost, že v nějaké "zahejbačce" jedeš, je záležitost cti, protože jenom ti nejodvážnější, s největší důvěrou a zkušenostmi, připadají v úvahu. A naopak: Čím více lidi, vybraných náhodně, předem důkladně nepřipravených, tím menši naděje na úspěch. »Tak co, jak to vypadá?«, ptal se Vě- trovec, když se Bořek vrátil na celu. »Jak by to mělo vypadat? Přeci nečekáš zázraky. Předtím jste nikdo na nic podobného ani nevzdechli a teď se mě ptáš, jako bych měl klíč od hlavní brány. Zatím nevíme nic a musíme čekat, co se dozvíme.« Už druhý den si našel Ptáček chvilku, aby mohl mluvit s Bořivojem. »Člověče, to je neuvěřitelný,« vzrušeně šeptal, »na těch dveřích do soudu je zámek jak ke kozímu chlívku! Úplně obyčejný klič! Dnes půjdu dolů do sklepa, na údržbu, zanejtovat naběračku, šestku, na polívku. Už je na upadnutí.« »Dobrý,« pochválil ho Bořek. »Snad ti nemusím říkat, že ty šperháky potřebujeme dva. Pokus se ’’znárodnit” takovou ze sběraček, která má dost silné držadlo na katrový šperhák a zase jen takového průměru, aby se vešla do otvoru toho normálního zámku, rozumíš?« »Ty mě poučuješ, jako kdybych spad z jahody. To je přece jasný.« »Seš chytrej kluk — a nezapomeň, budeš muset jít dolů alespoň dvakrát.« 13 [pageend15]»To už zaválím - dám tomu Babin- skýmu, co dělá údržbu, pár brk a on se vymluví, že to nemůže udělat hned. A já se budu muset chodit ptát,« usmál se chodbař. V pondělí po večeři, po sbírání šálků, přitočil se Bořek do dveří: »Tak co?« »Mám ....,« vesele řekl Ptáček a po- sunkem hlavy ukázal, že bachařje nablízku a vysvětlovat že se nyní nic nedá. Při vydávání snídaně byl chodbař v dobré náladě. »Je to habr, kluci, už se na tom pracuje,« stačil prohodit při nalévání černého kafe. »Ten chlap na údržbě je línej jako prase. Je rád, že nemusí nic dělat. Při nej- tování už najdu chvíli, jak ty dva šperhá- ky ohnu.« Bořivoj, jako každé ráno před vycházkou, se posadil na své oblíbené místo: na zem, pod poličku, a opřel se zády o zeď: »Tak hele, je čas se rozhodnout. Já jdu do hajzlu každopádně. Kdo připadá dál v úvahu, Jardo? Jak už jednou basu od- máznem, ať to stojí za to. Venku, ať si pak dělá každý co chce. Co ty na to?« »Já mám strach hlavně z toho, aby někdo něco nevyvalil dřív, než vůbec začnem. Nerad bych do něčeho vlit ještě navíc.« »Nebuď blbej. Do čeho bys vlít ? Když to vyjde, můžou si estébáci trhnout nohou. Když ne — budem fasovat něco navíc. A jakou chceš mít jistotu nebo záruku? To tu raději hned zůstaň! Ale — říkám ti na rovinu, i když s námi nepůjdeš, těžko z toho vybruslíš, protože jsi byl na díře se mnou a nepřesvědčíš je, žes o ničem nevěděl. Takže - když už tě má chytnout řemen, tedy skutečně za něco. To víš, risk je zisk,« přesvědčoval Bořivoj Větrovce. Ten chvíli mlčel, pak se rozhodl: »A co! Když to má bejt kyselý, ať je to jako ocet. Jdu s tebou!« »Dobrý. Kdo dál?« »Snad ten Němec, pašerák. Zná cesty, celé okolí. Odtud, hned za městem, se dá jít lesem 'až do Bavorska. Pak ten kluk s tou šicí mašinou. Má venku manželku.« »To je nás už pět. Co tvoji komplici?« »Vláďovi ani říkat nebudu, ten je vyplašenej už teď jako podsvinče. Mirka bych moh zkusit ...,« přemýšlel nahlas Větrovec. »Tak ho na vycházce oklepni. Opatrně, rozumíš? Máme polovinu týdne, do neděle musí být všechno hotovo. Pištora má zrovna volno, aspoň nepřijde do průseru. Kdo tu bude ... Voldán. To je dobrý, ten právě chodívá na oběd. Tak — Jardo, vezmi si na starost toho komplice a buď opatrný. Ať někdo něco neprošvihne ještě do té doby. My s Ptáčkem se už postaráme o ostatní,« nařizoval Bořivoj. Ohlásili vycházku. Cela po cele, v náležitých odstupech. Bachař šel první, otevřel a vyšel na dvůr. »Tak vchod ...,« ležérně zavelel a celé vycházkové kolo se dalo na pochod. »A bude to bez hovorů. Udržovat rozestupy!« Dozorce byl dnes nějak řečný. »Hele, Bořivoji,« začal Větrovec. »Teď mě nech být. Raději se starej, jak to všechno rychle řekneš svýmu komplicovi, až nás bude bachař předcházet, aby byl první nahoře. Musíš k němu ty. Ptáčkovi by nemusel věřit,« zarazil Bořivoj Jardu. Chodili beze slova. Větrovec respektoval jeho přání a zabýval se svými myšlenkami. Vycházka uběhla, ani nevěděli, jak. Dozorce zastavil vězně u dveří vedoucích na dvůr, následován osazenstvem první cely. Větrovcův komplic byl o dvě cely za nimi. Jakmile bachař zmizel, ukázal Mirkovi, aby si pospíšil dopředu, že s ním chce mluvit. Hned za dveřmi v chodbě počkal a ve dvou, třech větách mu řekl, oč jde. Podrobnosti že mu řekne Ptáček, ať mu důvěřuje. Bořivoj zatím čekal stranou. Pak poslední část schodů vyběhli, aby zkrátili vzniklou mezeru. Ptáček stál nahoře u katru a když ho Bořek míjel, podal mu cosi do ruky. Byly 14 [pageend16]to dva zahnuté dráty. »Co říkal ten tvůj kámoš?«, ptal se Bořivoj na cele. »Nic. Koukal jako vrána,« odpověděl Větrovec. »Abysme pak kvůli němu nepadli do nějakýho průseru...« »To ne. Ty by ses taky divil, kdyby na tebe někdo vybaf s útěkem.« Na cele si Bořivoj hned sedl pod špehýrku na zem a bedlivě prohlédl oba po- lohotové paklíče. Nebude katrový paklíč příliš slabý? Střední část se musí ohnout hodně zkrátka, aby v ruce zůstala dostatečně velká páka na zdolání odporu silného pera. Zítra musí Ptáček během vycházky zkusit klíč v katru. Jen aby nepršelo. To by bylo po vycházce a jsme v troubě — pomyslel si. A co s druhým zámkem? Musíme to risknout. Zub udělat pokud možno nejpodobnější rozměru běžným klíčům. Pak zkusit otevřít... Když by nevyšel hned první pokus, musíme otevřít násilím. Kliku stisknout, zapřít nohu co nejblíž zámku a to by v tom byl čert, aby tři chlapi nevytrhli závoru i s lajsnou.... Snad neodejde celá klika dřív, než zámek. Jo — to je důležité! Ptáček nás musí všechny odmáznout a dveře zase zakolíkovat. Aby bachař, až se vrátí, pro první chvíli nic podezřelého nezjistil. Každá minuta náskoku bude dobrá. Všichni počkají na chodbařské cele, dokud neotevřu katr. Ty druhé dveře taky. Když rychle a snadno, bez potíží otevřu, zamáznem Ptáčkovu celu, zavřeme za sebou katr a pak bude nejdůležitější, aby nikdo nebyl na chodbě. Až všichni projdeme, musím už mít šperhák v zámku z druhé strany. Pak jedním pohybem zkusit zavřít. Všichni máme civil, až na Ptáčka. Tomu budeme muset dát alespoň svetr. No - útěk je vždy závislý na spoustě náhod. Jak ale budu u těch dveří, už mě nikdo nezastaví - rozhodl se Bořivoj. Hned ráno se Bořivoj přihlásil k lékaři, že se necítí dobře. »Vy jste se zbláznil, zrovna v sobotu si vzpomenete s maroděním. Musíte to vydržet do pondělka,« řekl Pištora. Asi v deset hodin vyhlásili nástup na vycházku. »Co je s tím?«, ptal se Bořek Ptáčka, který stál, jako vždycky, u katru. »Mám to, ale nevím ....«, odpověděl. »Hovno — připrav to, přijdu nahoru,« stačil říct Bořek. Na dvoře, asi po čtvrthodině, když pochodovali okolo bachaře, vystoupil z kola se žádostí, aby se mohl vrátit na celu, že je mu na omdlení. »Děte — prosím vás,« řekl bachař otráveně a šel s ním ke dveřím, otevřel a zahulákal: »Ptáček!« Odpověď přišla téměř okamžitě. »Zde, pane veliteli!« »Jeden nahoru! Zamázněte ho na díru!« »Rozkaz!« Bořivoj stoupal pomalu po schodech. Dveře dole bouchly. Přidal a vyběhl na 15 [pageend17]patro. U katru stál Ptáček. »Ukaž! Dej to sem!« Chodbař mu podal primitivní paklíč. Rychle se rozhlédl po chodbě, otočil se ke dveřím, vedoucím do budovy soudu. Nikde nikdo. Vrazil drát do otvoru velikánského zámku nad vodítko dutého klíče. Katr nechali otevřený, aby viděli na závoru. »Podrž ten katr, ať se můžu opřít,« poručil. Zkusil otočit šperhákem v zámku. Narazil na kov. Dál se točit nedalo. »Krucinál,« zaklel. »Tím, že musíme nad ten pitoměj fýrunk, je zub moc dloubej. Musí být kratší. S tím jsme nepočítali. Pojď rychle se mnou.« Přibouchli katr a dali se rychle k cele. Ptáček vytáhl ukrytý kus pilky a zatímco stál na chodbě a dával pozor, Bořivoj o něco zkrátil zub paklíče. Jen skončili a stačili plátek pilky znovu uklidit, ozval se dole na schodišti hluk. Bachař bleskově vrazil Bořivoje na celu, potichu zavřel dveře na kolík, pak se vrhl ke katru, aby ho bachař zastihl na místě. »Jak je to s várna?«, ptal se dozorce, když pouštěl Větrovce do cely. »Necítím se dobře, pane veliteli. Točí se mi hlava a mám asi horečku,« odpověděl Bořek. »Kdyby se to nezlepšilo, tak si lehněte a přikryjte se. K doktorovi vás můžu vzít až v pondělí,« napolo s omluvou řekl Piš- tora. »Děkuju, pane veliteli.« V pondělí, když dá Pánbůh, budu za kopcema, ty jelimáne. V myšlenkách byl o den napřed. Promýšlel každý detail. Ten klíč si už nechám. To by v tom byl čert, abych ten katr neodmáz. Musíme zamknout. Všechno, i cely po nás. Kluky musí vyvést Ptáček po jednom, jako když je volá bachař, aby někdo neudělal předčasně paniku. Ptáčkovi něco na sebe, místo toho tresta- neckýho kvádra. »Jardo, Ptáček bude potřebovat ten tvůj svetr.« »Jo — a mně pak bude v noci zima.« »Nebuď svině, venku ti ho vrátí. Ale uvědom si, ty vole, že úspěch závisí na jednom každým z nás. Přeci nepůjdeš přes město ve vopičárně! To nás klofnou na prvním rohu! Sračkovatí ti mozek, nebo co?« »No dobře,« chlácholil Větrovec rozčileného Bořivoje. Ten už zase mlčel a obíral se zítřkem. Při večeři Ptáček tázavě nahlédl na okamžik okénkem do cely. Bořivoj beze slova kývl a zvedl pravou ruku, sevřenou v pěst se vztyčeným palcem. Gesto, které ve starém Římě znamenalo pro gladiátora život, vyjadřovalo ve vězení klid a optimismus. Ještě jsme tady, ještě nás na kolenou nemáte! Nastalo nedělní ráno. Všechno probíhalo svým ustáleným, pravidelným Chodem. Budíček, mytí, úklid, snídaně. Krátká procházka. Bachař, většinou oblečený ve vycházkové uniformě, chtěl mít všechno co nejdřív za sebou. V klidu nedělního dopoledne odměřovaly věžní hodiny čtvrtě, půle a celé. Úderů přibývalo. Když se ozvaly jedenáctkrát, byli oba jak na trní. Bořivoj s Jardou chodili proti sobě na cele, od dveří k oknu, jak tygři v kleci. Prostor byl plný napětí. Ještě hodinu! Vyjde to? Otevřem ty dveře? Nebude nikdo na chodbě? Co když bude někdo dole hlídat ve vratech? Půjde dnes Voldán vůbec na oběd? Jestli 16 [pageend18]GRAFICKÝ ATELIER MILANA CIMBURKA sází composerem IBM graficky upravuje a tiskne OFSETEM dopisní papíry, obálky, visitky svatební oznámení oznámení narození dítěte úmrtní oznámení ceníky, reklamní dopisy, prospekty brožury, katalogy, knihy atd. FOTOKOPIE DENIA - COSTA BLANCA Ke koupi ve Španělsku nabízíme kvalitní, cenově výhodné byty, řadové a rodinné domky na vlastním pozemku. DIVA-MAR, K.+ V. Divoký, Segantinistrasse 9, Postfach 3173 8049 ZÜRICH Telefon 01 / 56 91 48 ŠPANĚLSKO - DENIA Pronajmu od začátku září 1983 3-pokojový bungalow přímo u moře. K. Divoký, Tel. 01 / 569148 večer ano, ten mu přijde draho — musel se v duchu škodolibě usmát Bořek. Jen žádnou sentimentalitu! Co se tady placatí? Každej slušnej člověk jde od toho. Pištora, ten kouká, aby dokroutil posledních pár měsíců a jde do penze. Téměř na minutu přesně začali dávat oběd. Polévku, kousek hovězího, omáčku a "blbouna”. Teď se to rozhodne! Voldán nás nechá zažívat a odskočí si domů na oběd. Většina vězhů jeho nepřítomnosti využije a dá si na slamníku nebo na zemi ’’dvacet”. Doufejme, že Ptáčka napadne, aby naši celu pustil jako první, abych měl čas na odemknutí. Jen aby se na poslední chvíli neposral — přemýšlel Bořek. Stál u dveří, s uchem na okýnku. Ozvalo se prásknutí katru. Někdo přišel? Nebo jde Voldán pryč? Napětím zatnul nehty bluboko do sevřených dlaní a zhluboka se nadýchl. Nic. Vteřiny nekonečně běžely. A teď! Tichounce, zlehka, kdosi vytahoval kolík ze dveří. Byl to Ptáček. »Jdem!«, zavelel šeptem Bořivoj. »Jardo, vlez k němu na cimru! Ty jdi pustit další, já otevřu ten katr. Jo — tady máš svetr. Dej si sako za řemen a svetr na něj.« Pak se rozběhl po špičkách ke katru. Podřepí, aby měl oči v rovině zámku a zručně navlékl zub paklíče do otvoru. Vztyčil se, přitiskl se k mřížím a oběma rukama zabral. Zub se otočil v zámku naprázdno. »Do prdele!«, zaklel tiše. »Ještě trochu výš,« poručil si. »Snad jsem ho, proboha, neudělal zas moc krátkej?« Znova zkusil zabrat. Paklíč zachytil za zářez v závoře. Bořek zatnul napětím zuby do rtů, až ucítil krev a začal zvyšovat tlak na drát. Zdálo se, že se zámek pohnul. ”Cvak”, ozvalo se kovově. Strčil do katru. Ani se nepohnul. »Ten kanál zavřel na dva západy!«, zašeptal. Rychle vyndal paklíč a znova nasadil. Teď už věděl, co zámek potřebuje. ”Cvak”, ozvalo se podruhé a katr se začal sám svou vahou otevírat. »Kůúůrva,« zanadával Bořivoj a šťast17 [pageend19]ně se usmál. Ohlédl se. Za ním stáli Jarda, Mirek a Bavorák, všichni s vyvalenýma očima. »Co je, vy voli,« řechtal se, zalykaje se radostí, Bořivoj. »Hlásíme kopačky, soudruhu Voldáne!« Ptáček ještě vyvedl kluka, jemuž manželčina záliba v šití přišla tak draho. Byli všichni. Prošli katrem. Bořivoj teď už rychle a nehlučně zavřel na jeden západ. Stáli před dveřmi soudu. »Klíč, ty blůmo!«, nařizoval Ptáčkovi, který stál s rozepnutýma kalhotama a cpal si do nich halinové sako. »Ježíšmarjá, vem to sako přes ruku, dyk vypadáš jak těhotnej,« radil rychle chodbařovi. To už stáli s druhým, menším šperhákem u dřevěných dvoukřídlových dveří. Teď je to rozhodující. Strčil klíč do zámku a bez potíží — jako po másle - s ním otočil. Bylo otevřeno? Milimetr po milimetru stiskal ruku a zkusil dveře, s očima upřenýma na dveřní lištu. Dveře se počaly nepatrně otevírat. Zhluboka si oddechl. Zase se podíval po ostatních. Stáli za ním, těsně u sebe, jako ovce v ohradě. Rychle si lehl na břicho, pootevřel jen natolik, aby viděl, co se děje v soudní budově. Chodba byla krátká, prázdná. Po pár metrech zahýbala. Vyrazil k rohu a opatrně vyhlédl do prostoru. Nikde ani noha. V nějaké kanceláři kdosi psal na stroji. Mávl naléhavě rukou. Všech pět přišlo téměř okamžitě. »Po jednom — ale rychle. A po schodech dolů,« nařídil. Násilím se přinutil vrátit se ke dveřím. Rychle zamknul. Byl poslední. Vrhl se k rohu chodby. Na dlouhém patře, asi v polovině, hopsal srandovně po špičkách Němec, v čepici s tvrdým štítkem. Bořivoj se nehlučně za ním rozběhl. Jedno křídlo vysoké hlavní brány bylo otevřené. Do šera hlavního schodiště oslnivě padalo sluneční světlo nedělního jasného poledne. Jako ve snách se rozběhl do vrat - a stál na ulici! Na okamžik zavřel oči. Odvykl takovému náporu světla. Vpravo? Vlevo? Tam - necelých třicet metrů, šli rychle po chodníku, všech pět pohromadě. Rozběhl se za nimi. »Rozejděte se trochu, vy blázni! Aspoň někdo se mnou, na druhou stranu,« řekl a vykročil rychle přes ulici, do stínu stromů. Ohlédl se. Za ním šel pašerák a Větrovcův komplic. Po druhé straně pospíchali ostatní, s Ptáčkem, oblečeným v tmavomodrém svetru a sakem přes ruku. Kde asi bydlí Voldán?- napadlo Bořka. Nemůže to být daleko od basy. Zahnuli za roh a blížili se, podle charakteru okolí, k okraji města. Ti na druhé straně byli nepatrně napřed. »Halo - vy! Co tu proboha děláte?« Bořivoj na vteřinu ztuhnul. Stáli proti Pištorovi, oblečenému v civilu. Jak to, že jsem ho neviděl? Vrhl pohled na druhou stranu. Ti cvoci nic nevěděli. Šli dál. »Jak jste se sem, chlapi, dostali?«, ptal se znovu naléhavě a s údivem Pištora. »Jdeme domů, pane veliteli. Vypukla amha — copak to nevíte?«, duchapřítom- ně zalhal Bořivoj. »Amnestie?«, divil se dozorce, »to bych přece něco musel vědět. Taková věc se nedělá ze dne na den.« »To my nevíme, ale nezlobte se, pane veliteli, pospícháme, to víte. A děkujem, že jste k nám byl hodnej,« mlel Bořek a během řeči se vzdaloval od Pištory, který se za nimi díval s přiblblým výrazem. Tři uprchlíci, když vyřídili bachaře, dali se na rychlý pochod, aby dostihli ostatní, kteří, nic netušíce, byli o hodný kus vpředu. »Kluci, počkejte,« zavolal Bořivoj přes ulici. Přešli k ostatním a řekli, co se stalo. »Teď zbývá jediné: koukejte se každý co nejrychleji dostat z města a do lesa! Vědí, kterým směrem jdeme. Čert sem toho pitomce nes. Tak ahoj! Já už švihám. Každé minuty je škoda.« Dal se ulicí do klusu bez ohledu na to, co dělají ostatní. Pištora, který si původně vyšel jen do blízké trafiky, zamířil k budově soudu. Byl zvědav, co se stalo. A pak, ti chlapi nešli směrem k nádraží. Nic s sebou ne- 18 [pageend20]nesli. Nezdálo se mu to. Co teď? Sice mu do toho nic není, ale svědomitost dlouholetého, poctivého dozorce mu nedala. A co, když je to třeba útěk, nebo dokonce přepadení věznice? Co když některého chytnou a on vypoví, že ho po cestě potkali? Ne, musí okamžitě do věznice zjistit, co se stalo. Pln obav přidal do kroku. Vešel na oddělení. V kanceláři seděl Voldán a četl noviny. »Co se, prosím tě, děje?«, ptal se pln zvědavosti. »Co by se mělo dít? Jak to, že ty seš tady? Nemáš toho přes týden dost?« »Ty si se zbláznil, Emane! Potkal jsem chlapy venku ve městě, přej je amnestie.« Voldán se podíval na Pištoru, jako by spatřil Bílou paní. »Ptáááček!«, zařval. Žádná odpověď. »Krucinálfagot,« zaklel, ale zaznělo to spíš zoufale, než vztekle. Rozběhl se ke kobkám. Ptáčkova cela zamčená, prázdná. »Nástup! Nástup!«, zavelel a společně s Pištorou zkontrolovali stav. »Šest chlapů chybí! Šest chlapů! Jak je to možný?«, ptal se nesmyslně. »Tak já potkal tři. Koelbla - toho Němce, Tomeše a Chrastinu,« vzpomínal Pištora. »Honem pojď,« poručil mu Voldán a rychle zamykal cely. »Kam teď pospícháš? Už se stalo. Vo- hlaš to a je.« »Jdeme k nám. Vezmu motorku, pojedeš se mnou a chytnem je. Nebo bude takovej průser, že mě basa nemine. Kriste- jéžíši!«, dodatečně se začal strachovat Voldán a sváteční vepřová s knedlíkem se mu začala obracet v žaludku. »Tak - bouřka bude, to se připrav, odskáčem to všichni,« souhlasil Pištora. V duchu byl rád, že právě službu neměl. A co když je pochytáme a voní budou bůhvíco kecat ? Skoro by bylo lepší o nic se nestarat. Ono je to blbý tak i tak - došel k závěru. U Voldána vytlačili z dvorka motocykl a dali se cestou, kterou Pištora ukázal. Za chviličku vyjeli z Klatov a dorazili na odbočku silnice, vedoucí do Nýrská. »Kudy teď? Na Domažlice nešli. Jistě co nejrychleji ke hranici.... « »Hele, támhle je někdo v poli. Jeď,« pobídl Pištora zničeného Voldána. Hned za zatáčkou uviděli několik postav, spěchajících ve stínu stromů podél okraje silnice. Když uslyšeli hřmot blížícího se stroje, několik uprchlíků přeskočilo příkop a dali se do běhu polem k nedalekému lesu. Voldán zastavil motocykl a vytáhl pistoli z pouzdra: »Stůj!«, zavolal a vypálil ránu. Ti v poli už měli víc jak dvě stě metrů náskok. Bořivoj se zastavil a otočil se k silnici. Dal dlaně k ústům a vztekle zařval: »Nestřílej, kurvo!« Voldán se soustředil na poslední dva uprchlíky, kteří běželi podél silnice. Vzal pistoli do obou rukou, rozkročil se a vystřelil další tři rány, rychle za sebou. Jeden z prchajících upadl. Druhý vězeň zůstal stát v obavě, aby nebyl zasažen. Bachaři rychle popojeli k zbývajícím dvěma vězňům. Ptáček ležel na okraji silnice. Tiskl si ruku k prsoum, zpod dlaně vytékal pramének krve. Pištora se zastavil u druhého utečence: »Vy taky, Větrovec?«, řekl tiše, dívaje se, neslyší-li ho Voldán, který se obíral raněným. »Kruci, kdybych to byl jen tušil, že i vy.... « »Nic si z toho nedělejte, pane veliteli,« odpověděl dopadený, ale na hlase bylo poznat, že by útěchu potřeboval sám. Voldán připoutal Větrovce řetízkem k ležícímu Ptáčkovi. Oba se beze slova dívali na postavy, mizící v dálce. Teď, jako by se jeden otočil a díval, co se děje na silnici. Pak Bořivoj zmizel v lesích, vedoucích ke státní hranici . . . 19 [pageend21]VLADIMÍR ŠKUTINA: JAK ČESKÉ UČITELKY ODVRÁTILY ATOMOVOU VÁLKU Můj přítel Jan má za ženu učitelku. Bývalou. Mám pro něho pochopení, protože já mám taky za ženu učitelku. Bývalou. V té větě není ani zrnko povzdechu. Jen suché zjištění. Janova a má žena totiž nejsou učitelkami v socialistické škole. Učitelky v socialistické škole jsou na celém světě nejvyhlášenějšími odbornicemi v protiatómové obraně jakož i v zneškodňování zbraní hromadného ničení. Řekne-li se »učitelka v socialistické škole«, imperialisté se třesou strachem. Rovnou rozpouštějí armády. Že má žena není a nemohla ani být učitelkou v socialistické škle, je nabíledni. Jak se však stalo, že Janova žena už není učitelkou v socialistické škole? Na počátku školního roku přišla Janova žena ze školy domů s brožurkou, vydanou Svazarmem (což jest komunistický svaz pro spolupráci s komunistickou armádou). Dostala za domácí úkol připravit přednášku o rozdílech nukleárních zbraní socialistického tábora a imperialistů, jakož i o tom, jak podlou válku povedou imperialisté a kapitalisté a jak odhodlaně se socialistický tábor proti jejich atomovému útoku bude bránit. Můj přítel Jan vzal brožurku a četl. Vyskytovala se tam mnohokrát zkratka ZHN. Jan soudil, že to jsou »Zbytky Hitlerova Německa«, zatím co jeho žena byla přesvědčena, že je to zkratka »Závodů hudebních nástrojů« a že to asi bude nová metoda rozhánění stroncia 90 chvěním tónů. Pak se Janova žena vypravila na generální štáb a žádala instrukce o nových atomových zbraních socialistického tábora, jakož i o odpalovacích základnách, dočasně umístěných na území Československé sovětské socialistické republiky za účelem zachování míru. Druhého dne se do Janova bytu dostavilo několik důstojníků kontrašpionáže a začalo Jana vyšetřovat. Díky jim se Jan při té příležitosti dověděl, že ZHN jsou »zbraně hromadného ničení«. A z chystané přednášky sešlo, protože důstojníci to prohlásili za pitomost a postavili do latě funkcionáře Svazarmu, kteří si přesunem své povinnosti na učitelky chtěli zjednodušit administrativu. V očích ředitelky školy a odpovědných pracovníků Svazarmu se však Jan stal podezřelým. Vyšetřovala ho kontrašpionáž a odpadla přednáška, která byla v plánu a v úkolech učitelek. Ředitelka i funkcionáři Svazarmu to považovali za ohrožení bezpečnosti státu. Ža několik týdnů po skončení této aféry zvonil přesně o půlnoci v Janově bytě telefon a přísný ženský hlas oznamoval: »Soudružka učitelka ať se ihned dostaví do školy. Poplach!« Přítele Jana dost často volávají v noci opilci a dožadují se, aby přijel tam či onam. Obyčejně za účelem zapůjčení určitého obnosu. Jan odkázal volající ženu do patřičných míst a zavěsil. Dodatečně se dozvěděl, že to byla ředitelka školy. Telefon zvonil znovu a po krátké hádce se vysvětlilo, že Janova žena se má ihned dostavit do školy, že je poplach, neboť škola je ohrožena atomovým útokem a je třeba se neprodleně připravit k hrdinné obraně. K hrdinné obraně se postavil i Jan po bok své ženy. Když po několikahodinové cestě napříč popůlnoční Prahou dorazil v dvacetistupňovém mrazu ke škole, nahlédl přítel Jan oknem do ředitelny. Sedělo tam dvaadvacet učitelek, kuchařek a uklízeček — většinou ve věku, kdy dítka říkávají takovým ženám »babičko« a pomáhají jim do tramvaje. Dvaadvacet uči20 [pageend22]telek, kuchařek a uklízeček mělo nasazené plynové masky a tvářilo se bojovně. Můj přítel Jan litoval, že v tu chvíli není po ruce nějaký imperialistický agent nebo špion, aby ihned telegrafoval do Bílého domu: »Zastavte zbrojení - stop - učitelky socialistické školy bdí a jsou připraveny!« Můj přítel Jan neodolal a vešel dovnitř. Doporučil bojechtivým učitelkám, uklízečkám a kuchařkám nejzaručenější prostředek protiatómové obrany: Koupit si prostěradlo, zabalit se do něho a zvolna se plížit ke hřbitovu. Učitelky v socialistické škole, kuchařky a uklízečky to neznaly. Zařadily tedy tuto zbraň do svého arsenálu. Pak byla zjištěna prezence a za provolávání bojových hesel, jako: »Já mám doma dítě - jestli se probudí a něco se stane...« anebo »Kdyby k něčemu došlo, stejně se přes celou Prahu nedostanu!« se učitelky, kuchařky a uklízečky rozešly. Od vozovny bylo slyšet jakéhosi opilce, který teskně zpíval chorál »Kdož sů Boží bojovníci« a z přízemního okna válela imperialistická rozhlasová stanice zdžezovanou »John Brown mrtev jest a tělo jeho tlí, jeho duch však kráčí dál.« Janova žena má z té noci omrzliny na patě, v posudku větu, že její muž neprojevil kladný poměr k socialistické škole a funkcionáři Svazarmu prosadili, že taková soudružka nemůže být učitelkou v socialistické škole, neboť není schopna odvrátit atomovou válku. Rudé právo referovalo o nočním proti- atomovém cvičení v článku Jiřího Hečka »Učitelky v socialistické škole připraveny odvrátit atomovou válku«. Můj přítel Jan už tedy nemá za ženu učitelku v socialistické škole. Jejich dítka to mají třídně polepené. Nemají už maminku třídní učitelkou. A to všechno jen proto, že neodvrátila atomovou válku. am JAN STRÁNSKÝ JR.: PONÍŽENÍ UPRAVENCI (Jak to vidím já.) Upravenec. To slovo zni špatně. Zlověstně. Nemohu si pomoci, ale když to slovo slyším nebo čtu, tak se mi ze záhadných důvodů vybaví šibenice. Nevím proč. Přece upravence nechci věšet — nejsem Hitler. Nebo Husák. Spíš mi to připadá, jako kdyby si upravenec tu šibenici sám stavěl. Sám sobě i nám ostatním. Věřte, že jsem dumal, proč myslím právě na čibenici a ne na něco jiného, a zda na to vůbec mám právo. Říká se, že upravování vztahů je věc čistě soukromá, že s ní nikdo jiný nemá co dělat. A je to fakt, něco na tom je. Pochopitelně má každý své důvody pro svou návštěvu staré vlasti. Babičky a dědečkové, maminky a tatínkové, sourozenci a jiní příbuzní, spolužáci, kamarádi a různí známí, to jsou pochopitelně a nepřehlédnutelně velké důvody. Krom toho by se každý z nás chtěl alespoň jednou podívat na rodnou hroudu, hřiště, na kterém jsme jako mladí čutali fotbal, hráli vybíjenou, házenou nebo tenis, les, v kterém jsme hledali houby, pálili táboráky, opékali buřty nebo . . . Důvodů jsou tisíce — a má je každý z nás. Každý. A nikdo jiný s tím nemá co dělat. Jenže existuje ještě jiné hledisko. V Československu žije patnáct milionů lidí. Nebo spíš muklů. Miliony z nich nenávidí tamější komunistický režim. Statisíce pomýšlí na útěk. Desetitisíce se o něj pokouší. A ročně se to několika tisícům 21 [pageend23]podaří. Utečou na vytoužený Západ, mnohdy jenom v šatech, co mají na sobě, a k svému zděšení mají velké potíže dostat politický azyl. Proč ? Přeci je každému jasné, že z Československa se utíká před komunistickou diktaturou. Ale právě v tom je ten háček. Západ se na to začíná dívat jinak: Za pár let si upravíte poměry a pak se vracíte jako obyčejní západní turisté. To jste nějací političtí uprchlíci? Nastává dilema, které už není věcí soukromou, ale věcí nás všech. Neměli bychom se zamyslet nad touto situací? A trochu sebekriticky sami nad sebou ? Před ponížením dát přednost čistému svědomí a projevit solidárnost s těmi, kteří se, třeba po letech trápení, konečně dostali na svobodu? Konec konců, jsou a byli mezi námi a i v Československu osobnosti a „obyčejní” lidé, kteří si za naši svobodu užili nepředstavitelného utrpení, kteří za naši svobodu a svobodu našich dětí obětovali svůj majetek, svou svobodu, své zdraví a mnozí z nich i oběť nejvyšší — svůj život. Ti, kterým se buďto podařilo utéct nebo byli vyhnáni, jsou, byť by si seberadši popovídali se svými příbuznými na rodné hroudě, odkázáni na exil do smrti smrťou- cí — nebo aspoň potud, pokud tento režim potrvá. Neměli bychom také jim ukázat trochu solidárnosti a uznání tím, že si odřekneme tu snad jedinou věc, která na Západě není k mání — rodnou vlast — a vyčkat časů, kdy se, neponíženi, všichni budeme moci vrátit ? IffTTTBKD 22 [pageend24]OTA FILIP: GENERÁLMAJOR A BRÁCHA ČINČARA jakož i jiné hrůzostrašné (leč) pravdivé historky ze současného bratrského Slovenska Generálmajor Činčara je kádr. Dotáhl to až na velitele československého letectva, ale v normalizaci povýšil: jmenovali ho čs. vojenským atašém v Moskvě. »Já jsem horník, kdo je víc?«, ptá se svazák svazáka a ten druhý odpoví: »Činčara!« Činčara je tedy soudruh z ocele, uvědomělý marxista a internacionalista jako řemen. Když v moskevském ÚV četli jeho kádrový materiál a schvalovali ho, než ho mohl schválit soudruh Dr. Gustáv Husák, tajemník Červoněnko prý slzel dojetím. Neví se, zdali generálmajor Činčara ve svém kádrovém materiálu "zatloukl" bráchu Činčaru, který za nic nemůže, protože je věřícím katolíkem. Vlastně - abych to opravil - byl věřícím katolíkem, ale teď už není vlastně ničím. Prý se už ani nemodlí. Brácha generálmajora Činčary byl v Činčarově rodině vždy černou ovcí, ba dokonce rozšiřoval mezi pobožným lidem modlitby jakož i jiné religiózní texty, čímž se ovšem provinil a stal se zločincem. Navíc kazil dobrý kádrový profil generálmajorského bráchy v Moskvě. Kostky jsou tedy vrženy a příběh může vlastně začít. Začal tím, že katolického bráchu Činčaru estébáci zavřeli. A když ho už měli v díře, tak trochu zkoprněli a hned se ptali generálmajora v Moskvě: »Soudruhu generálmajore, stal se malér. Zatkli jsme vašeho bráchu Činčaru, páč rozšiřoval temnotu. Co s ním ?« »Soudruzi, buďte spravedliví, leč tvrdí,« odpověděl brácha Činčara z Moskvy. »Zavřete černýho bráchu až ještě více zčerná, ale nebijte mi ho aniž mi ho zabíjejte! Jen ho přivřete, ale dejte bacha, aby se z kriminálu brzy nevymotal, protože za náboženství může dostat jen tak asi dva roky, a to je na jeho převýchovu málo.« Soudruh od estébé, kterému dovolili telegram z Moskvy dešifrovat, se zalykal blahem a nadouval hrdostí. V tomto stavu porušil státní tajemství a pořád dokola žvanil: »Soudruzi, měli bychom si z moskevského Činčary vzít příklad! Soudruh nám totiž předvádí socialistický humanismus v jeho nejskvělejší podobě. Soudruh Činčara zůstává sice tvrdý jako ocel, ale když jde o pobožného bráchu Činčaru, tak zase projevuje opravdové lidství. Dokažme soudruhovi Činčarovi, jak moc si ho vážíme a jednejme s našim Činčarou jak se sluší a patří.« Věřícího Činčaru zavřeli do cely mezi dva beštiálni mordýře. Vrahové-surovci se však obávali pobožného Činčaru zmlátit, protože se prý pořád modlil. Jeden z vrahů přerazil pantátu topůrkem, ale to šlo ajncvaj, protože pantáta byl napitý. Druhý podřezal své choti hrdlo; to mu však nestačilo. Ještě ji dorazil sekyrou. Jenže na modlícího se člověka si netroufal ani jeden ani druhý sáhnout. Bachařům to bylo divné, tak to hlásili nahoru. A tam si vymysleli věc s vajíčky. Každý vězeň dostával jednou týdně jedno vajíčko, ale jednoho dne fasoval vajíčko jen modlící se Činčara, vrahounové nic. A to je dožralo. Když Činčaru bachaři odnášeli z cely, dostali oba vrahounové zvláštní příděl tvrdých vajíček. Ale Činčara se nedal. Tu a tam přerušil modlení a psal moták. Popisoval v něm svůj případ, dovolával se nejen všech svátých, ale i mezinárodní organizace »am- nesty international«. Když Činčara v kriminále moták dopsal, poslal papírek "holubem" ven, ale chudák Činčara, člověk věřící v dobro a v lidi, ani netušil, že bom- zák s papírkem běžel rovnou ”k panu veliteli”. Komise, složená z velitele věznice, prokurátora, z praktického lékaře i z jednoho psychiatra, Činčarův moták četla, 23 [pageend25]studovala a došla k závěru, že vězen Čin- čara se může zbláznit, že patří do ’’pakár- ny”, tedy do péče vězeňského psychiatra a psychologa. Teď do příběhu generálmajora a jeho pobožného bráchy Činčary mohou vstoupit tři svazáci, kteří v Nitře nejprve znásilnili a potom četným opakováním znásilnění usmrtili mladou studentku medicíny. Svazáky chytli a zavřeli, a tím vlastně průšvih teprve začal. Ukázalo se totiž, že nechutný příběh nelze jen tak "zamáznout” mlčením, protože otec k smrti znásilněné dívky byl a je hrdinou Slovenského národního povstání. Tedy průser jako Brno - a ještě k tomu v Nitře! Hrdina Slovenského národního povstání si na věc došlápl, svazáci se dostali před soud a prokurátor musel žádat provaz. Nedostali však špagát, protože ještě před vynesením rozsudku si všichni tři uvědomělí svazáci naráz vzpomněli, že spolu s nimi znásilňovali dívku-medičku i tři pohlavně vyhladovělí Arabové, studenti místní Vysoké školy zemědělské. Esenbé se nové výpovědi chytlo jako topící se hozené slámky a v Nitře se počalo pátrat po třech dalších neznámých pachatelích arabsko-bratrského původu. A to byla další chyba! Lid se nějak dozvěděl, že se jde ’’po Arabech” a v Nitře nastala honička na pokrokové moslemy. Někteří z vyznavačů koránu se prý převlékli za cikány a hledali v jejich táborech na pokraji města spásu a záchranu. Ale bylo jim to houbec platné, protože uvědomělí Rómové je prý strašně zmlátili a vyhnali. Tím pádem přestal v Nitře existovat internacionální kamarádšoft s pokrokovými Araby, kteří sice v ukrutné záležitosti se znásilněnou dívkou byli zcela bez viny, nicméně lid je mlátil na potkání a vykřikoval: »Já ti dám Arafa- ta! Tu máš přes držku! Já ti dám péeló!« A bác Araba šutrem po hlavě. Co se stalo se třemi svazáky, už nikdo přesně neví. Lid si vybil zlost na Arabech tím pádem vlastně příběh končí. Pokračuje však ve vězeňské ’’pakárně”, zde se čtyři muklové setkali, tedy Činčara, člověk trpící za bráchu a za víru, a tři sva- záčkové-násilníci, kteří se tam pod drogami rozmýšleli, co volit: sterilizaci nebo provaz, v lepším případě dvacet pět let na ’’tvrdo”. Věnujme se však raději Činčarovcům a nechrne svazáky tiše blbnout a zpytovat svědomí. Činčarovi-mu kloví věnovali psychiatři tak dokonalou péči, že po měsíci, kdy ho cpali všemi možnými chemikáliemi, vězeň přibral 40 kg na váze. Dnes ho prý musí vážit na dvakrát, protože vězeňská váha je stavěna jen na lehčí mukly. Psychiatři jsou s Činčarou teď tuze spokojeni. Jak jsem už napsal: Činčara přibral na váze, ale současně se prý zapomněl modlit, ba dokonce si už ani nevzpomíná, jak se jmenuje, čím kdysi byl a čím jeho brácha pořád ještě v Moskvě je. Kdysi pobožný a poctivý člověk Činčara prý ve dne i v noci civí do stropu, nemluví, mlčí, vzdychá a pořád tloustne. Už má 140 kg čisté váhy. Ve věznici uvažují o tom, nahlásit do Moskvy úspěch. Všichni - velitel věznice, prokurátor, praktický lékař a vězeňský psycholog a psychiatr jsou s Činčarou moc spokojeni. Navíc jsou přesvědčeni o tom, že i generálmajorovi Činčarovi by se teď brácha tuze líbil, že se opět projeví jako brácha-lidumil, dá průchod rodinným vztahům a socialistickému humanismu a přikáže bráchu Činčaru, lidskou trosku, propustit z vězení, aby si užil (jak pěl kdysi stalinsko-pokrokový, dnes zrádně exulantský básník) omamné svobody a závratě ze štěstí žít dnes už v zítřku socialismu. 24 [pageend26]JAN BENEŠ: MEDVĚDI TADY NEŽIJOU Lucka čekala na odbočce ze silnice še- desátosm, kousek před Salinas. Spolu s ni tam čekal taky velice italsky vypadající chlápek v teamové bundě Jaguara vedle přikrčeného Pinta na šestipalcových aluminiových kolech. »Ahoj,« řekl jsem. »Nazdárek,« zářila. Zakejvala hlavin- kou na Pintítko: »Nevypadá to pěkně?« »Jo,« pokývnul jsem a šel podat chlápkovi v bundě ruku. Pinto bylo nějak zákeřně přikrčené. »Já jsem Vic,« řekl a podal mi ruku. »Vic jako Victor?«, zeptal jsem se. »Přesně tak,« souhlasil a zaznamenal jsem nějaký přízvuk. »Ty seš z Itálie ?« Divoce zavrtěl hlavou. »Z Costa Ricy 1« Ukázal na nás prstem: »Vy jste Němci?« »Hned vedle,« zasmál jsem se. »Čechoslováci.« Vic se na znamení porozuměni zašklebil a řekl: »Viva Tito!« »Počkej,« povídám, »žádnej Tito. Československo. Rozumíš?« Zakejval hlavou. »Oh ja, no Tito. Viva Beograd.« Vzdal jsem to a nechali jsme ho při tom. Zřejmě už přišel do styku s jugoslávskými farmáři z okolí, kteří sem přišli po roce 1945, a pokud jsem mohl zjistit, pro Tita nehorovali ani dost malinko. Ostatně, co jsem ho mohl naučit? Viva Husák? Taky jsme si nepřišli vyměňovat zeměpisné znalosti, ale koupit od něj auťák. Tu velice přikrčenou potvoru. Bude-li za těch 950 bucku stát. »Zkusíš si ho. ne ?«. zeptal se a já řekl, že ano. Kastle nevypadala nejlíp. Bylo vidět, že chlápek se o něco tu a tam otřel. Na zadku to vypadalo na telegrafní sloup, jeden reflektor byl bez obroučky a na pravých dveřích chyběla zevnitř opěrka na ruku a klika od okna. »Ta kára už něco pamatuje, co?« »Jo,« přitakal. »Jezdil jsem s tím Laguna Secca.« Laguna Secca jsou místní automobilové soutěže pro amatéry, ale nepamatuji, že by tam někdo závodil s dodávkou. Tohle byl zřejmě první případ. Chlápek mi dal klíčky a podržel dveře. Vevnitř jsem zaznamenal nějaké budíky navíc, a hlavně zase ten pocit, že kára je podstatně nižší než by měla být. Vyklonil jsem se ze dveří a podíval se pod vůz. Vic zřejmě uhodl, co se mi děje v hlavě: »Snížil jsem tomu péra, aby to v zatáčkách lip sedělo.« Nastartoval jsem, motor bezvadně za- bublal, spojka měla patřičnou vůli, ruční brzda brzdila a budíky ukazovaly. Výfuk byl nějak odborně doladěn a otáčkoměr reagoval na sešlápnutí plynu. Velice živě reagoval. 25 [pageend27]»Vie, to je čtyřka nebo šestka?« »Čtyřka,« povídá. »Ale přistavěl jsem si tam turbo.« To mě nabystřilo: »Turbo ?« »Jo,« povídá. »Turbo. Uvidíš!« »Tys mechanik?« Zase souhlasil: »Dělám tady u Jaguara.« To vysvětlovalo tu bundičku. Zadná jalová frajeřina, pouhý pracovní oděv. Přiklapl jsem dvířka. »Tak já jedu.« Otevřenou dlaní jsem zařadil jedničku a vystřelil na serpentinovou odbočku nahoru na kopec. Mám tuhle silničku rád, spojuje šedesátosmičku s Carmelským údolím a shora z hřebene je pěkný výhled. Motor šlapal báječně a vyrval auťák až nahoru, na předěl, na trojku. Vůz skutečně podivuhodně seděl, těch pár palců a širší a těžší gumy dělaly doslova zázraky. Doslova se lepil na silnici a pořád si držel reservu síly. Trojka šla až do sedmdesáti mílí. Celkem báječné auto za ty peníze. Dokonce moc báječné. Nahoře, na kopci, o tisíc stop výš, jsem se otočil a volně to nechal běžet zpátky. Vic stál a lhostejně se opíral o můj auťák. Lucka byla jeden velký otazník. »Tak co?«, vyjela na mne. Odtáhl jsem malíček levačky od zavřené pěsti a ukázal jí posunkem první kvalitu: »Jako hodinky. Líbí se ti?« »Moc,« vydechla. Pokejval jsem hlavou. »Udělal z toho opravdu závoďák, Lucka ... «, všiml jsem si, jak chlápek zírá. Mluvili jsme česky a zastyděl jsem se a zopakoval to celé ještě jednou anglicky. Pak jsem vypnul klíček, zatáhl brzdu a vylezl ven. »Běží to neuvěřitelně,« pochválil jsem Vicovi dílko. Pyšně si pohladil fousky a la Clark Ga- ble: »Starám se o to, co jezdí.« Vypadal na ten typ. A auťák to dosvědčoval. »Nemáš to opěrátko na ruku a tu kličku?«, zeptal jsem se. »Kliku myslím někde mám, ale tu opěrku už sotva.« »To máš jedno,« skočila nám do řeči Lucka. »Já stejně nebudu nikoho vozit.« Pak se zeptala, co je nového doma. Vysvětlil jsem jí, že soused, mezitím co kupujeme auto, odstřeluje za barákem balvan a jeden menší eukalyptus, a jinak nic extra. Doufal jsem, že to náš minér bude mít lépe spočítané, než poručík Adámek u 22. výsadkové brigády, který jednou při předvádění trhací techniky pomlátil půl bataliónu šutrama. Vic nás spokojeně nechal se vykecávat. »Tak co?«, zeptal se, když už toho měl dost. »Devětsetpadesát jsi říkal ?« »Jo, ten vůz za to stojí.« To jsem věděl taky. »Chceš ho?«, zeptal jsem se Lucie. Prohlásila, že chce. »Nemůžeš jít aspoň těch padesát dolarů dolů?«, zkusil jsem štěstí u Vica. Zavrtěl hlavou: »Myslím, že můžu těch devětsetpadesát dostat někde jinde.« Souhlasil jsem s ním, byla to férová cena. »Tak mu napiš šek,« povídám Lucii. Stála jako Lotova žena a ukazovala prstem před sebe. Podíval jsem se po prstu a Vic taky. Lucka si mezitím položila dlaň druhé ruky na ústa. Z křoví u silnice, za svodidlem vjezdu na higway, se vynořil medvěd a šinul si to rovnou k nám. »Snad abysme se posadili do vozu,« doporučil Vic. Pinto stálo stranou, tam, kde jsme vůz nechali. K mému Javelinu to bylo blíž a tak jsme se tam rychle vsoukali. Medvěda jsme vyrušili. Pátravě se zastavil. Větřil. Pak přelezl líně svodidlo a postavil se vedle Pinta. Byl ho pořádný kus. »Och Bože,« zaúpěl Vic. »Mám tam kuřata.« »Živý?«, zeptal jsem se pitomě. Zavrtěl hlavou: »Kdepak, vykostěný. Podnik dělal party a zbyly nám. Šéf mi jich dal bedýnku pro mámu.« 26 [pageend28]Medvěd se snažil strčit čumák do zadní ventilačky na Pintu, pak toho nechal a zalovil tam packou. Jak se opřel o vůz. Pinto se naklonilo a pak s lupnutím ventilač- ka vypadla na silnici. »Zatrub!«, řekla Lucie, potom se natáhla k volantu a udělala to sama. Medvěd vytáhl hlavu z vozu, papír s kuřaty mu visel z huby a pátravě se na nás podíval. Pak se opřel o střechu, ta to nevydržela a plonkla dovnitř. »Měly bysme zavolat rangery,« navrhoval Vic. Telefon byl naštěstí jen na druhé straně odbočky. Nahodil jsem to a přejel přes silnici. Medvěd konečně vytáhl celou bedýnku ven a začal vedle vozu na silnici hltavě žrát. »Sbohem, kuřata,« poznamenala Lucie. Zaparkoval jsem vedle telefonu a vytočil operátora na centrále. »Můžu vám nějak pomoci?«, ozvala se nějaká ženská. »Jo, vlastně nevím. Chtěl bych rangery.« »Forest Rangers?«. zeptala se. Přisvědčil jsem. »Jsem tady u veřejného telefonu číslo ............«.a zopakoval číslo na aparátu. »A je tady medvěd.« »Medvěd?«, podivila se. »Jo,« povídám, »medvěd.« »Jste si jistý ?« »Ještě poznám medvěda, ne?« »Tady přece už žádní nežijí!« »Jeden je tady, a žívej. Zrovna žere kolegovi kuřata.« »Tak já vám dám ty rangery,« prohlásila, ale z intonace bylo vidět, že mi moc nevěří. Rangeři se ozvali hned, zopakoval jsem číslo a lokaci a povídám: »Je tady medvěd.« »Jo?«, podivil se ranger. »Jo.« »Žívej ?« »Vypadá docela živej. Zrovna žere kolegovi kuřata.« »Počkejte,« zarazil mě ranger. »Tam přece není žádná farma.« »Vykostěný kuřata,« informoval jsem ho. »Měl je ve voze.« »Jste si jistej, že to není pes?« »Myslím, že poznám medvěda, když ho vidím.« »Ale kdepak, tady už žádný medvědi nežij ou.« Na odbočce zastavilo auto a cestující začali obzírat zvíře, hltající kuřata. Medvěd přestal hltat a prohlížel šije. »Tak my tam už jedem,« ohlásil mi ranger. »Jestli je to medvěd, tak k němu nelezte.« »Ani mi nenapadne,« ujistil jsem ho. Měl to říct taky těm lidem z druhého vozu na silnici. Vylezli a začali si medvěda prohlížet. Medvěd dělal totéž, pak se sebral. odklusal ke svodidlu, přehoupl se přes ně a zmizel za silnici. Přejel jsem na druhou stranu a zastavil vedle Pinta. »Nebyl to medvěd,« tvrdil šofér druhého auta. »Byl,« poučil jsem ho. »Ale tady přece už žádný nežijou.« Vic sebral vypáčené ventilační okénko. Mělo utržené panty. »Je v pekle,« prohlásil. Pak praštil zevnitř vozu do střechy a ta zase plonkla zpátky. »Vezmeš ho bez toho okýnka za devět set ?«. zeptal se. »Chceš ho bez okýnka?«, otočil jsem se na Lucii. »Půjde to spravit ?« Ujistil jsem ji, že ano. »Tak jo.« Vytáhla šekovou knížku a začala psát šek. »Ale musíš mi to odvézt domu. Víš. že umím jezdit jen s automatikou!« (1982) (IDfflOOD 27 [pageend29]KAREL TRINKEWITZ: KDE JSOU SKUTEČNÉ PAMĚTI JANA WERICHA ? Poznámku k rybákovsky normalizovaným pamětem Jana Wericha jsem napsal do Práva lidu a nechci ji opakovat. Rád bych však čtenáře MAGAZÍNU informoval o svých návštěvách u Werichů na Kampě po Werichově sedmdesátce - to bylo ještě před Chartou - a později v temné době pronásledování chartistů. Chodíval jsem si téměř denně kreslit Karlův most a Malou Stranu a téměř pokaždé jsem zašel na pár slov i k Werichům. Jana - jak mu říkali přátelé a rodina — jsem zastihl jen tehdy, přišel-li jsem až k poledni (což ovšem sebou neslo pozvání něco pojíst v kuchyni — ale zase to mělo výhodu správného místa na malý pokec). Ptával jsem se ho na ledacos. Hodně jsme mluvívali o úloze gagmana, protože jsem v té době jako takový byl činný, a Jan Werich mi dal mnoho výborných rad starého fachmana. Jan Werich ale nejraději vzpomínal na historky kolem hry v karty. To byla jeho vášeň, která ho neopouštěla ani ve stáří. Já ovšem mariáš nehrajú a tak jsem jen poslouchal historky. Vzpomínám si na jednu, která má trochu hororový ráz. Ale takový je ve skutečnosti život. Někdy se smějeme — a zároveň cítíme, jak na nás studenou rukou sáhla smrt. Jan Werich mi vyprávěl, že často hrával ve třicátých létech hazardní hry o vysoké sumy s Karlem Hašlerem. A jednou prý ho Karel Hašler obehrál o velikou sumu. Přičemž ho Jan Werich podezříval, že měl »cinknuté« karty. Aby se mu pomstil — a vyhrál své peníze zpět - domluvil se Werich s přítelem, jenž taky ztratil větší sumy ve hře s Hašlerem, na soustavě hesel — banálních frází —, kterými si budou naznačovat, co mají v ruce za karty. A obehráli tak Hašlera o dvacet tisíc korun. Hašler prý potom z Wericha chtěl tajemství této výhry vymámit. Tušil, že v tom byl nějaký trik. Werich se lišácky usmíval, když to vyprávěl, a zakončil to slovy: »Von se mě, kdykoliv mě potkal, ptával — Werich, jak to udělali s těma kar- tama? Ale já mu to nikdy neřek. A von potom umřel v koncentráku — a nedověděl se to. A mně přitom zamrazilo. Samozřejmě že jsem se ptal, jestli Jan Werich píše paměti. A něco o tom vím. Jenže ani dnes to nemohu ještě říci. Jenom tolik mohu ze sdělení paní Zdeničky Werichové prozradit: existovaly v době, kdy jsem k Werichům chodíval. Později, po Chartě, mě Jana k starému pánovi nerada pouštěla. Rozčiluji ho prý svými připomínkami. Často ho přede mnou zapírala, že prý ještě spí. Sedával jsem potom s paní Zdenkou a přihlížel, jak při vyprávění zapaluje jednu cigaretu od druhé. 28 [pageend30]Jan Werich, kterému jsem navrhoval jako jedinou možnost odvolání podpisu Anticharty - dodatečné podepsání Charty 77 - byl velmi nemocný člověk. Někdy jsem mu v duchu říkával cyborg — víte-li, co to je: kombinace robota a živého člověka ve vědecko-fantastických románech. Jan Werich měl silné brýle, v nichž byl zabudován naslouchací přístroj, ale Jan Werich přesto špatně slyšel a moc ho to rozčilovalo. Měl v hrtanu vmontovaného ’’slavíka” — následek rakoviny hrtanu. A srdce mu poháněl pacemaker. A když k tomu připočítáte umělý chrup, nebyl starý pán skutečně malým předobrazem takového kombinovaného stvoření? Jistě se mu nežilo lehko. Jeho jedinou radostí byly karty — a jeho vnučka. Pro ni podepsal Antichartu, aby jí zajistil tantiémy z vydávaných knih. Věděl, že Jana sama není schopna dítě uživit. Také mně Jan Werich řekl, když jsem podepsal Chartu: To jste neměl dělat. Je to zbytečné fanfarónství. Bolševika tím neporazíte. Ten už je tu na věčný časy. Byl už velice skeptický. Občas jsem mu psával pohlednice. Věděl jsem, že si sám v padesátých létech psával »pozdravy z prohnilé doby«. Ale nevím, zda ho to ještě rozesmávalo jako tehdy, když jsem mu poprvé poslal celou knížku svých aforismů a on s ní chodil po Praze a četl z ní přátelům. Ptal jsem se ho jednou, kde má obraz malíře Chabý, kterého já mám moc rád a o němž jsem věděl, že Werichovi věnoval jednu svou Prahu. »Pane Trinkewitz,« řekl mi, »on už se mi nelíbil, tak jsem ho schoval tadyhle pod postel.« Nic ho už netěšilo. Možná už ani portrét z mladých let, který mu namaloval Oskar Kokoschka, vypodobniv ho jako klauna. Z veselého Jana Wericha, který tak rád měl srandu a hlínu a smích, zbyl už jen stín. Porazil ho diktátor, ubohý směšný diktátůrek Gusta - August — výplod augusta 68 — Husák, za nímž však zlověstně stojí sovětské tanky: reálný socialismus a la Moskva. Paměti Jana Wericha se jednou najdou. A než k tomu dojde, bude Jan Werich existovat v paměti těch, kdo ho znali a kdo o tom podají svědectví. ano 29 [pageend31]AUTOŘI, ŽIJÍCÍ V ČSSR ©by Palach Press JIŘÍ RUML: RÝBRCOULŮV FALUS Nehodí se dávat do titulku adekvátní český výraz, i když je mnohem jadrnější, přiléhavější a místními obyvateli Krkonoš hojně používaný, neboť plně vyjadřuje jejich rozhořčení nad impozantní stavbou hotelu HORIZONT, který dominuje Peci pod Sněžkou vskutku jako vztyčený úd zdejšího vládce hor. Představoval jsem si však, že bude ještě poněkud větší, takhle spíš odpovídá tomu, kdo onou vertikální budovou korunoval dílo nadcházející zkázy. Pořád jsem byl zvědavý, jak vypadají Krkonoše bez sněhové pokrývky, abych lip vychutnal krásu přírody a s politováním jsem seznal, že bílý příkrov je vlastně Božím milosrdenstvím, neboť pod ním zůstává očím skryta skutečnost. A ta je po všech stránkách otřesná. Něco z těch hrůz se člověk občas doví z doslechu, vzácně i z našich novin, jako například z přílohy Rudého práva (18.9. 1982), kde jsou na mapě Evropy vyznačena místa největšího zamoření krajin sloučeninami síry, dusíku, chlóru, fluóru a těžkých kovů. Praha je tam na úrovni Porůří a největší množství spadu je zaznamenáno na rozhraní tří socialistických států: NDR, Polska a naší republiky. Přitom jsou to údaje z let 1973 až 1975, dnešní stav je mnohem horší a vizuální zkušenost otřesnější. Odborníci už odepsali Krušné a Jizerské hory, následovat budou Krkonoše a Jeseníky. Pokud jde o Krkonoše, pesimisté odhadují jejich úplnou zkázu na pět let. Optimisté přidávají pouze tři roky života navíc. Tedy do roku 1990 bude ještě platit tvrzení krkonošského průvodce, že »toto nejvyšší české horstvo, navazující na západě na Jizerské hory, má mimořádně vhodné podmínky pro turistiku a zotavení našich pracujících«. Pak bude utrum, milí pracující, šmytec — a severní polovina Čech bude navíc bez vody. Opravdu pěkný optimismus. Dlouho se nesmělo vůbec psát, že nějaký spad existuje, přece nelze zveřejňovat, že socialistický průmysl plodí taky nějaké škodliviny. Dokonce byl vydán ministerský zákaz vědeckých prací o neblahých účincích zplodin na lidský organismus, až přišel obaleč a snadno stačil sežrat, co ze zdravých stromů ještě zbylo a zřejmě si ani moc nepochutnal, musel nutně trpět podvýživou, protože roční přírůstky zelené hmoty byly už beztak minimální. To práškování před dvěma roky přišlo s křížkem po funuse. Ba ještě dovršilo, co se předtím kysličníku siřičitému zcela nepodařilo zničit, vyhubilo i jiný hmyz a tím také ptactvo. To už je tak v přírodě zařízené, že každé porušení rovnováhy se musí draze platit. Během týdenního pobytu v Krkonoších jsem slyšel křik asi pěti ptáků a z ostatních příslušníků říše živočišné jsem kromě lidí na vlastní oči viděl pouze dvě srny, které večer přebíhaly silnici před projíždějícím automobilem. A to jsem byl v přísně chráněné rezervaci, kam noha normálního smrtelníka nevkročí. Za Jelení horou na Kouli, kde je prastará lovecká chata, jsme se skoro hodinu museli pohybovat v naprosté tichosti, abychom nevy- plašili vysokou, a podařilo se nám splašit jen jednoho domorodce, který přes zákaz v tomto přísně chráněném území škubal borůvky obrovským hřebenem. Trestuhodná drzost, už vidím, jak by se do něho pustily naše sdělovací prostředky, že ničí národní park - ten vyvrhel —, jak by ho rozcupovaly. Ne že bych 30 [pageend32]ho bral v ochranu, i mně se pění krev, když vidím v lese poházené kelímky, plechovky, staniol po čokoládě, ulámané větve a hřebenem vyrvané borůvčí kdekoliv, nejen v národním parku, ale tohle škůdcovství není tou nejhorší metlou, skutečný vandalismus má mnohem hlubší kořeny a svou korunou dosahuje až k hlavám nejvyšším. Žádný statut národního parku jim není svátý, ač jsou to hlavy pomazané. S bohorovným klidem si nechají udělat v místech, kde jsou stromy ještě jakž takž živé, asfaltovou silnici pod Černou horou až ke své víkendové chatě, nebo vysekat pás lesa od Žacléře pro sloupy elektrického vedení na Lyseči- nách. Konkrétní výraz reálného humanismu. V té prastaré lovecké chatě na Kouli je jako první kronikářský záznam z pobytu hraběte Černína, který tu kdysi přespal na kavalci, když předtím k místním posedům přišel po svých. Dnešní držitel Černínského paláce si vozí zadek po asfaltu až k honosné rezidenci svého ministerstva. A nejen on. 1 jeho podřízení. Vůbec mám pocit, když se tak rozhlídnu po krkonošských hřbetech, že teď máme mnohem víc feudálních pánů, než jich kdykoliv v Čechách dříve bývalo. Nebo si aspoň kdekdo na ně hraje a správa Krnapu je na ně krátká. Stalo se už pravidlem, že každý nový objekt v nepřístupných lesích je obetkán širokými komunikacemi a že navíc jeho vzhled vůbec nerespektuje ráz krajiny. A tak se Krkonoše naplňují stavbami, které svými tvary připomínají krematórní vizáž pražského parlamentu, nebo mohutná obilní sila či nepovedené lyžařské můstky z materiálů do hor nevhodných, když typické krkonošské boudy postupně skoro všechny vyhořely. Sklo, beton, laminát, hliníková fólie a dokonce i měď, obrovské pláty mědi pokrývají celé stěny rekreačního objektu Státní banky nad Muldou. Zřejmě objevili měděný důl někde v katastru slušovic- kého JZD, které si sem do Krkonoš odskočilo na fušku v rámci přidružené zemědělské výroby. Není přece možné, že by se na to při schvalování projektu nepřišlo, vždyť třeba onen Krakonošův úd v Peci prošel tolika institucemi, že jeho prováděcí studie je opatřena 57 razítky. Poučná je nyní i cesta na Sněžku. Tento nejvyšší vrchol Krkonoš je teď dosažitelný pouze lanovkou, pokud zrovna jezdí, cesta po hřebenech, nazývaná symbolicky »Cesta československo-polského přátelství«, je momentálně zarúbaná. Ani pionýři, malované děti, nesměli po ní kráčet při svém nedávném výstupu na vrchol Čech, když jich předtím přes tisíc autobusy dopravily až k památníku internacionálního srazu proletářů na Pomezní boudy. Jo, ti proletáři se měli, když se před šedesáti lety mohli takhle scházet bez ohledu na hranice, pravnuci vítězných proletářů šlapali pěkně oklikou, což je možná o mnohém poučilo. Chodit se nesmí ani po naší straně hranice podél napnutého lana, to vás hned ozbrojený polský voják v duchu výjimečného stavu zažene zpátky, pokud zrovna nepovolá policii k dalšímu šetření. A lano přátelství se táhne i prostředkem samého vrcholu Sněžky jako hmatatelný 31 [pageend33]důkaz našich dnešních vztahů. To všechno jsou ovšem jevy pomíjivé, ale devastace přírody je bohužel skutečností trvalou. Kam se podíváte, hřebeny nejvyšších českých hor jsou věnčeny šedivými usychajícími lesy a protkány širokými průseky dálničního typu. Zemský ráj to na pohled. Některé planiny připomínají rozlehlá letiště či odpalovací rampy k letu na Mars. A neustále po nich okolo cedulí, požadujících naprosté ticho, rachotí buldozery, skrejpry, finišery, katr- pilary a čertví jak se jmenují všechny ty švédské obludy, které ucviknou strom jako stéblo trávy. A okolo jiných cedulí, nabádajících turisty, aby neopouštěli vyznačené stezky, směřují k této nejmodernější technice na vyklučení přírody v kolonách oranžové tatry napěchované štěrkem a asfaltovou drtí, přičemž nemusí mít obavy, že se navzájem nevyhnou. Místa dost pro čtyři náklaďáky. Věru milosrdná bude bílá přikrývka, která to vše už brzy zahalí do svých závějí, ale pod tím sněhem zůstane hrůza hrůzou. Krkonoše umírají a nebudou proto asi daleko od pravdy domněnky, že asfaltové silnice a dráty elektrického vedení k rezidencím a jiné průvodní znaky přítomnosti novodobé šlechty se dál příliš nerozmnoží. Oni asi přesídlí do krajin dosud tolik nedotčených, třeba na Šumavu nebo na Slovensko, a v Krkonoších po nich zůstane jen ten památník vztyčeného údu jako symbol našich nových dějin. Chudák Rýbrcoul. 26. září 1982. LUDVÍK VACULÍK: KONEC LÉTA Stromy odkvetly na jaře dobře, jak jsem psal, a ovoce je dost; v té věci jsem se mýlil. Švestky se tíhou prohýbají, jabloně jsem musel podepřít, které zarodily, ale stromy, jež nejsou ničí, ty podél okresních cest, se tragicky lámou a je divné, že strom nemá pud, aby nadměrné plody shodil. Stromovkou prý chtějí ty kurvy vést šestiproudou silnici. Léto je neuvěřitelně dlouhé a teplé. To my, když byli - pravda - mladí, tak pršáva- lo a bylo zima, takže staří nám říkali, jak bývalo teplo, když oni byli mladí. V roce 1947 jsem v Brumově o prázdninách ležel jednou na kůpelce a četl Benešovu »Demokracii dnes a zítra«, příjemně napjatý, co pěkného mi život přinese hned tam na kůpelce a co zajímavého a dobrého se za mého života stane ve světě. Ten spis se mi zdál tehdy těžký a chytrý, musel však být dosti prostý, když ho vývoj tak lehko mohl obelstít. Od té doby se světa zmocnily tajné organizace a gangy, z nichž jeden míní Stromovkou vést dálnici. Jako by ji nemohli vůbec vést mimo Prahu! Kdoví, co v tom zase je! Říká se, že mocné, vysoko prokorumpované zednické lóže, vypasené na Metru a sídlištích, se prostě ohlížejí po dalším žrádle. Vidím, jak se každou hodinu - já rozčileně sedím nad tímto papírem už několik hodin - odtrhne z třešně žlutý lístek a spadne. Ptáci už nezpívají, jenom vosy klikatě skučí, ale já, jak jsem pořád moudřejší a blbší, nedokážu už ani vosu zabít. Kdybych se měl srovnat s loňským, letos jsem o něco zdravější a silnější, celkově klidnější, ale v momentu vzteklejší: když například se dovím, jako právě před třemi hodinami, o plánu na zničení Stromovky a zamoření jejího zbytku. To kdo podepí- še, toho bych ovšem zabít schopen byl, snad. Jenže já jsem chtěl, než mě vykolejila ta banda, která se v důležitých věcech [pageend34]nikdy neptá lidí na názor, psát o tom, jak jsme s Josefem byli na té fotografické výstavě. Dva dny před jejím zavřením poslal jsem mu telegram (v němž mi pošta odmítla vzít jedno slovo, takže jsem místo »posrané koně« musel telegrafovat »blbé«), aby zítra přijel na jedinečnou výstavu. Telegram byl pilný, stál osmadvacet korun a Josef ho dostal včas, protože jeho manželka ho musela z práce jít vyzvednout na poštu. »Co se děje, co je,« pravil druhého dne ve dveřích, »ty pořádáš výstavu?« »Já ne, ale mohl bych,« řekl jsem. »Tam by byl nával,« uznal Josef, »ale brzo by ti ju zavřeli, nebo i tebe.« Pěšky jsme šli od nás z Holešovic přes Letenský park zase a povídali si, co je nového. Josef mi vyprávěl, jak ho bolí rameno, protože spadl z auta, a já jemu, jak mě už dva měsíce bolí pravý loket z ničeho. Den byl teplý a vlhký. Došli jsme na výstavu — a ta byla zbouraná! Jenom papíry a latě se válely na zemi. Začal jsem mužům, kteří to udělali, nadávat, že to je typické: nic neplatí v původním znění, všecko se hnusně odchýlí od očekávání, a jestliže v evropštějších zemích se teď v porodnicích nechávají novorozeňata u matek na samostatných pokojích, tady u nás se to zavede v podobě takové, že haranti matkám na společných pokojích řvou a sestry k nim nejdou, vždyť jsou tam přeci maminky, takže ty jsou nevyspalé a kazí se jim mléko. Muži se hájili výkladem, že museli výstavu zavřít dřív, aby měli dost času na přípravu nové, ale bránili se chabě, museli cítit, že to není k věci. Venku Josef pravil: »Tak jsme viděli hovno.« »Přijde na to, jak to nazveš. Viděli jsme jeden druhého,« řekl jsem a šli jsme směrem k Pařížské třídě. »Měl bys chuť na becherovku?«, zeptal se Josef. »Ne. A ty ?« »Já taky ne.« Došli jsme k obchodu s fotografickými věcmi a jako vždycky v takových případech, Josef dostal chuť koupit si nový aparát. Vešli jsme tedy dovnitř a Josef si dal ukázat Praktiku, kterou by si koupil, kdyby ji kupoval. Prodavač mu o ní dával ochotně všecky informace, jen v jedné jsem ho musel doplnit já: že ty kurvy do toho nedovážejí pak baterie, já jsem si je musel nechat darovat z Německa. Ale Josef pravil, že stejně by si ji koupil, mít u sebe tolik tisíc. Odtud jsme šli do Železné, kde jsem Josefovi chtěl za výlohou sovětského obchodu ukázat dalekohled monokulár, který mě už dávno zajímá. »Zvětšuje desetkrát,« řekl jsem, »používal bych ho na hvězdy.« Prodavač nám dalekohled půjčil do ruky a Josefovi se ta zasouvací šedá rourka, připomínající plavbu Pacifickým oceánem, hned zalíbila. Zeptal se mě. má-li si to koupit. »Rozhodně,« řekl jsem, protože sám bych si ten dalekohled byl koupil už dávno, kdybych se nebyl bál, že budu mít dva, když mi ho někdo dá k vánocům, potom k narozeninám a teď zas k váno33 [pageend35]cům. Podívali jsme se oba dalekohledem směrem ke dveřím, ale pro silné zvětšení nebylo na tak krátkou vzdálenost nic rozeznat. Josef dalekohled zaplatil, stál jenom pětsetpadesát korun, a řekl, že se bude dívat na ptáky. Teď někam na oběd. V zahradní restauraci na radnici jsme si objednali jídlo, nevím už jaké, a než nám je přinesli, Josef vytáhl dalekohled. Prohlíželi jsme si okolí a já jsem u toho pravil dosti hloupé poznámky, k nimž mě cosi nutí, když se cítím v atrakci. První věc, jež se do dalekohledu vešla celá, byl zlatém se třpytící kříž na kostele. Vykřikl jsem úžasem a hned jsme dalekohled museli půjčit lidem u sousedního stolu. »Ale krumpáčů prý tam mají málo,« pravil jsem zas k Josefovi se zacloněnou pusou hlasitě. »Já dycky dostanu důchod,« odpověděl Josef, »a utratím ho, ani nevím zač, za nějakou blbost. Jako za tento dalekohled.« »Máš slabou vůli,« řekl jsem. Loni jsme mnoho jablek proměnili v mošt, psal jsem o tom a znelíbil se přitom na obě strany několika větami, jimiž jsem vysvětloval, proč nepodpisujú politické protesty. Co se stalo od té doby? Něco, nebo nic? Milan Šimečka je doma bez mého přičinění, a soud - bude, nebude....? V povětří visí čekání. Právě mi přišli ze zahrady říct, že máme ježka. To trochu odvádí mé myšlenky od té zprávy o Stromovce. Cítí vůbec nědko zodpovědnost za to, v jakém stavu zanecháme tuto zem? To tam není nikdo, aby jim vysvětlil, že Královská obora je po všech stránkách cennější než silnice, že doprava ztrácí budoucnost, protože výroba se bude muset zmenšit na nejnutnější věci k životu ? Volal mi Josef, že nevidí nic, protože zpěvné ptactvo najednou, jako na nějaké tajné varování, opustilo krajinu. Z toho Josef soudí, že bude brzo tuhá zima. — To by byl ten lepší případ, ještě. Myslím si já. (Září 1982) RADOSTNÁ ZVĚST I. Kristus po svém Zmrtvýchvstání dal Maří Magdaleně jitřní dar a ještě se ptal: Ženo, proč pláčeš? Milostná hra má smysl a ten má především! Obrušuje čistý diamant v klenot: Víra, to je skutečnost že jsme všichni stále obdarováváni víc a víc než čekáme . . . II. Bůh nesestoupil z kříže i když křičeli: Jsi-li Syn Boží, sestup z kříže! Nezbylo, než ho snést lidsky neuměle Ho polaskat a uložit do hrobu! Protože: Milostná hra má smysl a ten má především! Obrušuje čistý diamant víry v klenot lásky a v tomto ovzduší nás Bůh při přijímání líbá abychom se ubezpečili že nejsme mrtví a že se nám to nezdá . . . III. Milostná hra má smysl a ten má především! Obrušuje čisté srdce věřícího v démant, který jihne! P. S.: Úvaha ateisty Jestliže jsme na světě proto abychom pomáhali druhým jako sobě tak se divím: Proč se narodili ti druzí? Ze sbírky básní IVY KOTRLÉ: OLIUM (Maiden speech). Vydal VELEHRAD - KŘESŤANSKÁ AKADEMIE, Řím 1983 34 [pageend36]EVA PROCHÁZKOVÁ: JAK JSME PRODÁVALI PILU Kdysi jsme při svém bídném a dle postupu normalizace stále upadajícím fakultním postavení zatoužili přilepšit si na příjmech a připravit se pro příští šťastnou budoucnost v případě vyhození: vzali jsme večerní úklid v továrně. Tím jsme získali prostředky, jež jsme hodlali vložit do chátrající domácnosti a zmenšit poněkud rozdíl mezi námi a vládnoucí společenskovědní elitou. Slovem »společenskovědní« je ovšem třeba rozumět zcela zvláštní fikci, běžně užívanou a platnou díky marxismu-leninismu, což ponechám stranou. Při všech ohledech na naše potřeby choval manžel v duši neuhasitelnou touhu po benzinové motorové pile značky »Ho- melite«, jež je, jak známo, k dostání pouze v reálně socialistickém zařízení na třídně pojatý oběh peněz — v Tuzexu. Chtěla jsem mu udělat radost: vždyť ty řady schodů a chodeb myl ponejvíc sám. Věnoval se mimo jiné v oněch letech sochařství a pila pro něho znamenala velkou pomoc. A tak jsem se plížila kolem prodejen Tuzexu s obličejem plným loudné nejistoty a přesto tak výmluvným, že jsem byla oslovena. »Nechcete bony?«, pravil sebejistý výrostek. »Jo,« špitla jsem. »Tak kolik?« »Moc,« netroufala jsem si říci částku. »Pět tisíc - deset tisíc,« poněkud výsměšně odpočítával výrostek. »Jeden tisíc,« vyjádřila jsem se s hanbou. »Tak peníze sem, z ruky do ruky,« byla jsem vyzvána. »Já je nemám,« propadala jsem se hanbou ještě víc. Smluvila jsem se s mladíkem na příští odpoledne. Manžel byl po zprávě vzrušen a rozčilením přecházel zbytek dne dlouhými kroky po bytě. »Mám, nemám?«, rozjímal se stejně loudnýma očima. »Máš!,« rozhodla jsem nyní z pozice toho, kdo měl se slibem bonu situaci v rukou. Příští den jsme se oba plížili s pěti tisíci v továrně vysmýčených korun ke vchodu Tuzexu. Mladík tam nebyl. Obličeje nám povadly. »Nechcete bony?«, zjevil se náhle zcela jiný mladík, tuše úspěšný lov. Rozhlédli jsme se: mladíků a výrostků se tu potloukalo víc. »Jo, tisíc,« troufla jsem si s jistotou. »Tak z ruky do ruky,« odvětil náhradní mladík. Bony byly v kapse, pila do půldne doma. Dlouho jen stála na stole a manžel, fascinován její krásou, na židli před ní. Dojetím nebyl schopen slov. Teprve když první šok ze zázračné dosažitelnosti nedosažitelného pominul, pila začala sloužit. A dobře, i hodně. Čtyř sochařských výstav se prací zúčastnila, snad byla dokonce na výsledky pyšná. Tak byla lidská. Ale pak padlo naše rozhodnutí o emigraci. Majetek byl skrovný, prodávat nebylo co. První na řadě byla pila. »Co myslíš, může se prodej podařit tak rychle?«, ptali jsme se jeden druhého. »Zkusíme dát inserát,« rozhodli jsme. Naivkové! Snílci a intelektuálové, domnívající se, že jiní žijí ve světě reálného socialismu reálněji, majíce menší míru duchovních potřeb a větší objem předmětů naturální směny. Inteligenti, trpící komplexem ztracenosti pro jakékoli obstarávání! Inserát s telefonem jsme plni rozpaků 35 [pageend37]dali do Zemědělských novin. Noviny vyšly v šest hodin osudného dne ráno. V šest nula pět zadrnčel telefon: »Četl jsem inserát,« pravil hlas. »Do dvanácti zkusím sehnat peníze. Pilu do té doby rezervujte. Jsem z Prahy 5.« Nestačili jsme sluchátko položit, ozval se dispečer: »Nezavěšujte prosím, volají Strakonice.« V mžiku se ohlásil vzrušením přerývaný bas: »Lesní závod, pilu nezbytně potřebujeme, vyjíždíme do Prahy.« Úžasem neschopni odpovědět vnímali jsme pouze dispečera s pokynem nezavě- šovat. »Podívejte, jsem hajný z Chebu. Pilu musím mít. Okamžitě jedu k vám.« »Už sem jedou i jiní,« zablekotali jsme v hrůze. »Nevadí, říznu to stovkou. Předběhnu je.« Telefon jsme nepoložili půl dne. Přibyly Budějovice, Mladá Boleslav, Hradec Králové, Turnov, Liberec, Čierná nad Tisou, Humenné nad Váhom, Prostějov, Ostrava, Vsetín, Nové Město na Moravě, Plzeň, Banská Bystrica. Nevěděli jsme už ani, že Čechy, Morava a Slovensko mají tolik měst. Hlasy byly prosebné, hrající na city; rozhodné a energické se skrytou vyhrůžkou; lakonického i květnatého obsahu; uváděly těžkými kalibry zdůvodněnou žádost i žádost jednoduchou, ale dojemně lidskou. Některé hlasy budily představu svalnatců, jimž by bylo lépe se vyhnout; jiné vyvolávaly takovou lítost, že jsme si přáli mít tisíc pil. Po delší době se ozvala znovu Praha: »Co u vás děláte s tím telefonem?«, pravil rozčilený hlas, »od rána vás volám.« »To proto, že máme stále meziměstské hovory,« špitl jeden z nás. »Tak tedy: já volám od šesti a proto jsem byl první. Jedu k vám.« Hrůzou jsme oněměli. Na vteřinu. Telefonický útok pokračoval: »Bude to trvat dlouho, než se ozvete?«, prohodil rozčilený dispečer. »Abyste si snad platili jednu sílu.« »Promiňte,« šeptl druhý z nás. »Už toho mám dost,« vešla do pokoje rozčilená snacha. »Děti nemohou spát. Vypínám telefon.« »Proboha, co se děje?«, lomila za ní rukama babička. Snacha nám vlastně vnukla nápad. Vypnuli jsme telefon a vzali si Dinyl. Neuspěli jsme. Zvonění se ozvalo u dveří. Stálo tam poštovní auto. »Jedu pro pilu Novotný Kostelec nad Černými Lesy« oznamoval telegram. Než jsme jej dočetli, auto přijelo znovu. A znovu. Nerudný řidič natáhl ruku, shrábl něco na pivo a pravil: »Snad si nemyslíte, že tady budu furt. Vezmu to večer hromadně.« Odplížili jsme se. Na hodinu vypnutý telefon nás přišel na půlhodinovou přednášku dispečera, tentokrát v ženském hlase: »Chcete snad, abych vás oznámila? Vy si nevážíte vymoženosti telefonu?« Svou přednáškou sama blokovala nejméně třicet následujících meziměstských hovorů. Několikrát se mezi ně opět vloudila Praha. »Jak to, že máte stále obsazeno? Děláte si z lidí legraci, když dáváte do inse- rátu telefon?« Překrývaly se nám v hlavě ženské, mužské, hluboké, vysoké hlasy. Ztratili jsme přehled, zda jsme někomu něco slíbili či neslíbili. Situace byla krajně nepřehledná. Mohli jsme do práce pouze za předpokladu, že umučíme snachu i babičku. Avšak našli jsme smilování. Když viděly naše zavázané hlavy a splihlé postavy, nabídly se ke střídání. Přesto pro ně náš předčasný návrat zadními dveřmi z práce znamenal vysvobození. Překotně opustily i s dětmi dům. Učinili jsme závažné rozhodnutí. Ozvala se Mladá Boleslav jako první. »Chcete pilu? Budete tu nejdéle za jeden a půl hodiny? Máte ji mít. Trváme na tom, že jste byli první.« Ano, bylo třeba se vzchopit k ráznému činu. Strakonice, Budějovice, Liberec a ostatní se dosud nedostavily. Později se 36 [pageend38]patrně některé octly v černé kronice nebo mezi výstražnými případy řidičské nezodpovědnosti v televizní Motorevue. A hanebná zištnost nás náhle zachvátila: Mladá Boleslav bleskově nabídla o tisíc víc. Byli jsme finančně na dně. A psychicky na dně tolik, že jsme nebyli s to pilu balit, posílat do Čierné nad Tisou, Košic, Ostravy či jinam a čekat na dodávku peněz, již, jak známo, československá pošta provádí pro sebe velmi ekonomicky, přihlížejíc k nahromadění více adres v jednom rajónu. Peníze jsme potřebovali přímo do ruky, urgentně. V následující sprše telefonů odpovídali jsme lakonicky, že pila je prodána. Ale přece jen jsme měli srdce: vyjádřil-li hlas těžko potlačované zklamání, lámal se a zhasínal, utěšovali jsme ho. To byla chyba. Hlasy žadonily: »Nemáte aspoň lištovou sekačku na trávu?« Neměli jsme. Jeden hlas hystericky vykřikl: »Já se zastřelím!« Hrůzou nám vstaly vlasy, nyní jsme se mohli stát i normálními vrahy. Drama však spělo k vrcholu. Ozval se domovní zvonek. Před dveřmi stál upracovaný venkovský muž a pravil: »Jsem lesní dělník, obyčejný člověk. O pile sním již léta. Prořezávám stromy. Od rána jedu z Kadaně.« To byl konec. Nežli jsme stačili upracovaného muže s hladovým pohledem pro všechno na světě poprosit, aby čekal onu slíbenou hodinu a půl, pro niž jsme se již rozhodli, chtíce mít osud ve svých rukou, sjela se ze dvou stran auta. Řidiči vyskočili nerudní, na štěstí se zaměstnali konverzací mezi sebou. Řešili máváním rukama a zkřivenými obličeji problém setin vteřiny, o které kdo přistál před domem první. Upracovaný muž, opřen o zeď, zděšeně přihlížel. Málem ho k ni připláclo další auto. »A já čekal na autobus a šel pěšky,« šeptal si pro sebe zoufale. Jeden z nás neopouštěl telefonní aparát. Druhý sbíral odvahu k uklidnění demonstrace, jež se chystala před našimi okny. Sousedi se zděšeně zamykali. S pomocí diazepamu nabírali jsme na rozhodnosti jak vůči telefonu, tak vůči ulici: »Slíbili jsme a hotovo. Čekáme hodinu a půl. Byl první.« Padly nabídky o dva tisíce víc. Zachovali jsme, i když těžko, morálku. »Slib je věc cti,« pravili jsme. (Bylo nám těch peněz moc líto.) Blížila se hodina H, dav se začal zlověstně přibližovat. Nepozorovaně se zvětšil. Pět minut před defenestrací, lynčem či ukřižováním zaskřípěly divoce brzdy a Mladá Boleslav stála před domem. Dav schlípl, couvl, přece však vyčkával. Na dvoře byla předvedena pila. Při jejím zvuku se vrhli zoufalci v poslední sebetrýzni k plotu, rozvěsili se na něj a připomínajíce spíše lidoopy, budili žalostný dojem. Po prodeji pily jsme zatáhli rolety a ignorovali venkovní svět. Snacha i babička s dětmi se posléze vrátily. Služby u telefonu trvaly po celé čtyři následující dny. Pošta s telegramy se dostavila ještě několikrát, s hromadnou dodávkou. Listovní pošťačka však čtrnáct dní chodila ohnutá pod tíhou brašny a schránka jí nestačila. Zvonila. Babička vycházela ven s košíkem. Dopisy byly plné proseb, plné desetikorun, jež byly nejvhodnější k přiložení díky své papírové struktuře, a zavazovaly nás k odpovědi. Rukopisy byly těžkopádné, prozrazovaly těžce pracující, často i starou ruku, a my byli morálně rozvráceni. Čelili jsme zatíženému svědomí laskavými a útěšnými odpovědmi, jako: «A hlavně když máte zdraví« a podobně. Brzy to přerostlo naše síly. Přestali jsme odpovídat. Dokonce jsme ani nevraceli desetikoruny. Doma zůstalo přibližně dva a pul metru dopisů, složených na výšku, a jeden metr telegramů. Odjeli jsme. Prodaná pila, již jsme zpětně změnili za devizy černého trhu, nám pomohla překonat čtyři měsíce čekání v přechodném období řeckého asylu. Ochotně doplňovala skrovnou emigrantskou podporu. Viděli jsme ji. Byla všude s námi. Ano, byla. Dali nás do hotelu v ulici 37 [pageend39]pil. Soukromá konkurence funguje v Řecku tak, že stejná nabídka se natlačí vedle sebe, aby bylo snadnější si přetahovat zákazníky. Byly tu ulice koupelen, ulice kuchyní, ulice bot a tudíž i ulice pil. S nimi i listových sekaček na trávu. Když jsme vykročili z hotelu, stáli obchodníci s pilami v rukách u dveří krámů a lákali: »Sem, lidi, sem! Já mám tu nejlepší!« Zavřeli jsme oči. Defilovalo nám před nimi celé stádo strhaných, chtivých, loud- ných tváří. Viseli opět na plotě, ač jich bylo nekonečně víc, než mohl náš plot pojmout. A měli rohy! Ba co víc: my stáli v obrázku buďto zděšeni za plotem anebo se stejnou loud- ností před dalekým, dalekým Tuzexem. Měli jsme také rohy. Otevřeli jsme oči a nevěděli jsme: máme je ještě nebo ne? Náš pohled na pily nebyl normální. Hltal je. A pak jsme se před nimi dávali na útěk. Pryč! Pryč - a říkat si: neexistuje svět s pilami ani bez pil. Neexistuje problém, jak ji mít či nemít. Věčnost a kapitalistický trh likvidují problém pil. Snad se uzdravíme. (USA, 28. března 1983) ČENĚK PRAŽÁK: Profil a projekce 38 [pageend40]VLADIMÍR NEPRAŠ PRŮVODCE TAMZEMSKEM (pro devizové cizince) PASOVÁ FORMALITA Dopravní prostředek cestovatele na trase do některé ze zemí na východ, s přídomkem »socialistická«, nikdy nerozhoduje. Ale předpokládejme, že cestujete jedním ze tří nejužívanějších dopravních prostředků: automobilem, letadlem či vlakem. Neboli po silniční, vzdušné či železniční trase. Předně mějte na paměti, že účel vaší cesty je vždy podezřelý. Nikdy není rozhodující, co do žádosti o udělení víza napíšete. Naopak, vyplnění kolonky zdůvodněním »prohlídka barokního umění a architektury« je daleko podezřelejší než přímá odpověď: »topografie vojenských letišť a raketových základen«. Dovolte bližší vysvětlení. V každé z těchto přesně neurčených zemí existuje tak zvané plánované hospodářství. Plánuje se všechno a všude. A aby to bylo jednodušší, plánuje to stát v zastoupení třeba úřadu s více než pěti tisíci dobře placených úředníků s názvem »Plánovací komise« nebo »Ústřední úřad plánovací«. A tak podobně. Jak bylo již poznamenáno, plánuje se i spotřeba toaletního papíru, který se pak stejně v potřebném množství nedostane na všechny.... Ale — a to už jsme u jádra daného problému — plánuje se i potřeba kontrazpravodajských důstojníků, policistů, zabývajících se kontrašpionáží, jiných fízlů, donašečů a udavačů, skrývajících se za počestnými povoláními jako číšníci, taxikáři, barmanky, liftboyové, hoteloví vrátní atd. Když pak pracovník ministerstva vnitra, zaměstnaný jako úředník ministerstva zahraničních věcí, dostane do rukou váš dotazník a v rubrice, tázající se na účel návštěvy, čte: »prohlídka barokního umění a architektury«, pak je uveden do neřešitelných rozpaků. Dobře ví, že tato odpověď způsobí stávajícímu režimu nenahraditelné ztráty. Kdyby tam byla oznámena přímo šiponáž, pak se jednoduše na vás nasadí příslušný voják či policista (oba v civilu) a je to vše v mezích plánování. Ale sama zmínka o vaší lásce ke starému umění ukazuje na vychytralost cestovatele. V dnešním uspěchaném světě se přece nikdo nemůže zajímat o takové — s prominutím — volovinky, jako je barokní nebo gotické umění. Navíc, když sám úředník často neví, o co jde. Takový turista s nepřesně vymezeným posláním si totiž vyžádá celou setninu vyškolených kontrašpionážních důstojníků. (Důstojníků proto, že výše platu jejich hodnosti více odpovídá.) Během svého putování se s nimi setkáte jednou v převlečení sličné průvodkyně cestovní kanceláře, jindy coby staré kastelánky v zapomenutém zámku, dále jako ochotného znalce bahna velko- i maloměsta a zcela určitě jednou v uniformě recepčního úředníka ve vašem hotelu. Jen vám občas bude vrtat hlavou, kde jste tu tvář už viděl. Ale vraťme se na samu hraniční čáru, v její blízkosti je napnut ostnatý drát pod elektrickým proudem a minové zátarasy. Zde okolo vás v naprosté diskrétnosti »pracuje« hned několik odborníků. Celník je zde proto, aby vám zkontroloval, co převážíte. Předně, aby vás upozornil, že brambory je zbytečné si s sebou vozit, neboť v této zemi jejich — když je dobrá úroda — akorát. Hlady zde nemůžete umřít, neboť musíte denně spotřebovat (na osobu) nejméně třicet šest marek, sa39 [pageend41]mozřejmě těch západních. Pro jistotu, abyste zmíněnou měnu neztratil nebo aby vám ji některý jiný cizinec neukradl (domorodci v této zemi oficielně nekradou, je tu vyspělejší společnost než ze které přicházíte), tak u vyznačeného okénka si marky nebo jinou západní inflační měnu vyměníte za papírky, zvané koruny či tuzexové poukázky. Ovšem vezmete-li si s sebou více marek, pak se vám zcela jistě naskytne příležitost vyměnit je na černém trhu v poměru 1:1 0 až 1:15 korunám. Pak jiný celník, ale ve skutečnosti také policajt, začne prohlížet všechny tiskoviny, které máte u sebe a které samozřejmě chcete propašovat do Ostbloku a tím zahájit ideologickou diverzi. Časopisy, noviny a knihy, přivážené do těchto států s nejdokonalejším a tím i nejdemokratičtějším systémem, bývají pak jako doličný materiál přitěžujícím argumentem u soudu. Zde pozor, za kontraband se považují i díla klasiků, na jejichž podkladu byla celá ideologie politického zřízení postavena. Nezapomínejte, že klasici jako Marx, Engels a další se mohli někdy mýlit. A proto museli být právem některé jejich výroky censurovány. A kdyby občané těchto nejdokonalejších států dostali omylem díla necensurovaná, mohli by být uvedeni v ideologický zmatek. Tedy nevozit! Neberte s sebou také ty tiskoviny, které vychvalují prohnilou imperialistickou společnost. A to vychvalují všechny, protože jsou tištěny na kvalitním papíře, mají dobrou obrázkovou reprodukci a navíc vycházejí v jiném jazyce, než který je místnímu policajtovi mateřským. Cestujete-li vlastním autem, musíte zvednout kapotu, jestli tam není skrytý ještě jeden, ovšem postavou menší, imperialistický špión. Jestliže však cestujete vlakem, pak jste ještě podezřelejší, protože se nechcete ostražitým očím bdělých strážců socialistických vymožeností vystavovat na obdiv. Ale nejvíce podezřelý je každý, kdo cestuje letadlem. Předně ostentativně ukazuje, že nemá mnoho zavazadel. Tím se snaží oklamat bdělé bezpečnostní orgány, kteří dobře vědí ze školeni, že mikrominiaturi- zace udělala právě ve špionážní technice opravdové divy. To vše probleskne hlavou jednomu z mnohých bezejmenných úředníků, kteří bdí nad neposkvrněností této krajiny a chrání její lid před diverzi zahnívajícího společenského systému západnějších sousedů. Tvář tohoto a jiných podobných úředníků málokdy postřehnete, ale na čáře někde jsou, musí tam být, protože jejich místa jsou tam systematizována. Pasová kontrola je pak už pro vás pouhou formalitou. Dostaví se k vám jiný orgán, tentokráte oblečený do uniformy bezpečnostních složek. Zde už není co skrývat, zasalutuje a požádá vás o pas. Kontrola obyčejně netrvá dlouho. Jste-li ve vlaku, jsou odebrány pasy i dalším cestujícím. Uniformovaný příslušník ministerstva vnitra pak vyběhne z vagonu, vejde do jedné z kanceláří bez názvu a za čtvrt hodinky, opět s náručí plnou cestovních pasů, jej můžete vidět se vracet do vašeho vagonu. V kanceláři bez názvu, speciálně pro takovéto účely v nádražní budově vybavené, se pasy rychle ofoto- grafují, aby se později vrátily majitelům a tedy i vám. Cestujete-li autem, pak se tato »formalita« provádí jednotlivě a bez zvláštního spěchu. Železniční řád totiž na takovéto odbavování plánuje pouze jednu hodinu. A to při vší úctě k těmto »pracovníkům« je přece jen krátká doba. Zatím jste byli informováni pouze o běžné pasové formalitě. Můžete být však svědky i takzvaných mimořádných událostí. Například takové, kdy hranici mírumilovných států na východě chce překročit osoba, které sice bylo vydáno vstupní či průjezdní vízum, ale přece jen není v těchto zemích vítána. Zkrátka, mohly by s ní být jenom potíže. Například když by se chtěla setkat se spisovateli, novináři i politiky, kteří už jimi nesmějí být. A tak můžete být svědky, že takový turista- šťoural svěří svůj pas pasovému úředníku, který mu za pár okamžiků s nevinnou tváří pas vrátí. Ovšem s dodatkem, že tento cestovní doklad nemůže plnit svoji funkci, neboť jeho první stránka je i s fotografií vytržena. 40 [pageend42]Jste-li náhodou takové situace svědkem a trváte-li na své cestě za poznáním, pak dělejte, jako by vaším největším zájmem byla kumulace oblaků na obloze. Ne, aby vás napadlo vmísit se do rozhovoru a dokonce tvrdit, že jste viděli před odebráním cestovního dokladu svého souseda, že byl pas v pořádku. Tohle nemají úředníci z východních zemí rádi. Je naší povinností upozornit, že by se v takovém případě mohla vaše cesta stát daleko dobrodružnější, než byste si sami mohli přát. Dejte pozor na »obyčejné« zřízence, například ve vlaku, kteří s hadrem v ruce úzkostlivě prohlížejí každé kupé. Podle povrchního zdání kontrolují vše, aby ve vlaku každý hejbl fungoval. Ale všimněte si, že nikdy neutřou zašpiněnou poličku nebo zaprášené sedadlo. Tito zřízenci jsou obyčejně oblečeni do montérek, ze kterých koukají jednoduché boty se zelenými ponožkami. Tuto část »uniformy« v pravidelných čtvrtletních intervalech fasují zaměstnanci ministerstva vnitra. Jejich oko je bdělé a nic podezřelého ve vlaku nenechají na místě. Povinně shlédli v této středoevropské zemi vyrobený film s názvem »Expres z Norimberka«. Čímž byli náležitě poučeni, že západní rozvědky se ani neštíti zneužít WC pro umístění mrtvé schránky, určené k převozu informace špionážního charakteru. Komická situace na hraničním přejezdu nastane v okamžiku, když nic netušící cestující ze Západu obtěžuje tohoto bdělého »zřízence« s poukazem na špinavá místa nebo na odpadky. Ještě nikdy v historii těchto formalit se nestalo, že by podařený čistič uklidil byť jediné smítko. Je-li však nic netušícím cestujícím k takovémuto úkonu bezelstně donucen, pak jeho hruď se nadme rozhořčením a ostentativně odejde z kupé. Ovšem tím může nastat pro východní zemi nebezpečí volného průchodu přímo explozivního materiálu. Jste-li však i po takovéto očišťovací kůře celé kamarily více - či méně - nápadných úředníků vpuštěn do Bohémie či jiné země Východu, pak můžete být naprosto klidný. Oko státu bude nad vámi bdít ve dne i v noci. V této a jí podobných zemích se žádnému cizinci nemůže absolutně nic stát. Pokud by ovšem o to neměl sám stát zájem! Touto, nikoliv nezajímavou, procedurou se ocitáte v jedné ze zemí se zářnými zítřky. Ale to neznamená, že byste se měli během svého cestování stále ptát místních obyvatel: »Co je to komunismus!« Museli by vám odpovědět podle předem naučených pouček, že ’’KOMUNISMUS je zářný horizont lidstva”. Na podotázku, co je to horizont, si zcela jistě odpovíte sami. (Pomyslná čára, která se vzdaluje tím více, čím více se k ní přibližujeme.) Tímto pučením se držte po celou svou cestu. Podrobnější rozbor významu hesel a poutačů, vyvěšených podél silnic a železničních tratí, by vám mohl udělat mnoho zbytečných starostí. Hlavně de/. synku, pozor, aby tě neviděl malý český člověk1 41 [pageend43]JAK SE CHOVATI Jestliže jste se od někoho dověděl, že v Bohémii, Dederónii či Polonii, v těchto zemích uprostřed Evropy, se zásadně nebere spropitné, pak považujte tuto i jiné jí podobné informace za zastaralé. Je sice pravdou, že před drahnými léty, kdy si socialismus upevňoval své pozice, vyšlo odkudsi a od kohosi nařízení, zakazující tento buržoázni přežitek. Holičství a kadeřnictví byla opatřena cedulkami: Odmítáme spropitné - jsme dobře placeni! Ne jinak tomu bylo i v restauracích a kavárnách. Tam téměř nad každým stolkem visel odstrašující nápis: Neurážejte nás spropitným! Vzal-li lékař či zdravotní sestra v nemocnici od spokojeného pacienta lahvičku vína, bombonierku nebo kytici, pak každý takový provinilec se musel ze svého mrzkého činu odpovídat před plenární schůzí Revolučního odborového hnutí. Takový delikvent byl většinou okamžitě přeložen na podřadnější místo a kádrový posudek mu na celý život vypálil Kainovo znamení. Ale to bylo v prvopočátcích formulující se nové společnosti. Tenkrát tato země i ostatní jí na vlas podobné nesly čestný název ’’lidově demokratické”. To znamenalo, že obyvatelstvo nedosáhlo ještě takové úrovně jako lid Velké bratrské země, kterou můžeme pro zjednodušení nazývat třeba Grizzlylandem. Později, již s označením "socialistický stát”, tedy ve zkratce s přidáním jediného S, se vše rázem změnilo. Lid obecný - po vzoru předních představitelů státu - začal uplatňovat vymoženosti, přednosti a zkušenosti novéjšího a tím dokonalejšího společenského zřízení, jehož prototypem musel být jen a jen mohutný východní soused. Proto dnes se již situace od základu změnila. Lidé, poskytující zlužby, chtějí, tak jako v každé takové pořádné společnosti, za svou práci spravedlivou odměnu. Pojem spravedlnosti a tím i výše bakšiše je tudíž určována pracujícími. To proto, že ideologie tohoto zřízení neustále hlásá, že pracující v této společnosti mají rozhodující podíl na řízení státu. Jinými slovy - výše uvedenou tabulku lze v pozměněné formě opět uplatnit: NEURÁŽEJTE NÁS MALÝM SPROPITNÝM! Neboli takzvaným ’’všimným”. Aby si vás vůbec někdo všiml. Nyní, po takzvané konzolidaci poměrů, bude na vás vyžadováno všimné v jakékoliv západní valutě. O tuzemskou měnu domorodci nejeví patřičný zájem. Patrně je to tím, že se stala přespříliš tvrdou. Nepřehlédněte tuto dobře míněnou radu. Neuposlechnutí této rady by se vám při návštěvě některého ze států Óstbloku mohlo stát nepříjemným. Především jde o turisty, kteří používají ke svým cestám motorového dopravního prostředku. Předně nepočítejte s tím, že v sobotu, v neděli či v jiný sváteční den (a podobně je tomu v noci) jsou všude otevřeny benzinové pumpy. Taková lehkomyslnost by se vám nemusela vyplatit. Musíte mít na mysli, že každý pracující má právo na odpočinek. Zejména ten, který je mizerně placen hodinovou mzdou. Proto jsou benzinové stanice otevřeny v tyto dny pouze v omezeném počtu. Tomuto ustálenému zvyku v zemích s daleko dokonalejším společenským systémem, provázenému nedělní siestou v oblasti služeb nevadí ani zvýšený provoz na silnicích. Naopak, vytrvalejší pozorovatel tohoto jevu nabude dojmu, že je v tom určitý záměr. U benzinových stanic s "delší” pracovní dobou se vytvoří fronta vozidel v délce několika kilometrů, a tak je vyřešena nezvládnutelná zácpa v silničním provozu. V nedávné minulosti se podařilo tento problém částečně odstranit závratně vysokými cenami benzinu. Takovýto poznatek lze snadno a bez licenčních poplatků uplatnit i v zemích s nižším stupněm společenského zřízení, což je zcela jistě u vás. Nejinak je tomu i u automobilových opraven. Ale zde, budete-li opravu svého vozu nezbytně potřebovat, neopomeňte člověku, který se jde na váš vůz podívat, nenápadně vsunout do horní kapsičky montérek nebo pláště nejméně deset marek. Umístění kapsičky hraje ve vašem 42 [pageend44]počínání velmi důležitou úlohu. Tato osoba totiž rozhoduje, zda vůbec vezmou váš automobil do opravy a jak dlouhou dobu bude oprava potřebovat. Proto musí odborník samozřejmě vidět, kolik mu do kapsičky dáváte a zda dokonce neplatíte v tuzemské měně. Chcete-li dát spropitné v penězích tohoto státu, pak je nutné znát místní kurs (rozumí se kurs spropitného). Je velmi pohyblivý, ale pro informaci se stačí obrátit na předešlého zákazníka nebo u nejbližší otevřené benzinové stanice. Je-li váš vůz přijat do opravy, pak hbitě vyhledejte mechanika, který má závadu odstranit. I jemu dejde předem bakšiš. Asi ve výši osmi marek nebo tří dolarů. Bere se zde všechna měna, kromě východní. Potom teprve můžete nabýt neurčitého dojmu, že závada bude ostra- něna. Při placeni účtu se nepozastavujte nad jeho výší. Je v něm započítán i čas, věnovaný práci na jiném soukromém automobilu. Příště byste sem už nemohl přijet. A kdybyste přijel, zcela určitě byste se svým vozem odtud neodjel. Také při objednáváni pokoje v hotelu musíte jednat velmi obezřele. Mějte na paměti, že hotelový pokoj (pokud se nejedná o ceny nad 100 DM) se v těchto zemích obstarává a nikoli objednává. Výjimku snad tvoří v soustavě Východních států ta nejsocialističtější ze socialistických zemí, Grizzlyland, kde jsou hotely vyhrazeny pouze cizincům. Na tomto příkladu alespoň názorně vidíte, že i menší státy v tomto ’’bratrském” společenství se mohou zcela svobodné rozvíjet. Ale vraťme se raději k našemu průvodci. Žádáte-li u kterékoliv hotelové recepce o pokoj, nenápadně vsuňte do svého pasu - třeba jako záložku — sedetimarku. Pokoj, i přes vývěsku OBSAZENO, bude. Tímto nezbytným aktem si ušetříte další odyseu po jiných hotelích, kde byste rovněž neuspěl. Ušetříte tak za benzin, popřípadě za taxi a navíc svůj čas. Jednoduše řečeno: budete co nejrychleji v posteli. Nakonec sladce usnete s vědomím, že jste vlastně vydělal, neboť v ostatních hotelích byste musel postupovat stejným způsobem. Taková desetimarka dovede udělat divy. Dobře vycvičený recepční vám bez další úplaty — pro případ, že na vás osamoceného přicházejí depresivní stavy - nabídne jako společnici či průvodkyni některou z ’’náhodně” přišedších dívek. Taková tuzex-girl je ochotna poskytnout vše, co vám na očích uvidí... A často, skutečně bez nadsázky, daleko víc.... Tato děvčata jsou prý nejlepšími hostitelkami. Ale pozor, cizinče! Většina z nich má dvě profese, i když pokladna Státní bezpečnosti k nim nebývá příliš štědrá. POZOR! V hotelových pokojích nezalévejte květiny! Tím často zrezivějí mikrofony. Obědváte-li v restauraci, nesnažte se mluvit jazykem této země. Zejména tehdy ne, ovládáte-li jej perfektně. Obsluhující personál vám v tom případě nebude věnovat delší dobu svou pozornost. A to ze dvou prostých důvodů. Začnou-li vás pokládat za domorodce, pak se pan číšník nebo slečna servírka přijdou zeptat na vaše přání až za dvacet minut. Je to nepsaný zákon, získaný po mnohaletých zkušenostech od nejpříkladnéjší země světa — z Grizzlylandu. Okamžitý příchod číšníka či servírky by mohl u místního občana vzbudit podezření, že je sledován. Dalším důvodem jednoho a téhož problému, tedy násilná snaha o dorozumění se v místním jazyce, je takzvaná "bratrská láska”. Pro lepší porozumění bude nutný obšírnější výklad: V této zemi uprostřed Evropy se čas od času, po létech i desítkách let, objeví národní hosté. Jsou to většinou uniformovaní, po zuby ozbrojení muži, prý poslaní vyššími zájmy a pokaždé s pádným argumentem, že přišli ”v zájmu zachování - když ne světového, tak zcela jistě - evropského míru”. Zvykem těchto nezvaných, ale později oficiálně přeje jen zvaných hostů bývá až dojemně mateřská péče o tento menší středoevropský národ. Obyčejně takoví pečovatelé přicházejí v polní uniformě, která se postupnou normalizací přemění v civilní oblek. A nyní jsme u kořene problému. Tako- 43 [pageend45]vý civilista se snaží, aby nebyl odhalen jako národní host. Je to pochopitelné, neboť by mu byly ihned prokazovány všechny pocty, které si lid Bohémie do vede vymyslet. Po četných zkušenostech se národní hosté snaží domluvit s domorodci místním jazykem. Proto se snažte vyvarovat podezření, že patříte k podobnému druhu hostů. Obyvatelstvo středoevropského státu vám spíše porozumí, budete-li mluvit jazykem Křováků, Ho- tentotů nebo Pygmejů. Vzbudí-li vaše osoba podezření domorodců, že jste ’’národním” hostem, pak velmi rychle opusťte kavárnu, restauraci či obchod. Jinak jste ztracen. Přesněji řečeno: buď neob- sloužen anebo obsloužen, ale tak, že i nejsladší zákusek ve vašich ústech se změní v hořký pelyněk. NOETIKA neboli TEORIE POZNÁNÍ Poznat všechny zákonitosti, jevy i nahodilosti společností, které o sobě tvrdí, že jedině jejich systém je nejdemokratičtější, nejhumanističtější, nejvědečtější, zkrátka nejdokonalejší, si vždy vyžádá několikaletého intenzivního studia a především vlastní zkušenosti. K tomu nikomu žádná příručka ani sebetlustší kniha nebo dokonce mnohosvazkové dílo nepomůže. V takovém případě je praxe indikátorem pravdivého poznání. Zejména slovníkové ujednocení pojmů je pro tuto společnou badatelskou činnost velmi důležité a ne-li rozhodující. Snad pro nalezení společného jazyka nám pomůže několik velmi často používaných — a dá se říci i základních — hesel. Pro stručnost jsou vybrána jen ta, bez nichž by nemohla oficiální propaganda existovat. Předně je nutné upozornit, že vůbec nejsou totožná pro jejich tvůrce, uživatele či pěstitele na straně jedné, a na druhé straně pro příjemce. Každé takové heslo prodělá od okamžiku jeho vyřčení nebo vytištění obdivuhodnou transformaci. Neboť příjemce je chápe ve zcela jiném smyslu, než pro který bylo původně určeno. Bude snad lépe neunavovat čtenáře přílišným teoretizováním a pro názornost uvést několik lapidárních příkladů. Socialistická společnost: Představte si obrovskou loď, na kterou se vejde jeden národ, stát nebo dokonce víc států. Loď je zmítána bouří a bezmocně se kymácí ze strany na stranu. Její kormidlo je dávno zničeno. Lid je zcela zdeptaný, vyděšený a bezmocně stojí na palubě u zábradlí. Zvrací ... zvrací ... ale vystoupit nemůže. Mírové soužití: Přechodné období mezi válkami, určené pro dovyzbrojení tábora míru a socialismu. Poučka je rozvinuta pod heslem: Války spravedlivé a války nespravedlivé. Všechny války spravedlivé, tj. i osvobozenecké, vedeme my. Ostatní, kteří se brání, vedou vždy válku nespravedlivou. Proletársky internacionalismus: Donucení souseda žít na stejné úrovni a ve stejných podmínkách, jako ti druzí. 44 [pageend46]Komunismus: Vyhlášení všech tužeb lidstva pod heslem: »Zářivé zítřky«. Avšak pozor! Po zkušenostech z minulosti se nedoporučuje vytyčovat přesné termíny. Raději vzdálenou, blíže neidentifikovatelnou bu- boucnost. Tak vzdálenou, aby ji lid obecný nechtěl vůbec poznat. Komunistou je ten ... ... kdo přečetl všechna díla V. 1. Lenina. Antikomunistou ... ... je každý, kdo jim porozuměl. Intervence: Proniknutí ozbrojených sil supermocnosti do teritorií slabšího souseda. Chtěl-li by někdo pod tímto heslem hledat analogii s vojenskou intervencí Grizzlylandu v Uhórii, Bohémii, Afganistánii apod., pak jde zcela určitě o úmyslnou vulgari- zaci. Vysvětlení tohoto problému hledejte pod heslem »soudružská pomoc« nebo »internacionální povinnost«. Vykořisťování: Je to typický jev pro kapitalismus, kdy je vykořisťován člověk člověkem. V socialismu je tomu právě naopak. Svobodné volby: Naprosto volné vhození jediného hlasovacího lístku s jednotnou kandidátkou. Šetří to papír. Zvláštností v této nejvyspělejší společnosti je ''ýpočetní technika. Ať občané přijdou volit nebo nepřijdou, vždy pro jediného najmenovaného kandidáta se vysloví 99% všech občanů. Blahobyt: Když desítky let po válce sice nejsou základní druhy potravin na lístky, ale v obchodech se jich stejně nedostává. Socialistická soutěž: Závist hloupého moudřejšímu. Diferenciace: Zvýšení platů všem politickým pracovníkům, policistům a armádě. Samozřejmě v systému vlády jediné politické strany. Nivelizace: Jediný stupeň školního vzdělání. Nevzniknou alespoň extrémy. Elektrifikace: Drahně let po válce periodické vypínání elektrického proudu. Socialistický realismus: Barvité popisování nedostatků jinde. Nutno chápat ideologicky, tedy hledat nedostatky na Západě. Třídní vymoženost: (Myslí se samozřejmě u dělnické třídy.) Když podprůměrný dělník, vlastnící legitimaci komunistické strany, se během krátké doby stane bez jakékoliv kvalifikace a bez schopností ředitelem továrny nebo dokonce vysoce postaveným politickým nebo odborovým funkcionářem. A navíc si v y m ů ž e stabilitu svého nového postavení. Třídní odpovědnost: (Myslí se samozřejmě dělnické třídy.) Když v politické straně, která si říká »dělnická«, není více než jedna pětina skutečných dělníků, ale naproti tomu ti ostatní za ně odpovídají. Budovat socialismus: Mít se dobře bez vlastního přičinění. Socialisticky žít: Pracovat, pracovat, pracovat... A potom stát frontu na potraviny a všechno ostatní. Třídní boj: Pravý obsah tohoto hesla lze spatřovat v nevybíravém boji jednotlivců o vyšší platové a tím i společenské zařazení. Socialistická zásadovost: Umět hovořit o všem a přitom neříkat vůbec nic. Zkratka R. V. H.P.: (Rada vzájemné hospodářské pomoci.) 45 [pageend47]Hospodářský svazek států Východu, podobný Evropskému hospodářskému společenství. Jen s tím rozdílem, že lze pro to první seskupení adresovat známou píseň: ”Já nemám nic, ty nemáš víc, když to dáme spolu dohromady, nebudem mít oba nic ...” Budovatelský realismus: Dá se vyjádřit vkusně zhotovenými tabulkami s nápisem: Nenajdete-li mě na pracovišti, jsem na cestě k socialismu! Objasnění několika nejpoužívanějších hesel mělo za úkol ukázat pouze na nuance užívané terminologie. Zdaleka však neznamená připravit vás o možnost komunikace s prostým lidem. Ale neznalost správného výkladu různých hesel by se rovnalo ochuzení o mnoho zajímavých poznatků. Komunikovat znamená spojovat, a myšlenková spojitost s obyvatelstvem, jehož zemi hodláte navštívit, je nanejvýš důležitá. Jinak byste přivedl sebe i ostatní do trapné situace. Ale pozor! Hodně se ptát znamená být podezřelý. V těchto zemích uprostřed Evropy panuje totiž okřídlené heslo: Nepřítel naslouchá! A do velkého vysvětlování se tomuto lidu z mnoha důvodů nechce. Pro snažší ujasnění jedna zkazka z vězení: Vězeň X se ptá spoluvězně Y: »Za co tu sedíš?« Vězeň Y odpovídá: »Za lenost.« Vězeň X nechápavě: »Tomu nerozumím. Sabotáž ... ?« Vězeň Y: »Nikoliv. Jen jsem diskutoval se známým o politické situaci ... a domníval jsem se, že stačí ohlásit náš rozhovor policii až druhý den... Přítel byl rychlejší.« cntím [pageend48]STANISLAV A. AUSKY: JAK TO BYLO V KVĚTNU 1945 V PRAZE V nakladatelství ”68 Publishers” vyšla moje kniha »Vojska generála Vlasova v Čechách 1944-1945«. V knize jsem výslovné uvedl, že si nedělám nárok na to, být historikem Pražského povstání v květnu 1945. Psát však o pohnuté historii »vlasovcú«, jejichž existence na území Čech začala a také skončila, a neuvést je do souvislosti s Pražským povstáním, je nemožné. Tím spíše, že mým záměrem bylo zasadit události, spojené s touto armádou a jejím nadřízeným politickým orgánem. Komitétem pro osvobození národů Ruska ( KONR), do celkového rámce té doby tak, jak se události navzájem ovlivňovaly a prolínaly. Objevují se tedy na stránkách mé knihy německé ozbrojené složky a politické organizace. Rudá armáda, Američané, Angličané a samozřejmě Pražské květnové povstání. Složitost hry se projevuje v počtu hráčů. Když autor dokončí knihu a odevzdá rukopis do tisku, rozhodně to neznamená, že se ke knize nebude vracet, doplňovat a opravovat chyby. Tím spíše, jedná-li se o kus zamlčené historie z doby, kdy se dokumenty neukládaly do archivů, ale pálily se na hromadách jako svědectví údobí, jež právě končí a začíná nové. Násilný zvrat a odchod ze scény je doprovázen vždy pálením papírů. Je to snaha zavřít za sebou dveře a začít znova. Kontinuita života se však nepřeruší destrukcí dokumentů. Ve většině případů se zachovají někde v zastrčených koutech. Někdy to trvá léta nashromáždit je znovu a podívat se za zavřené dveře. S léty se však také mění lidé, jejich životní podmínky a společnost koriguje svůj všeobecný názor na minulost. Ověřujeme si stále, že v čase a prostoru žijeme a že je nakonec nemožné uniknout své minulosti. Nemůže nikdy dojít k tomu, že se minulost zamlčí. Snad se jen utlumí na historickou chvíli tím, že archivy se zamknou a nežádoucí publikace se stáhnou z veřejných knihoven; že patnáct roku staré noviny jsou přípustné pouze pracovníkům se zvláštním puncem. Ale minulost se zamlčet a potlačit nedá. My všichni v ní stejně žijeme svými kořeny, žije v našem vědomí, někdy časem a násilím pokroucená, ale přeci jen stále přítomná. A pak se stane, že někde ve Štěchovicích se vyhrabe ze země archiv, někdo odejde s aktovkou plnou dokumentu a někdo si dá tu práci, aby ze střípku sestavil mosaiku a pak všechny snahy zamlčet, zamknout, překroutit přijdou nazmar, lak dojde také k tomu, že se kácí hrdinové, bourají se legendy a zamlčené stejně vyplave na povrch. Historie našich válečných let lze mluvit o historii Protektorátu je málo známá. Nejméně známý je konec Protektorátu. Jak trapně začal, tak i skončil. Při jeho konci zbyla z jeho trváni hořká chuť. Vracím se k těmto událostem v době jejich výročí a nebude se uvažovat o Protektorátu, ale o začátku nové éry. Byl to skutečně začátek nebo jen zjevná ma- terializace něčeho, co začalo už dříve? Jsem přesvědčen, že platí to druhé. A kdo pochybuje, nemusí jít daleko - dotknout se ran jako Tomáš - a hledat důkaz v ’’Akten des Auswártigen Amtes“, ale najde důkaz v publikaci Departementu of State »Nazi-Soviet Relations 1939 1941«, str. 217 až 254. Na těchto stránkách ztrácí význam Mnichov a Vídeňská arbitráž 1.. jež se obě dotkly nás. a arbitráž II. jež se dotkla Rumunska. Zde leží kořeny druhé světové války v tom, že Třetí říše a Sovětský svaz se nemohly dohodnout na hranicích svých sfér, že Sovětský svaz ústy Molotova žádal tolik. co mu nikdo mírovou cestou nemohl 47 [pageend49]dát Demoralizovaný president se z mnichovského šoku nikdy nevzpamatoval. Kompenzoval zklamáni fiktivní balanci a dočkal se jen dalšího zklamání. A čeho jsme se dočkali my ? Výčet je snadný a dosud se nás příliš týká. Čistky, kriminály, útěky, emigrace. Je to jako consecutio temporum. Po jednom minulém čase následuje další minulý. A všechno je v minulosti. Cokoliv napíšeme my, mimo území, kde se události odehrály, je pouze příspěvek. Konečné znění historie oněch dnú si budou muset napsat lidé doma, protože oni se musí se svou minulostí vypořádat. My jsme to už udělali. Jsem přesvědčen, že jim bude dlouho trvat, než si uspořádají pojmy, definice a kdo zastupoval koho. V našem vědomí z oněch let defilují řady osob. S představou, že se musí něco dělat, odcházejí do ilegality, jsou honěni, stříleni, posíláni do koncentráku, v prvních květnových dnech 1945 zazáří na několik dní a odcházejí do zapomnění. Jak je to jinak možné, že ve dnech povstání se Smrkovský rozhořčeně ptal: »A kdo je to vlastně ten generál Slunéčko?« Generálové a pekaři mají v míru a ve válce odlišné úkoly. Když pekař nepeče chleba a dělá to někdo jiný, nebývá chleba dobrý. Víme, že dr. Ma- chotka v České národní radě, fungující od poledních hodin 5. května, zastupoval pouze sebe a ne svou stranu. Nikdo ho na toto místo nedelegoval. Ne proto, že nechtěl jeho osobu, ale proto, že politické strany všeobecně nevěděly, co by měly za kritického okamžiku dělat. Co přednášel veřejnosti Smrkovský, naposledy v květnu 1968, byla jen přání, jak by se asi byl měl tenkrát zachovat. Naposledy. Jediný, kdo měl nějakou představu o pravděpodobném a předpokládaném průběhu událostí na začátku května 1945, byli naši vojáci; jako stav nebo společenská třída měli své kořeny hlouběji v minulosti než ostatní. Sahaly hluboce do bývalé monarchie. Že se nestalo to nejhorší, s čím počítali - a zde počet pravděpodobnosti porazil hráče, poněvadž z rulety vyšlo to nejnepravděpodobnější —, povstání se konalo a to jedině proto, že polní maršál Schoerner se rozhodl vést ústupový boj a ne odpoutání se. Rozdíl mezi oběma pojmy je potentio- nálně tak veliký, jako mezi »ano a ne« nebo jako mezi póly v elektrickém systému. Za této složité situace, v rozsahu mezi možností a nemožností, se musely splnit dva zásadní předpoklady: Materiální zajištěni pro povstání a pro tak velký prostor, jakým je miliónové město, orga- nisovaná záloha v síle vyššího vojenského útvaru. Žádný z těchto předpokladů však Česká národní rada neměla. Byl tu jen kapitán Nechanský. Tyto logické úvahy a vážení předpokladů pro povstání se nekonaly. Kdo by je také dělal? A k povstání přece došlo. Použít slova »spontánní« na tomto místě znamená záměrnou desorientaci v systému hry. Jelikož neznáme přesně všechny komponenty ve hře, zni definice za před- kladu těch známých takto: Povstání bylo vyprovokováno sovětskými agenty a pak se postupně rozšířilo na celý prostor Prahy tak, že německá posádka ztratila kontrolu nad městem. Jak velká byla německá posádka? Asi 4 prapory SS, několik útvarů pražské Si- cherungsdivision, několik školních útvarů v Dejvicích, strážní útvary a vojenské lazarety. Na severních a východních předměstích Prahy se začaly objevovat silné vojenské transporty a na pražská nádraží přijížděly vojenské vlaky z východu. To však nebyla pražská posádka a tyto transporty také neměly zájem s kýmkoliv bojovat. Jejich jediným záměrem bylo dostat se za čáru amerických vojsk co nejdříve. Armádní skupina »Střed« se doslovně valila na západ a s ní tisícové proudy uprchlíků všech národností východní Evropy. Takový byl stav v dopoledních hodinách 5. května. Snažme se odpoutat od toho, jak se pokoušíme hodnotit povstání my a přejděme na stranu legální vlády, jež spolu s presidentem přiletěla z Košic. Že by někdo z vlády chtěl nebo mohl zasáhnout do povstání, to se vymyká jakýmkoliv úvahám. Vztahy OSE k naší vládě a k našemu odboji jsem dokumentoval jas48 [pageend50]ně ve své knize a nedostal se mi do rukou jiný dokument, jenž by vyvrátil to, co jsem napsal. Vláda se distancovala od povstání a Česká národní rada byla rozpuštěna tak brzo, jak to bylo jen možné. Vláda v čele s presidentem přivezla do osvobozené Prahy z východu hlavně závazky a nebezpečný precedens Podkarpatské Rusi. To vše bylo možno symbolisovat počtem asi 40 000 sovětských medailí »Za osvobození Prahy«, jež byly rozdány osobám mimo útvary Rudé armády. Na povstání ve světle faktů 9. května padly dva stíny. Prvním byla přítomnost 1. divise ROA, »vlasovcú«, a druhým bylo podepsání kapitulace německých vojsk. To signatářům nebylo nikdy odpuštěno a museli odejit, když ne na šibenici, tak do kriminálu, do exilu, do zapomenutí. Kam se poděl Slunéčko-»Alex«, delegace, jež podepisovala dohodu 5. května dopoledne v Suchomlatech ? Bylo by nepřesné tvrdit, že zmizeli všichni odbojári. Steiner-Veselý byl nějakou dobu užíván jako olender na oslavách, Vacek, jenž »vynalezl« barikády, se stal primátorem našeho hlavního města a generál Talavania sloužil dál. Byl takový malinký, na manévrech nosil hůlku, výsadu generálů, a po únoru podepisoval cyklostilovaný papír, že atakdále jste se nezachoval jak se sluší a patří na důstojníka lidové armády, a proto se vám uděluje výstraha. Jméno bylo vyklepnuto na stroji a podpis vlastnoruční. Úhledný. Všechno bylo jak ty květnové dny a ta svoboda byla k nevíře. Že jsme špatní politikové, panem presidentem počínaje, toho jsme si byli vědomi. Ale že budeme tak dokonalí ve zkomercialisování našeho utrpení, to očekávalo málo lidí. Když ne výsledky naší práce, tak Lidice jsme na trhu uplatnili dokonale. Uvažme, co by se asi stalo, kdyby stejně dobrými obchodníky s minulostí byli Jihoslované a nebo kdyby se stejného osudu dočkaly západo- ukrajinské vesnice, vypálené a postřílené za to, že pomáhaly Ukrajinské povstalecké armádě? Ne za války, ale v roce 1947 a později. Jako nástroje propagandy jsou s oblibou používány děti. Trpí dvakrát: jako děti za války a jako dospěli po válce, v době, kterou zdědily. Vlastně trpí tedy do konce svého života. Nahý chlapec prchá z pekla napalmového útoku, bezradné dítě stojí a v pozadí hoři Praha, na ulici najdou zastřeleného chlapce, v nikách ještě drží vzduchovku. Já k výčtu těchto hrůz přidám ještě jednu. Nekončí smrti, aspoň ne jeho vlastni. Devítiletý chlapec z llanspaulky sleduje rudoarmějce, jak vedou zajatou skupinu čtyř set vlasovcú z Hanspaulky na Bořislavku a tam na poli, kde dnes je Sudánská ulice, je postřílí z kulometů. Byly to dny pravoslavných velikonočních svátku. Sedm dni předtím, na katolické velikonoce, útvary Československého sboru ze Sovětského svazu obsadily Žilinu. Pravoslavný kněz v bohoslužbě na vzkříšení vyhlašuje, že Kristus vstal z mrtvých! Pozřel-li v naše kraje, a jistě v další, musel se podivit, proč byl obětován. <n> 49 [pageend51]EVA DR. UCKEROVA: OHLÉDNUTÍ REPORTÁŽNÍ POVÍDKA Když se naposledy ohlížíme za siluetou rodného města, které asi už nikdy neuvidíme, jsou jeho obrysy již rozmazané modrým oparem dálky. Pneumatiky tiše šumí po betonu dálnice a naše tíseň vzrůstá každým kilometrem, o který jsme blíže hraničnímu přechodu do Maďarska. Tam se rozhodne: buď budeme usvědčeni z trestného úmyslu opustit republiku, nebo nám bude štěstí přát - a projedeme. Netrpělivě rozechvěni se zařazujeme do dlouhé fronty aut u poslední benzinové stanice na našem území. Fronta se nepohybuje, další a další auta se řadí na okraji dálnice za námi, až do nedohledna. Vystupujeme, protahujeme těla a zvědavá dcera se jde podívat, kde to vázne. »Co se tam děje ?« »Nepřivezli benzin. Pumpa je zavřená.« »No nazdar! To tady ztvrdneme do večera,« odhaduje muž a dcera jeho pesimismus rozvíjí podotknutím, že tu asi zapustíme kořeny. Slunce plnou silou rozpaluje střechy aut. Lidé začínají rozkládat stolky a židle do mezer mezi vozy. Rozmrzelé děti vřískají, maminky je konejší a přitom se seznamují. Muži otevírají kapoty vozů a kolektivně řeší technické problémy. Všichni si pomalu zvykají na neobvyklou situaci, koneckonců odpoledne je zářivé a jede se na dovolenou. My ale ne. My trneme úzkostí, už se nechceme s nikým seznamovat, přecházíme s místa na místo plni velkého očekávání a snažíme se zastřít svou nervozitu a strach. Po třech hodinách konečně přijíždí cisterna. Její posádka se klidně odebírá do kanceláře benzinové stanice a začíná si vařit kafe. Celé fronty se zmocní činorodé vzrušeni. Jako zázrakem mizí krabice s buchtami, bandasky, stolečky a židle, někteří nedočkavci už nastartovali, ale popíjení kávy a pak složitý a tajuplný obřad plnění tanků trvá déle než hodinu. Konečně jedeme s plnou nádrží v kouzelném letním přítmí dál. Cítíme se najednou nepříjemně stísnění a navždy osamělí ve svém údělu. Pustá silnice tone v šeru, jen v dálce jako bludičky blikají světýlka pohraničních vesniček a nad obzorem visí tmavé noční mraky s růžovými okraji posledních červánků. Dívám se na tu scenerii dojatě, chci si to všechno vzít s sebou, chci si to všechno nadosmrti zapamatovat, je to možná poslední ohlédnutí za mou ubohou, zpustošenou vlastí. Do kužele světla reflektorů vystupuje ze tmy voják se samopalem. Krátkou hlavní nám vymávne oblouk ... tudy! ... a řadí nás za několik ztichlých, jako by mrtvých siluet aut. Jsme u celnice. Dojedu, vypnu motor, rozhlížím se. Tomu prvnímu autu v řadě právě sundali motorový člun se střechy a jako hrůzný film se nám před očima začíná odvíjet ukázka celnické rutiny. Za několik minut se již na betonové plošině před celnicí povalují všechny jejich kufry, kabely, kabelky, balíčky, rádia, knihy. Zavazadla jsou zotvírána a jejich obsah leží teď u nohou jediných pánů, kteří tady vládnou — celníků a policajtů. Zděšeně přihlížíme, jak se zoufalí majitelé snaží kupit všechno zpět do malých hromádek. Zbytečně. Všechno je opět znovu rozházeno a prohledáváno. Teď už víme, co nás čeká. Někdo jako by mi přehodil smyčku kolem krku a pomalu ji přitahoval. V tu chvíli cítím, vím, že není naděje. Už jim dávno telefonovali, ”tak hoši, až tamti lidé přijedou, proberte je jak se patří, je 50 [pageend52]tady totiž jistota, že chtějí zůstat za hranicemi. Rozhodně je dál nepouštějte!” Proč jsem jenom ty zlaté hodinky po dědečkovi nenechala doma? Vždyť i v té vepřové pečeni je mohou najít! A co teprve západoněmecké marky, ukryté v reflektorech! Už to nebude dlouho trvat a objeví všechna ta ’’nedostupná místa”, naše naivní skrýše - všechny je najdou - a už slyším, jak říkají: ”Tak, vážení, na co budete tohle všechno potřebovat při dvoutýdenní rekreaci v Jugoslávii?” A pak budou se vševědoucím úsměškem rozprostírat po betonu jeden svetr po druhém, podzimní boty, teplé ponožky. "Kam jste to vlastně chtěli jet? Kam jste doopravdy chtěli jet ? ” A tak jdeme a telefony a "vy dva už spolu nemluvte, ty sem a ty tamhle! Kolipak je tobě let, děvce? Teprve třináct? Ty půjdešs námi ... tak pohyb, pohyb, vážení.... ” A děvce se za mnou naposledy ohlédne, než jí něčí ruce vtáhnou za dveře. Celník dokončil kontrolu dokladů u předchozího auta a teď se rozvážným krokem blíží k nám. Srdce mi tluče v krku, dcera na zadním sedadle mi horce dýchá na týl. Muž hledí kamsi do dálky. Teď už opravdu nemůžeme nikam, ani vpřed ani zpátky, už jsme v tom mlýnu všichni a taky každý sám ve svém vlastním... »Dobrý večer. Celní kontrola. Předložte prosím své doklady!« Třesoucíma rukama zápasím se zipem své kabelky. »T-t-tady, prosím,« otevřeným oknem mu je podávám. »Kam máte namířeno?,« ptá se skoro přátelsky a rozkládá naše papíry po bedýnce, zavěšené na krku. »D-d-do Jugolávie,« nemohu ze sebe vypravit, ale nakonec se mi to podaří. Nekonečně dlouho se prohrabuje v zelených papírcích našich cestovních doložek, a pak zpytavě pozvedne světlemodré oči pod dlouhými, černými řasami. »A co do Itálie, tam nejedete?« »N-n-ne, to snad a-a-až příště,« koktám a vím, že tohle byl můj poslední žertík. Všechna ’’příště” se před námi navždy zavírají. »Kolik peněz vezete?« V hlase už není docela nic přátelského a jeho ruka sahá po mé modré kabelce - pár fotografií, ušmudlané papírky s předpisy na český chleba a vánoční perníčky, pár starých účtů, zbytek českých peněz. Pečlivě je přepočítává, ano, je to v pořádku. Jen se hrabej v kabelce jak chceš, třeba si ji i rozpárej, jen nechtěj vidět vepřovou ... myslím si a cítím, jak mi dítě prodýcha- lo halenku na zádech do mokra. Celník konečně rozmáchle orazítkuje doklady, jeden díl každé cestovní doložky si odtrhne a ostatní nám vrací i s modrou kabelkou, salutuje a pomalu jde k dalšímu autu. Před námi vznikla mezera, někomu se asi podařilo projet bez prohlídky. Tím hůř pro nás, budeme na řadě. Nedobrovolní herci na plošině přivazují člun opět na střechu, pro ně to skončilo, nám to za chvíli začne. »Tak vy přece jenom jedete do Itálie?« Všichni jsme sebou trhli, když se celník opět naklonil do okýnka. Nemám už 51 [pageend53]co odpovědět. Takový je tedy konec naší cesty. »Zařadili jste se přeci do fronty na Itálii,« vysvětluje a rozmáchle ukazuje na vedlejší pruh silnice, který osvětlenou plošinu míjí mírným obloukem a za otevřenými závorami mizí v temnotách. »Vyjeďte si tady bokem,« a jde. Tam mám jet? Tam mohu jet? To přece není možné, to musí být nějaká léčka. A co je to vlastně v tom tmavém domku u závor? Zkusmo šlápnu na spojku a zmateně řadím zpátečku, oči upjaté k tomu tichému domku. Jen jako ve snu vnímám, jak mužova ruka ten přehmat napraví, řadí jedničku a motor začíná burácet — zapomněla jsem na spojku. . . Klid, nějak to přece musí jít... Nohy mám jako ze slámy. Kouknu na muže a zdá se mi, že jeho oči říkají ... ”jeď, tak už přece probůh jeď...” a tak jedu. Tmavý domek zůstává stále tmavý, nikde žádné pobíhání, nikdo nás nevolá zpět, závora zůstává otevřená, míjíme ji předními, teď i zadními koly, noční tma za ní nás do sebe vlídně přijímá a my šiji přes sebe vděčně převlékáme ... až do první maďarské vesnice. Pořád na tu jedničku. K volantu sedá nyní muž, je to jezdec dlouhých tratí, klidný, zkušený řidič. Ještě stále nevěříme naší první, tak snadné etapě útěku. Vzrušeně si začínáme sdělovat, co si kdo z nás myslel a co cítil. Je noc, motor jednotvárně brouká, dcera konečně usíná s nohama opřenýma o strop, a Maďarsko se jako neurčitá přímka ubírá kolem nás dozadu. I já přivírám oči a tu přicházejí zpět nedávno prožité události ..... .. i s dneškem se slévají v jednolitý celek úžasu, bezmocného vzteku a strachu. Jednoho rána nalézám na svém pracovním stole jen tak pohozenou žádost o povolení rekreační cesty do Jugoslávie, kterou jsem před šesti týdny poslala našemu Zvláštnímu oddělení k vyjádření. Formulář je celý roztřepaný, jak si ho soudruzi podávali z ruky do ruky při svém rokování. Je bez obálky, bez podpisu, bez vyjádření kladného a taky bez vyjádření záporného. Paničku z tohoto opravdu "Zvláštního oddělení” neznám, nikdy jsem ji neviděla, ani ona mne, ale dovedu šiji živě představit: hlavu od Diora z Vinohrad, kalhotový kostýmek z terylenu, tuzexová halenka. Decentní ladění barev, aby šly dobře k tučnému obličeji, v němž už bývalá vulgarita mizí pod nánosem důležitosti. Zasloužilá a Vysloužilá komunistka. Jen nerada mi do telefonu musí vysvětlit, že nejde o omyl; kladné vyřízení mi dát nemohou, protože můj syn loni nezákonně opustil republiku a zdržuje se nyní na Západě. Jako důvod záporného vyjádření mi to ale taky nemohou napsat ... »Ano, paní, právě proto, že to není nikde uzákoněno a my nejsme tím pádem kompetentní ... nežijete tady přece jeden den, a tak byste, paní, mohla vědět ... « .... mohla bych vědět, že s mými cestami kamkoliv je jednou provždy konec a že jsem byla — přece zcela logicky — vyškrtnuta ze seznamu těch, kteří ještě mohou prosit. »A jak ještě vůbec můžete být tak drzá, paní .... paní .... a promiňte, my tady máme tolik důležitějších úkolů, tak si laskavě sama zhodnoďte své postavení.« Své postavení jsem si už zhodnotila. Dosavadní vývoj, naděje, výhledy do budoucna, skutečnost, s kterou nikdo nepohne, to je bilance, která je už dávno podtrhnutá. A kdo jednou podtrhl, začal být tím podtržením vzdalován od všech současných dějů a lidí, a už jen se zamčenými kufry čeká ve vyklizeném bytě na nočního taxíka. Ale co teď dál s tou nevyřízenou žádostí? Nechci prostát celý zbytek života s kabátem přes ruku u dveří vyklizeného bytu a dívat se jen smutně na to, jak i z dcery budou "Zvláštní oddělení” vytvářet socialistického člověka. Jen tak cvičně vtisknu do prázdné kolonky žádosti bezcenné razítko našeho střediska. Je veliké a dostatečně honosné. Večer si s dcerou hrajeme hru na "Poslední naději” a nacvičujeme podpis kohokoliv. Na zažloutlé žádosti pak podpis vypadá skoro věrohodně. Už se kloní k ránu, a já ještě stále 52 [pageend54]v mátožném světle slabé žárovky upřeně hledím na to naše dílo, které jako spadlý list leží vyzývavě na stolku. Přemýšlím. To bych ale přece nikdy nemohla udělat, abych tohleto předložila naší bdělé policii k uvěření. Stačí jeden telefonní dotaz a ještě tentýž den skončí i ta pomyslná svoboda, kterou máme. Obě. Vstanu, nalejú si kohák a jdu k otevřenému oknu. Na obloze září hvězdy - hledím do toho nabádavého nekonečna - tam někam se vrací zpět zlatavý odlesk mého nočního koháku, led v něm taje a průsvitně víří, a už vůbec není jasné, co vlastně možné je a co není. Od chvíle, kdy jsem ’’spadlý list” odevzdala naší bdělé policii k prověření, žila jsem jako pod skleněným zvonem. Z celého světa doléhalo ke mně už jenom zvonění telefonů, otevírání dveří, hlasy a dupot po schodech nahoru ... a už se stavím ke dveřím, to všechno teď hned, nebo za chvíli, bude platit mně. Pak půjdu dolů s vámi, soudruzi policajti, půjdu s vámi a budu vám říkat ”soudruzi”. První den, druhý, desátý. Za tři týdny už od stolu nevstávám, když se dole otevřou dveře, a dokonce jsou chvíle, kdy na celou věc už nemyslím jinak, než že i tam mají stejně zmatený pořádek, jako všude, a že s tím budu muset udělat něco sama. »Soudružko,« říká mi téměř dospělý mladíček v nažehlené uniformě, »sou- družko, vy máte syna v zahraničí, a jak vidím, není tam tak dlouho, a tak já nevím ...«, odmlčí se významně a jeho pátravé oči na mě vzhlédnou od papírů, » ... a tak já nevím, jestli vám to můžeme povolit... Kdybyste tam třeba taky zůstala, tak přijdu o místo, víte to?« Nepřijdeš, říkám mu v duchu, ty už si to nějak tady zařídíš, jako si to teď zaři- zuju já a vytahuji z kabelky připravenou obálku. Jakoby nic mu ji pomalu vsouvám do těch papírů. » .... víte to?«, ptá se znovu, pozvedne obočí a shrne papíry i s obálkou, jako by šijí ani nevšiml. »Tak co, chcete tam zůstat nebo ne?«, zeptá se, když už jsem u dveří. Otočím se tváří k té otázce, kterou jsem tisíckrát slyšela ve svých představách a na kterou jsem nikdy nedokázala ani v těch představách věrohodně odpovědět. Ani teď to nedokážu, a mumlám cosi zmateného, opírajíc se o dveře. Jak by mohla tato postarší paní myslet na emigraci. Ten její synáček někde v lágru pro utečence je tak právě rád, když se dokáže postarat sám o sebe. »... tak podívejte, já si to ještě prověřím a zastavte se tady ve čtvrtek, uvidíme, co se dá dělat.« Audience končí a já za dveřmi lapám po dechu. Dala jsem do obálky dost, aby prověrka dopadla kladně? Dcera doma na mne napjatě čeká. Když vidi můj obličej, neptá se už na nic a začne vytahovat krabice, do kterých již tři měsíce chystáme věci na cestu. Společně skládáme všechno do plátěných vaků, které jsme za tím účelem ušily ... šaty, tepláky, ručníky, kapesníky, prádlo... »A prosím tě, mami, jak chceš vysvětlit, k čemu budeme potřebovat u moře teplé ponožky?« .... Troje povlaky do spacích pytlů, několik knih, které máme rádi. Saky se nadouvají, ještě toho tolik leží na podlaze... »Ty, poslouchej, četla jsi už tohle?«, ptá se muž, který nás zastihl v plné likvidační práci. Přistrkuje mi noviny, složené do ušmudlaného čtverečku. Nemusím dlouho hledat. Hned nahoře je malý článeček o novém opatření naší vlády, kterým se ’’zvýhodňuje a zjednodušuje” pobyt našich občanů v Jugoslávii. Každý turista, počínaje čtvrtkem, obdrží do pasu na hranicích razítko, kterým se platný pas stane platným cestovním dokladem i v Jugoslávii. Nerozumím tomu a čtu pořád dokola, až mi to začne docházet a už vím, proč mám přijít ve čtvrtek, proč žádné obavy, že bychom zůstali v cizině. Nebude kde. Do Rakouska nás s takovým pasem už nepustí.... Máme vůbec jet? Má to smysl? Stojím uprostřed spouště v bytě, z podlahy na mě výsměšně probleskují roztrhané listy rodinné kroniky a říkám si resignovaně stále dokola, že to snad nemůže být pravda, že to je jen zlý sen, 53 [pageend55]to snad ... Pak se ohlédnu po dceři, jak to nese a co dělá. Sedí na zemi a k našim cestovním vakům přišívá popruhy na záda. Opodál se povalují tři stará plavací kola. Konečně jsem na řadě. Vcházím a úpěnlivě hledám tu chlapeckou tvář, kterou jsem si zapamatovala jen matně. Není tam. »Prosím vás, kde je ten soudruh poručík. který tu měl službu v úterý?« »Ten tu dnes vůbec nebude...« Ploužím se ze dveří ven, dlouhou chodbou .... venku na mě čekají - v záběru skrytých kamer - již dávno ti moji dva. a auto, které jsme v noci naložili plátěnými vaky s popruhy. Do očí se mi derou slzy. Je mi nás všech strašně, nekonečně lito. »Dobrý den! Tak jste si přišla pro tu doložku?« »Dobrý den. to jste vy? Řekli mi, že tu dnes vůbec nebudete...«, mluvím s ním jako se známým, vzal úplatek a tak jsme spolu svázáni špinavým a dvousečným poutem. »Mám dnes službu jinde. Doložku jste si vyzvedla?« »Ne — když jste tam nebyl...?« »Na to tam přece nemusím být. Pojďte, ať nemusíte znovu stát ve frontě. Kolik jste si tu odstála?« »Tři hodiny.« »No, to je v létě normální, všichni si zařizujete své cestovní doklady až na poslední chvíli.« Otevřel dveře, ze kterých jsem před chvilkou vyšla, a mladicky pružnou paží mě vstrčil dovnitř. »Ty, Franto, tady ta pani má připravené papíry do Jugoslávie, dej ji to, prosím tě, ať nemusí ještě jednou čekat v té frontě...« Dveře za ním zapadly. Franta zavzdychá, loupne po mne okem, a já skromně, skromňoučce stojím před pultem a nemohu odtrhnout oči od prostinkého děje: Franta se tlustými prstíky chvíli přehrabuje v ocelové kartotéce. plné zelených lístečku. Dva z nich vybírá, ty dvě naše jednosměrné ’’jízdenky", klade je na stůl, funí a hledá kolem sebe razítko ... ano, tohleto to bude ... sevře jeho rukojeť a BUM BUM — bodře se na mě usměje a přistrčí mi pasy přes stul. Cosi mě vytrhlo z polospánku. Vylekanýma očima prohledávám okolí. Linka maďarské krajiny stále stejně dělí výhled do tmavého obzoru, dcera s nohama na stropě klidně pochrupuje, jen muž polohlasně kleje a trhá si žvýkačku, přilepenou na zubech. »Nebylo by tam ještě trochu kávy?« Bylo. Ještě teplou ji nalévám do již několikrát použitých kalíšků. Dáme si k ní cigaretu, poslední dnešní, první zítřejší. Chutná jako ztuchlá sláma. Maďarský pohraničník se sám trochu polekal, když se ve světle jeho hledáčku zableskly za zadním okénkem podivně poskládané lidské údy. »Aha, to je vaše dítě, spí, aha ...« »Mám ji vzbudit?«, gestikuluji maďarsky a on zaváhá, znovu nesměle zasvítí a pečlivě si prohlédne prsty levé nohy, přitisknuté ke sklu. Snad si je i počítá, ale je jich všech pět. Nemusíme ji tedy budit. 54 [pageend56]Ranní svítání vykreslilo na obloze stáda dramatických mraků, a všechny jako by pospíchaly s námi kupředu, k bílé budově jugoslávské celnice. Závora je otevřená, vojáci v rozkasaných košilích zívají, mávají rukama a nechtějí vidět naše pasy. Ale my potřebujeme mít doklady v naprostém pořádku, donutíme je zalistovat skromně využitými stránkami a s napětím sledujeme, jestli je zaujmou červená razítka, naše nomen omen přes první dvě stránky. Vidí je poprvé, volají jeden druhého, smějí se, brebentí, pasy nám pak vracejí s úsměvem, který nás lituje. Ale my jsme šťastni. Když se smějí tihleti, budou se možná smát i další, a pak už nás nikdo nebude muset litovat... Máváme jim na rozloučenou a oni nám salutují bez čepic, jen tak k vlasům, které jim cuchá zvedající se vítr. Dívám se za nimi, dokud celnice nezmizí za zatáčkou. »Teď, teď,« šeptám vzrušeně. V mžiku zastavujeme, vyskakujeme z auta a nastává symfonie dokonalé spolupráce: »Šroubovák! Sem posviť, sem ... kombinačky! Na, podrž to takhle, potáhni mi to bliž!« A už se klubou na světlo baterky stočené a poskládané modré bankovky. Strkám je do kapsy. Pak znovu šroubovák, světlo - a už zase jedeme... »Co — co to je?«, zvedá se dcera ze svého krátkého lože a všichni užasle shlížíme do údolí pod námi, kde jako velkoměsto září rakouská celnice, plná ruchu. Tak tady budeme těžko někoho podplácet nebo přemlouvat, aby nás pustil dál - je nám rázem jasné a já jen smutně tisknu ty cizí bankovky v kapse, zatímco nás beznadějná jednosměrka sváží dolů do údolí. Jugoslávec se probírá lhostejně stránkami našich pasů, i na razítcích utkvělo jeho oko na malou, bezdechou vteřinku. »Jeďte!« My jedeme - a pak už stojíme před posledními závorami naší pouti. » ... ano, ale bez viza nemůžete dál,« praví mladý Rakušánek, poctivý celnický učeň. Tomu se to velí. Až padne, půjde domů, tam, za ty závory. Kdyby jenom věděl, co nám provedl, když nás zařadil zpět do fronty těch, kteří čekají na odbavení do Jugolávie ... hlava mi cukne dozadu, když další poctivec vtiskne do našich pasů razítko, kreré nám navždy zavřelo brány k domovu - přechod hranic z Rakouska do Jugoslávie! Kalným ránem uháníme do Záhřebu pro vízum. My, dosud neuprchlí uprchlíci. Přesně v osm hodin odemyká přísně vyhlížející paní branku od zahrady rakouské ambasády. Stojí před ní už taková fronta, jako před benzinovou pumpou. Někteří stojí hrdě a hledí kolem sebe nebojácně, jiní se skrývají za plotem, obrostlým květinami, před kamerami, na které jsme si zvykli. Nikdo nechce zůstat v Rakousku, všichni žádají jen o transit. Až do poslední chvíle budou lhát a přetvařovat se, bojí se fízlů, všude vždycky nějací byli, i tady musí být... »Tsss,« usykne si semetrika nechápavě a začne rozdávat formuláře žádostí o víza. S mnoha jsme se už rozloučili - »zlomte vaz!« —, nová vlna žadatelů se vevalila do už tak dost nacpané čekárny, a naše jména nikdo nevolá. » ... paní, prosím vás, co je s našimi pasy?«, hulákám přes hlavy čekajících. »Pro vás nic nemám. Pan konsul už nemůže přijímat pasy s razítky...« a pro- strkuje ty útlé zelené knížečky ven šikmou škvírou mezi tlustými skly. Uskočím, jako by mi podávala hada. Lidé ve frontě strnou, nikdo nic nenamítá, že jsem předběhla, je tu najednou ticho jako v hrobě a v tom tichu musím vysvětlit, že viza prostě mít musíme, že zpět domů už nemůžeme.... Paní vstane a odvede si mě do své úřadovny za tlusté obložené dveře. Tam musím s pravdou ven: »Chceme emigrovat a teď nám už ani nic jiného nezbývá, máme v pasech razítka rakouské celnice.« »A proč jste to teda neřekli tomu celníkovi?«, řve na mě dáma jako husarský důstojník a láme rukama. »A to jsme mohli?« Vytřeští na mne oči. Něco tak pitomého ještě neslyšela. »Aby ne, když jste tam byli, proč byste nemohli? ... Ven, ven!« řve dáma až sípá, »a přijďte si ve dvanáct hodin. Uvidíme, co se dá dělat.« 55 [pageend57]Svalnatou tvrdou paži mě vystrkala až hodně daleko za kožené dveře. Davy v čekárně se přede mnou rozestoupily jako před pohřebním vozem — na konci té uličky vidím ty své dva. Jsou bledí a civí na mě jako na ducha. »Proboha, co se tam dělo?«, ptají se jedněmi ústy nejen za sebe, ale i za celou čekárnu, ve které se moje ulička ještě ne- zacelila. »Co by se dělo? Máme přijít ve dvanáct.« »Mami, ona tam tak řvala, já jsem si myslela, že už tě nikdy neuvidím,« vine se ke mně dcera a zatíná mi prsty do sukně. V malé restauraci pod ambasádou si dáme kávu a pizzu a díváme se, jak dva mladí Jugoslávci vytáhli před dúm cirkulárku a začínají řezat polena do krbu. Cirkulárka sviští a vyje, auta se vyhýbají hromadě pilin, ale málo platné, slábnoucí pilinové pruhy mizí až daleko v ulicích. Vůně dřeva přehlušila pizzu i kávu, dýcháme dřevo. Ó Bože, jaký to klid! Je dvanáct hodin. Dcera v první řadě u jeviště za tlustým sklem, a my hned za ní - pozorujeme ten prostinký děj: dáma- husar houpavě a s pečlivým přitištěním otiskuje do našich pasů veliká obdélníková razítka ’’transit přes Rakousko povolen”. Přidrží stránky než čerstvá razítka oschnou a pak je pomalu a pečlivě přivře, prostrčí pasy škvírou a v očích se jí zableskne veselá jiskřička. »Good luck, good luck!« A my se vrháme k autu, motor poslušně nastartuje, pneumatiky zasviští a ani se už nestačíme ohlédnout za městem, které již také možná nikdy neuvidíme. Čekejte, přátelé, už jedeme za vámi! aino PŘEMEK KOCIÁN: POZDRAV Z TIŠIN Do jitra síťka pavučiny svítí smutnýma kapkama jež v slunci duhou pinkalinek vyplakal život nad náma. A jeřabiny, rudé hrozny, omývá rosa po tvářích, omývá štěstí čtyjetýlku, ne však dědičný hřích. Jde ranní slunce po obloze, jak kočár paní hraběnky, které páže dodalo růže a mému srdci pomněnky. Jsou živé modré, jako pramen, potůček z lesní studánky, jenž přines mi laskavý lístek z hlubokých tišin od mamky. POCHOD KVĚTIN Lámu si modřínovou vůni, hladím knoflíky heřmánku, sedí ušité na mundůru, jak švícko na svém verpánku. Pivoňky rozdávají krásu za plotem u cesty, jsou hvězdičkami z Barrandova — jsou sličné nevěsty. Kosatce tasí svoje meče, snad bohatýrů před léty, kopretiny lemují louky, jak u košile manžety. Srdíčka visí na oblouku, pidimužíků rajčata, a astry běží po záhonu jak rozpustilá kůzlata. 56 [pageend58]ROZHLÁSEK JÁRY MECÚ (Psaný bez ubrousku na ubrus v putyce) Blbů je všude dostatek lotrů je jako smetí. Lump nalevo, blb napravo, uprostřed někdo třetí. Z těch třetích někdy zpiju se. Každý věk o nich hlásá: Žaludek, střeva, lhostejnost, mlčící hrouda masa! Lotříci s blby činí se a bouří proti všemu za svoji činnost lotrovskou vděčí jen lhostejnému. Za co jste všichni padali, složili v bitvách kosti? Lhostejní nám tu zůstali na výsměch statečnosti! Jaký div? Někdy zpiju se. Nic nedbám, jak čas letí. I v šenku na mne šklebí se 57 [pageend59]58 [pageend60]VRATISLAV ZBUZEK: ČEŠI V HIMALÁJÍCH (Dokončení reportáže z minulého čísla) VÝSTUP DO ÚDOLÍ ŘEKY NANGPO TSANGPO Nad naším cílem byla vesnička Thame s budhistickým klášterem, položená ve výšce 3800 až 3900 metrů. Když jsme tam po dlouhém celodenním pochodu dorazili, spadla na náš tábor nepříjemná mlha, vítr fučel, zkrátka bylo „vlezlo”. V noci jsme naměřili ve stanu teplotu minus 5 stupňů Celsia (venku bylo kolem -10°C). Téhož večera jsme se dozvěděli, že asi 2000 metrů výškového rozdílu nad námi, ve velehorském průsmyku, se odehrává drama. Výprava horolezců, zvaná „20 000 feet”, organisovaná stejnou kalifornskou organisací, jako ta naše, tam zlézala vrcholky a sedla ve výši 20 000 stop, čili kolem 6000 metrů (tedy výprava stupně „D”). Stali se hříčkou náhlých změn himalájského počasí; prudký pokles teploty způsobil, že sníh se měnil v těchto polohách v led, po němž se obtížněji postupuje, zvláště při —20 až —30°C. Většině členů jejich výpravy se podařilo přejít průsmyk Teši Lapcha a sestoupit níže až k našemu táboru i za cenu toho, že nahoře nechali všechno vybavení (stany, zásoby potravy a výbavu kuchyně), dokonce i všichni Šerpové sestoupili do nižších poloh, zanechavše tam nahoře 4 členy výpravy včetně lékaře. Tedy povážlivá situace. Tito čtyři „zamrzlí”, jak jsme se dověděli později, utrpěli vážné omrzliny a museli se ubytovat v jednom stanu přes noc, vyčkávajíce záchranné akce zbytku výpravy a Serpů z vesnice, v níž jsme tábořili. Během 48 hodin byli tito „zamrzli" přivedeni dolů a prý se z toho úspěšně zotavili. To jen tak pro ilustraci Himalájí, ale ostatně všech velehor. Je to risiko horolezectví. Ve sportu člověk musí vyhrávat nad soupeřem. A horolezec mívá dva protivníky: soupeřem mu jsou všemocné hory a k tomu ještě musí umět vyhrávat nad sebou samým, i když už stěží lapá po vzduchu. VÝSTUP ÚDOLÍM, VEDOUCÍM PODLE LEDOVCE NGOZUMPA (údolím řeky DUDH KOSI) Z Thame (3780 m) jsme museli zdánlivě paradoxně sestoupit po stejném svahu údolí Nangpo Tsangpo do nižších poloh (kolem 3500 m), abychom nabrali správný směr do dalšího velehorského údolí ledovce Ngozumpa. Pro vysvětlení: ono se tam jinak nelze dostat, pokud by jeden nechtěl přelézat téměř šestitisícové vrcholky, které ta dvě údolí od sebe oddělují. Po několikadenním pochodu naše výprava začala stoupat podle morény ledovce Ngozumpa k sérii několika zamrzlých jezer do výšek kolem 4800 metru. Bylo to součástí naší výškové aklimati- sace. Tyto dny pochodů přinesly řadu úžasných pohledů na himalájské velikány: kolem nás se tyčily štíty velehor Tham- serku (6608 m), Kangtega (6625 ml a v dálce se začal rýsovat hrozivý či překrásný „zub” velikána Ama Dablam (6850 m). - Název Ama Dablam znamená v šerpské řeči „matčinu klenotničku”, což se vztahuje k Mt. Everestu - matce hor a jejích dětí. Everest je v šerpské a tibetské řeči nazýván „Čomolugma”, znamená „Bohyně Větrů”. A v nepálštině je Everest nazýván „Sagarmatha”, což znamená „Pěna Oceánů”. Chcete-li konečně znát i původ slova Mt. Everest, tedy tento nejvyšší vrcholek světa býval původně nazýván „vrcholkem XV", než byl v roce 1852 uznán nejvyšším na světě a pojmenován po hlavním britském geodetovi Siru George Everestovi. A o tom byly spory, protahující se až do našeho století, jak víme sami od autentických svědků a 59 [pageend61]účastníků výpravy na čínskou velehoru Mynia Koňka v letech třicátých (z newyorského Explorers Clubu) — tedy nebylo zcela jasno z důvodů neprobádanos- ti čínských velehor, zda Mynia Koňka nepfetrumfuje svou výškou Everest. Ukázalo se však, že se Angličané už dávno nemýlili a Mt. Everest tak zůstal na věky nejvyšší horou světa i v čítankách. Tyto významové extempore jsem uvedl proto, že v době, kdy jsme stoupali údolím Ngozumpa, už jsme byli všichni dychtiví shlédnout nejen „klenotničku matky hor” (Ama Dablam), nýbrž i samotnou matku hor v plné kráse. Ale od toho nás - nedočkavce - dělilo ještě mnoho mil. Postupovali jsme dále podle morény a ledovce Ngozumpa, podél série jezer, a po několik dnů stavěli navečer tábory v této ledové přírodě. Předtavte si, že na jednom z těchto polozamrzlých jezer seděly dvě kachny (ve výšce 4800 m!). Asi se sem uchýlily do bezpečí před himalájskými orly, kteří krouží nad údolími nižších poloh. Konečně jsme dorazili k místu zvanému Gokyo, kde stojí jen pár kamenných chýší, obývaných Šerpy. Čert ví, jak tady ti lidé mohou žít, ale žijí. Po přenocování v Gokyo nás čekal perný den: V jeho prvé půli byl plánován výstup až k pátému jezeru (5100 m), abychom shlédli v dálce na jihovýchod čtvrtý nejvyšší vrcholek světa - Makalu (8475 m n.m.). (Nevzpomínáte si snad na dvě československé horolezecké expedice na Makalu ? ) V druhé polovině dne jsme měli ujit další nule, abychom dosáhli našeho dalšího tábořiště na druhé straně ledovce, podle něhož jsme postupovali tímto »údolím«. (Celkově tedy spočívala dávka tohoto dne asi v 10 mílích ve výškách 4800 až 5100 m.) Kulminací pochodu v tomto údolí Ngozumpa bylo nejen shlédnout Makalu, nýbrž i devátý nejvyšší vrcholek světa - Cho Oyu (8153 m). Mimochodem: Ten »fantastický blázen všech nejlepších horolezců světa« - Reinhold Messner — tam právě zlézal svým způsobem vrcholek Cho Oyu. Nedávno se rozhodl, že zdolá bez kyslíku a sám všech 10 nejvyšších vrcholků Himalájí, tedy stejným způsobem, jakým zlezl Mt. Everest. Své rozhodnutí teď právě plnil. Nevím, jestli my, kterým by se nikdy nic takového nepodařilo, máme právo ho nazývat bláznem. To je výkon, který by si zasloužil deseti zlatých olympijských medailí! Naše výprava se dostala až téměř pod úpatí Cho Oyu, ale já nebyl s ní. Toho dne mě najednou ztěžkly nohy a cítil jsem, že na mě přichází prvá větší kříse. Kašlal jsem po každém druhém kroku, cítil jsem se vysílen. A se mnou několik dalších členů výpravy. Jediné řešení bylo: vrátit se zpět do tábora u Gokyo, neboť jsme si uvědomovali, že téhož dne odpoledne nás čeká ještě řada mil sestupu po moréně ledovce Ngozumpa do místa dalšího tábora. Vlasta zůstala se mnou, ačkoliv jí toho dne bylo dobře a mohla by postupovat s výpravou, ale já prý vypadal tak mizerně, že se rozhodla zůstat se mnou nejen jako manželka, nýbrž jako horolezec s horolezcem, když jeden z nich je v troublu. Odpoledne jsem se potácel po moréně ledovce Ngozumpa k dalšímu místu tábora jako ve snách. Pamatuji si jen, že za mnou šli Vlasta, vůdce výpravy Hugh Swift, který mi později vzal můj ruksak, a Sirdar Kanča. Když jsme opožděně dorazili do již postaveného tábora u Thare, ani jsem nevečeřel, padl jsem do stanu a okamžitě spal. Druhého dne jsem se jako zázrakem cítil zase fit a schopen pokračovat v dalším pochodu s expedicí. Pokládám to skutečně za malý himalájský zázrak. Dalšího dne, byv naládován antibiotiky, se mi šlo výborně. Sestupovali jsme po opačné straně ledovce Ngozumpa, abychom se mohli napojit na následné vzestupné »údolí«, vedoucí k našemu cíli - na údolí everestské. Na této cestě došlo k dvěma „osobním tragediím” dvou členů výpravy. Lane Montasano (50) už několik předešlých dnů bojoval s bronchitídou. Při zastávce v místě, kde jsme obědvali, ho doktor výpravy Martin Fosburg důkladně vyšetřil a proposlouchal fonendo- 60 [pageend62]Šerpové, lidé, bez nichž se žádná himalájská výprava neobejde. Uprostřed sirdar Kanča — ten zná své Himaláje. skopem a zjistil náběh na angínu pectoris. Nařídil ihned podávání kyslíku z bomby a další léky, neboť Lane byl ve velmi zbědované kondici. Jeho cesta Himalájemi skončila. Bylo rozhodnuto, že musí co nejrychleji sestoupit do údolí až do Lukly a být převezen letecky do Kathmandu na zotavení. Téhož dne opustil naši výpravu také Marcus Cohn (40). Nějak to nesnášel psychicky, ačkoliv o jeho fyzické připravenosti nebylo nejmenší pochyby. Marcus se rozhodl najednou jít s Janem dolů k Lukle. Také jeho Himaláje skončily. Druhého rána jsme se v našem táboře u Phortse rozloučili s Lanem a Marcusem, kteří - doprovázeni naším vůdcem Hu- l>hem Swiftem a jednou Šerpaní, se vydali na návrat přes Namche Bazaar do Lukly, kam dorazili za několik dní. Hugh se s nimi rozloučil v Namche, když viděl, že Lanův zdravotní stav se sestupem do údolí značně zlepšil, a pustil se znova nahoru, aby dohnal naši výpravu, která mezitím postupovala k everestskému údolí. Hugh byl v ohromné formě a byl znalým a obětavým vůdcem výpravy. KONEČNÉ NA POHYBU K MONT EVERESTU Poslední třetina našeho utkání s Himalájemi pro nás začala traversováním jižního svahu hory Taboche ve »vlídných výškách« kolem 3900 metrů, na které už jsme byli aklimatisováni. Další tábor jsme rozložili ve vesnici Pangboche, z níž se nabízí nádherný pohled z blízka na jižní stěny velikánu Ama Dablam. Budhistický klášter v Pangboche má svou raritu, totiž »prý jediný pravý« skalp a kostru ruky pověstného himalájského sněžného muže Yettiho. Jak vidět, senzace existují všude po světě. Ale protože nevěřím na duchy, mně ten Yettiho skalp připomínal pěšinku Vlasty Buriana ve filmu »Ducháček to zařídí«. Z Pangboche nás čekal dlouhý pochod 61 [pageend63]na další tábořiště ve vesnici Dingboche. Ušli jsme toho dne asi 7 mil (11 km) až do výšek kolem 4350 m — a to už člověk cítí v nohách. Dingboche leží v jednom z vedlejších údolí na cestě k Mt. Everestu uprostřed překrásné velehorské scenérie. Posuďte sami: Západ slunce barvil rudo- oranžově vrcholky třetí nejvyšší hory světa Lhotse (8501 m) a sousedního vrcholku velikána Lhotse Šar (8385 m), směrem od nás na severovýchod. Východně se zdvíhal vrcholek hory Island Peak (6189 m) a zcela na východ v dálce asi 20 km se tyčila Makalu (8475 m). Defilé tohoto úchvatného panorama uzavírala jihovýchodním směrem hora Baruntse (7220 m). Nemusím nikoho přesvědčovat, že na takové chvíle člověk nezapomíná. Kde bychom se byli kdy nadáli, že tuto velehorskou pohádku spatříme. Snili jsme o tom, a tím úchvatnější byl pro nás hřejivý pocit, že ten sen opravdu prožíváme. A toto teplo v duši nás asi také hřálo v následující mrazivé noci pod stany v Dingboche. Noční teplota poklesla na — 10°C. Jestliže pochod do Dingboche byl namáhavý, další den pohybu z Dingboche do místa, zvaného Lobuche, byl ještě tvrdší. Postoupili jsme jen asi 13 km do výšky 4900 metrů. (Je to nadmořská výška okraje mexické sopky Popocatepetl.) Všichni jsme si uvědomili, že naše výprava se blíží k finále dvacetidenního pochodu Himalájemi. Několik členů výpravy se začalo trousit vzadu, bojujíce se svou momentální vysokohorskou krisí. Důvody byly různé: vysokohorská nemoc, bronchitídy a zažívací potíže byly nejčastějšími. Ohlížel jsem se dozadu po Vlastě, viděl jsem, že je mezi těmi, kteří procházeli svou krisí. Několikrát po cestě zvracela a v místě, kde jsme obědvali (u Dughly), se ani nedotkla jídla. Neustále kašlala následkem silné bronchitídy a uvědomovali jsme si, že ji tento handicap postihl právě teď, když se blížíme k vyvrcholení cesty, k Mt. Everestu. Při pokračování pochodu jsem se držel stále s ní na konci výpravy, doprovázeni Sirdarem Kančou, s nímž jsme se střídali v nošení Vlastina ruksaku. Vystupovali jsme krokem s mnoha odpočíváními do ostrého svahu na náhorní plošinu, vedoucí k Lobuche. Po cestě jsme míjeli hřbitov Šerpů, kteří zahynuli při expedicích na Mt. Everest — tedy k tomu všemu nepříliš povzbudivé místo. Po mnoha hodinách trmácení se Vlastě podařilo dosáhnout našeho tábora, postaveného již v Lobuche. Dokázala to! Tam dr. Martin Fosburg okamžitě naordinoval antibiotika a Vlasta se zachumlala do spacího pytle. Nosil jsem jí do stanu horký čaj s mlékem jaků, který alespoň trochu mírnil její dráždivou bronchitídu. Martin Frosburg byl v dvojím ohni; léčil několik členů výpravy, které dnes postihly himalájské neduhy, a přitom byl toho dne nemocen sám. Život doktora himalájské výpravy bývá někdy tvrdý. Večer, právě, když jsme večeřeli ve velkém stanu, dorazil náš vůdce Hugh Swift. Dohnal jedno- až dvoudenní náskok naší výpravy a byl opět s námi. Hugh byl chlapík! 9. prosince 1982 jsme lezli ze stanu do mrazivého rána asi v půl šesté. Nadešel den, za kterým jsme sem všichni přijeli. Dnes máme před sebou dlouhou cestu — podél ledovce Khumbu do místa Gorak Shep, známého všem horolezcům světa. V severním cípu této několikamílové náhorní planiny bývají stavěny základní tábory většiny horolezeckých výprav, pokoušejících se o dobytí Mt. Everestu. A z Gorak Shep se naše výprava pokusí vylézt na malý vrcholek Kala Patar (Černá Skála), který je prodloužením jižního žebra velikána Pumori, a odtud se zahledět zblízka do tváře Mt. Everestu. Než naše výprava dorazila do tohoto finále, měl jsem krátkou rodinnou poradu s Vlastou. Bylo jasné, že se nachází ve velmi nepříjemném stavu, než aby měla reálné šance vylézt na Kala Patar. Dohodli jsme se, že Vlasta vyjde s výpravou, ale bude si držet svoje tempo tak, aby se její stav nezhoršil, a že se pokusí dojít až tam, kam to půjde. Jakmile by cítila, že jí síly ubývají, požádá o doprovod některého z Šerpů a vrátí se do tábora. A já jsem si uvědomil, že tentokráte, jsa v dobré kondici, representuji náš malý tým V. & V. v rámci naší výpravy, která se 62 [pageend64]blížila ke své kulminaci. Vloni, na africkém Kilimandžáru, to byla Vlasta, která vystoupila na jeho vrcholek, zatím co já to musel vzdát několik stovek metrů pod vrcholkem. Dnes bylo na mně, abych bojoval za nás oba. Možná, že některým čtenářům mé reportáže se tyto řádky zdají přehnanou dramatizací. No, neznalost hříchu nečiní. Zde jsou řádky autentického deníčku, který Vlasta pečlivě vedla po celou dobu naší výpravy: »9. prosince: Ráno se cítím lépe, tak tedy vyrážím s výpravou. Brzy se ale ocitám úplné poslední a za mnou jde jako stín jeden z Serpů - ten s čepicí s červenou bambulí. Nabídl se, že mi ponese ruksak, ráda svoluji. Je moc laskavý, dokonce nese v ruce mou láhev se šťávou, aby v ní roztál led ve vycházejícím slunci. Přes noc šťáva zmrzla v led. Začne mé zase trápit kašlání a moc špatné se mi dýchá, začínám být unavená a je mi jasné, že na vrcholek Kala Patar dnes nemohu vylézt. Asi v 10 hodin jím poblíž místa zvaného Gorak Shep - beru si vlastně jedno vejce na tvrdo uvařené a zbytek přídělu dávám Šerpovi. Nemám na víc chuť. Přidávám mu ze svých zásob pár sušených meruněk a švestek. Několik si jich dal do kapsy, aby je mohl nabídnout dalším Serpům - taková pochoutka je jim v těchto krajích světa vzácná. Je krásný modrý den, ale mně je tak špatně, že je mi fuk, kudy jdu, i když jsem někde poblíž Everestu. Nohy mě neposlouchají, začínám mít trochu teplotu a bolí mě hlava. Šerpa mé třikrát chytil za bundu, byla bych upadla. Rozhodla jsem se vrátit se k táboru za jeho doprovodu. Dala jsem mu krabičku cigaret za věrné služby. Tento den měl být vyvrcholením naší výpravy a já to „prosrala". Nejhorší je to, že je mi to všechno jedno. Jakpak se asi dřou ostatní při výstupu na Kala Patar ? Budiž jim Matka Příroda milostivá.« Myslím, že k tomu není třeba dalšího komentáře. Také dr. Martin Fosburg (40), Sidney Harris (35) a Barbara Hoadley (47) to museli vzdát a vrátit se k táboru. Nikdo z nich nebyl outsiderem. Zkrátka, dnes při výstupu na Kala Patar se jim nedařilo právě tak, jako Lanoví Montesanovi a Marcusovi Cohnovi, kteří se s námi rozloučili před několika dny. Všichni však byli výborní parťáci a schopní horolezci. Ale Himaláje jsou mocné. Toho dne, 9. prosince, držel jsem se s čelem výpravy. Postupovali jsme podle morény ledovce Khumbu, šel jsem šestý v pořadí. Když jsme poobědvali u kamenné chýše na Gorak Shep, pustili jsme se do poslední fáze. Terén se zdvihal do ostřejších vrstevnic. Šlapal jsem na pátém místě naší karavany, kterou vedl Sirdar Kanča. Nasadil pomalý, strojový krok s občasným odpočíváním. Vedl již mnoho himalájských výprav a věděl, jak se zdolávají vysoké vrcholky. Ostatně — Kanča byl ve svých mladších létech s výpravami na Everestu, Lhotse, Lhotse Šar, Makalu a věděl dobře, co jsou jeho Himaláje, v nichž se narodil. Ačkoliv jsme všichni funěli, plíce jako rozedmuté měchy, odhadovali jsme stále vzdálenost vrcholku Kala Patar (5545 m), který nám nesmí uniknout. Asi po dvou hodinách stoupání se nám jevil jeho vrcholek na dosah ruky. Tam jsme se Kančovi »rozběhli« z kontroly, každý na vlastni pěst, jako o závod. Vyhrál to »Colorado Kid« Steve Spieczny (18), za ním dorazil Kanča (45), pak Steve Merlino (22), Tom Kraft (40), vůdce naší výpravy Hugh Swift (40) a za ním já (52), sledován dalšími: Frankem Ríchardsonem (22), Ronaldem Carrothersem (51), Ji- mem Ríchardsonem (50), Samem Reiterem (64), Bronwenem Beedlem (31) a Dirkem Schulbachem (35). Podařilo se nám to! I! Tom Kraft zakřičel do údolí Himalájí: »We did it!« a všichni jsme se počali objímat a potřásat si rukou ve zvyku horolezců, kteří dosáhli svého cíle. Když jsme se trochu vydýchali, obrátil se náš zrak k Sagarmathmě — k Everestu. Tyčil se nad námi majestátně východním směrem tak blizoučko; užasli jsme. Náš zrak přejížděl jeho vrcholek, vypouštějící pásku počátečních mraků, které se na něm rodily. Tak proto tedy Šerpové a Tibeťané nazývají Everest ve svých pověs- 63 [pageend65]těch obrazně »Bohyní Větrů« a Nepálci »Pěnou Oceánů«, neboť v těchto výškách se vrací vláha země, vypařena zemí, zpět do věčného koloběhu. Když jsem se probral z ohromení ůchvatností Everestu, začal jsem si prohlížet detaily této fascinující scenerie. Kolikráte už byla nafilmována, vyfotografována a vylíčena na kilometrech filmů a stovkách publikací z celého světa. Ale žádné z nich nemohou nahradit přímý zážitek. Seděli jsme na skalách pár tisíc metrů pod vrcholkem Everestu, unaveni výškou a namáhavostí výstupu, a proto jsme vnímali hlouběji pomyšlení, co to asi představuje za namáhavé úsilí, dorazit ten zdánlivě maličký kousek vzdálenosti na jeho vrchol. Chtěl bych se s vámi podělit o svůj autentický zážitek: Jižní sedlo Everestu, zvané South Cole (7986 m) je pojítkem Everestu s třetím nejvyšším vrcholkem světa, Lhotse (8501 metrů) a s jeho sousedem Lhotse Šar (8383 m). Lidé se obvykle domnívají, že horské sedlo je něčím snazším než vrcholek hory. Jenže když jsem se díval na South Cole z místa o nějakých 2500 metrů níže, uvědomil jsem si, že tohle sedlo je téměř 8000 metrů vysoko — tak nevím, co by na tom bylo snazšího. Můj pohled sjížděl ze South Cole směrem západním až do pověstného ledopádu ledovce Khumbu. Je to několikamílový úsek, považovaný zajeden z nejnebezpečnějších pro horolezecké výpravy na Mt. Everest. Po něm obvykle postupují výpravy ze severního výběžku Gorak Shep, známého pod jménem Mt. Everest Base Camp. (Base camp ležel asi 300 metrů výškového rozdílu pod námi. V modrých a žlutých stanech se tam právě připravovala francouzská výprava na zdolání Everestu.) Everestský ledopád se pohybuje nepozorovatelně pomalu, ale také nevypočitatelné. Mnohatunové ledové kvádry se náhodně odlamují, padají a lisují vše, co mezi ně přijde. Projít tímto ledopádem je Tábor výpravy na pochodu k ledovci Ngozumpa. (Záběr z místa, zvaného Luza.) 64 [pageend66]tedy opravdovým dobrodružstvím. Po jižní straně ledopádu se zdvihají ledovcové stěny hřebenu Nuptse (7879 m). Ty výšky všude kolem jsou fascinující, zvláště proto, že jsme se na ně dívali také z pořádné výšky. Posuďte: takový hřeben Nuptse vlastně představuje dobrý šestinásobek výšky krkonošských Kozích Hřbetu! Směrem severovýchodním se rýsovalo sedlo Lho-la Pass (6006 m), za nimž na severu a severovýchodě leží Tibet. A na sever od nás, blizoučko, přímo nad námi, zdánlivě na dosah ruky, se zdvihal vrcholek Pumori (7145 m). Člověk by se tam chtěl pustit ještě dnes. Jenže když vstanete a uděláte pár kroků, hned si sednete a rádi toto lákavé pomyšlení zase vzdáte. Dalo by se o té himalájské pohádce vyprávět do nekonečna. Když jsme sestupovali z Kala Patar směrem k táboru, uvědomovali jsme si, že pro mnohé z nás to byl životní zážitek a že mnozí z nás se sem těžko kdy vrátí, snad jen ti mladší. Ačkoli — člověk nikdy neví! Například Sam Reiter, doyen naší výpravy (64 let!) si myslel totéž, když byl před třemi léty v himalájské oblasti Anapurmy - a jak vidno, všemocné Himaláje ho znovu přitáhly i v jeho obdivuhodném horolezeckém věku. Jenže každý není taková »houžev«, jako Sam Reiter! V následujících dnech jsme nastoupili zpáteční pochod údolím Khumbu k Luk- le, tedy k místu, kde před 20 dny naše dobrodružství do nitra Himalájí začalo. Ale tím naše zážitky zdaleka neskončily. Sestupovali jsme trochu jinou cestou, po jiných svazích. A tak jsme např. míjeli »nemocnici« ve Pheriche (4243 m), sestávající z kamenného baráčku s chudičkým vybavením a jedním japonským lékařem. Rád bych viděl dalšího doktora, který by měl odvahu léčit tady uprostřed ledovců okolních hor. Asi po 8 mílích jsme sestoupili do vesničky Tengboche, jejíž převážnou část tvoří rozsáhlý budhistický klášter. Těchto klášterů jsme po cestě navštívili několik, ale ten v Tengboche stojí za podrobnější zmínku, také proto, že jsem se o budhis- mu dosud podrobněji nerozepsal. Nemohu o tom bohužel vyprávět sám, neboť když jsme dorazili do Tengboche, onemocněl jsem potřetí. Dodnes nevím, co mi vlastně bylo. Náš vůdce Hugh Swift mi potom říkal, že už se setkal s podobnými případy, kdy vysokohorská nemoc postihla lidi při sestupu na rozdíl od běžných případů při výstupu, jak bývá pravidlem. Tak nevím, zda jsem se nestal obětí právě této výjimky. Vím jen, že jsem prospal 24 hodin ve stanu, naprosto unaven, »přijímal jsem jen pod jednou - nikoli podobojí — pouze hořký čaj«. Naštěstí ten den pobytu v Tengboche byl plánován jako den odpočinkový. Budhistický klášter v Tengboche se představil naší výpravě již brzy ráno kolem 6. hodiny tajemnými, hlubokými dutými zvuky trub, doprovázenými rytmickým bubnováním, které se nesly do všech okolních údolí - signál k modlitbě při východu slunce. Bylo to v sobotu, což je budhistický svátek. Nad našimi stany ještě svítil měsíc, ledovcové svahy okolních hor se leskly ve vycházejícím slunci. Zkrátka - perfektní kulisa tajemných Himalájí. V 10 hodin dopoledne byla plánována návštěva kláštera. Jenže já měl právě »půlnoc«, tedy předávám opět slovo Vlastině deníčku: »Při vstupu do hlavního sálu kláštera nás zaujal mnich, oděný v tmavě rudém vlněném hábitu, který bil rytmickými údery paličkou ve formě jakéhosi srpu do velkého zavěšeného bubnu. Několik dalších mnichů k tomu vyluzovalo hluboké dlouhé tóny na mohutné dvou' až třímetrové horný. Ostatní mniši seděli v řadách za sebou na zkřížených nohách a polohlasně přeříkávali ze svých modlitebních knížek svoje litánie. Občas některý z nich vstane, odloží svůj rudý hábit a se sepjatýma rukama odchází, zatímco jiný mnich usedá v jeho hábitu na původní místo. Nedozvěděla jsem se podstatu tohoto rituálu, ale všimla jsem si, že v přeříkáva- ných modlitbách se často opakovala stejná věta: „Om mani padme ham ... ”, což znamená „Buď pozdraven, drahokame 65 [pageend67]66 [pageend68]vesmíru!", tedy slova, provolávající věčnou slávu Budhovi. Procházeli jsme pak klášterem, zdobeným mnoha nástěnnými malbami různých budhistických výjevu na plátně ve stylu tibetském, tkanými tibetskými go- belinky a porůznu v zákoutích se „zlatily ” bohatě zdobené oltáříčky s Budhou v různých podobách. U východu z kláštera byla umístěna pokladnička na peněžní dary od věřících pro klášter. Ne, že bych se chtěla dát na budhismus, ale vložila jsem do ní 10 rupií, abych si udobřila Budhu. Totiž vysoko v horách jsme odcizili z prostých kamenných mohyl, postavených na počest Budhovi, jeden plochý kámen s vyrytým nápisem: „Om maní padme ham" jako suvenýr na Himaláje.« S tímto nápisem, vyrytým do skal, balvanu, kamenu a kamínků se lze setkat všude, kudy procházíte Himalájemi: v každé vesničce, ale i vysoko v horách nacházíte mohyly a kameny s tímto nápisem v tisíci provedeních. U nich se horské stezky rozdvojují, aby se tyto pamätníčky daly obcházet oběma směry. Pravověrný budhista ji míjí vždy pravým bokem, nikdy levým. To má hlubší význam už od pradávna, neboť »pravá ruka symbolisuje čistou ruku, zatímco levá je ta nečistá«. Je v tom vlastně obsaženo základní hygienické pravidlo, které člověk snáze pochopí, když stráví mnohé dny v Himalájích bez možnosti koupele a často i bez prostého umytí rukou. Naše výprava jedla příborem, ale ten je mezi domorodci luxusem. A všimli jsme si, že naši Šerpové, kromě širdara, který už měl lžíci, jedli vše výhradně prsty pravé ruky, včetně rýže, omáček, masa atd, neboť levice je tou »špinavou« rukou, používanou k očistě těla po denní potřebě člověka. Takže to vlastně Budha dobře vyšpekulo- val, aby naučil lidi alespoň základní hygieně i v těchto drsných velehorských podmínkách. Z Tengboche jsme dalšího dne sestupovali dále do údolí až do »křižovatky« oblasti Khumbu, Namche Bazaar. Při sestupu jsme se setkali s neobvyklým zážitkem. Na svazích nad horskou stezkou jsme spatřili asi třicetičlenné stádo vzácného himalájského zvířete, zvaného v angličtině »llimaiayan Tahr«. Odpusťte, že si nevybavujeme jeho český zoologický název je to jakási kombinace mohutného kamzíka a dlouhosrstých vysokohorských koz. Jsou to nesmírně silná zvířata a co jsme jim hlavně záviděli, je jejich lehkost pohybu po nejstrmějších svazích vysokých hor. Pomysleli jsme si, kdybychom lakhle uměli běhat a skákat po Himalájích! Brzy odpoledne jsme dorazili do Namche, kde nám sirdar naší výpravy připravil překvapeni: pozval celou naši výpravu do svého domu. Nebyla to žádná vila, ale prostý domek z kamene, ve standardním himalájském typu, tj. v přízemí jsou stáje pro jaky a zobkije a těmi se projde po schůdcích do prvého patra, sestávajícího ze tří místností: z kuchyně s otevřeným ohništěm z kamenu zasazených v podlaze a s otvorem ve střeše místo komínu, z obývacího pokoje s prostými dřevěnými stoly a lavicemi, které slouží zároveň jako lůžka pro celou rodinu, a z místnůstky s rodinnými »poklady«, tj. s budhistickým oltáříčkem, malbami na plátně, utkanými gobelinky a pohlednicemi nebo fotografiemi, zaslanými sirda- rovi Kančovi lidmi z různých konců světa — z výprav po Himalájích, které od svého jinošského věku až do současné doby doprovázel po 30 roků. Když se na některé ty fotografie podrobněji podíváte, vidíte na nich »mladíka Kanču« se španělskou, britskou, německou, americkou výpravou na zasněžených a ledovcových svazích nejvyšších vrcholků světa. A všude se usmívá stejným upřímným úsměvem, jako dnes, kdy mu táhne k padesátce. Uvědomíte si, že tento prostý člověk je jedním z těch neznámých hrdinu horolezeckých výprav v Himalájích, bez nichž by to prostě nešlo. Tihle Šerpové jsou fantastičtí, přírodou formovaní lidé, nesmírně lidští a obětaví, kteří si zasluhují vysokého uznání. Kanča je vlastně negramotným, protože neumí číst ani psát, ale příroda mu dala přirozenou inteligenci, organizátorský talent a vlastnost zodpovědnosti k li- 67 [pageend69]» ... We did it ... «, na vrcholku Kala Patar. Nad námi zdánlivě na dosah ruky Pumori. dem. Kromě své mateřštiny, šerské řeči, se naučil odposloucháváním tibetštině, nepálštině a od výprav angličtině. Jeho žena, která mluví pouze řečí Šerpů, přispívá k výdělku pro rodinu tkaním gobe- línků. Vyrábí je od začátku: od předení příze, barvení vláken až po tkaní krásných himalájských a tibetských vzorů. Jeden z nich jsme si koupili, aby zdobil náš byt a připomínal nám pohádku, prožitou v Himalájích. Mají dvě dcery a dva syny. Jedna z dcer »zdědila« po otci jeho profesi, stala se Šerpaní — průvodkyní výprav. Přál bych vám vidět tuhle osmnáctiletou dívku letět do svahů hor s nůší naloženou nádobami kuchyně pro naši výpravu. Jesliže se o mladých krásných ženách říká, že jsou laně, pak o Šerpaní Kanča by se muselo říci, že je přinejmenším kamzicí. Čert ví, kde se v této štíhlé dívce bere taková síla. Synové navštěvují školu asi tak na úrovni měšťanky, postavenou nad Nam- che Bazaar z peněžní nadace, založené Sirem Hillarym, historickým vítězem nad Mt. Everestem. (Hillary platí mezi Šerpy za boha.) Tihle dva mladíci běhají do školy denně za svým vzděláním 500 metrů výškového rozdílu, přesněji uvedeno: z 3400 do 3900 metrů. A to nám tedy objasňuje, jak lze odmalička získat velehorskou aklimatizaci. Když jsme v té milé společnosti Kan- čovy rodiny seděli v jeho domku, přišli tam dva Tibeťané. Mezi Nepálem a Tibetem existuje jistý omezený a čínským režimem kontrolovaný »malý pohraniční obchodní styk«. Ti dva Tibeťané sem do Namche přivedli přes vysokohorská sedla svoje jaky, naložené vlnou a ovčím masem, aby tuto dodávku vyměnili za rýži, neboť v uplynulém roce byla v čínském Tibetu katastrofální neúroda rýže. Jeden z obou Tibeťanů, asi tak osmnáctiletý mladík, byl v Namche, tedy v Nepálu, 68 [pageend70]poprvé a hned se tam setkal s námi, s tolika »bílými« lidmi, které v životě neviděl. Když jsme si ho fotografovali foto- bleskem, byl z toho naprosto vyděšen a Kanča ho musel v tibetštině uklidňovat, že mu nikdo z nás nechce tím světlem fotoblesku ublížit. Mladík se nesměle usmíval, ale z jeho tváře a pohledu jsme poznali, že se mezi námi cítil asi tak jako mezi Marťany. Když jsme navečer odcházeli z Kančo- va domu do svých stanů, Kanča se s námi rozloučil slovy, která si budeme pamatovat. Řekl: »Já bych byl rád, kdybyste si všichni pamatovali z Himalájí jednu věc — že naši lidé (Šerpové) se vám možná zdají špinaví, ale já vím, že jsou čistí a čestní uvnitř, ve svých duších.« Ale tohle poznání jsme si uvědomili všichni již během 20 dní našeho putování Himalájemi. Jsou to, jako v tom čapkov- ském Hordubalovi, Boží lidé. V následujících dvou dnech jsme dorazili zpět do Lukly, do výchozího místa našeho pochodu, a uvázli jsme tam proti plánu o další den. Pro mlhu a mraky přiletělo z Kathmadu pouze jedno letadlo a na něj čekalo již mnoho horolezců, vrátivších se z hor v předchozích dnech. Někdy prý se stává, že se v Lukle nahromadí přes 400 lidí, protože letadla nemohou ani vzlétnout ani přistát. To jen vysvětluje obvyklou poznámku v časovém plánu všech himalájských výprav: »Den přistání v Lukle a odlet z Kathmandu je závislý na počasí.« Teď už víme, proč. 16. prosince 1982 sedíme již, Vlasta i já, v »natůrovaném« dvouvrtulníku, který se s námi na plné obrátky vyřítil po krátké rozjezdové ploše a odrazil se z horské police v Lukle. On tam totiž pilot moc na vybranou nemá. Kdyby odtud »nevystřelil« jako raketa, letadlo by na konci louky spadlo do údolí jako kámen. Při letu jsme se stále ohlíželi na pohádku vrcholků Himalájí, mysleli na Kan- ču, Šerpy a všechny ty lidičky v nich žijící, kteří byli po 20 dní jedněmi z nás a Autor reportáže uprostřed himalájských obrů. V pozadí Mt.Everest. 69 [pageend71]my jedněmi z nich. Ale čím více jsme se blížili Kathmandu, začali jsme se intenzivně těšit na dvě věci: — jak se vrhneme do vany v hotelu Malla, abychom se poprvé po 20 dnech vykoupali (ach, to bude božská koupel!) — a jak večer zajdeme do čínské restaurace v hotelu a objednáme si ty největší pochoutky z menu, a to bez rýže!!! Překvapuje vás to?Nemusí! Když budete 20 dní jíst denně rýži, brambory, vajíčka, ječmenné placky a kolečko tvrdého salámu, někdy zaměněné za smažené sardinky a to vše zalité v nedefinovatelné omáčce »Šerpa sauce«, tak už se na tyto základní potraviny nebudete moci ani podívat. Někdo může namítnout, že lidé v koncentráku jedli ještě horší věci, jenže dovolte nám připomenout, že tohle byla naše dovolená! Tak vidíte, že máte co činit s dvěma nenapravitelnými blázny! Když jsme se 19. prosince 1982 vznesli na palubě letadla z Kathmandu na zpáteční cestu domů, loučili jsme se pohledem na vzdalující se úchvatná pásma Himalájí trochu nostalgicky. Bylo to překrásné, i když mnohdy tvrdé, ale člověku mimoděk přichází na mysl otázka, zda i v příštích létech budeme mít stejný fyzický fond, abychom se mohli ještě jednou do Himalájí vrátit jako aktéři a nikoli jako pasivní přihlížeči z údolí Kathmandu, jak to činí většina návštěvníků Nepálu — a přitom si říkají: »Byli jsme v Himalájích.« Ale ať tomu bude jakkoli, odlétali jsme s hřejivým pocitem, že jsme skutečně byli v Himalájích a že se nám splnil opět jeden z našich dávných snů. A smíme-li ještě něco prozradit z našeho rodinného soukromí, pak snad toto: Jako vždy, když jsme se vraceli z předchozích cest po světě, mrkali jsme, Vlasta a já, po sobě, pronášejíce naši okřídlenou a obměňovanou soukromou průpovídku: »Heleď, zdálo se ti někdy předtím, že holka z Předlánců a kluk ze Smíchova uvidí zblízka Mt. Everest?« JIŘÍ SVOBODA: PATÁLIE NA KARLŠTEJNĚ V roce 1970 jsem dělal v partě ing. Bůžka čističe skal. Všichni jsme se léta dobře znali, protože jsme byli vesměs z horolezeckého oddílu Tesla Žižkov. Naše práce sestávala z prolanění skalních terénů nad silnicemi a železnicemi v berounském okrese. Při slanění jsme železnými sochory strhávali uvolněné kameni a to pak odstraňovali dál od silnice nebo železničních náspů. Práce nás bavila a byla i docela slušně placená. Jednoho krásného letního dne jsme zrovna dělali v Zadní Třebáni, když se nám přítel Víťa svěřil, že má narozeniny. Hned ve dvě hodiny jsme uklidili nářadí, posílili se narozeninovým rumem a pivem, při tom jsme se dohodli, že důstojná oslava by se mohla konat na Karlštejně. Jelikož jsme věděli, že se asi trochu něco vypije, tak jsme nechali parťákovo auto v Třebáni a vyrazili v letním vedru pěšky do nedalekého městysu. Tam nás čekal výborný karlštejnský Müller-Thurgau ze zásob výzkumného ústavu vinařství. V letním vedru nám ale rychle stoupal do hlavy. Brzy se přešlo od gratulací oslavenci k řešení politických problémů. Vrchní, v dobrém úmyslu nás trochu uklidnit, přistoupil k našemu stolu se slovy: »Mládenci, tady mně nehulákejte! Běžte jim to povědět vedle do sálu, mají tam předvolební schůzi.« Jak jsem byl rozkurážovaný vínem, tak mě ta nabídka připadala docela logická a než se moji kamarádi stačili zvednout, tak jsem už byl vedle v sále. Nad řečnickou tribunou byl velký červený transparent s předvolebním heslem: »Se Sovětským svazem na věčné časy!« To mě dorazilo úplně a tak jsem do ticha, vzniklého mým vtrhnutím do sálu, zařval z plných plic: »Všichni komunisti mě můžou políbit prdel.« 70 [pageend72]Ovšem to už mě náčelník karlštejnské VB tahal dovnitř do sálu a moji kamarádi zase za druhý rukáv ven. Nakonec jsme se dohodli na tom, že náčelník dostane mou občanskou legitimaci a moji přátelé mne. Ovšem s tím, že si druhý den přijdu po- depsat protokol. Teprve ráno jsem si uvědomil, že mě ta legrace asi přijde trochu draho. Naštěstí jsem si nechal poradit a šel k dobrému advokátovi. Ten mě hnal hned zpět na Karlštejn, jestli by se to tam nedalo spravit omluvou, ale už bylo pozdě. Čekal mě soud. Tím celá věc však nekončila. Do týdne za mnou přišel parťák, celý vyděšený. Posílal ho přímo ředitel našeho hospodářského zařízení Svazarmu, Paraklubu. Od něho jsem se dověděl pokračování mého karlštejnského extempore. Místní komunisté se urazili a napsali stížnost na okresní výbor KSČ do Berouna, tam si s tím tajemník nevěděl rady a neměl tedy nic lepšího na práci, než to celé služebním postupem přehodit vyšší instanci na ÚV KSČ do Prahy! Tam už si s tím uměli velmi dobře poradit a když si zjistili, že dělám pod Svaz- armem, zatelefonovali generálu Rytířovi (tehdy šéfovi Svazarmu), co to má pod křídlem za zlobivého ptáčka. Ten už nechal jenom zjistit číslo DOSU — hospodářského zařízení Svazarmu. Tam už nebyl problém nařídit šéfovi, mistru sportu v parašutismu p. Horníkovi, aby mě okamžitě vyhodil s tím, že mám na doživotí zákaz činnosti v organizaci pro spolupráci s armádou. Uznal jsem, že jsem si hulákal na svou hubu a tak jsem se ocitl asi 6 hodin po tom sdělení na dlažbě. Ovšem s proplacenou výplatou do konce měsíce a s výstupním razítkem v průkazu. V té době se scházeli pražští horolezci v restauraci »U černého koně« v pasáži Lucerna. Večer jsem tam zašel trochu si postěžovat na osud. Všem se moje příhoda moc líbila, všichni se moc nasmáli a nechali si mnohokrát opakovat, jak jsem to přednesl v tom sále. Dva mládenci mi dali konkrétní návrh na práci ve Sjezdovém paláci, kde natírali střechy celého areálu, tentokrát pod hlavičkou »Balónklubu«, pochopitelně také hospodářského zařízení Svazarmu. Na moje námitky, že jsem na doživotí ze Svazarmu vyloučen, docela správně usoudili, že v tom bordelu to stejně nikdo kontrolovat nebude. Tím se stalo, že jsem do tří dnů po vyhození z mé oblíbené organizace opět vstoupil zadními vrátky jako kašpárek v divadélku. Ovšem ani v »Parku« jsme se nenudili a dobře si pamatuji na větu, kterou nás vítal ráno do práce Ládík: »Kluci, dyť nás musí všechny pozavírat, i kdyby nechtěli.« Takto plni optimismu jsme kráčeli s celým Sjezdovým palácem vstříc sjezdu strany! (Mnichov 1982) OOOOOOOOOOOOOOOOOOOOOOOOOOOOQOOOOOOO MILÍ ODBĚRATELÉ MAGAZÍNU, nezlobte se na nás, jestliže v září nedostanete 5. číslo. V tom případě dostanete opět DVOJČÍSLO 5+6 začátkem listopadu. oooooooooooooooooooooooooooooooooooo 71 [pageend73]VLADIMÍR ŠKUTINA: Mrtvá babička na střeše automobilu Kapitola šestatřicátá — ale vlastně kapitola první ? ? ? V tomto okamžiku končí první díl a začíná díl druhý. Začíná otázkami - otázkami, které by měly být jakýmsi sociologickým průzkumem o českém humoru, českém kou- máctví a fištrónství. A proto se vás, čtenáři, ptám: — Kdo ukradl Pepanovo auto s mrtvou babičkou na střeše? Byla to politická krádež, související s babiččinou záhadnou smrtí? Pak: kdo tedy babičku zavraždil a jaký byl motiv vraždy?Anebo auto ukradli zloději aut? Jestliže to byli obyčejní zloději aut, těšící se z bohaté kořisti, jak asi reagovali, když rozbalili campingovou soupravu nahoře na zahrádce auta a našli tam mrtvolu staré ženy? - Co dělali Boehmovi, když zjistili ztrátu auta a věděli, že, budou-li krádež hlásit, musí ohlásit i ilegální pašování nebožky z Jugoslávie do Německa? - Co se stalo se spícím jezevčíkem Pajdou a co asi dělal jeho pán, polský režisér v exilu, když úprkem opustil camping na břehu Jadranského moře před postupující sovětskou okupační armádou? Neměl v tom náhodou taky prsty? - Co se dělo v Praze, když RSDr Vasil Bilak nad zinkovou rakví rozvíjel svůj nesmiřitelný boj proti imperialismu, revizionismu a všem ostatním ismům s výjimkou komunismu? — A co, když to všechno bylo úplně jinak? 72 [pageend74]OTA FILIP: KAPITOLA II. PŘEDMLUVA A ZÁROVEŇ DOSLOV Babičky v české literatuře umírají všelijak. Proti smrti paní Růženy Boehmové ve stanu u Jadranu tedy nelze nic namítat. Znám jednu českou babičku, která se trápí posledním přáním: Chce vidět ještě jednou Jadran. Třicetkrát žádala — a nikde nic. Zemře-li babička, vážený pane Škuti- no, je dosti neobvyklé zabalit ji do stanu a převážet přes hranice (i když jsou jen kapitalistické). Přes socialistickou hranici neproklouzne ani mrtvá myš, ne tak babička! Proto asi ta smrt na Jadranu. Logické. Ale, pane Škutino, kde jsou plačící vnuci, kde krdel příbuzných, který se hned po pohřbu sepere o babiččiny spodničky a úspory? Nějaký ten funus si pro babičku budeme muset vymyslet. Čímž uzavírám předmluvu a končím doslov. KAPITOLA I. S babičkou zabalenou do auťáku (zřejmě západní výroby) nemá soudruh Bilak nic společného. Nemá rád babičky. Potrpí si, jak jsem slyšel, na macatý holky ze Šariše. Do hry nám však vstupuje kapitán Minařík Pavel, zástupce šéfredaktora časopisu »Signál«, nyní plným titulem Ing. Pavel Minařík CSCs. Vstupuje do hry proto, aby ukázal, že i vyhozený speaker rozhlasové stanice Rádio svobodná Evropa má nějakou budoucnost, jen když ji dokáže uchopit za pačesy. Kapitán, nyní Ing. CSCs Pavel Minařík, je bdělý a čuchá čertovinu, tedy mrtvou babičku. Minařík větří; Minařík bdí, Minařík chce mít na babičku, doposud zabalenou na střeše auta západní výroby, exkluzivní práva. Pavel Minařík tedy lepí vousy na růžové tváře, přikládá modré brýle - zelené jeho oblíbené značky Cartier-Paris prý v Praze nejsou - a leze znovu přes hranici na Západ, tentokráte už veřejně (ale s falešným pasem). Špelunka v přístavním městě Marseil- laise. Sedí tam maskovaný kapitán, Ing. Pavel Minařík CSCs, a pije sodovku. Na víc nemá. Sám neví, jak se tam dostal a proč. Ale bdí. I proto ta sodovka. KAPITOLA III. Banda potrhlých Arabů uhání ukradeným autem zrádného emigranta Boehma Pepana z Alp směrem na jih. Bláhoví Arabové nevědí, že za a) obstarožnímu autu západoněmecké výroby už vypršel TUV! Blbci. Tuplovaní blbci! Protože za b) si myslí, že zároveň s autem šlohli ze stanu zabalenou ženskou - ve tmě totiž jen ohmatali tělo a byli celkem spokojeni - a že ji tudíž v zemi proroků střelí do harému. Svítá. Za pravověrnými Araby se rozevírají žhnoucí horizonty, což nemohou vidět. Už jsou ve Francii, už si to pádí smřem k hříšnému městu Marseil- laise. KAPITOLA IV. Ing. Pavel Minařík CSCs povzdechl: »Teď se zase jednou na Západě rozšoupnu!« A objednal si coca-colu. Olejovým kobercem pokrytá hladina špinavé vody v přístavu se leskne. Kapitán Minařík, nyní Ing. Pavel Minařík CSCs, zástupce šéfredaktora »Signálu«, větří. Není jasné, zdali babičku nebo zápachy moře. Ulicemi nemravného města se potácí dr. Karel Jezdinský. Táhne ho-to k přístavu. Nezadržitelně. Slyšel o špelunce, kde se čepuje Kaltererssee, víno rudé z jižních Tyrol. Tak jde. Jde pěšky, protože kolo mu ukradli. Kdyby jel na kole, příběh by skončil asi jinak. KAPITOLA V. Ing. Pavel Minařík CSCs pořád bdí, ale už je unaven. Tak si řekl: »Ať se státní kasa socialistického Československa třeba navždy vyprázdní!« A dal si prcka. Když ho vypil, zatoužil po babičce. »Dal bych si ji zasklít ve své pracovně,« 73 [pageend75]rozplakal se nad zlým světem, který mu doposud nedopřál štěstí, navíc mu odepí- rá i mrtvou babičku. »Díval bych se na holku zrádnou,« bědoval jinak bdělý bývalý kapitán, nyní Ing. CSCs, »a povídali bychom si. Vidíš, holka, řekl bych — zradila’s vlast! A tak to s tebou dopadlo! Člověk by měl aspoh nějakou útěchu.« Příběh se vyhrocuje. Dr. Jezdinský je už před špelunkou. Přijíždí i ukradené auto s německou poznávací značkou a s babičkou, zabalenou ve stanu. Na molu před špelunkou kotví otřís- kaný parník, dejme tomu pod řeckou vlajkou. Otřelí námořníci se pojednou roztřesou. Kdo z nich může, mizí v podpalubí. Dva skáčou do oleje, tam se hned zadusí, tři se věší na stěžni. Přijel jejich arabský bos; v kradeném auťáku a s kon- trabandem pro harém pokrokového a mírumilovného šejka Eben-ihn-ihr. Dr. Karel Jezdinský vstupuje do špe- lunky. Za ním čtyři Arabové s babičkou zabalenou ve stanu. Babička nejde pochopitelně sama, pravověřící ji nesou na ramenou. KAPITOLA VI. Jezdinský si elegantní francouzštinou objednává sklenici Kalterressee. Ing. Karel Minařík CSCs větří. Tentokrát kontrare- voluci plus zápach babičky. »Cizinče,« praví, maje tím na mysli dr. Jezdinského, »neznáme se?« Dr. Jezdinský se otáčí, prohlíží si maskovaného zástupce šéfredaktora Signálu. Poznává podle bot, že není domorodec, podle košile že je ze socialistického státu a podle účtu, který nevrlý číšník škrábe křídou na stůl, že muž je sice bdělý, ale švorc. Ing. Pavel Minařík CSCs se rdí. Babička stojí opřena (jeden Arab ji podpírá) u baru. Cíp stanu se jí svezl z hlavy. Babiččiny mrtvé oči civí tedy na dr. Jezdinského a na bývalého kapitána Minaříka. »Karle!«, chvěje se Minaříkúv hlas. »1 kuš, parchante!«, cedí dr. Jezdinský plynnou francouzštinou skrz zuby, odvrací se od bývalého speakra stanice Svobodná Evropa a pozvedává před babiččinu mrtvou tvář sklenici s Kaltererssee: »Dámo, na vaše zdraví!« Dáma pochopitelně mlčí. Vzteklý Arab, který ji přidržoval, se vrhá na dr. Jezdinského, protože nesnáší, aby cizí muž, ještě k tomu křesťanský pes, oslovoval budoucí harémistku. Tím pádem se babička hroutí. Arabského útočníka odráží dr. Jezdinský tím, že cituje Mohameda v originálu. Arabové civí. Ing. Minařík Pavel CSCs využívá všeobecného ohromení, chňapne po babičce a smyčí ji ven ze špelunky ke shora již uvedené lodi s řeckou vlajkou. Dr. Karel Jezdinský cituje teď Ajatolu Chomeniho. Arabové padají na kolena. KAPITOLA VIL Již dvakrát uvedená loď z marseillais- ského přístavu na širém moři. Teď však už nikoliv pod řeckou, ale pod bulharskou vlajkou. Hasí si to do Varny. Tři muži se pořád ještě houpají na stěžni. Za Si- 74 [pageend76]cílií mění loď zase vlajku. Je teď sovětská. Babička je v lednici. Před lednicí dřepí Ing. Pavel Minařík CSCs, zástupce šéfredaktora pražského zábavného časopisu Signál, a mámí na babičce odpovědi pro svou exluzívní reportáž.... (Konec příběhu v příštím čísle SIG- NALu nebo přímo na adrese: Ing. Pavel Minařík CSCs, zástupce šéfredaktora SIGNÁL, Praha, ČSSR.) anno LEON CLIFTON v.v. v koprodukci s J. DRÁBKEM (jak jsme kriminalistic- kou technikou v redakci rozšifrovali) Richmond, Indiana, 25. března 1983 Vážený pane Škutino, asi se budete divit, kdo Vám to píše, poněvadž se má všeobecně za to, že už je Léon Clifton dávno na slávě Boží. Ale není, žije — i když maje devadesátku už hodně za sebou, jen tak tak. Pod pensí mezinárodního spolku soukromých detektivů u vnučky Lennie v městečku Richmond v jihovýchodní Indianě. Manžel vnučky, Vilík Skalibřický, než si v Americe změnil jméno na William Scal- ley, je rodák z Mníšku pod Brdy, odkud to po „Vítězném Únoru” vzal pěkně přes kopečky. Dostal se sem do Ameriky, kde se také oženil a dneska je v Richmondu slušně zavedený jako dílovedoucí v továrně na konservování čerstvých fíků. Tu tady založili před moc lety nějací čeští krajané z Chicaga. A protože je Vilík Váš veliký ctitel, tak mi půjčil přečíst tu Vaši knížku o mrtvé babičce na střeše automobilu. Já už dávno neprovozuju to detektivní řemeslo. Zrak slábne a revmatismus sílí. Kdepak jsou ty časy, když jsem sešíval ty případy jako vraždu ve vagóně č. 4, patnáct palců zločinu a návrat nočního luňáka. Moc jsem si ve Vaší knížce osvěžil v paměti, jak jsme s belgickým kolegou Herculesem Poirrot zápolili s kriminalis- tickými případy na Orient Expressu - ten ostatně jezdíval zhruba v těch končinách, kudy cestovali Vaši Boehmovi... Tak k těm Boehmovům. Mně, starému detektivnímu mazákovi, tam, pane Šku- tina, moc věcí nehraje. Že babička neumřela na Jadranu smrtí přirozenou, to mně bylo jasno hned. Babičky přece neumírají ve spánku pod celtou, nýbrž distingované v peřinách za nářku příbuzenstva. Tak už to napsala Božena Němcová. A nota bene, pak se to jde oznámit včeličkám, které tam při ruce Pepan také neměl. Tudíž musíme dojít k názoru, že babičku někdo oddělal a každý pořádný detektiv ví, že se oddělává za to, že někdo něco udělal, měl a nebo při nejhorším věděl. Babička toho na stará kolena asi moc neudělala ani neměla. Tak zbývá, že asi něco věděla. Ale co? Nějakou velikou rodinnou špínu? Mohlo to být třeba, že Pepan byl zapojen do západní rozvědky, zatímco švagr František byl ve službách rozvědky východní a na Jadran jel ne na rodinné setkání, nýbrž Pepana nějak ne- utralisovat? A že se o tomhle všem babička nějak dověděla? Na tom by přece něco mohlo být. Ten polský režisér nebyl ani Polák, ani režisér a v exilu už vůbec ne! Ten zjevně z rozkazů vrchnosti bezpečnostních orgánů hlídal hlídače a jezevčíka Pajdu k Boehmovým nastrčil s nahrávacím aparátem v obojku, aby věděl a mohl referovat, o co jde a jak to všecko probíhá. Proč František s Inkou pod Triglavem na hranicích otáleli, předstírajíce, že se ztratili? Houby se ztratili - začalo jim ze všeho padat srdce do kalhot a zaváhali před přechodem hraniční čáry do země prokletého imperialistického Západu. Pak si to ale rozmysleli a za Pepanem a Alenami přece šli — ale corpus delicti, auto s mrtvou babičkou, bylo nutno likvidovat. O to se pak v Berchtesgade- nu postaral polský režisér v exilu, který nebyl ani Polák, ani režisér a v exilu už vůbec ne. Tím dostal taky zpátky jezevčíka Pajdu a hlavně tu nahrávku v psově obojku. Do této šablony také zapadá neobvyklý zájem Rodné Strany Doktora Vasila Bilaka o zinkové rakve. Jak se všeobecně ví, patřičně zásobován správnými elektrodami, je zinek schopen leptat nebožtíka, 75 [pageend77]což plech nebo dřevo neudělají. To volání newyorského advokáta je také přitěžující okolnost. Takový advokát nemá v Evropě žádnou kompetenci a tentýž advokát mě samého — mimochodem jednou před lety zastupoval v jedné rozepři nactiutrháni, ve které jsme byli biti jako žito a já pak platil odškodné, až jsem byl mourovatý. Ale k věci! Nebyl ten zaoceánský rozhovor přes cuřyšskou spojku jakési zoufalé volání o pomoc — asi samotné C.I.A., když do toho chtěli vtahovat samotný Bílý dům? Jen ten slunečník mě neštimuje, to je úplná volovina se s tím nějak zabývat, když šlo durch jenom o hysterii skrzevá ten londýnský případ bulharské špionky. Copak dneska, když se lítá ne Měsíc, někdo morduje parasolem? Na to se přeci používá otrávený hrot kuličkového pera nebo klipsu na kravaty, aby po sobě pachatel nenechal na místě činu tak usvědčující důkaz. Summa summarum: Snůžka podezřelých okolností s jistě hlubokým podkladem, které nutno prosvítit, prošťourat a procedit — prostě zjistit nebo zčekovat, jak říkají čechoameričtí krajané. Škoda, že mně není o padesát míň a že mě trápí ten sakramentský zrak a revmatismus. Hned bych do toho skočil rukama nohama a do týdne by bylo všechno jasné, jako ta obloha na Jadranu... Končím a zůstávám s hlubokou poklonou. Vám zcela oddaný Léon Clifton, detektiv v.v. PAVEL TAUSSIG: Pepanovo auto s mŕtvou babičkou na streche ukradli pracovníci čs. vyslanectva vo Viedni (vid obr.) v rámci podnikového výletu, ktorý — ako každý rok prebiehal pod heslom »Poznaj vlast triedneho nepriateľa - posilníš mier!«. V prospech páchateľov treba uviesť, že 1) išlo o Brigádu socialistickej práce a že 2) ich pritom neviedli politické motívy, ale úsporné opatrenia. Potom, čo im Praha po piaty raz za tri mesiace znížila prídel tvrdej meny, vzali z nestráženého parkoviska auto, ktoré im prišlo pod ruku, aby z neho za najbližšou zátačkou preča- povali benzín. Celá akcia by zrejme bola prebehla nepozorovane nebyť babičky, ktorá pravým členkom nevdojak kopla s. kpt. Líšku do brady vo chvíli, ked nasával superbenzín zo západonemeckej nádrže. Podľa výpovede svedkov prehltol dôstojník ŠTB od ľaku minimálne dva litre, čo neskôr pitevný protokol v plnom rozsahu potvrdil. Nato vyvinula Brigáda socialistickej práce priam horúčkovitú činnosť.... (fflini) Msgr. JAROSLAV ŠKARVADA: S „Mŕtvou babičkou” jsem se vypořádal ve vlaku mezi Orvietem a Ferrarou. Než jsem dojel do Benátek, měl jsem už i dokončení. Ale to nemohu poslat, protože kdyby soudruh Bilak zjistil, že jsem ho odhalil, dal by zatknout další skupinu 76 [pageend78]františkánů. Jo - jinače, Vy primáne, kdybyste se byl v tom školním roce 1942/43 nacho- mejtl u naší oktávy, bylo by se Vám mohlo stát, že byste z ničeho nic najednou vzpíral vysazené dveře naší učebny a musel se překvapenému panu profesoru Oberpfalzerovi-Jílkovi (to byl jeden z těch, co se k nám utekl po zavření universit) omlouvat a bránit v nařčení, že jste je přes svou křehkost vysadil Vy. Jinak to ale na tom našem 1. čs. státním reálném gymnasiu v Praze XII vypadalo stejně jako u vás na Křemencárně a dělo se tam némlich to samé. Kamna, tělocvična kombinovaná s bývalou kaplí — to vše souhlasilo. Až na to, že místo hracích hodin jsme měli budíka, který tak dokonale napodoboval školní zvonek, že páni profesoři, vyrážejíce ze třídy, si celí zkoprněli řídili hodinky, které se jim najednou nějak zpozdily. Místo Škutiny u nás vyrůstal Weiner (zrovna v mé třídě - koncem války byl zmizen, protože nosil hvězdu) a místo Wericha Voska. Nakonec: Slovenská zdraví Křemen- cárnu! (Druhá část odpovědi biskupa Jaroslava Škarvady se týká knížky „Máš na hlavě zahrádku, řekli moji rozkošní spolužáci”, jak laskavý čtenář zajisté bystře poznal.) oimm) JIŘÍ HOCHMAN: 1.dubna 1993 Vážený pane šéfredaktore! Neměl jsem bohužel v posledních letech možnost se k případu babičky vyjádřit, avšak nyní se naskytla příležitost získat výhradní interview od jednoho z aktérů celého případu, což následuje. S pozdravem Kupředu ni krok Jiří Hochman ROZHOVOR S VASILEM BILAKEM, VEDOUCÍM BRIGÁDY KOMUNISTICKÉ PRÁCE V TOVÁRNĚ NA PŘÍKLOPCE IMĚNI ANASTÁZE MIKOJANA V BUKČUČUČUKU, HUCULSKÁ AUTONOMNÍ OBLAST, UKRAJINSKÁ SSR OTÁZKA: Používáte dosud svého akademického titulu, pane doktore, když teď tady šijete příklopce? ODPOVĚĎ: Čo bysom niepoužíval, vtedy keď som bol doktorem v Prahe som tiež niektorým súdruhom šil příklopce. Mimo toho tuná sú samí doktorovia ako já a všetci šijú poklopce pre pracujúcich. V Sovetskom sväze kupujú priklopce pre Ústredný výbor v Talijánsku. OTÁZKA: A co byste nám řekl o babičce, pane doktore? ODPOVĚĎ: O ktorú babičku byste mali záujem? Já som mal babičky dve, z otcovej strany a z matčinej strany. Niektorí ludia majú naozaj i viacej babiček, ale my boli chudá proletárska rodina, kozu srna mali len jednu, v obci bola len jedna krčma, aj tých babiček sme mali len dve lebo tri, čo bysom vám hovoril. OTÁZKA: Na babičku z Jugoslávie si nepamatujete? ODPOVĚĎ: To prosím pekne si niepama- tujem. Či ju mám v kádrovom dotazníke, tak ju tam niekto musel pripísať. Keby som mal juhoslávsku babičku, to by prosím pekne bola pekná škvrna q a mojom kádrovom profile a to som si niemohol ako marxista-leninec dovolit, prosím pekne, mať titoistickú babičku, čo-by som vám hovoril. OTÁZKA: Máme spíše na mysli jistou aféru s babičkou, která se ztratila v Jugoslávii a Rudá armáda kvůli tomu málem zabrala zbytek Balkánu. ODPOVÉĎ:To si presne niepamatujem. Pamatujem tolko ako sa akýsi taxikár pokúsil prepašovať cez granice zomrelou tchýni. Tchýně prosím pekne byla zomrelá a tento živel sa ju pokúsil prepašovať. 77 [pageend79]Pritom ta stará žena aj niemala výjezdné povolenie. Hlásili mi to a lebo som práve mal náhodou v svojej kancelárii zinkovú rakev, čo som ji pripravoval pre súdruha Husáka k narodzeninám, tak som ju pre- pujčil pre potreby prevozu dotyčnej babičky do Dejvic. OTÁZKA: Proč do Dejvic, pane doktore? ODPOVĚĎ: Priatelia sa chceli na babičku pozerat, či že je pravá. Keď sa alebo sovětský velvyslanec sám osobitno presvedčil, že sa naozaj jedná o mrtvú babičku, hned nám ju poslal na Ústredný výbor. Týlko ta rakva sa tam akosi nienašla. Poslali nám babičku v kufru. Vulkán-fibr, štandardná to výbava sovětských diplomatov. OTÁZKA: Co bylo dál, pane doktore? ODPOVĚĎ: Čo by bolo, kufer pak přivezli súdruhovia ze Sadovej ulice, ale bez babičky. Mal som nakonec naozaj týlko ten kufer. Tým som nemal nič pre súdruha Husáka k narodzeninám, tak som mu daroval ten kufer. Nakolko to byl sovětský kufer, tak za to musel poděkovat. Vravil: Spasibo, Vasil. OTÁZKA: Tak vám řeknu, pane doktore, že jste nám z toho udělal pěkný galima- tyáš. Až to pošlu do redakce v Curychu, tak mi dá pan Škutina padáka. ODPOVĚĎ: Čo bolo, to bolo, terazky som priklopcárom. OlIHI» Příspěvky Jaroslava GILLARA, Oty RAMBOUSKA, Jana STRÁNSKÉHO jr„ Karla BENDY, Jana SVOBODY a dalších přineseme v příštím čísle. RŮZNOSTI JAROSLAV GILLAR: DVA DOPISY Z PRAHY Začnu citací: ... tady probíhá rok českého divadla; na podzim bude velká sláva. Už teď probíhá příprava. Rekonstrukce Národního divadla s novou další budovou, včetně oprav nábřežní zdi atd. Kulturní pořady k tomu už probíhají dnes. Konečně přišlo jaro! Rozezvučí se i Pražské hudební s bohatým programem a mnoha hosty z Anglie, USA, SSSR, Itálie, Rakouska, NSR, NDR, přijede i celý symfonický orchestr z Tokia a sólisté z dalších zemí. Opravdu mírový festival, dirigent z USA bude např. interpretovat díla Šostakoviče a Beethovena. Dobrá věc. Na dva koncerty půjdeme, nepřijdou-li do toho jiné starosti.” Druhá citace: ” ... jsem kněz, františkán, a nejvyšší představený františkánské provincie v Čechách a na Moravě. Mám za sebou devět a půl roku vězení, nepočítaje v to mou současnou vazbu, a proto o kvalifikovaných zločinech proti lidskosti (genocida), násilí proti skupině obyvatel a jejich přesvědčení a o činech hrubě narušujících občanské soužití věřících, nemluvím nadarmo. V Želivě v internaci jsem byl věšen na provaze, rdoušen a měl jsem revolver na srdci a dvě minuty na rozmyšlenou. Od toho okamžiku jsem šedivý. Podobná mučení mají za sebou i ostatní bratři, pokud ještě žijí. Navíc před šesti lety jsem měl výslech ve věci našeho řádu a dostal jsem infarkt. Od té doby jsem v invalidním důchodu.” Nejde o kvalitativní srovnání dvou dopisů, kterých sem přicházejí desítky. Protiklad je volený úmyslně. Zatímco stát se představuje representací, která ovlivňuje, byť i nechtěně, široké masy obyvatel, dokonce má i široký publicistický rozsah, a to i mimo hranice státu, 78 [pageend80]o druhé variantě státní representace, představené františkánským knězem, se zásadně mlčí. Trpké poznání. Krutá pravda. Přesto hra s osudem. O přežití pravdy. Jedné skutečnosti života, která v návalu bezpráví a informací o genocidě ve světě může zaniknout. Vraťme se znovu k dopisům. Nesrovnávejme pisatele, z nichž jeden je na svobod- dě a druhý ve vězení. Srovnejme vědomou existenci státu, v němž se píší takto kontrastní dopisy. A položme si otázku: kdo se za co schovává? Kdo, kdy a koho obnažuje? A v čem? Nevědomost neskrývá viníky, ale zahanbuje. Především nás. Všechny mlčící. Přivyknutí dívat se na zločin je horší než zločinem pohrdnout. Co nemůže být lhostejné - je utrpení. ” ... když Cato žaloval Murénu, že se nepoctivě domohl úřadu, a sbíral důkazy, chodili za ním - jak bylo zvykem - lidé, kteří pozorovali, co dělá. Často se ho ptali, má-li toho dne v úmyslu shromažďovat nějaký materiál nebo se zabývat žalobou. Řekl-li, že nikoli, věřili tomu a odešli. To je tedy důkazem jeho slavné pověsti. Ale ještě znamenitější a krásnější je to, že zvykneme-li si chovat se poctivě i k nepřátelům, nebudeme nikdy jednat nepoctivě a úskočně vůči přátelům a znáným.” Tolik Plutarchos. Naše nepoctivost se nevyplatila. Buďme objektivní k státu, který sice zlikvidoval lidská práva jednotlivce, ale existuje. Jsme však povinni přiznat se k jeho násilí? Ať už jsme v jeho hradbách nebo před hradbami. Co nás nutí přijmout jeho morálku ? ! První dopis, který jsem citoval, přijal povahu státu a jeho depresivní model tlaku. Tudíž se projevuje zoufalým optimismem zvířat, předurčených k likvidaci. Každý den je obětován jiný králík. Nevěřím tomu, pokud to nebudu já. Druhý dopis žaluje stát, jenž perforuje svobodu. Zve hudebníky z celého světa k tradičnímu festivalu a přitom provádí vědomý zločin na lidech. Likviduje etnické, kulturní a náboženské skupiny se silou nemající obdoby v dějinách Evropy od pronásledování prvních křesťanů. Co zbude z jeho kulturních Pompejí? Tisí- citelá říše nacistického souseda trvala dvanáct let. Kolik bude potřebovat jedno lidské prozřeni, abychom přestali akceptovat stát, založený na budování lži? Lež jako program. Lež, která plodí lež a nutí novou lež přijmout. Lež jako přežití. Odkud kam? Odkud proč? Odkud zač? Není první dopis lží, kterou všichni předkládáme svému svědomí, že svět je v pořádku? Nerozvrací naše srdce dopis křesťana, když náš rozum selže z pohodlnosti ? Není zapotřebí sbírat víc materiálů o svých nepřátelích, než o nich víme. Naše víra sama je usvědčuje v jejich proviněni. Dejme tomu, že toto je odpověď. Jenom na Plutarcha. cmooD KAREL KYNCL byl krátce po svém vy- emigrování z Československa pozván na slavnostní večer CDUP (Výbor na obranu nespravedlivě pronásledovaných) v Londýně, dávaný na počest Mr. Elliot Abram- se, státního sekretáře Spojených států pro lidská práva. Karel Kyncl, který byl teprve v roce 1982 propuštěn z komunistického vězení, informoval účastníky večera o situaci v Československu. vs AFGANSKÝ ŠEJNA? Utíká se — a to směrem od komunistů. Což učinil i zástupce náčelníka afgánské STB, generál-poručík (KGB) Ghulan Sidik Miraki. Na rozdíl od Pavla Kohouta neprohla- šuje, že zůstává socialistou, ale zato přinesl důkazy o používání chemických zbraní. Kým? Pochopitelně sověty vůči povstalcům. Sovětčíci reagují úměrně. TASS dílem kategoricky popírá rostoucí nevyvratitel- nost vedení chemické války (Kambodža, Etiopie, Afganistan), částečně hovoří o tom, že patřičné dohody se týkají použití resp. nepoužití takovýchto zbraní za války — ale ve všech zmíněných případech prý nejde o válku, nýbrž o policejní akce. 79 [pageend81]Generál-poručik Miraki ovšem uvedl i případy, kdy náhlá změna větru zanesla chemické prostředky do řad sovětských jednotek. Taky s urovnáním sovětsko-čínských vztahů to asi nebude tak silné. Miraki uvádí jako důkaz budováni sovětských raketových základen, namířených proti Čině na afgánském území, zvláště raket typu země-vzduch. Povstalci se zatím, během více jak tříleté války s agresorem a navzdory igno- ranci světových demokracií, které jejich boj podporuji více než mizerně, dokázali /konsolidovat natolik, že už zahájili bojovou činnost i na sovětském území: ľadžikistanu. Uzbekistanu a dokonce Kazachstanu, který s Afganistanem nehraničí. Místní moslimské obyvatelstvo má Afgánce vysloveně raději než Rusy. Napadeny byly hospodářské a vojenské objekty a jedna věznice KGB. Navzdory zvýšenému sovětskému úsili a technizaci boje povstalecké oddíly už operují i přímo v hlavním městě Kábulu. Sověti považují v noci pouhé čtyři ulice za bezpečné. A mimochodem: chcete-li si koupit pár kuliček pro okupanta, můžete poslat obolos na adresu: Afgan Freedom Fund, P.O.Box 693, Boulder, CO 80306, USA. jbš PETR MANDL, - narozen 1947 v Praze — 1 962-66 střední uměleckoprůmyslová škola sklářská v Železném Brodě - 1968 přijat na UMPRUM do ateliéru prof. S. Libeňského - po okupaci odešel do Švédská - 1969-72 studium na skock- holmském »UMPRUMu« 80 [pageend82]DOPISY .... nedělám tohle rád. Nejen proto, že jsem si vědom toho, že stáří nechrání před pošetilostí, ale zejména proto, že pouštět se do sporů o to, kolik andělů se vejde na špičku jehly, nepokládám za nejplodnější. Na druhé straně však přecejen mohu jen těžko tolerovat, a to od kohokoliv, aby mě nazýval lhářem. V tomto případě jde o dopis Dra Drábka z čísla 1/83, který si zvolil z kontextu vytržený citát z mé antiessaye (nazývá ji článkem, ale nebuďme cimprlich), který ovšem ještě navíc cituje ve značně zpotvo- řené podobě. Tuť citát Dra Drábka: Beneš tvrdí, že Dr. Edvard Beneš nejprve Háchu do presidentování »uvrtal« a pak ho nechal umlátit klacky na Pankráci. A tuť, co jsem doopravdy napsal: Odpor ke lži má mít každý slušný člověk. Takže si třeba myslím, že vyslovené slušný člověk byl Dr. Emil Hácha, ač rozený Trhový Švihák, který z vysoce mravních pohnutek přijal presidentování, o které vůbec nestál, zatímco Dr. Edvard Beneš, který ho do toho presidentování uvrtal, ho pak nechal umlátit na Pankráci klacky. Což mi jako jednání slušného člověka nepřipadá. Tak jsem to napsal a za tím si rovněž stojím, pokud by se Dr. Drábek chtěl pouštět do debaty, měl by tak, soudím, činit způsobem oproštěným od bagatelizující deformace a nadávek. O významu slov: »Uvrtat« (někoho do něčeho) - způsobit či zavinit něčí situaci. »Nechat / nechávat« - dát událostem volný průběh, dovolit. Hodlá Dr. Drábek tvrdit, že Dr. Hácha svrhl presidenta Beneše - anebo se stal hlavou státu v důsledku situace, s jejímž zaviněním neměl Dr. Beneš nic společného? Považuje Dr. Drábek pankráckou věznici za místo, kde mají umírat hlavy státu, a tvrdí-li, že byl svědkem, máme snad věřit tomu, že byl snad u Háchova úmrtního lože? Dr. Beneš po návratu do Prahy vytkl Dru Drtinoví, že ’’nechal” dojít k zatčení Háchy - »To jste neměl připustit!« Otázka: Učinil president Beneš cokoli k napravení tohoto omylu svého podřízeného? Byl ten omyl napraven? Dr. Drábek tvrdí, že Benešovi se Dra Háchu a Dra Kalfuse nepodařilo dostat z vazby, protože vliv komunistů byl už tehdy nesmírný. Díky komu se jim tohoto vlivu ve státě dostalo? Dr. Drábek tvrdí, že byl svědkem. Byl u toho, když Dra Háchu zatýkali? Chce tvrdit, že při tom nebyl bit? Chce tvrdit, že toto zbití bylo u starce Háchova věku bez vlivu na celkový zdravotní stav? Žil snad Hácha diky laskavé opateře nemocnice na Pankráci déle, než by byl žil jinak ? Dr. Drábek si nepovšiml - či povšimnout nechtěl -, že jsem použil slova ’’myslím”. Ale v nápravných zařízeních komunistického Československa se osud Dra Háchy diskutoval a našli se tam dokonce i lidé, kteří k tomu měli co říci. V případě komunistů či mrtvých osob jmenovitě: Rilckel, vězeňský dozorce na Pankráci, který měl službu v době, kdy byl Hácha do věznice dopraven; byl na prvním vycházkovém dvoře kopán, bit holemi a vláčen po zemi. Konstantin Sochor, rovněž už tehdy sbalený RG a dopravený na Pankrác, který proces pozoroval z okna zámečnické dílny a později s jinými vězni musel dvůr uklízet. Plukovník Goga-Bílý, kterého zavřeli komunisté, ač byl starý KáGéBák, kamarád Pokorného a Schramma, seděl na Borech. 81 [pageend83]Podplukovník Andrej Keppert, taky Schrammův kamarád, který v redakci International Hunde vykládal, kterak Há- cha skučel a naříkal. Goga-Bílý, Keppert a Schramm byli absolventy 1. partyzánské školy v Kyjevě, vedené Slánským. Jména nebudou Dru Drábkovi neznámá. S výjimkou dvou KáGéBáku se všechny osoby (plus ještě jedna dosud žijící) vzájemně neznaly a k vyprávění došlo rovněž na různých místech a v různém čase. Pokud jde o citát samotný, tvořil zcela nepodstatnou část essaye o úplně něčem jiném a vcelku marně hledám, proč ho považoval Dr. Drábek za nutné vytrhnout ze souvislosti, znetvořit a úmyslně špatně interpretovat. Podobně, jako je tomu v případě jeho tvrzení, že představuji Dra Beneše jako zločince. Tohle je invence doktora Drábka, ale přijímám jeho rétoriku včetně věty: »Cožpak by mu (Dru Benešovi) TGM byl schopen věnovat tolik důvěry ?« Nuže, Dr. Drábek se dovolává pamětí svého přítele Dra Drtiny. Podle ediční poznámky je dokonce měl editovat. Měl by si přečíst autorův dovětek z roku 1975. Nečetl jsem drtivější obžalobu Dra Ed. Beneše než právě tuto Drtinovu. A to byl "Pavel Svatý”, doktoru Benešovi loyálni až do epigonství. Pro potěchu čtenářů i doktora Drábka si dovoluji zacitovat z knihy Chapmana Pinchera »THE1R TRADE IS TREA- CHERY« (volně přeloženo »Ve znamení zrady«). Kniha je zpracováním souboru sovětských depeší z doby Druhé světové války, najmě depeší sovětské zpravodajské služby - dnešní KGB. Cituji z únorového vydání 1982, strana 255: KGB si odjakživa kladlo laťku vysoko a někdy vskutku dosáhlo (služebnosti) význačných a cenných cílů výrazné hodnoty. Některá jména, běžně v radiodepeších KGB se vyskytující, se díky jejich neotřesitelně zjistitelné realitě podařilo úspěšně identifikovat. Jedno z nich je Dr. Edvard Beneš, druhý československý president, jehož samotného posléze zasáhl komunistický puč, přes všecku snahu, se kterou asistoval KGB. Prostě řečeno. Autor považuje Dr.Beneše za vědomého sovětského agenta a to na základě dešifrovaných depeší KGB. Pokud tento fakt přijmeme, a autorovi těžko přisuzovat Dr. Drábkovi "nevysvětlitelnou protibenešovskou zavilost”, zjeví se nám průběh československé tragedie ve světle mnohem logičtějším. Proto musel Beneš nechat padnout generála Františka Moravce, bez jehož zpravodajské služby by pravděpodobně celý Benešův londýnský exil nikdy nezískal titul vlády, proto ta ochota s předáním Podkarpatské Rusi, proto odsunuti do bezvýznamná Ingr a Prchala, proto akceptováni komunisté ve vládě .... promiňte, doktore Drábku, ale zaštiťovat tohle Masarykem .... Historie je už dost daleko k tomu, aby ukázala Masaryka jako muže jednajícího na základě 90% morálky a 10% taktiky, zatímco u Beneše, od dob aféry generála Gajdy, tomu bylo přesně naopak. Dovedete si představit, doktore Drábku, že by Masarykova republika odsunula téměř 3 000 000 svých občanu, že by vystavila retribučním soudum na 300 000 osob? (Odhad poslance Vojty Beneše, 10. června 1947.) Nemějte mi to za zlé, doktore Drábku, ale komu tohle chcete namluvit? Nemyslím, že hájíte Dr. Beneše proti nepravdám a zavilosti, hájíte svou vlastní akceptaci, své mládí a jeho víry, které se ukázaly právě jen těmi 90% taktiky a skončily podle toho. A tohle je neodstranitelné sebesilnějšími verbalismy. JAN BENEŠ(USA) V rubrice »DOPISY« v č. 1/83 Magazínu je dopis pana Dr.Jaroslava Drábka seniora. Je to obhajoba Benešova. K tomu: Idealisuje právník pan Dr.Drábek úmyslně a nebo má nedostatek právního citu? 1) Zda byl Hácha na Pankráci utlučen nebo tam "jen” zemřel, to je pro mne totéž. Umřel ve vězení. Hlavou státu byl v té době Beneš, nese tedy za to odpovědnost. Vládce vždy odpovídá za to, co se ve státě děje. Každý. Masaryk jako Sta82 [pageend84]lin nebo Roosevelt nebo Hitler. 2) Když Prokop Drtina už v květnu 1945 informoval Beneše o Háchově uvěznění a Beneš nesouhlasil s tím, co se v zemi děje, měl z toho vyvodit důsledky. Kdo mlčí, souhlasí. Zodpovědnost za Háchovo věznění a za jeho smrt ve vězení nese tedy Beneš. 3) To, co pan Dr.Drábek o Benešovi četl, je pro něj surové. Benešem byli likvidováni i jiní, jeden z nich byl bývalý ministr Ing Jaromír Nečas. Z dopisu Beneše Nečasoví po Nečasově odchodu z londýnské vlády: "Vážený kolego Nečasil .... Nezmě- ní-li se Váš postoj ke komunistům, je Váš návrat do poválečného Československa nežádoucí..." Toto je přímý citát z Benešova dopisu. RU — Rückkehr unerwünscht - bylo také napsáno K.H.Frankem na papíry paní Dr. Marie Nečasové a šestnáctileté Věrušky Nečasové. Ing Jaromír Nečas zemřel za války v Merthyr Mawr v Jižní Anglii, Dr. Nečasová a Věruška Nečasová zemřely v Osvěčimi. Nechci psát o tom, jak se vyjadřoval o léčbě Ing Nečase jeho poslední ošetřující lékař V.H.Leigh. Stejně se o léčbě osobním lékařem Benešovým vyjadřuje i jeho ošetřovatelka Miss Ceinwen Howell. 4) Úřední vyřízení závěti a dědictví po Ing Nečasoví předpokládalo též potvrzení o národní spolehlivosti zemřelého. Obrátil jsem se na Beneše a na Václava Majera. Ministr Majer nás navštívil, vše potřebné vypsal a kondoloval. Nikdy jsme nedostali odpověď od Beneše. Je možné něco podobného hájit? Likvidací republikánské strany, živnostenské strany a malých stran pravice byla likvidována parlamentní rovnováha a demokracie v Československu. Švehlova nedůvěra k Benešovi měla svůj podklad. S přátelským pozdravem Dr.OTAKAR ZOUFALÝ sen. (Spolková republika Německo) P.S.: Jako poslední žijící příbuzný Nečasův jsem byl v roce 1954 komunisty přifařen k sociálním demokratům a odsouzen pro velezradu k jedenácti letům. Omylem. Byl jsem příslušníkem republikánské strany (agrárníkem). Rád bych se ozval k dopisu J.K. z Lu- zernu (a dalších) v cause "Frolík”. Situace je to dilematická a emociálně jsem tuze s nimi, ale chceme-li si dopřát přepychu demokracie, mám za to, že nemůžeme, aniž bychom základní principy tohoto systému znásilňovali, odmítnout žádný rukopis, zvláště jedná-li se o krásnou literaturu. Jinak bychom se totiž brzy dostali na úroveň Tondy Zápotockých, který byl proti tomu, aby se tiskl Čapek, protože nebyl komunista. Soudím, že jediným měřítkem by měla být kvalita rukopisu, se vším, co s tím souvisí. I čtenář J.K. by pravděpodobně přistupoval ke čtení jinak, kdyby se autor podepsal jako František Vopršálek — a redakce nemá možnost si zjistit pravou tvář autora. Jestliže to Josef Frolík neudělal, znamená to za prvé, že se zřejmě nemá zač stydět, za druhé že zcela veřejně a dobrovolně nese svou kůži na trh. Na rozdíl od čtenářů mám to štěstí, že znám "Abatyši” celou a nemusím tudíž čekat s dychtivostí na další číslo Magazínu. Právě proto ale mohu říci, což vypozoroval i čtenář HF, že autor Josef Frolík důkladně a poctivě vrací režimu to, nad čím musel po 25 let zatínat zuby. Navíc v literární formě, za kterou, se vůbec nemusí stydět, a obsahem, který si pražský režim jen tuze sotva dá za rámeček. A říká o té době víc, než bublající rétorika přeběhnuvších ideologů režimu, jejichž aktivní tvorbu špatné minulosti veřejnost tak blahovolně většinou opomíjí. Na rozdíl od Josefa Frolíka se také dosud hlásí k marxismu. Autor Abatyše si dokázal po celou dobu své mise v Československu udržet členství v Církvi a kontakt se svým zpovědníkem. Snad by se mu tedy mohlo dostat i našeho rozhřešení. JAN BENEŠ 83 [pageend85]Vážený a milý pane Škutino, jsou tomu skoro čtyři roky, co jsme se poprvé setkali v Ottawě. Vážím si Vás pro Vaši statečnost a velikou práci, kterou jste konal a konáte ve prospěch národa a exilu. ... Netušil jsem, že se někdy osobně poznáme. I stalo se! Jaká radost! Často jsem na Vás myslel a často jsem Vám chtěl napsat dopis, protože jsem chtěl znát Váš názor na některé problémy exilu, mj. i na otázku, která dnes silně rozděluje a oslabuje čs. exil: otázku bývalých, reformních aj. komunistů, žijících dnes v exilu. Kdykoliv o tom přemýšlím nebo píši, jsem opravdu velice, silně vzrušen. Jako člověk, který prošel školou a výchovou Masarykovy republiky, a včas, jako 24- letý mladík, navštívil jsem v roce 1933 Sovětský svaz (ubíjení kulaků, hladomor a pod.) a poznal nelidský sovětský komunistický systém (viz moji knihu »Rusko při práci« z r. 1934). Prožívám hrůzy, které vylíčil Karel Pecka ve své knize »Mo- táky nezvěstnému«, inž. Jiří Sochor ve svém svědectví z věznic a komunistických koncentračních táborů, jimiž prošel, které jste prožil i Vy osobně. Položil jsme si otázku: jak je možné, že lidé, kteří se aktivně zúčastnili budování nebo udržování nelidského systému komunisticko-sovět- ského, který zatýkal a zatýká, vězní, mučí, ubíjí, zabíjí a popravuje tisíce nevinných občanů, že tito spoluviníci, především proto, že zaujímali význačná místa, na kterých rozhodovali o tom, jak pronásledovat, ničit a zabíjet »nepřátele komunismu«, »třídní nepřátele«, jak tito komunističtí gaulajtři nacházejí u některých lidí v exilu sluchu a uznání za jejich »exilovou« činnost, snad se jim i podávají ruce a spolupracuje se s nimi. Ejhle! Mravní zásady jsou opuštěny. Kde je humanita, náš program národní? Náš vynikající prof. dr. Václav Hlavatý napsal, že »dne 21. září 1938 byly zbořeny fysické a mravní hranice Masarykovy republiky...« Pak došlo ke katastrofě v únoru 1948. Pavel Tigrid napsal, že »v krátkém rozpětí čtyřiceti let dokázali jsme bezpodmínečně kapitulovat neméně než třikrát: 1938, 1948, 1968. (Únor 1948, str.8.) Rekord, zasluhující si aspoň zamyšlení, například nad cenou kapitulace.« T.G.Masaryk nám připomínal, že »Mravním základem vší politice je humanita — a humanita je náš program národní... Bez všeobecného uznání mravních základů státu a politiky nelze spravovat žádný stát, žádnou organisaci společenskou....« Tedy ani čs. exil! Také ve své knize »Svědectví o puči« jsem vylíčil jako jeden z důvodů naší národní tragedie a porážky v únoru 1948 úpadek mravních sil již od doby mnichovské kapitulace. Dr. Ivo Ducháček v článku v Českém Slově (č.3, březen 1983) píše: »Často klademe otázku, proč tolik komunistů tak dlouho a zaslepeně věřilo komunismu, proč tak dlouho omlouvali čistky, vraždy, popravy a koncentráky poučkou, že při kácení lesa holt musí padat zejména lidské třísky...« Zmiňuje se i o dorostu Pelikánovi, Mlynářovi, P. Kohoutovi. Proto mravní, národní a politické důvody nám káží nespolupracovat, nevyzdvihovat práci těchto komunistických gaulajtrů typu Pelikánů, Mlynářů a spol. Jsou spoluviníky nezměrného utrpení, kterým prochází domov a také exil. Jejich povinností je nyní odčinit své hříchy. Nikdy a ničím však neodčiní hrůzy, utrpení milionů, které spoluzavinili a našim pevným mravním postojem musí pocítit svoje hrozné a ničím neodčinitelné viny. Už dnes cítíme, že jejich vliv na exil je škodlivý a domov v nich vidí spolutvůrce utrpení, kterým doma lid prochází už přes 35 let! Nepřeji si, aby mnozí z nich, stále komunisté, národ »osvobozovali«, neboť »čerta belzebubem nevyženeš«! Právě teď jsem dostal poštu a v Novém Domově se dočítám, že Škvoreckého »Západ« přináší interview redaktora »Západu« Miloše Šuchmy s Jiřím Pelikánem! Šuchma, s nímž jsem se před několika lety potýkal kvůli Matuškovi, kterého pozval do Ottawy za 2000 dolarů (radil se se mnou den poté, co už »úmluvu« sjednal), před rokem opět předsedal »Besedě Západu s komunistou Mlynářem « v Ottawě, atd. Jak vidíte, tvůrci, podporovatelé a udržovatelé (až do vykopnutí!) komunistického režimu násilí 84 [pageend86]a hrúzy, hbitě podle plánu, o kterém jsme četli nebo slyšeli, infiltrují, pronikají do čs. exilu a snaží se jej ovlivnit. Nebude-li mravní hradba exilu proti nim dosti silná, čs. exil zanedlouho — po stálém vymírání trosek uprchlíků (skutečných politických, ne hospodářských) z r. 1948, bude nakonec ovládán těmi, kteří jsou spoluzodpovědni za národní únorovou tragedii. Má proto pravdu, co napsal Jan Beneš (viz jeho projev na 45. sjezdu PEN- Clubu v r.1981) a býv. osobní tajemník presidenta Beneše, který po zkušenostech v komunistických žalářích (11 let) mj. napsal: »Velmi mne zlobí další rozkol v našem demokratickém exilu, jehož někteří významní mluvčí ... začínají spolupracovat a vyzývat ke spolupráci s bývalými komunisty (Mlynářem, Pelikánem etc): osobně jsem proti tomu — především z důvodů mravních, protože bez mravní ryzosti nemá náš život a naše práce v exilu smyslu!«. Též i varuje před přílivem velmi vzdělaných, agresivních komunistů, v čemž proti uprchlíkům z roku 1948 mají výhodu. Faktem je, že: 1) V roce 1948 přišli do exilu skuteční političtí uprchlíci, kteří většinou byli odchovanci Masarykovy republiky. 2) V roce 1968 přišli do exilu většinou emigranti z důvodů hospodářských. 3) Tito »posrpnoví« uprchlíci prošli deseti-, dvaceti- i víceletou výchovou (školami, semináři, propagandou) komunis- ticko-marx-leninskou. Proto jim nemůžeme vytýkat ve většině případech naprosto jiné myšlení, proto si často nerozumíme, proto naprostá většina se nezúčasthuje exilového krajanského života a podlehla tomu, k čemu je ko- munomarxismus vychoval. Marxismus hlásá, že podstatou všeho dějinného dění jsou síly hmotné, nikoliv duchovní. Marxismus popírá zásadně platnost a neměnnost mravních zákonů a náboženských ideí, neguje základní myšlenky křesťanské, atd. 4) Zde je odpověď i na Váš dopis-článek »Exil bez koštěte«, kde správně zaznamenáváte lhostejnost dnešního exilu, zato však nesouhlasím s Vašimi poznámkami o Pelikánovi »udělal stokráte víc než desetitisíce lhostejných« nebo že »Mlynář ... pověděl o okupaci více než pár skromně navštívených demonstrací před velvyslanetcvim«. 5) Jestli Pelikán »ovlivnil« levičáky (tj. např. německé soc.dem.), kteří - místo aby čelili Sovětům - se ve volbách postavili za jejich zájmy, pak se opravdu nemá čím chlubit. Všichni sociální demokraté či marxisti v RSČ (Horák, Lu- ža a spol.) mluví o Pelikánovi, a to zavání propagandou. Zatím rozbíjí exil. O Pelikánovi by se měla napsat pravda. Zeptat se např. Zdeňka Pražáka, který hned po puči byl zavřen a gaulajtr Pelikán tehdy »navštívil« studenty, Pražáka, a jak k nim mluvil! Nebo můj synovec, syn pluk, zprav, služby Fořta — za války spolupracovník gen. Moravce! Když se Pelikán v Londýně objevil na TV, dr. Fořt (nyní je profesorem na anglické universitě v Zambii) okamžitě proti Pelikánovi zakročil a od té doby v anglické televizi nepromluvil. Dr. Fořt (jeho otec, plukovník, byl také komunisty zavřen po návratu z Anglie) prožil Pelikánovo gaulajterství na své kůži, když byl na Karlově universitě. Pětkrát mu znemožnili odjezd na cizí university, protože »měl strýčka« v Kanadě! Mimochodem - také moje žena je sestřenicí matky studenta Jana Zajíce, který se upálil.) Spisovatel Beneš chování »Pelikánů« správně vykresluje. Měli se dobře doma, mají se dobře zde. Tisíckrát v exilu dělají víc, ale pro sebe. Zradili jednou, zradí, vždycky! 6) Je faktem, že demonstrace od roku 1948 do roku 1968, aspoň v některých místech Kanady, byly větší, úspěšnější a vykonaly své poslání, ačkoliv politických uprchlíků po roce 1948 nebylo zdaleka tolik, jako záplava emigrantů- uprchlíků po invasi v roce 1968. V Ottawě byl počet uprchlíků od roku 1948 do roku 1968 kolem 40-60. Na schůzích ČSNS, oslavách, protestech před sovětským velvyslanectvím byla obvykle účast stoprocentní. Po roce 1968, kdy v Ottawě žije kolem 1600 »uprchlíků«, 85 [pageend87]byla účast na valné hromadě ČSNS a na oslavě TGM kolem 37! Na protestech proti invasi asi 40! Vedení ČSNS a Sokola převzali většinou již »posrpnoví«. To jsou ti, kteří pochopili, proč přišli do exilu. Konají dobrou práci. Poúnoroví nebyli infiltrováni bývalými nebo reformními komunisty, byla tu jednota. Jako příklad uvádím, že i když nás byla hrstka, tak npř. v Ottawě u příležitosti 50. výročí Říjnové revoluce velvyslanectví SSSR uspořádalo velký banket, pozvalo 2600 osob. Naše odbočka ČSNS, kolem 50-60 osob spolu s ostatními etnickými, skupinami (spolupráce začla z naší iniciativy) jsme různými akcemi a pak demonstrací před sovětským velvyslanectvím zhatili tento banket a místo 2600 pozvaných jich přišlo asi 400, většinou jen skutečných diplomatů. Bylo z toho zděšení, diplomatické noty mezi Moskvou a Ottawou atd. Byla vydána nikým nepodepsaná brožura, vše bylo v televizi, v rozhlase, v novinách. Byl to čin. A podobných akcí v době od roku 1948 do roku 1968 bylo mnoho (npř. protest proti koncertu Rudé armády ap.) Tož — komunista Mlynář nás svým, hlavně pro svou slávu natočeným filmem rozhodně nepřekonal, aspoň ne v Kanadě! Není správné podceňovat ohromnou práci na všech úsecích krajanského života v Kanadě a jinde, kterou vykonaly naše exulantské a krajanské organisace, v té době s lepší úrovní novin atd. Většina podporovala noviny, čs. doplňovací školy atd., zatím co po příchodu »posrpnových« to nelze říci, jak sám uvádíte — pro bezkřídladnou lhostejnost a zřejmě »zma- terializovanost« většiny. Proto katastrofální neúčast na práci v krajanských orga- nisacích. Ze stovky vynikajících činů krajanských a exilových organisací a jejich tisku před rokem 1968 uvádím poskytnutou pomoc uprchlíkům po invasi 1968. Zásluhou našich kraj, organisací došlo k hromadnému přijetí při příletu tisíců uprchlíků v době několika týdnů. Poúnoroví čekali jeden až tři roky v táborech na kanadské visum! Mám o tom sta a sta dopisů, možná kolem 3000. Dostali ihned půjčky na letenky, vybojovali jsme placení celodenního školení v angličtině po dobu 6 měsíců s platem na byt a stravu. Dostali pak neporovnatelně často lepší zaměstnání, než ti poúnoroví po 20 letech pobytu v Kanadě. Mohl bych o tom napsat knihu a fakty vyvrátit tvrzení o Pelikánově a Mlynářově »práci pro národ«. Po zkušenostech jsem usoudil, že napíši svědectví o čs. exilu 1948-1982, protože historikům se nepodaří napsat práci o životě čs. exilu jen z pramenů často neúplných a nesprávných tak, jako lidem, kteří exil prožili. Bohužel — muj věk (nad 73!), občas problémy se zdravím v rodině, nejsou zatím pro to příznivé. Vítám tedy, že napíšete o exilu knihu. Bude však přetěžké psát o době od roku 1948 do doby, kdy jste v exilu nežil, jak je už dnes vidět z některých poznámek o Pelikánovi a Mlynářovi. Popsat tu vynikající drobnou, obětavou, nezištnou a nesnadnou práci všech těch lidí a organisací nebude snadné. I když za 35 let jsme k »osvobození národa« nedošli, bylo přesto vykonáno mnoho pro zachováni krajanského kulturního života a aby nebylo zapomenuto jméno Československé republiky v srdci Evropy, jednání s vládami atd. Tož tedy — »vyzpovídal« jsem se Vám, i když zdaleka ne ze všeho, co mám na srdci. Věřím, že by s tím souhlasil muj opravdový přítel Josef Josten, kterého považuji vůbec za jednoho z nejlepších, nejdůležitějších, nejvytrvalejších bojovníků v exilu proti komunizaci světa, za osvobození Československa a jiných národů. Však on si také postěžoval o Mlynářovi (viz jeho článek, jak Mlynář prohlásil, že »je stále komunistou-marxistou ... není jiné řešení!!«). Co se děje, mne děsí a jsem z toho smutný. Z mnoha krásných slov citují aspoň tato slova od Václava Černého z úvodu »Motáky nezvěstnému«, str. 1 8- 19: » . . . zachovat si stanovisko mravní nesmiřitelnosti, potlačit v sobě iluze o na- pravite/nosti nenapravitelného, o refor- movatelnosti neliberalizovatelného. 86 [pageend88]Mravní svět je světem absolutních BUĎ ■ ANEBO«. Buď československý exil MRA VNĚ CISTY - ANEBO NIC, neboť z nemravnosti se nic krásného nerodí! Bůh Vám dej sílu k práci, zdraví a víru v dobro a svobodu! Váš OTA HORA 87 [pageend89]SVÉT, KTERÝ ODLETĚL Když člověk zavírá dočtenou knihu, mívá pocit uspokojení, pocit úlevy, že se prokousal ani ne tak složitým jak složitě (a někdy těžkopádně) popsaným dějem, pocit ztraceného času — anebo pocit lítosti, že už to nejde dál. Tak se mi to stalo, když jsem zavřel »Hrací hodiny« od Viktora Fischla. Žádný světoborný děj. Obraz východočeského města, svět dospělých viděný očima kluka. Svět plný lásky - lásky kluka k rodičům, které přitom nikdy neideali- suje, lásky rodičů k synovi, hluboké vzájemné lásky rodičů a pokud lze vůbec mluvit o ději, tvoří ho milostný příběh dvou mladých lidí, jimž pomoc klukovy matky, která se jen tak nedá a která se vyzná ve hře intrik východočeského města, pomůže k happy endu. Nejvíc však je z celé knihy cítit autorova láska k domovu, k rodině, k rodnému městu, k rodné zemi. Kniha plná citu, jejíž autor se však pečlivě vyhýbá sentimentalitě. V závěru líčí např. rodiče, kteří se přestěhovali ve stáří, jak sedí vedle sebe, drží se za ruce a naslouchají stříbrným zvukům hracích hodin. »Filemon a Baucis, napadlo mi pokaždé. Jednou jsem přemohl ostych a řekl jsem to tatínkovi. Jen mávl kostnatou rukou a pošeptal mi: Kam se hrabe Baucis!'« Když jsem psal o Eischlově lásce k rodné zemi, vnucovala se mi slova »láska k vlasti«. Jenže Československo bohužel už není Eischlovou vlastí, tou je už léta Israel. A svět, který líčí, nejen dávno přestal existovat, zmizel beze stopy a nikdo - zdá se - už o něm neví. Málo se hovoří o Židech v Čechách, o jejich kulturním přínosu. Nacisté je z velké části zlikvidovali. Velká strana se zřekla své lepší -české- minulosti, kdy se chlubila židovským generálním tajemníkem, členstv m židovského novináře Ki- sche a mnoha jiných. Zašla pod vlivem stalinského antisemitismu tak daleko, že paušálně zavrhla i interbrigadisty, hlavně proto, že mezi nimi bylo hodně Židu (pardon!, tenkrát se říkalo »kosmopoli- tů«). A pováleční židovští autoři zas postavili Židy do geta naruby - u takového Arnošta Lustiga najdeme jen dva druhy lidí: Židy a jejich pronásledovatele, anebo v »Ditě Saxové«, která se odehrává v Pra- 88 [pageend90]ze po válce, prakticky jen Židy. Přitom na rozdíl od Fischla Lustig do roku 1968 žil v Praze, léta pracoval v rozhlase a zdaleka se nestýkal jen s Židy. V Israeli ostatně dlouho nezůstal a žije dnes v USA. (Shodou okolností je mi znám první, ještě hodně diletantský a nikdy nezveřejněný Lustigův literární pokus, který vůbec neměl židovskou tématiku.) Nejznámějši židovští autoři z Čech byli Pražáci a psali německy, jako Kafka či novinář Kisch. Ale ve venkovských městech existoval svět, o němž mimo Čechy málokdo věděl a dnes už téměř nikdo neví. Tam žili Židé více či méně asimilovaní, ale přitom stoprocentně integrovaní. Řemeslníci, malí či střední obchodníci, advokáti, lékaři. Co by bývaly byly dobytčí trhy bez židovských handlířů to slovo nemá zde mít hanlivý přízvuk. Vím o židovském lékaři na venkovském městě, který se po první světové válce, ve dne v noci, v kočáře plahočil po okolních vesnicích, protože když po celodenní práci někdo o půlnoci přišel, aby ho zavolal k porodu, nikdy neodmítl. Když se doslova udřel, zbyl po něm dům se zahradou a čtvrt miliónu korun — v nezaplacených účtech zčásti mnoho let starých a nikdy neupomínaných. Znám příběh staré vážené venkovanky, která, když šla vnučce kupovat plášť či boty, říkala: »Jdeme k židovi, křesťan by nás okradl.« Pochopitelně, ten svět byl důkladně zničen deportacemi, ale i Karthago mělo být zničeno, aby po něm nezbyla stopa, i Lidice měly být vymazány - ale o Kar- thagu se píše dodnes a Lidice dnes existuji v Mexiku a řadě jiných zemí. Ale ten svět českých venkovských Židů, kteří (na rozdíl od většiny svých pražských souvěrců) mluvili skoro výhradně česky a psali tak česky jako Poláček a Fischl, jako by nikdy neexistoval. Nikdo se k němu nehlásí. A pokud ho najdeme právě u Poláčka či Fischla, tak ho nepoznáme. Právě proto, že byl tak český. Odletěl jako Fischlovy hrací hodiny a všechno, co zmizelo z domácnosti jeho rodičů. JAN VINAŘ PRVNÍ LÁSKA KARLA ČAPKA Kdo z Pražáků střední a starší generace by neznal cukrárnu "U Bergerů" ve Vodičkové ulici. I dnešní dvacetiletí si nedávají rande v "Pražských pekárnách a cukrárnách n.p. ve Vysočanech, detašovaný závod Nové Město ”, nýbrž u "Bergra Dcera cukráře Bergera, Hermína Bergerová (1891-1958), bratry Čapkovými nazývaná "Minka", byla první láskou Karla Čapka z tanečních hodin. Jaromír Kubias zaslal redakci Magazínu k reprodukci jednak portrét Karla Čapka z roku 1907 od Josefa Čapka a z téhož roku "Milenci v lese", taktéž od Josefa Čapka. Oba obrazy dostala Minka Bergerová od bratří Čapku. Společnost bratří Čapku letos vydala jako bibliografický výtisk část vzpomínek Hermíny Bergerové z roku 1951. Zde jejich část: »Smím prosit?«, zaznělo nad moji hlavou, trochu omámemou z nezvyklého prostředí krásně osvětleného sálu a neznámých lidí. Vzhédla jsem a spatřila mladého krásného muže vyšší postavy, který se na mne svýma černýma, úsměvné zářivýma očima mile díval. Obrátila jsem se k mamince, která kývla souhlasně hlavou, a přijmula jsem rámě, které mi nabídl. »Jsem Karel Čapek,« představil se. »Já Minka Bergerová,« odpověděla jsem. Po krátké promenádě dal starý taneční mistr pan Link pokyn k prvnímu valčíku. První pokus o tanec pod přísným, dozorem mistra Linka v jeho rozkošném domě. Byla to doba valčíků a nevím, zdali se nám točila hlava mládím či těmi valčíky, nikdy jsem to nemohla přesně rozpoznat. Bylo to nevinné opojení, které přinášelo zas jen mládí. První rozhovor s Karlem Čapkem. Bylo jich mnoho později během tance a promenád. Na druhý taneček přišel starší pan Čapek, Josef. Nepatrně menší než jeho bratr Karel, v ramenech širší, rozložitější postavy, dobýval také s větší energií než jeho křehký pan bratr Karel svět a tanečnice. Střídavě tančili s mojí přítelkyní Eliškou 89 [pageend91]a tak se utvořil kroužek dvou dívek a dvou pánů bratrů. Oslovovali se pane bratře, Vy. Na naše zvídavé otázky, proč toto oslovování v rodině, bylo nám panem Karlem Čapkem vysvětleno: » Říkáme si vzájemně pane bratře, jelikož je tím samozřejmě vyloučené jakékoliv nelichotivé oslovení nebo urážka v případě nějakého pohnutí mysle nebo vzájemného nedorozumění.« Tak jsme děvčata, jichž okruh se časem rozšířil, i maminky si zvykly na pány bratry a jejich exkluzivní chování a rozhovory, což vše u ostatních mladíků budilo poněkud posměch, i když jen po straně. Páni Čapkové, i když někdy posměch pozorovali, pomíjeli jej naprosto způsobem, který mi na mou duši imponoval. Také ještě jiná pozorování, která jsem časem učinila, mi vnukala úctu k nim. Jednak vzorná čistota a upravenost, byli oba tak svěží, jako by je byl vítr z Krkonoš právě přivál, a jejich chování, které bylo vždy stejně bezvadné, nikdy žádný nemístný výkyv, byli citliví, ale sebevědomí. Měla jsem vždy dojem, že jeden dával pozor na druhého, sice zcela nenápadně, v dokonalé duševní souhře, jen to prozrazovaly letmé pohledy, které jsem občas zachytla. Karel podléhal více Josefu, který jako by v určitých okamžicích Karla varovně brzdil, ale proč, mi zůstalo hádankou. Později v rozhovorech jsem přišla na něco, co mne bavilo a zároveň dráždilo. Když se překonaly počáteční rozpaky při promenádách mezi tanci, vedli páni bratři zábavu určitým směrem a vystihla jsem, že již předem připraveným a domluveným, nikdy náhodným. Když jsem přišla na ten vtip, snažila jsem se někdy změnit směr a pustit do tečhto plachet jiný vítr. Obvykle jsem ztroskotala. Směr šel nezměnitelně za strany pánu bratrů, jak si to již předem umínili. Nebylo čeho litovali, naopak. Přednášky byly pro nás novinkou, a zcela zábavnou a poučnou. Literatura, pozorování a kritika lidských postav a jejich estetických nebo opačných vlastností a odvozováni z těchto na vlastnosti duševní. »Všimněte si,« vykládal Karel, »má-li muž palce silné a odstávající od ruky, může to býti jen brutální člověk.« Sám měl ruku tak útlou, krásnou, a palce tak esteticky držené. Náměty byly vždy tak poutavé a látka stačila více jak na jeden večer, nenastaly tudíž nikdy rozpaky z nedostatku látky k hovoru. Byl v tom program, vždy program. Nechala jsem se tudíž kolébati duševně zábavou o literatuře, hudbě a všem, co skýtala zajímavého. Ač jsem hodně četla, přece bych nebyla v tom věku poznala autory, které bratři nám odporučovali. Často ovšem jsem si uvědomovala, že některé jsem četla předčasně. Péladana Citové zasvěcení nebyla četba pro tak mladou dívku a mnohé v Zasvěcení zůstalo mnou nepochopeno, rovněž Červená lilie nebo Obraz Doriana Graye. Huysmansova kniha Naruby působila na mne dokonce fyzicky špatně. Toto literární zasvěcování, které vzhledem k mému věku nebylo vždy správné, bylo také jedním z význačných rysů pánů bratrů. Brousili si s chutí svůj vkus, ovlivňovali a pozorovali kriticky důsledky ovlivňování. Kritika a autokritika byla jejich koníčkem. Znovu podškrtávám: Byli exkluzivní, kritičtí, nepřístupní, vzorní, pěstovaní a v širších kruzích nepříliš oblíbení. Byli si podobni, ale jen tou rodinnou podobou, černé vlasy, černé oči, silné 90 [pageend92]J. Čapek.: Milenci v lese (Pohádka 1), 1907, akvarel, 37x23 cm 91 [pageend93]rudé rty. Josef byl živelnější, rozhodil brzo sítě více směry. Karel vítězil svýma nádhernýma sametovýma očima, něžností a zdrženlivostí, omezil se na menší pole působnosti. Jeho postoj k ženám byl velmi dvorný, ale dobyvatelem nebyl. Jeho zájem o její způsob oblékání, barvy, které jí sluší, byl hlavně umělecký a estetický. Byl vždy vychovatelem, který zastupoval krásno. Josef byl nenápadným strážcem Karlovým, který byl v rozprávkách vždy více exaltovaný, a v některých okamžicích naň pohleděl jakoby varovně. Ač jsem často pozorovala tyto zvláštní pohledy, zůstaly mi vlastně vždy hádankou, která se mi nikdy nevysvětlila. O první prodloužené jsem byla mile překvapena biedermeierovskou kyticí lemovanou starou bílou výšivkou, která odpovídala stylu mých šatů, o kterých již předem vyzvídal, jaké asi budou. Mé radostné překvapení a chvála byla dárci velkým zadostiučiněním. Tak končily v pohodě taneční, nebylo mráčku ani zvláštního rozrušení v tomto období. Nastávalo jaro a s ním zase jiné zábavy a možnosti. Ne tak zcela pro mne. Musela jsem mimo učení doma mnoho pracovali v obchodě, a tak mi nezbývalo mnoho volného času, lépe řečeno žádný. Věděla jsem dobře, že na Národní třídě každou neděli a svátek byla promenáda mládenců a dívek, že bych tam našla spolutanečnice a tanečníky, ale nesměla jsem nikam. Jen jednou jsem se pokusila opustit domácí pole působnosti a podívat se tam, ale sotva jsem vklouzla do jednoho rukávu kabátu, který jsem si tajně připravila, už mě za druhý chytla maminka a s přísným pohledem řekla »kampak« a bylo po naději na výlet na promenádu. Chodili tam páni bratři ve skořicových oblecích a cylindrech s hůlkami. Jediná možnost se sejiti byla městská knihovna, kam jsem občas chodila půjčovat si knihy. Byla to stará, ošklivá budova s jakousi zanedbanou zahradou s několika stromy. Vevnitř jedna nebo dvě lavice, kde se mohlo sedět a čekat, než žádané knihy byly vydány. Po vydání knih pak námi velmi ceněná cesta domů, která se nesměla prodlužovat, jelikož doma byl velmi Hermína Bergerová r. 1908-9 přísný řád a já musela být v určený čas doma. Občas to byly procházky Kampou Elišky s Josefem a mne doprovázel Karel. Byly to snad nejhezčí chvíle našeho života. »Venuše Vás opatruj,« býval Karlův pozdrav na rozloučenou. Končila sezóna tanečních a promenád a schůzek v knihovně a mělo se jet na ve- nek. Měla jsem dovoleno jet s Eliškou ke známým na Hrubou Skálu. A směly jsme dokonce jeti samy. Samozřejmě páni bratři nás doprovázeli několik stanic vlakem a přispěchali do vlaku ve skořicových oblecích a s cylindry na hlavě, které měly tentokrát smuteční pásky. Zemřela jim babička. Slíbili, že nás přijedou navštívit, což také dvakrát učinili. Naše procházky lesy se opravdu vydařily. Zajímala je Hrubá Skála, soutěska, která ji spojuje se Sedmihorkami. Na konci soutěsky zahučel Karel: »Který blázen jel tudy koňmo?« »Jak to víte?«, zeptala jsem se a po jeho pohledu na stopy začervenala. Věru nebyla jsem tak dobrým pozorovatelem stop jako tento venkovský hoch. K večeru se vracívali do Prahy. 92 [pageend94]Na podzim začalo pokračování tanečních. Vraceli jsme se skoro všichni zase k mistru Linkoví již jako staří známí. Ovládali jsme společenské chování a všechny tance, kterým nás učil. Mohli jsme dokonce po sezóně navštívit nějaký ples. Karel jakoby samozřejmě byl i nadále mým věrným tanečníkem a Josef též, ale tento dělil svou přízeň v širším kruhu dívek. V prodloužené jsem opět obdržela zajímavou kytici. Květiny s originelně vyte- panou měděnou sponou na dlouhém úzkém palmovém listu a vše spojené dlouhou barevnou starožitnou stuhou. Opět byla stylová k mým červeným šatům. Budila přímo senzaci u ostatních zvláštností a krásou. A ty vánoce co přinesly za překvapení. Seděla jsem v obchodě a pracovala pilně na vánočním zboží, které vždy vyžadovalo spěch, vánoční spěch. Přišla maminka ke mně s překvapením. Dostala jsem balík, který byl předán mamince s přiloženým dopisem, by mi dárky byly předány. Dva obrazy. Jeden byl portrét Karla malovaný Josefem a druhý rozkošný obrázek, milenci v lese. Dopis byl od Karla. unn) O Per Odensten: VÁCLAV HAVEL A MLČENÍ (básnická suita) I 14. listopadu Tak to nejčastěji začíná: mráz meziplanetární promrzlá půda až v koneččích prstů Jakási zdrogovaná milostná pohotovost: »Teď, dnes, už devátý pokus o vraždu který jsem přežil.« Vyčkáváme jako by nic nekončilo ani nezačínalo Těsně u země Pece duní Měníme se v páru s velkou vytrvalostí Copak lze žít bez dotyků? Jíst lásku, spát, mluvit, kálet lásku? Střeva putují od bloku cel k dalšímu bloku Pociťuji dokonce něhu k vězeňským mundúrům: k těm šeděplanoucím zadkům kalhot Nohy se pohybují samočinně podél stěn chodeb míli za mílí Včera řekl nový bachař z Bratislavy: »Jste jako zimní vlci.« »Myslíš snad štvaní?« »Ne, ne, to ne ... uštvaní.« Život tu uvnitř vždy dohoní své prchající buňky Jsou velmi rychlé Po celou dobu se tělo mění: kůň, šedý pes, milenec: hvězdný obraz pstruha! Hlouběji dole, pod zemí, jsme statečnější Ale noc nás vždy najde nepřipravené Je lež že v bouři je jas Lži houstnou křičíce Světlo zmírá jako k smrti vyděšené tříleté děcko vytažené na vlajkový stožár vězení Dnes v devatenáctém století. Sníh houstne ale dosud ne bezvědomí Jen stěny nebo cesty ze sněhu Stahuji si kapuci těsněji přes uši Trochu se teď skutečně podobám zvěrolékaři z Brna »A nepohnutelnost,« sděluje aeronaut Teofrastos pátý rok v ledu 93 [pageend95]» - a nepohnutelnost se občas vzedme vzhůru k živým Což přizpůsobivost, úlisnost nejsou snad sou-city? Nemá tam sám pohyb v sobě sou-hyb?« »Čin,« poznamenává z bubliny v ledu, »naděje na úplnost se od nich občas odchýlí Pukne jako oko okouna ve vařiči na vodu uvnitř v opisech kruhu, uvnitř přímo v sloupech Zde jinak pokračuje cesta.« Mráz byl tento den nesnesitelný Nedostatek se přesunul blíž k srdci 72 velkých krabic sušenek, houpající se bochníky jablka schnoucí bez tíže sušené mléko bovril, pemmioan, masový prášek výrobek Interpaku II 12. prosince Avšak odboj nepohybuje se rychle ale vyčkávajíc jasnosti hnutí Tam venku je vzduch zadržen A kde končí lano je vzduch spoután řetězy přímo u toho vzduchu jenž spotřebil Hněv leží schoulený jako jazyk chameleona, uvnitř v náhubku Zbývá jen umění kráčet po vodě tajného odporu Pole a dělníci vystoupili Nesla je Unesli ho Uprostřed světa je mlčení Uprostřed sebe jsem součástí mlčení druhých kde ani sama zrazená řeč nemluví Ale hrůza Moci je jiná Existuje nikdy neutichající děs v každém vláknu, v každé buňce jejího posttotalitárního vyzbrojení Uprostřed světa je strach jenž nelze koupit ani zničit Aprostřed mne vážnost jíž se podílím na smrtelné vážnosti druhých Nevzdej se Nikdy se nevzdej! V každém z nás hovoří jejich smrtelným strukturám smrtelně nepřístupná řeč (Ze švédštiny přeložila HELENA FRIEDLOVÁ) PER ODENSTEN (narozen 1938): V roce 1981 vydalo nakladatelství Nor- stedts jeho první román »Cheel, město bláznů«, příběh, umístěný do švédského krahe Blekinge. Tento román vyjde v německém překladu v nakladatelství Suhr- 94 [pageend96]kamp a norský v nakl. Gyldendal. Kniha byla přijata čtenáři i kritikou velice příznivě a vzápětí vyšla v Manpocket (1982) v cenové dostupné podobě. Autor pracuje na další části suity »Václav Havel a mlčení«. (Sbírka vyjde již na podzim, opět u Norstedts.) Básně byly napsány pro rozhlasový pořad »Kruhy na vodě«. Je to pokus o několik fiktivních úryvků z deníku Václava Havla z vězení. Per Odensten je si plně vědom, že nemůže za Václava Havla hovořit: cena, kterou za svá slova platí, je příliš rozdílná. On riskuje nejvýš chybné pochopení či opovržení, zatímco Václav Havel dává v šanc hodnotu celé své normální, lidsky důstojné existence. Je si vědom, že nemůže vyjádřit jeho bolest. Zato v duchu Ekeloefa může hovořit tou částí sebe, jež je částí jeho. Může mluvit tou částí sebe, již on obajoval a nyní obhajuje v Mlčení. o o o o d SWING TIME Zlatý věk českého swingu Swing v Československu je neodmyslitelný od jmen Kamila Běhounka, dnes občana Spolkové republiky Německo, a Jiřího Traxlera, dnes Kanaďana: do té míry neodmyslitelný, že v zemi, kde i nejvýznamnější spisovatelé jsou vypouštěni z literárních příruček, protože se provinili nepovoleným cestováním, jména těchto dvou emigrantů z roku komunistického puče nebyla vyzmizíkována z knihy »ČESKOSLOVENSKÝ JAZZ« L. Dorůž- ka a I. Poledňáka, ani z »nostalgie re- cords«, který pod názvy »SJEZD SWIN- GAŘÚ« (1968) a »DOKTOR SWING REV1D1VUS« (1974) přinesly na trh staré nahrávky z válečných a těsně poválečných let. Deska, kterou máte v ruce, není »nostalgia record«. Dali ji dohromady lidé, přesvědčení, že dobrý swing není pouze věcí sentimentálních vzpomínek na zašlé mládí generace dnešních padesátníků, ale že je to prostě dobrá muzika a může dnes znít stejně svěže našim dětem jako tenkrát zněla nám. Nám i jim bude tak ovšem znít, patříme-li k muzikální menšině davů, jež se kdysi valily do Lucerny na swing a dnes se tam valí na rock’n roli. Pro většinu lidí má popmuzika půvab ne tak hudby jako spíše generačního manifestu: onoho složitého jevu, jenž na několik let proměňuje v hudební nadšence i lidi zcela nemuzikální. Patříte-li k menšině, jež skutečně slyší, jistě si desku poslechnete s potěšením. Už proto, že písničky, staré dnes už kolem čtyřiceti let, zaznívají zde nikoli v dávné původní orchestraci, ale v současných aranžmá, která oba autoři napsali pro tuto desku a pro kapelu, jež se na ní sešla. Je to kapela mezinárodní, jak má správna jazzová kapela být, a myslím, že stojí zato ji slyšet. Doprovází nejen osvědčené vokální interprety muziky swingového typu, Zuzku Loňskou a Zdeňka Kratochvíla, ale i o generaci mladšího Karla Kryla, který se tu se swingem setkává poprvé a poprvé také zpívá opřen o velký zvuk jazzového orchestru. Najdete zde konečně také tři generační „manifesty” (Bloudění v rytmu, Má láska je jazz a Hrály dudy) v podání Libuše Helclové a samého Kamila Běhounka. A samozřejmě uslyšíte i jeho legendární swingující harmoniku v dokonalém souznění se swingujícími žesti a saxofony. Můžete při těchto píšničkách samozřejmě také vzpomínat. Jsem přesvědčen, že budete mít i zcela současnou radost z muziky, která nestárne. JOSEF ŠKVORECKÝ (Gramofonovou desku »Swing Time« vydalo Collegium Bohemicum, P.O.Box 322, Waterloo, Ont., Canada N2J 4A4) 95 [pageend97]96 [pageend98]Švýcarská skupina Společnosti pro védu n umění vás zve na lil. evropskou konferenci. která se koná ve dnech 26. 28.srpna 1983 v Bernu (Waldhotel »Gurten« 1 na téma: NÁŠ ÚDĚL V EVROPĚ EVROPSKÉ ALTERNATIVY ČESKÉ A SLOVENSKÉ KULTURY A SPOLEČNOSTI NA SKLONKU 20. STOLETÍ Naši kultuře a společnosti jsou dnes vnucovány hodnoty, metody a způsob myšleni. které jsou cizí její podstatě a dosavadnímu vývoji. Pod povrchem oficiální jednostranné orientace však žije česká a slovenská kultura dále svým autentickým životem a usiluje o kontakty s myšlením a tvorbou svobodného světa. Z jakých zdroju se dnes tato kultura napájí, jakými podněty se inspiruje, co sama přináší nového do evropského kulturního a společenského kontextu? Tyto otázky budou tvořit téma přednášek a diskusí konference, která bude zahájena v patek 26. srpna v 1 7.30 h. a potrvá do neděle 28. srpna 1 983. Předběžný program: Pátek 26. srpna odpoledne: příjezd a ubytování účastníku I 7.30 h. seznamovací cocktail vernisáž výstavky 20.00 h. zahájeni: My v Evropě I vropa v nás (K. Hrubý) J. Mlynářík (Mnichov): Opozice v slovenské kultuře P Chodužilov ( Basilej): K současné problematice české kultury Sobota 27. srpna (zahájeni v 8.30 h.) E. Munk (Portland): Mýty a reality staré, nové a věčné V. Bělohradský (Janov): Přirozený svět jako politický problém K. Skalický (Rim): Evropské alternativy řešeni vztahu k Bohu 1 . Pospíšil (New Haven): Empirická kritika marxismu B . Štefánek (Mnichov): Politická kultura Cechov a Slovákov Z. Suda (Pittsburgh): Československá a evropská kultura dnes J Vladislav (Paříž): Úloha kultury v zápase o národní identitu 1 . Ďurovič (Švédsko): Náše kultúrne a spoločenské vztahy k Východu E Marlow (Kalifornie): Triumf Dobrého vojáka ( 100 let Jaroslava Haška) M. Vaněk (Ženeva): Naše moderní umění v uměleckých proudech Evropy VI. Skulina (Curych ): Náš humor v evropském spektru 97 [pageend99]Neděle 28. srpna (zahájení v 9.00 h., konec asi ve 12.30 h.) J.M.Lochman (Basilej): Moderní člověk a náboženství P. Tigrid (Paříž): Kam patříme — naše prohry a výhledy J. Krejčí (Lancaster): Současné trendy, vyhlídky a scenária budoucího světa Po každé přednášce diskuse k tématu. V sobotu večer: společná slavnostní večeře (Fare-well-dinner) Konference se koná ve Waldhotelu Gurten, ležícím na zalesněné vyvýšenině nad Bernem, odkud je krásný pohled na město i Alpy. K hotelu vede malá úzkorozchodná lanová dráha podobně jako na Petřín. Parkoviště aut je u dolní stanice této dráhy. Od hlavního nádraží v Bernu je příjezd tramvají č. 9. (Vystoupit na zastávce »Gurten- bahn« — 7. stanice od nádraží směr Wabern). Ubytování je zajištěno v hotelích Waldhotel Gurten a v hotelu Ambassador (Seftigen- strasse 97), ležícím v blízkosti stanice lanové dráhy. — Konferenční poplatek: 30.-Fr., pro studenty 15,—Fr., na jednotlivé půldny 10.-Fr. Přihlášky přijímá gen. sekretářka švýcarské skupiny SVU: Olga Komersová, Obermatt- strasse 10, CH-3018 Bern (Switzerland). - Přihlášeným bude zaslán podrobný popis příjezdu k hotelu, prospekt a event. další informace. SOUČÁSTÍ KONFERENCE JE PRODEJNÍ VÝSTAVA ČESKÝCH A SLOVENSKÝCH KNIH KNIHKUPETCVÍ "DIALOG” Z FRANKFURTU 21. SRPEN 1983 V CURYCHU 15 let porušování lidských práv v Československu V předvečer 15. výročí okupace Československa, v sobotu 20. srpna v 19 hodin, se sejdou Češi a Slováci, žijící ve Švýcarsku, u pamětní desky na Miinsterhofu, odkud odejdou průvodem do Velkého sálu »Kaufleuten« (Talackerstrasse 34), kde bude od 20.15 h. probíhat podiová diskuse se známými švýcarskými osobnostmi, pořádaná švýcarskou sekcí Společnosti pro lidská práva. 98 [pageend100]JOSEF FROLÍK STŘÍLEJÍCÍ ABATYŠE KAPITOLA DEVÁTÁ Motto: Neboť v osamocení silný muže požívat nezávislosti zřídkakdy, slabý nikdy. Walter Lippmann: Zahraniční politika a válečné cíle Spojených státu. Noc z 26. na 27. červenec roku 1952 nepřipomínala v městečku ani v nejmen- šim noc pouťovou. Snad s výjimkou té roku 1914; stále ještě žili její pamětníci. 1 tehdy to byla hrůza a stísněnost, ale zdaleka ne tak bezprostřední. Kromě toho tato stísněnost a tato hrůza se týkala jen městečka, nikoli - jako v roce 1914 všech. Vlastně týkala se všech, ale byla opravda jiná. Samozřejmě že o pouti se tancuje. Také tento rok byla v sokolovně připravena dechovka a v sále »Na boku« zastánci Glen Milleraajeho hudby, jakýsi orchestr z Prahy, který s Glenem Mille- rem a jemu podobnými už v Praze hrát nesměl, ale na venkově se to zatím tolerovalo. Přicházeli přespolní chtiví tance. Mládenci si před vstupem do městečka naposledy ulízli emana. načesaného do modra, děvy vytáhly střevíčky a přezuly se. Jenže toto nebyla Praha, kde se jednotlivé bolesti ztratí v množství lidi, kterých se taková bolest netýká. Nebyl to úraz, nebyla to nemoc, byla to vražda, a soused, jeden z nás, ztratil chlapce. Nedalo se hrát, zpívat, ani tančit. Za tímhle snad ani nebyly dlouhé prsty organizátoru pogromu na zámek a jeho obyvatelky. Tak daleko do městečka přecejen ještě neviděli. Zábavy sice začaly, ale nebylo to to. Nebylo to ono. Slovo ’vražda’ bylo přítomno. Nakonec se dostavil do sokolovny tajemník Matějka a »Na bok« předseda Škrdlant a 99 POKRAČOVÁNÍ Z MINULÉHO ČÍSLA [pageend101]tancování úředně zrušili. Ačkoli to bylo rozhodnutí shora, setkalo se tentokrát se souhlasem lidu. Přijali to s úlevou jako řešení, ke kterému měli chuť, ale už nikoli odvahu nebo vůli. Muzikanti zabalili nástroje a sedli si s představiteli moci dolů do sálu k pivu. U kolotočů, kde ještě bojoval znárodněný průmysl se soukromokapitalistic- kými kolotočáky, Lunaparkem dosud nezaměstnanými, zavládl v soukromoka- pitalistickém sektoru větší smutek než ve znárodněném. Zaměstnanci Lunaparku věděli, že si' sice neutrhnou ze státní kasy tak, jak počítali, ale své měli zajištěno. Soukromníci, věděli, že výdělek, se kterým počítali o dnešní pouti, už nena- ženou. I když se jim podaří protáhnout si pobyt o den nebo dva, nebudou přespolní, nebude pouť, nebude sváteční nálada rodičů, kteří o pouti na korunu nehledí. Zbudou jen dětské kasičky. Na zámku se zatím prohlíželo. Napřed místnosti, osobní věci, knihovna. Bible a žaltáře padaly na zem. Padaly poznámky na svaté obrázky, pravda, asi naivní. Ale ty poznámky se netýkaly naivity. Nakonec došlo k osobním prohlídkám sester. Pěkně donaha. »Roztáhni ty hnáty,« pobídl mladý seržantek matku představenou, »na tu tvou díru nejsem zvědavej, máš to stejně vy běhaný vod svíčky.« Matka představená uposlechla a byla prohlédnuta, zda neskrývá někde v těle třeba ruční granát. Sestry byly nemladé, mladí byli policajti. Někteří se i trochu styděli. Ale chtěli ukázat tvrdost, tu revoluční, a připravenost, tu pro blaho lidu a budoucnost našich dětí. Vyměňovali si poznámečky o lesbicitě. A o pohlavním zneužívání chovanců. Pitomeček, prohlížející sestru Terezii, prohlašoval, že »tahle si ji honí flaškou vod jogu tru«. Dohlížející kolega radil, aby si dával bacha, »aby jí nevoškubal kaštany«. Oslovení sestro bylo většinou nahraženo slovem svině. Patěk informoval Prahu o postupu akce, neopomněl zdůraznit nález dvou pušek. Že to byly předovky zastaralé už za války v roce 1866, si pochopitelně nechal pro sebe. Neměl ovšem zvláštní zájem modifikovat si případ, třebaže už od Tomana věděl, že tyhle pušky nemohou mít s vraždou nic společného. Chtěl jen vyvolat nahoře dojem, že poslání, které mu bylo svěřeno, vyplňuje na výbornou. Jinak ale začínal být nervózní. Situace se mu přestávala líbit. Samozřejmě, že jediná možná verse byla ta, kterou zatím všichni znali, díky Honzíkovu vyprávěni. Sám fakt jiné možné pravdy Paťka neznervózňoval. Pravda byla to nejmenší, co kdy Paťka znepokojovalo. On věřil, vskutku věřil vždycky tomu, co se mu k věření předložilo. To, z čeho byl nervózní, bylo takové soustředění kapacit, které měly na případu zájem. Gottwald, Zápotocký, Bacílek. Všechny tyto osobnosti už čekaly jen na něj, na Paťka, co jim předloží. Na Paťka, který přijde s evidencí pravdy těchto vůdců pracujícího lidu. Soudruzi čekali na výsledky a Patěk, i při své oddanosti věci pracujícího lidu a jejím představitelům, nepochyboval, že pokud výsledky nedodá, bude to on, kdo si to odskáče. Vůdci nerevidují svá fakta nějakou skutečností tohoto formátu. To radši zrevidují své věrné Paťky. »A ty kurvy se ne a ne přiznat,« zaklel a odplivl. Už ho nenapadlo nic. Patěk měl samosebou svou hierarchii pravd. Četl přece noviny. Věřil tudíž straně, revoluci. Sovětskému svazu. Marx- leninismu, ale pak už nikomu. Ani tomu Gottwaldovi a jeho kolegům. Podívejte se na Slánského! Patěk byl, když šlo o revoluci, ochoten podezřívat každého. Zní to neuvěřitelně, ale často v duchu podezříval i sám sebe, když se (opět v duchu) přistihoval při tom, že některé revoluční pravdy se mu nezdají moc pravdivé. Byl hrdý na to, že se naučil číst a psát. Jeho rodiče s tím mívali potíže a tajně se za ně styděl. Tudíž četl. Navíc měl vskutku výtečnou paměť. Tudíž věřil tomu, že papež žehnal Hitlerovi a nacistickým zbraním žehnal taky. Věřil tomu, že váleční zločinci dostávají ve Vatikáně pasy a sutany a odjíždějí spokojeně do Jižní Ameriky. Věřil ostatně taky 100 [pageend102]tomu, že klérus je používán CIA a CIC a rozvědkou generála Gehlena. Věřil i filmu »AKCE ”B"« - a neměl, proč by nevěřil. Věřili přece všichni. Známi básníci a spisovatelé, ti psali básničky o našich hrdinech a zlých agentech. Ti prohlašovali, že v jedné ruce drží revolver, zatím co druhou rukou drášou své verše, a kapitán Patek nebyl zase natolik chytrý, aby v těch verších nerozpoznal, že dotyčný básník drží revolver v pravé a verše píše jen levou a ještě zřejmě za zády. Naopak. Připadalo mu veliké, že je v partě lidí tak proslulých a zřejmě stále proslulejších. Ostatně, Plojhar byl přece také farář, jeden z těch, kteří se nám ale povedli, a Vatikán ho exkomunikoval. Když byl Patěk ještě s pohotovákem na Slovensku, kláštery tam, stejně jako v Polsku, na Ukrajině a v Rumunsku, nechaly dveře otevřené Banderovcům. Pravda, Patěk nikdy žádného Banderovce v žádném klášteře neviděl, ale učil se tomu při politickém školeni. Nebyl ani na Ukrajině či v Polsku, taky nebyl nikdy v Rumunsku a nikdy ho nenapadlo, ačkoliv Sovětský svaz tak miloval, kolik mohlo asi zůstat na Ukrajině, po třiceti letech vlády sovětů, klášteru. Ale i spisovatelé o tom psali ve svých knihách. Zrovna tak jako Patěk to měl zapsané ve své mysli. VELKÉ SPIKNUTÍ, kniha dodaná až do domu, popisovala pikle kněži proti vládě lidu. A ta kniha byla přece napsána v Americe, nikoli v SSSR. Nakonec znal kolegy z pohotováku, kteří skutečně našli v klášteře blízko Bardějova dva raněné, snad doopravdy Banderovce. Prý bývalé SS z divize Halič. U postelí měli zbraně, fráteři je krmili a ošetřovali, a nikdo, nikdo z celého kláštera, neudal. Dokonce když už i do kláštera přišla prohlídka, nikdo neudal. Mlčeli dokonce i ve chvíli, kdy šťára našla ty dva muže. »Ten posraný flanďák si dovolil říct, soudruhu poručíku, že kdybych byl raněnej já, že by mne taky ošetřil a dal by mi najíst. Prý nedělají žádný rozdíly, trpící člověk je pro něj prý trpící člověk!« S tímto komentem byli tehdy dva zatčeni páteři předáni k vyšetření Paťkovi. Vyšetřovalo se v bývalém garháku v Sabinově a Patěk měl oba panáčky k disposici. Tehdy zjistil, že mučit lidi ho baví. Že mu to přináší potěšeni. Spoutaní páteři si musili stoupnout ke stolu a položit na něj přirození. Patěk jim pak přes údy položil laťku a tu přibil na okrajích i mezi oběma knězi k desce. Zavolal si podřízeného poručíka Šíchu. Pokynem hlavy ho vyzval k raportu. Ale Šícha jen pokrčil rameny. »Nic.« »Moc se s nima mazlíte,« procedil Patěk mezi zuby. »Moc se s nima serete,« zase mu přišla vzpomínka na ty dva pátery. Tam si taky vytvořil úsloví, kterého se chystal použít. »Však já jim už stáhnu kůži přes hlavu.« Důstojník MV Jaroslav Patěk to opravdu dovedl. Dokázal to s těmi pátery, jejichž těla s rozdrcenými genitáliemi a tělem rozmláceným býkovcem pak dal sežrat prasatům, patřícím kuchyni věznice v Sabinově. Jemu - Paťkovi - se málokdo nepřiznal. Dokázali to nanejvýš ti, kterým se podařilo výslech nepřežít. Později, v Ruzyni, už to nešlo vyřídit prasaty pro místní kuchyni. Tudíž se psalo rodinám, že v pohnutí mysli spáchal dotyčný sebevraždu. Anebo: -Váš syn - otec - zemřel včera na akutní zápal plic - infarkt ... Tehdy, na sv. Annu, ovšem ještě Jaroslav Patěk nevěděl, že ho čekají 101 [pageend103]zkoušky, čekal na ně dlouho, ale Strana (v jeho mysli byla vždy s velkým S) ho v roce 1962 z vnitra vyhodí. Hlavně proto, že si Paťka zapamatovalo příliš mnoho rehabilitovaných funkcionářů KSČ, kteří se ovšem taky všichni přiznali. Že bude pracovat na pražských jatkách, aby aspoh tam mohl vidět krev. I když už nikoli lidskou. Ale že ani řezníkům se nebude Patěk líbit, a hlavně třeba to, že ještě před porážkou musí zvířeti vypíchat oči. Odešel do kanceláře představené, připravil si svůj oblíbený býkovec, protažený měděným drátem, a položil ho před sebe na stůl. »Přiveďte první,« poručil. Strážmistři sebou mrskli a vhodili do místnosti nahou ženu. Patěk chvíli mlčky seděl a hladil býkovec. Postavil se, prošel dvakrát místností sem a tam, pak zvedl bejčák a udeřil jím o stůl. »Tak co víš? Sypej to!« V té chvíli se za jeho zády s třeskem rozletělo okno a do místnosti vletěl kámen. Patěk bleskem pustil mučidlo a hmátl po samopalu. Už už chtěl poslat dávku do hloučku lidí, kteří se strefovali kamením do dalších oken, když si uvědomil, že tenhle kámen a tahle nenávist nejsou určeny jemu. Sklo se sypalo ze všech oken frontální stěny a kameny bušily do omítky. I do kanceláře představené vletěl další kámen. Zařval na strážného, aby zakročil. Dole se od zdi odlepila postava strážmistra, který až dosud toleroval spravedlivý hněv dělnické třídy a popošla ke skupince. Došlo ke krátkému dohadování, strážmistr dostal opilý polibek, někteří horlivci se už ztratili do tmy sami od sebe. Pak se hlouček zformoval ve sbor a do noci se nesl chorus ožralých: »Umřela jeptiška v kokrheli, šoupli ji do hrobu po prdeli....« Patěk se usmál. Tohle bylo ono. Odložil samopal a chopil se zase býkovce. Bez výstrahy a beze slova pak ženu udeřil: »Řekl jsem sypat, tak sypu, a rychle!«, zařval. Se zalíbením se podíval, jak proraženou kůží vystupují drobné kapičky krve. A protože i Patěk potřeboval pro své činy nějaké morální zdůvodnění, dodal: »A to máš za to, ty svině, co dělal našim sedlákům Koniáš!« Co dělá sedlákům Ďuriš, ho nenapadlo. Kolem čtvrté ráno noc zbledla, pak se začal maličko barvit obzor na východě a slunce vyšlo krátce před pátou. Průmyslová exhalace nedalekého Kladna mu nedala zazářit teple. Vyšlo rudé, barevné, ale jakoby bez intenzity. Teprve když se zvedlo výš, ztratilo svůj opar a začalo hřát, když už se průmyslovým oparem nemuselo drát do městečka v šikmém úhlu, ale jen shora. Ptáci v zámecké zahradě koncertovali, jako každý den. Mnoho z toho, co dělali lidé, se jich týkalo, ale to, co se dělo tuto noc na zámku, nikoliv. Na štěstí pro ně. Srnci, kteří se pásli na zbombardované pasece, kde zemřel Frantík, zmizeli s východem slunce hlouběji v lese. V městečku kokrhali kohouti. Taky zámecký kohout vyhlásil budíček. Pak se nad komíny domků začaly objevovat bělavé sloupečky dýmu. Městečko vstávalo do práce, pokud se našel někdo, kdo šel na anenskou pouťovou neděli pracovat. Jinak vstávaly jen panímámy, aby dnes tatínkům připravily sváteční nedělní snídani do postele. Okolní lesy dodaly borůvky a pouťový koláč byl většinou borůvkový. Nu a samozřejmě káva. Ta nedělní; z kávy, nikoliv z melty. Kolem osmé už slunce řezalo do městečka plnou silou a vypadalo to, že i tahle pouť skončí tradičně; odpolední bouřkou. Říkalo se, že to má svátá Anna pro městečko domluvené se svátým Petrem. Bouřka vždycky z větší části odklidila deštěm nepořádek, způsobený poutí. Nedělní ráno mělo začínat vyzváněním ke mši na osmou. Tři kostelní zvony svolávaly vždycky v neděli ráno na pobožnost. 1 teď, za lidové demokracie, jako už několik století, ačkoli učitel 102 [pageend104]Kubka to považoval za flanďáckou provokaci a nepřátelskou agitaci. Proto taky klukům ve škole zakázal chodit zvonit. A ti to považovali za výjimečné a zvláštní dobrodružství. — Jenže zvonilo se dál. Otec Pátek byl arciť na rozkývání už příliš starý. Obstarávaly to sestry. Tuhle neděli bylo ticho. Nezvonilo se. Nebylo nikoho, kdo by se pověsil na usmolená lana. Kramáři odepínali celty a spouštěli pulty svých Stánků a bud, rolety či okenice střelnic vylétly nahoru nebo se rozevřely. Brzy po osmé se začala na náměstí trousit drobotina, chtivá pouťových senzaci. Lochneska spustila píseň o trojnásobné Anče a Haně a kolotoč dodal bratrský foxtrot o nabroušené kose. O kose nabroušené na hornom konci. Pár stánkařů, kteří přijeli jen na neděli, rychle dokončovalo nezbytné úpravy. Bušila kladiva, nervózní hlasy, kdosi se dotazoval Máni, kde má kšandy. Párkař otočil ventilem na bombě, přidržel zápalku u hořáku pod železňáky s vodou a kusem novin pak zapálil v roštu, na kterém se budou opékat špekáčky. Kolem desáté už nebylo na náměstí k hnutí. Vražda sem nebo tam, život jde dál a život si žádal špekáčků, cukrové vaty, lízátek, leda, zázračných lepidel, kolotočových závratí a papírových růží, jejichž špejle jsme dokázali ustřelit. Kolotočáři si začínali myslit, že to nakonec nebude tak zlé, jak to včera vypadalo. Pouť běžela normálně. Pro jistotu však zkracovali intervaly zábavy, stejně jako houpačkáři. »Nahoru, nahoru na tu naši potvoru,« vyvolával lochneskář. Na zámku se tou dobou už končilo. Strážmistři si sice - na směny - trochu zdřímli. Provizorně. Byli tudíž nervózní, nevyspalí a naplněni pocitem, že cosi obětovali pro vlast. Sestry nespaly vůbec. Kolem páté je jednotlivě odváděli do jejich ložnic, dovolili jim obléknout se a zabalit si osobní věci - stále pod pečlivým dohledem. Kolem sedmé je seřadili v přízemní chodbě čelem ke zdi. Samozřejmě, že nesměly hovořit. Samozřejmě, že nesměly na záchod nebo se snad omýt. Samozřejmě, že za nimi a nad nimi bděli samopalníci. Zavazadel měly sestřičky pramálo. Většinou se vešly všecky do jediné kabely. Některé měly jen uzlík, papírovou krabici. Na chodbě je nechali tři hodiny. Po desáté se konečně kamennou branou zámku prodral (tak tak) autobus, označený na tabulce cílové stanice jako ZÁJEZD. Pověřený strážmistr vykřikoval podle seznamu jména a zaškrtával si je. Před budovou čekali připravení motocyklisté. Stroje dosud na stojáncích, ale byli unaveni a tak seděli v sedlech, kouřili. Také oni většinu noci probděli. Cigarety chutnaly víc a víc po dehtu, usazeném na patře. Těšili se na postel. Tváře sester byly do šedivá unavené. Nejen proto, že nespaly. Bylo v nich zapsáno i to, co tuto noc musily zažít. Motocyklisté přemýšleli o tom, který vůl nařídil, aby jeli přes náměstí plné lidí, kde si budou muset razit cestu. Byli to prostí muži a tušili, že s tím budou potíže. Pro motocykly i pro motocyklisty. Ale hlavně pro celý transport. Stačí jeden výkřik a roj pouťových návštěvníků 103 [pageend105]se začne chovat jako dav. Byli to prostí muži, kteří se upsali policii hlavně proto, že jim to dávalo možnost jezdit na motocyklu. To byla ta věc, kterou milovali. Že eskorta má být demonstrací moci a že je to nápad nejvyšších představitelů a pánů země, o tom neměli ani tušení. Spíš mysleli na to, co udělají, když - a jestli — se dav začne chovat jako dav. Motocykl je báječná věc, ale jestli se k něčemu nehodí, tak to je k pacifikaci rozvášněných davů. Ze zámku se dalo odejet nepozorovaně. Dokonce- to nebyla směrem k Praze ani zajížďka, do Prahy to bylo zadem blíž. Třebas tam byla horši cesta. Sestry čekaly v autobuse, připoutané za zápěstí k držadlům na okrajích sedadel, střežené samopalníkem a pro jistotu ještě i psem. Kolem jedenácté přijel — zadem - plukovník Šonka a kameramani Armádního filmu. Plukovník si na Paťkovi vynutil to, že sestry musely vystoupit a zase nastupovat do autobusu. Tentokrát jejich nástup filmovali. Natočili i záběry strážmistrů se samopaly, jak střeží zámek, a pár záběrů z interiéru. Dbali, aby v záběru byl vždy i krucifix nebo socha nějakého svátého. V jednom případě museli dokonce krucifix převěsit, protože v braném záběru žádný nebyl. Nechali pro kameru také projet škodováckého ’’jeepa” zahradou. Konečně se, stále v kameře, konvoj seřadil, plukovník si hrdě stoupl na velitelské místo ve škodovce a chytil se rámu skla. Dvojice motocyklistů se zařadila před škodovku a malá kopie Čepičkových parád na Letné a Stalinových parád na Rudém náměstí mohla vyrazit. Kamery zachytily přejížděni dávno Vysloužilého kamenného můstku přes dávno Vysloužilý vodní příkop. Zastavili před branou a počkali, až se filmaři připraví na náměstí. Pak motocyklisté zapnuli sirény a modrá světla. Konvoj vyrazil. Dav, upozorněn řevem sirén, strnul. Tlampače přestaly vysílat, kolotoče se pomalu dotočily, houpačky udeřily o brzdná prkna a zastavily se. Dav se začal pomalu a tiše rozestupovat. Prostranství naplnilo jen vytí sirén. Kolona pomalu projížděla zmrtvělým náměstím. Pokud kdo počítal s nějakým násilím, nějakým veřejným rozhořčením, s projevy nevole a nenávisti, zklamal se. V Čechách je za určitých okolností i dav pokojný. Neozval se jediný výkřik, na autobus nevzletěl jediný kámen. Pokud zde byla nějaká nenávist včera, stačili se z ní všichni vyspat. Šonka, Patěk i filmaři byli zklamáni. Mrazivý klid je vyvedl z formy. Záběry strážmistrů, prosazujících vůli lidově-de- mokratického pořádku, se nekonaly. Šonka dokonce nechal rozdat několika samopalníkům cvičné náboje i hlavně. Představoval si, že pro zvýšení efektu budou střílet do vzduchu, aby se kolona vůbec mohla přes náměstí dostat. Ale tohle nebyla demonstrace, tohle bylo smuteční shromáždění o pohřbu. Chyběly jen smeknuté klobouky. Celá ta prokouřená a hektická noc byla zbytečná. Stejně dobře mohli sestry odvézt už včera večer a všichni mohli být doma už někdy před půlnocí. Dávali vinu mizerné režii, aniž si uvědomili, že ani nejlepší režisér nemůže zachránit důstojnost špatně sepsaného scénáře na špatné téma. A to ještě netušili, že zprávu o vpádu na zámek vysílala v ranních zprávách Svobodná Evropa. Když to monitoring sdělil Bacílkovi, jen zabušil pěstí do stolu a pravil: »A teď ať mi někdo vykládá, soudruzi, že nemají agenta přímo v místě.« Soudruzi se ovšem nepřeli a agent v místě tím byl mlčky odsouhlasen. Režie by byla možná vyšla tak, jak její autoři zamýšleli, kdyby nebylo té svatby v kostele. Tam to ostražití strážmistři kapánek "přehvízli” - jak později tu událost komentoval Bruno Koehler, aniž ovšem byly proti ’’přehvíznuvším to” hochům podniknuty nějaké kroky. Režie nevyšla, protože lidé v městečku nepro- marnili noc. Napřed debatovali dlouho do noci u piva, pak ještě doma s rodinami. Mnoho se nenaspalo onu noc na svátou Annu, ale bylo to z nepokoje, nikoli z radovánek. A jestliže byli ochotni vcelku 104 [pageend106]cokoliv připsat na vrub jeptiškám, protože dlouholetá propaganda nemohla zůstat bez následků na jejich myšlení, s Jirkou Králem to bylo zatraceně rozdílné. To byl jeden z nich, to byl člověk, kterého znali od časů pročůraných plenek až po to stříleni v kostele. Manželky litovaly Aničku, chlapi, kterým se Anička potajmu líbila, taky, a všichni dohromady ovšem mysleli na Jirku, kterého srazila k zemi a asi doživotně zmrzačila policejní kulka. Pamatovali přece ledacos, ale dokonce ani gestapák Klein, který se porval na Kladně v hospodě, nedokázal rvačku řešit tím, že by sáhl po pistoli. To pamatovali. A Jirka se zachoval, inu, museli si to přiznat, tak, jak se má zachovat chlap a tak, jak by se zachoval kterýkoli z nich. Heršoft - tentokrát bušily do stolů dělnické pěsti, nikoli pěst představitele dělnické třídy respektive jejího stranického předvoje, tohle se hergot nemohlo stát ani před válkou a tehdy jsme přece neměli dělnickou bezpečnost, ale buržoázni policii, potlačovatelský nástroj vykořisťovatelských tříd. »Hergot a krucifix laudón!« Nadávky patřily bezmoci. Komu to udělali? Klukovi, kterého facha připravila o sluch a který neznal nic než dřinu. A proč? Protože měl svatbu. Proč musí Anička plakat bolestí a ponížením a nikoli slzami šťastné nevěsty? Proč musí švadlenka trpět pod státem dělníků? A proč musí být dělník s kulkou někde v páteři kdesi ve vězeňském špitále? Když se dětem vykládalo, jak se za Masarykovy republiky střílelo do dělníků a jakási pionýrská delegace se dokonce vypravila s květinami autobusem do Radotina, kde 20. dubna 1930 došlo ke rvačce mezi průvodem komunistické omladiny a četnictvem. Napřed létaly šutry, pak četníci vystřelili. Sice ne do davu, ale stranou. Jenže tam byly složeny dlažební kostky a odraženými kulkami a odštěpky kamene bylo zraněno pět lidi. Vcelku tedy oběti, které si strana přála mít. Nic tak nedělá straně dobře, jako když může mít pár nebožtíků a mučedníků. To byl školní materiál. Děti to nebraly moc vážně. Ale najednou byla taková událost přímo v městečku. Oběť byl dělník a policie byla taky dělnická. Otec Pátek patřil k obci. Pamatovali ho všichni a on pamatoval všechny. Dokonce i učitel ho vynechával ve svém obvyklém protináboženském štvaní. Do páterova života městečko vidělo tak, jako do svých vlastních životů a byl tudíž oblíbený, protože byl částí jich samých. Samosebou že se za páterem nechodilo pravidelně, ale to odjakživa. Přišlo se ovšem vždy, když kamarád ztratil život na šachtě, když si svou oběť vzala jáma anebo huť. Pátek sloužil zádušní mši a kamarádova rakev stála před oltářem. Hoši v havířských uniformách stáli čestnou stráž. Pak ho kamarádi v sametových perkytlich nesli ke hrobu a Otec Pátek kráčel za rakví. Perkytle se už nenosily. Havíři dostali od lidově-demokratického státu nové uniformy, něco mezi železničářským stejnokrojem a mundúrem carské policie. Nosili je tedy, ale páter chodil za rakví pořád. Protože i jáma i huť si braly své oběti v nepravidelných intervalech stále stejně, jako za kapitalistů. Lidová moudrost pravila, že holt pánů bylo příliš málo a makáčů příliš mnoho, než aby to prostě šlo poslat pány dělat a makáče nechat dělat pány. A na majestát smrti — aspoň u horníků — zatím nedovo105 [pageend107]lili komouši sáhnout. Na šachtě se pořád zdravilo »ZDAŘ BŮH« a nikoli ČEST PRÁCI. A Otec Pátek pořád vykropoval hroby těch, které většinou také kdysi křtil, vyučoval co usmrkané kluky a holčičky v bílých punčochách náboženství, naslouchal jejich hříchům při předsvatebních zpovědích a žehnal jim do společného života. Na Otce Pátka nesměl nikdo sáhnout a taky se o to nikdo nepokoušel, což až donedávno patřilo k argumentu těch, kteří tvrdili, že nová doba je přecejen spravedlivější. Otec Pátek s nimi všemi přece sedával v hospodě, když ještě nebyl tak starý. Hrál s nimi mariáš, vypil, svá dvě piva a to, co kdy vybral na ofěře, mu bylo bohatě přáno. - A teď ho najednou odvádějí v železech. To se chlapům nelíbilo. Moc se jim to nelíbilo! Hoši z Prahy to vskutku přepískli. Víc, než kdy bylo dáno soudruhu Koehlerovi tušit. Havíři i hutníci byli samozřejmě ve straně. Skoro všichni. Ale byli tam většinou už dávno před válkou. Dělali v hutích a v dolech kolem, v Daňkovce ve Slaném, v čedičovém lomu na Vinařické hůrce. Když přišla krise, žili většinou jen z toho, co dala zahrádka nebo políčko. Vstupovali do strany především proto, že jim slibovala, že nikdy už žádná krise nebude, pokud to rudí vyhrajou. Byli pro to, aby už nikdy nebyla krise. Pro tohle byli. Pamatovali ten čas, kdy člověk nemá svou vlastní důstojnost. Vstupovali do strany v roce 1945 i proto, že si myslili, že to znamená žít beze strachu z dalších koncentráků, mít svou práci, žít beze strachu z toho, že moje děti budou muset chodit bosé, že budou mít hlad, že se budou stydět jít do školy, protože jejich šaty nejsou dost dobré k tomu, aby se v nich dalo jít do školy. To jim partaj slibovala a oni jí věřili. Že to bude taky znamenat střílení ženichů, čekajících na předsvatební přijímání, bití jeptišek a odvádění Otce Pátka v železech, o tom se jim strana nezmiňovala. A rázem jí to měli za zlé. Najednou vystoupilo na povrch i všechno ostatní. »Jak to, že žiju lip,« tázal se starý Částka v hospodě. »Za republiky jsem za tři dny na šachtě nosil domů stovosumde- sát kaček a kilo másla stálo ošum. To máte dvaadvacet kilo másla. Dneska dělám i v neděli a za tejden si vydělám na sedům kilo másla!« A protože jádrem události byl mrtvý Fanda, začali pochybovat i o tom, že vraždu spáchaly jeptišky. Každý z nich měl schovanou nějakou bouchačku. Většinou pytlácké kulovnice, ale i pistole. Válka byla v tomto směru štědrá. Nemohl on se ten Fanda někde dostat k takové zbrani? Nemohl se o ni s tím druhým fakanem tahat a nedošlo přitom k neštěstí? Znali takový případ ze Slaného. Byl to kluk chlapa z Daňkovky. Hned v roce pětačtyřicet. Ale to by pak znamenalo, že nám ta naše partaj lže. Zdálo se jim to neuvěřitelné. Proč by to dělala ? Konečně přišli na řešení. Zřejmě se ke zbrani dostal některý z těch cvoků v ústavu. Tak to bylo. Tak to muselo být. Ale proč přivezli ty filmaře? To čekali, že začneme jeptišky věšet po ořešácích na náměstí? A proč sebrali faráře, který přece patřil k obci a vůbec ne ke klášteru a k ústavu. Režie, kterou vymyslel pro městečko režim, díky těmhle úvahám nevyšla. Režim to u městečka prohrál. A přitom obecenstvo tolik režijně vyhovovalo. Patřili přece k „rudému Kladnu”. Zápotocký, Tonda Zápotonda sem kdysi, ještě než se z něho stalo takové velké zvíře, jezdil na anenskou pouť i řečnit. Tancoval s nimi v hospodě, když byla po ruce harmonika, zahrál na ní, a tykal si se všemi a všichni tykali jemu. Tančil se všemi a Zápotockých Mařenka, jak jí říkal Tonda, taky se všemi. Bylo to arciť před válkou, ale pamatovali to, většina z nich, a legenda to přenesla i na ty, kteří nepamatovali. Zápotocký to byl, kdo vnuknul tuhle myšlenku Bacílkovi, a Tondovi se chtěl Bacílek hlavně zalíbit. Zápotocký to tady přece znal lépe, než na předsednictvu vlády, a přece to nevyšlo. Bacílek počítal s prorežimním lidovým vzbouřením, se vzedmutou vlnou emocí, ale zapomněl na to, že prostí lidé mají 106 [pageend108]ještě cit a taky docela obyčejný rozum, který ani politická rétorika ruďáska nemůže do nekonečna vodit za nos. Bacilek měl v městečku samozřejmě kromě Paťka a oficiálních náčelníků pár svých informátoru. A když ho fízlové informovali o fiasku citů lidu, zuřil. »Tohle si někdo odsere,« ohlásil stroze. »Tohle si někdo zatraceně odsere.« A přikázal, aby byl o průběhu vyšetřováni informován každou hodinu. Myslil samozřejmě jeptišky. Docela přitom zapomněl na Tomana a jeho mordpartu, kteří se zabývali vraždou samou. Akce byla příliš velká a příliš důležitá (Klémova kancelář volala taky dvakrát denně), než aby se mohlo myslet na všechno. Sotva se rozednilo, Toman se ošplách- nul, vylil do sebe hrnek kávy, skutečné kávy, ne náhražky, protože ji vařil provianťák StB na zámku. Pak sebral na deset strážmistru a vyhnal je do Srnčí. Do březiny s krátery po bombách za zámkem. Rozestavil je do vějíře a nechal prolézt v pokleku od silnice až k místu, kde nalezli Fandu. Ale. jak předpokládal, kulka nalezena nebyla a nezbylo tedy, než čekat na detektory Označil místo, kde byl Fanda nalezen, křižem z latěk, které nalezl v zahradnictví zámku a vlastnoručně sbil. Kříž byl o něco delší než mrtvý chlapec a jeho ramena se sbíhala ve výši hochova srdce. To si poměřil už včera. Zarazil ho do země na centimetr přesně tak, aby výškou odpovídal vzrůstů oběti. Pak přikázal strážmistrům čekat a hlídat, věděl, že obojí umí nejlépe, a vrátil se do zámku. Vzal si jednu ze starých předovek, na světle si ji mohl prohlédnout lépe. Jedna byla francouzská chassepotka, model 1796, druhá německá dreysse z roku 1811. Pokýval nad tím hlavou, vzal si dreyssovku, která byla lehčí, chodil od jednoho pokoje ke druhému a zkoušel zaměřit na kříž v Srnčí. Už v prvém okně zpozorněl. Z okna nebylo vidět na příčné rameno kříže. Dokonce ani když vystoupil na židli neviděl víc, než jen vrchol laťky zaražené do země. A hlavy a čepice dospělých a vzrostlých strážmistrů. Postavil předovku do kouta a zapálil si: »Tady odtud se nestřílelo, brachu,« promluvil nahlas, ale sám k sobě. »Odtud teda ne.« Zkusil se postavit na okenní rám a zamířit. Ale zas neviděl víc než jen vrchol svislé laťky. Fandovo srdce bylo v krytém prostoru. Vrátil se do dvora a prohlížel střechu zámku. Do dvora bylo z podkroví na deset malých větracích okének. Nad nimi ještě celá větrací přístavba půdy, vikýř se štěrbinami. Vzal si tedy k ruce dva lidi a šli prolézt podstřeší. Opakoval rituál se starou flintou všude, nakonec si nechal pro jistotu i otevřít pudu. Byla nerozdělená, ohromná, nekonečná a naplněná nespočetným množstvím starého haraburdí, nashromážděného za staletí. A hlavně: celá byla pokryta tlustou a neporušenou vrstvou prachu. Do hlavy se mu vrátila neodbytně myšlenka na velký podtrh, kterého se má zúčastnit. Sepsal nalezené poznatky a nechal oba uniformované pomocníky podepsat se jako svědky. Pak se ještě vyšplhal na obě zámecké věže. Z menší, která stála nad křídlem do náměstí, mohl sice krásně pozorovat celé městečko, slyšet hlomoz věžních hodin, které ukazovaly městečku čas, ale vůbec neviděl nejen snad na místo do březového hájku, ale ani březový hájek jako takový. Těleso zámku uzavíralo výhled na několik kilometrů. Z hlavní věže viděl do lesíka, ale v cestě možného výstřelu do místa, na kterém padl Frantík, byly staleté duby bývalého anglického parku, jejich koruny absolutně uzavíraly výstřel právě tam. »Už se mi to začíná kreslit,« odpověděl na otázku estébáčka, kterého si poslal pro další hrnec zrnkové kávy, kterouž se tady zřejmě nemuselo šetřit, a svého zástupce Zelenku vyslal k Herinkovům, aby mu přivezl toho chlapce. »Abysme už konečně měli něco, čeho 107 [pageend109]se budeme moct chytit.« Osaměli se Zemanem. »Nezdá se ti to, viď, Václave?« Václavovi se to doopravdy nezdálo. »Myslím, že to všechno bylo úplně jinak, kamaráde. Myslel jsem na pacienty. — Ale nemáme zbraň . . .,« hodil hlavou k předovkám v koutě. »Koukal ses na to?« »Koukal. Rozhodnout o tom může samozřejmě jen expert, ale i bez laboratoře můžu říct, že z těchhle flintiček nikdo nevystřelil aspoň osumdesát let.« Pak se vrátil k původní myšlence. »Myslel jsem na blázny, ale zbraň nemáme a trajektil střely, aspoň toho, co o ní víme, neodpovídá. Budeme se muset porozhlédnout po zahradě ..., třeba jsme něco neviděli. Nakonec mohl někdo střílet ze stromu.« »Anebo taky z druhé strany lesíka,« odpověděl mu Toman. »Pro sichr ale zajisti, ať prohledají celý prostor mezi zámkem a místem nálezu. Ale teď ze všeho nejvíc potřebuju toho kluka. Začínám mít totiž nos, že to celý je jedna velká ptákovina. Ale se mnou ji tady nikdo hrát nebude...« »Víš co?«, zarazil ho Toman. »Radši si nebudeme dělat žádný závěry. Ať nejsme jak ti vedle.« Ukázal rukou ke zdi vedlejší místnosti. »Máš recht,« souhlasil Toman. Mezitím dojely autobusy na dopravu chovanců a taky ošetřovatelé z Bohnic, Běřkovic, Kateřinek a několika dalších institucí toho druhu. Věděli si rady, transport šel rutinované vpřed a za dvě hodiny zůstali na zámku jen strážmistři a kriminálparta. Tyto autobusy se městečku vyhnuly. Vytočily ze zámku směrem ke Kladnu. Pouť mohla běžet. V Srnčí hlídkovala pětičlenná skupina. Na zámku další pětice. K Tomanově zármutku se sbalila a odjela i estébácká kuchyně. Ale nechali mu načatou kilovku pravé kávy. Rozloučit se přišli i Svoboda s Novákem. Chtěli sice původně „nějak pomoct”, ale Toman je poslal ke kolotočům. Nezdráhali se. Představení už bylo u konce. Svoboda se nakonec rozhodl, že odjede domů a tak ho Toman poprosil: »Zastav se, prosím tě, u ženy a řekni jí, že nejsem někde na tahu, ale v prašivý a zašmodrchaný akci. A jestli mi sem může někdo přivézt z pouti párek, nebo radši dva, tak budu rád. Taky už nemám co kouřit.« Novák slíbil, že tohle zařídí a Svoboda se tudíž rozloučil s pokynem, aby byl okamžitě zavolán, kdyby došlo k rozuzlení, a vypadl. Okrskář se vrátil za deset minut s půltuctem párků a dvěma lahvemi piva. Toman se na jídlo vrhnul, Zeman šel uvařit z estébáckého daru další kafe a Nováka poslali na stanici, aby tam hlídal telefon a zavolal na zámek, kdyby bylo třeba, nebo aby mohli oni zavolat jeho, kdyby bylo třeba. Na zámek vedla jen normální civilní linka, na stanici bezpečnostní. Sotva se najedl, objevil se Zelenka s Honzíkem a starým Herinkem. Toman potřásl starému rukou, ale pak ho poslal nemilosrdně za dveře. »Chci s chlapcem mluvit sám. Mezi čtyřma očima. Jako táta se synem anebo chlap s chlapem. Pak poslal pryč i Zelenku, aby dohlédl na hledání po zahradě. Zeman mezitím donesl další konev kávy, Toman si nalil a chvíli chlapce pozoroval. Viděl roztěkaného hocha s úzkostnýma očima. »Je to takhle lepší, ne? Tatínek těmhle věcem nerozumí a my dva si přece potřebujeme popovídat v klidu, ne?« Hoch neurčitě kývl hlavou. »No tak vidíš, Honzíku. Říkají ti tak, ne? Nebo Jeník?« »Honzík,« špitl Honza. »No,« přistoupil k chlapci s kafáčem v ruce a položil mu ruku na rameno. »Já bych chtěl, Honzíku, vědět, jak to včera doopravdy bylo.« Honzík stáhl ramena, sklopil hlavu a začal brečet. Toman odložil kávu a vzal chlapcovu ruku do svých: »Hele, už je to pryč. Tobě se nemůže nic stát. Tady je moje ruka.« Rozpojil dlaně a potřásl Honzíkovou pravicí. »Ale chci vědět, jak se to stalo. Tahali jste se o 108 [pageend110]pistoli a najednou vyšla rána, že?« Honzík se pokusil o nerozhodný dětský odpor, ale v zápětí toho nechal a kývl hlavou. A začal ještě usedavěji plakat. Toman se šel napít kávy: »Tak vidíš, chlapče nešťastný. A ani to nebolelo.« Pokýval hlavou. »Ale copak to nevidíš, že to, cos provedl, není nic proti tomu, cos pak napovídal? Copak to museli odnést nevinný lidi?« Rozhodil rukama kolem. »Museli?« »Já sem se bál, že zavřete tatínka,« vyrazilo z Honzíka. »Tatínka? A proč, copak on tam byl s tebou ?« »Nebyl, nebyl,« vykřikl chlapec. »Ten o tom nic neví, ale opravdu se mu nic nestane?« »Když o tom neví, tak ne,« řekl Toman. »Čestně ? « »Když o tom nevi, tak čestně. Nestane. A řekni mi, kam jsi schoval tu pistoli ?« »Vrátil jsem ji, kde byla ... a pak jsem šel k soudruhu učiteli.« Pláč ho opět přerušil. Toman pokýval hlavou. »K soudruhu učiteli jsi šel.« »Ano, a on začal tak strašně křičet a nadávat, že už jsem se bál říct pravdu, když se mě ptal pan doktor Zemánek. Učitel křičel i na něj a pan vrchní se taky zlobil. Pak už se mne nikdo na nic neptal.« Toman vzdychl: »No dobře, Honzíku. Tak, teď půjdeš se mnou a ukážeš mi, kde ta pistole je, ano?« Vzpomněl si na výsledek ranní prohlídky lesíka: »Taky jsi odnesl nábojnici — hylznu, ne?« »Ano,« špitl Honzík. »Tu ještě máš?« Honzík jen zavrtěl hlavou. »A víš, kams ji dal ? « »Pod mez.« »Najdeš ji ?« Honzík kývl: »Ukážu vám, kde je.« Toman sebral čepici. Rozhlédl se po místnosti. Vzdychl. »Tak půjdem.« Sebral u dveří kufírek s potřebami, které nosil s sebou, a vyšli. KAPITOLA DESÁTÁ Motto: Není vždy, soudruzi, nepřítelem ten. kdo s sebou na zádech nese batoh smutků, pochyb, zlozvyků. Možná, že ten člověk, i s tím těžkým batohem raději než mnohý z vás, dá život za republiku. Milan Kundera: Člověk, zahrada širá (1953) Starého Herinka nechali na zámku, ale cestou k Herinkovům se zastavili na stanici vyzvednout Nováka. Toman jen otevřel dveře, pokynul rukou a řekl: »Tak pojď, ty umělče.« Novák se neptal, proč je umělec, a šel. Zrovna dospával noc na kavalci, jen si prohrábl vlasy. »Nic mi neříkej,« varoval ho Toman. »Svoje si povíme, až budeme sami.« Pistole ležela na svém místě za trámkem. Novák pro ni vylezl a opatrně ji 109 [pageend111]podal Tomanovi. Rozbalili hadr. Německý luger, vzor P-08. Oblíbená a rozšířená. Díky válce nejrozšířenější zbraň v tomhle konci Evropy. Toman otevřel kufřík a začal snímat otisky prstů. Některé sice setřel mastný hadr, ale ty, které zůstaly, byly perfektní. Pak udělal snímek místa, kde byla zbraň uložena. Zeptal se paní Herinkové, zda zbraň poznává. Tiše pokývala hlavou. »Pak to s vámi sepíšeme, paní Herin- ková. Zatím bude nejlíp, když půjdete hned s námi. Hodí se vám to?« Paní Herinková opět jen přikývla a odvázala si zástěru. »Honzík nám musí ještě něco ukázat, víte ?« Vůz nechali před domem, vyšli zadem a šli po mezích. Tak, jako o den dříve Honzík. Ten se několikrát zastavil a hrábl rukou do prsti. Na třetí pokus vyplula nábojnice na světlo. Podal ji Tomanovi. Ten k ní přičichl. Ostrý zápach střelného prachu ještě nestačil vyprchat. Udělal několik dalších snímků a nakreslil si situační plánek. Vrátili se k vozu a vozem na zámek. Tam už ve spodní chodbě čekal rozčilený Kubka. Nervosně přecházel krokem oficíra na cvičáku, a protože si dnes opět oblékl rajtky, dojem to ještě zdůrazňovalo. Prudce se obrátil na Tomana a začal hlasem člověka, na kterém na okrese záleží a který ví, kdo je tady pánem: »Nikdo mi nic neřekne, nikdo mě k ničemu nepustí. Včera jsem to tady musel celé sám organisovat a dneska jsem vosk ? « Toman poprosil tiše Nováka a paní Herinkovou, aby šli napřed do kanceláře, kde sedí Zeman, a počkali tam na něj. Ukázal jim, které dveře to jsou a pro jistotu na ně ještě ukázal prstem. Potom se vrátil ke Kubkovi: »Nebojte se, občane, brzy vám už budeme moc za všechno poděkovat.« Kubka oněmněl, ale brzy se vzpamatoval: »Půjdu si zavolat Svobodu, sralbotko, ten ti ukáže, kdo je tady pánem. Já ti dám občana.« Strážmistr, hlídkující na chodbě, to se zájmem pozoroval a bavil se a Tomanovi povolily nervy. Stávalo se to málokdy, ale stalo se to teď. Klid, který uměl zachovávat za všech okolností a kterým se jako profesionál chlubíval, ho náhle opustil. V náhlém záchvatu zlosti podržel Kubku pod krkem a zařval: »Do prdele půjdeš, hajzlíku! Teď mazej domů a seď tam na zadku, dokud si tě nevyzvednu. A to bude brzy.« Obrátil se na strážmistra: »Jak to, že sem pouštíte civily?« Strážmistr se vyděšeně postavil do pozoru: »Já ...« »Vyhodit!«, řekl Toman ostře a ukázal na učitele. »Kdyby se zdráhal, použijte zbraně!« Mávl rukou ke dveřím. Sňal si čepici a několikrát si prohrábl vlasy. Do kanceláře už vešel zase klidný a usměvavý. »Tak to všecko sepíšeme,« řekl. Paní Herinková objala Jeníka a přitiskla si ho k sobě. Toman si připravil kufříkový psací stroj a papír a začal dvěma prsty neuvěřitelně rychle psát celou tragedii včerejšího večera. Bavil se s chlapcem, bavil i chlapce, usmíval se. V duchu už viděl autobusy, přivážející sestry zpět, faráře Pátka, klanějícího se před oltářem, a zdálo se mu, že jako by viděl i tvář Trpitele, vyřezaného před staletími z hrušňového dřeva. Prý ze dřeva stromu, na jakém nechal jakýsi slavný generál pověsit nějaké místní sedláky, když krajem šla vlna selských bouří kdysi v polovině osmnáctého století. Podepsal Honzík. Podepsala, že souhlasí a že byla zápisu přítomna jako svědek i paní Herinková. Toman se cítil dobře. Věděl ovšem, že tohle není to, co na něm chtěli. Ale byla to pravda, čistá, neposkvrněná, nenapadnutelná. Opřená vším, co bylo po ruce. Případ byl u konce, ale Tomanova radost se tentokrát netýkala jen toho, že je u konce. Tentokrát v tom bylo i uspokojení chlapa nad tím, že se dokázal nezkurvit, ačkoli situace byla a je vážná. Objal pani Herin110 [pageend112]kovou kolem ramen: »Neplačte, maminko. Honzík měl přece Fanouše rád. Nechtěl ho přece zabít. Jen si hráli. Tomu se říká osud. Zrovna tak mohl Frantík střelit vašeho Honzíka. Ale váš chlapec dnes ukázal, že má velké a statečné srdce. Přiznal se, pomohl nám najít zbraři i nábojnici - a víte, kolik zbytečného utrpení tím pomůže zastavit? I přes to, co sé stalo, z něj můžete mít radost.« Vzal chlapce za bradu: »To, co se stalo včera, Honzíku, bylo strašné a nedá se ničím omluvit. Ale dnes jsi prokázal statečný a dobrý skutek. Jednou to pochopíš.« Potom odešli všichni na místo činu. Honzík ukázal, kde stál a kde byl Fanouš. Novák s Tomanem si vzali detektory a začali ohledávat půdu. Hledali ve směru, kudy měla kulka letět. Jenže mašinky zvonily na každém kroku. Upozorňovaly na zbytky pum, které se minuly cílem, ale které zde před osmi lety zraňovaly aspoň keře a stromy a kterých zůstalo bohatě rozseto v zemi. Toman se zamyslil. Munice byla stará, byť dobře ošetřená. Kulka v zemi nebude. Probila tělo, ztratila svou silu, když zabila, a klesla někde nepříliš daleko. Našli ji dřivé než doufali. Pomohla jim její stopa na kmínku břízky, který maličko ďoubla, pak klesla do mechu ke kořenům stromu. Vyfotografoval ji a dal do pytlíčku s ostatními nálezy. Změřili pásmem vzdálenost nálezu kulky od místa zabití a měli za to. že případ jako takový skončí. Měli za to. Byli jen kriminalisté, vyšetřovali vraždu, která se ukázala zabitím. Prosti muži na prostých místech, řešící prosté věci svého řemesla. Že by se nešťastná klukovská hra měla stát nástrojem třídního boje, je nenapadlo. Ještě méně to, že by se třeba měli stát jeho oběti. Třebas si uvědomovali, že za tenhle úspěšně vyšetřený případ je nikdo zvláště nepochválí, bylo jim to jedno. Konali svou povinnost. l ak, jak ji chápali, tak, jak jí věřili, tak, jak věřili sami sobě. Vrátili se na zámek. Vešli do místnosti, kde čekal starý Herink. Podivil se, když uviděl vstupovat i svou ženu. Toman přistoupil ke stolu a položil před starého pistoli: »Poznáváte ji ?« Poznal ji okamžitě. »Ach Bože,« řekl a složil hlavu do dlaní. »Ach Bože.« Novák ho musel zachytit, aby se nezřítil ze žídle. Toman kývl na Nováka a nechal odvést Honzíka s Herinkovou z místnosti. Nechtělo se mu ponižovat otce před rodinou. Tohle znal. Herinkova zkřivená tvář za chvíli povolila a z očí se vyvalily bezhlesé slzy. »No, nic táto, to se všecko nějak urovná . . . «, řekl neurčitě. Zachtělo se mu Herinka povzbudit. Samozřejmě, že se nic neurovná. Co si řekne starý Fiala se starým Herinkem, až se zase uvidí? Vyšel ven a přistoupil k paní Herinkové: »Běžte tam, teď potřebuje vás. Na protokol je čas.« »Všechny odprosím,« křičel Herink. »Všechny odprosím.« Toman začal přemýšlet o tom. co ještě potřebuje. Měl doznání, projektil, nábojnici. Budou-li na pistoli ještě i Fandovy otisky, těžko kdo muže případem otřást. Co se musí udělat, je spektroanalyza Honzíkových rukou. Na pokožce budou stopy prachu. A zbytky prachu ve Fandově ráně budou dokumentovat vzdálenost a druh prachu. Vzpomněl si na Svobodu a Šonku. Měl by je zavolat. Asi už ano. Ale rozmyslil si to. Včera ho ignorovali, dnes bude mít čas on. hlavně proto, aby mu s tímhle nemohli ještě zamíchat. Jde samozřejmě o ty chudáky ve vazbě. Ty nepustí dřív, dokud nebude případ uzavřen, ale uzavřen nebude dříve, dokud nebude každý důkaz desetkrát prokázán a doložen. A to včetně všemi laboratorními a technickými testy, které jsou k disposici. Že by se ještě potom mohl někdo pokusit zfalšovat výsledky vyšetřováni, to nepředpokládal. V kriminalistickém ústavu zůstali odborníci. Dalo by se říct, že sami odbornici. Samozřejmě trpění, než nám 111 [pageend113]diktatura proletariátu odstraní krádeže slepic, prostituci a žárlivost, ješitnost a touhu po majetku, na který si nemusíme vydělat. Cítil se spokojen, třebas to všecko bylo neštěstí tak úděsné, že něco podobného z vlastní vyšetřovací praxe nepamatoval. Umělci. Blbečkové. Tohle je pro StB přece blamáž jako Brno. Takovou kšandu si snad neuříznul ani ten proslavený strážmistr Flanderka, který vyšetřoval „Švejkovu cestu z Tábora do Putimi” a horlivě z něj vyrobil ruského špiona. A ještě si .idioti na svou pitomost nashromáždi co možná nejvíc svědku. StB informovala ministra, vládu, presidenta republiky; předsedu vlády, UV a všecko to stojí na jediném klukovi respektive na tom, co kluk napovídá nějakému Kubko- vi. Jediný svědek, navíc ve spánku a po šokovém stavu je vyřazen na víc jak čtrnáct hodin, ale rozjede se operace, která zasáhne pul stovky nevinných, je vážné postřelen naprosto nezúčastněný člověk a dva strážmistři jsou pokousáni blázny. Vylovil kulku z pytlíku s evidencí a postavil si ji před sebe na stul. »Ty kurvo,« řekl tiše a pomalu. »Tys tuhle prasečinu vlastně spískala, ale tys ji teď taky vyhrála. Bez tebe by tahle bitva nebyla jen opřesdržku, ale totálně prohraná. Ale ty nejsi nesmysl, se.š tady a ty tuhle bitvu zase vyhraješ zpátky, děvko.« Hodil protáhlý kousek oceli v otřelém měděném plášti zpátky do sáčku a pytlíček uložil ke zbytku evidence. Otevřel dveře za sebou a zavolal si Nováka. Byli přátelé a věděl, že přátelství mu dovoluje zeptat se na věci, na které by se jinak ptát dneska nemohl. Čtyři roky po únoru a čtyři roky členství ve straně Tomana už poučily, kdy a kde se člověk neptá a kdy a kde — a hlavně s kým — se musí bát mluvit. S Novákem se nebál. Zavřel dveře: »A teď mi prosím tě řekni, jaks mohl takovouhle hovadinu vůbec připustit? Copak jsi s tím klukem vůbec nemluvil? Jak sis mohl pustit takovýho hajzlíka, jako je Kubka, vůbec k tělu? Copak nevíš, že je to blb na druhou a kurva nad všechny kurvy, která dělá rámus jen proto, aby si někdo nevzpomněl na jeho kolaboraci s Němci?« Odmlčel se a zaťal obě pešti ve výši prsou. Pak rozhodil rukama: »Anebo jeho zlodějnu. Víš, že je to zloděj, ne? Víš? Víš?«, opakoval úpěnlivě a když Novák mlčky přisvědčil, takořka vykřikl: »Tak jaks mohl, Venco...?« Vrchní zahanbeně pokrčil rameny a Toman pokračoval jako erupce: »Vždyť je to blbej pitoměj civil. Posranej učitýlek, kterej akorát hledá díru, kudy se vyšplhat někam nahoru, kde bude moct krást ve velkým a kde mu nikdo nebude moct šlápnout na prsty. Vždyť jsi, člověče, velitelem stanice. Krucinál. Vždyť jsem zodpovědnej za bezpečnost lidí tohodle hnízda, člověče, a díky tý kurvě podučitelský z toho tady máš takovou paseku.« Náhle ztratil Toman klid, dupl a zařval: »Tak už hergot něco řekni a netvař se jak svátá dala!« Novák se zhrouceně posadil a pokoušel se zapálit si Lipu. Ale ruka se mu třásla a nebyl toho schopen. Nakonec mu musel zapálit Toman. »Co budeme dělat?«, hlesl pak zmučeně vrchní. »Co budem dělat?« »Volals už někam ?«, zeptal se Toman. Novák zavrtěl hlavou: »Ještě ne, ale buzerují mě každou chvíli. Teď už budu muset. Budu muset začít mluvit.« »Budeš,« řekl suše Toman. »Už kvůli tomu autobusu těch ženskejch, když ne kvůli nim.« »Budou to těžko polykat,« poznamenal Novák. »Krucipísek,« ulevil si. »V životě jsem se necítil tak mizerně.« Vytřel si slzy, které mu vyrazily v koutcích. »Kamaráde, já jsem se bál. Znáš Kubku. Začal řvát, já jsem bejvalej četník a posral jsem se.« Odmlčel se. »Řval na mne zrovna tak, jako před chvílí ty. — Já toho kluka chtěl vyslechnout, toť se ví, že jsem chtěl. Ale nepustil mě k němu a já neodporoval. Já to, kamaráde, z posranosti nechal běžet, jak chtěl Kubka a jen jsem přičumoval. 112 [pageend114]Abych náhodou něco neodsral.« Usmál se. »Teď vím na tuty, že to odseru, ale strach mě kupodivu přešel.« Ukázal prstem na Tomana: »Jenže ty to. kamaráde, odsereš taky, to je marný. Za tohle dostaneme po držce oba, a parádně. Cetls, co dalo vnitro Cetce, ne? A teď si představ, co jim asi daj teď?« Bylo na Tomanovi, aby pokrčil rameny. a Novák pokračoval: »Sice’s to náramně rozkousnul, ale z Bacílka, Zápotondy a Klémy je parta šašku ... a to se v tyhle zemi dneska, kamaráde, nevodpoušti.« Toman sklonil hlavu a řekl, spíš aby sám sebe přesvědčil: »Dostal jsem vyšetřit případ a případ jsem vyšetřil.« »Jo,« doplnil ho vesele Novák. »Prima, to se bude určitě posuzovat příznivě. Zvlášť když už dali do rozhlasu krásný cancy o střílejících jeptiškách a abatyši s kulometem. Tys to vážně neslyšel?« Toman zavrtěl hlavou. »Tak tos přišel vo moc. kamaráde. Ty budou bez sebe radostí nad tou blamáží. Navíc seš taky ještě starej četník. Ty budou skákat blahem. Příjemný pomyšlení. co?« Toman svěsil rty: »Je to pravda. Betonová, ověřená.« »Jo.« Novák kývl hlavou. »Kamaráde, začínám mít už zase strach. Ty četník, já četník, oba jsme mohli případně střílet do lidu, že jo? A víš, co vyřeší ta tvoje pravda? Do basy půjdou další. Tolik je ti všechno jasný, ne? Je ti to jasný?«, zeptal se naléhavě. »Kdo by chodil do basy?«, namítl Toman. »Herinkovi pujdou do basy, za nedovolený ozbrojovaní. Hochu, tahle pravda nám přijde draho. Tahle země je už vod nich moc zasraná, aby nám to nepřišlo draho.« »U Herinků to spraví pokuta, to je přece . . . « Ale Novák nenechal Tomana dokončit: »Vsadím se s tebou, že půjdou sedět. Na tvrdo a na pěkně dlouho. A možná, že pujdou sedět i Fialoví, kdyby ta tvoje pravda náhodou vylezla na světlo. Ta krásná pravda hovno pomůže, kamaráde. Snad si nemyslíš, že ty nešťastný jeptišky a toho prostřelenýho kluka přivezou nazpátek?« »Proč by ne? Podle zákona . . . « Jenže Novák byl v ráži: »Podle jakýho zákona?! Dyť seš naivní, jak první křesťan, člověče. Dals jim sežrat jejich vlastni hovno a těšíš se ze svýho morálního vítězství a ještě čekáš, že ti to tahle parta uzná.« »Vyšetřovala se vražda, honil se možnej vrah. Teď se ukázalo, že žádnej vrah není, ale jen klukovská blbost a nešťastná náhoda.« »No,« dodal Novák. »To ukázali v kostele. Kolik chybělo, aby oddělali ženicha zrovna před oltářem?« Mávl nikou. »Ještě ostatně není jasný, jestli se z toho vylíže. Kdes člověče žil poslední léta ?« »Mlč už,« řekl nervosně Toman. »Hovno.« odsekl Novák. »Před chvílťs mě okřikoval, abych mluvil; a když mluvím, tak ti to taky smrdí. O co jim šlo? O útok na církev! len se bude konat stejně, ale holt u jiný příležitosti. Zatím co ty’s sháněl po zámku evidenci, já jim musel posluhovat a tak jsem je viděl a slyšel. Byls na náměstí, když je vezli pryč ? « »Ne,« připustil Toman. 113 [pageend115]»Já jo, a měls vidět, jak byli nasraný, když nikdo ani nehodil šutrem, nikdo nemanifestoval, nikdo neřval. Žádný pěstě, žádný nadávky, žádný hrození. Kamaráde, plánovaný rozhořčení pracujícího lidu se taky nekonalo. Ušatej Tonda nebude mít důvod přijet, zařečnit si a dát si zase buřta s cibulí jako za starejch časů a ukázat se jako lidověj politik. Kamaráde, tomu malýmu Fialoví už naplánovali čestnej státní funus i se salvama nad hrobem. Oběť třídního nepřítele. Chtěli udělat z Fandy Fialu malýho českýho Pávku Morozova, a tys jim to posral.« »Koho?«, zeptal se Toman. Novák se začal smát: »Tak ty ani neznáš Pávku Morozova. Bejvalej četník a tohle mine. Pavka Morozov byl takovej malej sovětskej syčák, kterej udal svý vlastní rodiče a kulaci ho přej zabili. To je teda oficielní verse.« Zavrtěl hlavou. »Tys tu nebyl, když jsme tu měli v sokolovně Mařenu Majerovic, že ne? - Samosebou,« dodal, »co bys tu taky dělal? Ale já tam byl. Podepisovala tady nový vydání Sirény a měla pokec. A taky se zmínila o Pávkovi Morozovovi a nabádala děti, jen aby se nebály udávat - přesně tak to řekla, dokonce si ani nevzala servítek, aby řekla „informovat”, aby se děti nebály udávat svý rodiče, když poslouchaj svobodku nebo Hlas Ameriky. Že jim tím jenom pomáhaj, aby je soudruzi vyvedli z bludu minulosti.« »To říkala Majerová?«, zeptal se nevěřícně Toman. »Jo, přesně ta. A víš, co ještě? Sirénu mám doma, ale vydání z předválky. Jenže jsem si ji s sebou nevzal, tak jsem si koupil novou, abych ji měl s podpisem.« Odmlčel se, protože si musel zapálit další cigaretu. Pak pokračoval. Ruce se mu už netřásly. »Doma jsem do toho schválně kouknul, protože jsem si vzpomněl, že je v tom ten kus, jak Masaryk mluvil k havířům v pátým roce tady na Kladně. Pamatuješ si tu kapitolu ?« Toman si ji pamatoval. Pamatoval si i to, že za první republiky dostala Majerová za tuhle knížku státní cenu. Kývl. »Jo, tak v tomhle vydání, kamaráde, není.« Vstal a začal přecházet po místnosti. »Člověče, plánovali státní funus, na kterej měl určitě přijet aspoň Tonda, a tys jim to zkazil. Nějakej poručiček jim podělal krásnou proticírkevní akci, na kterou už dlouho čekaj. Zkazils jim českýho Pávku Morozova, — nějakej poručiček, kterej honil zloděje slepic, jim to celý posere. Jestli ti tohle všechno v bedně nezapaluje, tak ses, kamaráde, dostal za republiky k četnictvu omylem.« To bylo Tomanovo slabé místo. K četnictvu se omylem nebralo. »Omylem,« zařval Novák. »Protože takhle blbej, aby sis neuvědomoval, jakej průser ta tvoje pravda znamená, bejt nemůžeš. Měl ses přihlásit až teď. Teď blbost nevadí, jenže zas nemáš třídní ge- bír.« »Uklidni se,« řekl Toman. »Nekřič. Posrals to především ty, protože jsi nechal nějakýho podučitele, aby ti tady rozhodoval. Za takovouhle blbost ses musel dostat k četnictvu omylem ty, hochu!« »Jasně,« souhlasil Novák. »Jasně, já jsem prase. Já jsem se bál a nechal na sebe řvát nějakýho blbce, ale já, kamaráde, aspoň chvíli, já, kamaráde, věřil, že to udělala jeptiška, protože mne nenapadlo, že by si takovou věc mohl vyfantazírovat malej kluk sám od sebe. Bál jsem se, bál jsem se o chlebíček, i když tedy tady to žádný koryto není. A ty ses nikdy nebál? Ne? - Tak proč jsi nevykopal starýho, když za tebou přišel s přihláškou do partaje, co? Proč? Dal ses k nim. Já ne!« »Byl jsem zbabělý,« připustil Toman. »Byls zbabělej, a seš u komoušů, ale já ne, kamaráde, já ne! Tak co mí házíš na hlavu, že jsem se dovolil bát nějakýho učitelskýho blba? Neznáš je, nevíš, co jsou zač. A dal ses k nim! Zajeď si na okres do evidence a najdi si tam Nosek Václav. Víš, kdo to byl?« Toman, zaražený nezvyklým Novákovým výbuchem, musel připustit, že neví. »Nevíš? Tak já ti to řeknu! Zloděj slepic tady na okrese. A taky placená kafka našeho bejvalýho starýho majora Víta na Kladně. A víš, co je dneska?« 114 [pageend116]Toman musel opětně připustit, že neví. »Tak já ti to taky řeknu, kamaráde. Ministr. Ano, náš bývalý ministr a člen ÚV. Za donášení na komouše mu vždycky starej nějakou tu slepici odpustil, ale Nosek to neodpustil starýmu. A takový jsou všichni, kamaráde, a ty seš u nich, ne já! Tak co vlastně chceš?« Toman si začal uvědomovat, že autobusy se asi doopravdy nemohou vrátit; nebo nemusí? Začal si uvědomovat, že utlučení jednoho faráře v Čihošti a to, co se stalo tady na zámku, nemusí být dvě různé věci. »Nemohou nechat celou obec ve lži,« namítl. »Jedna věc je něco chtít a druhá hrát veřejně s falešnými kartami.« »Nemohou,« opáčil Novák. »A kdo jim to zakáže? Kdo o tom ví? Víš, co se stalo v Čihošti? Tam taky lidi nevěděli, že křížem nešmajchluje farář, ale estébáci. To věděli jen oni sami, že jo ?« »ľady ještě nikoho neutloukii, a Čihošť je malá. Tady máš přes tři tisíce lidi, a samý dělňásky!« »Jirka Králů, že jo ?« »Tady je tři tisíce lidí,« opakoval Toman. »Ty jim to řekneš?«, zeptal se Novák. A pak dodal pomalu: »Zatčení se nevrátí a Herinkovi zmizí. Všecko se to krásně utají. A zmizíme i my. kamaráde! Nebo bysme možná měli zmizet sami, než nás nechají zmizet oni!« Toman zavrtěl hlavou: »Ne, to nemůže být.« »Ale muže, víš dobře, že může.« »Já mlčet nebudu!« »Budeš rad, když tě nechají aspoň mlčet. Máš rodinu. Podepíšeš jim to jako státní tajemství, budeš sloužit jako šroub a držet hubu. Sklapneš kufry a budeš rád, oba budeme rádi, když to tak dopadne.« Toman se musel posadit: »Asi máš pravdu, Václave,« řekl tiše po chvíli. »Asi ano. Ale přecejenom to dost záleží i na nás, co se stane. Nesmíme mlčet. Musíme se postarat, aby se pravdu dozvědělo co nejvíce lidí. Všecky nechat zmizet nemůžou!« »Príma,« vykřikl Novák. »Prima, čím dál tím lepši nápady. Jdem ven. vypujč si tam mikrofon u lochnesky a začni řečnit. To bude báječná zábava, až se ty lidi venku naserou a pověsí nás oba na ty ořechy venku. Jsou tam dost příhodně. To bude zlatej hřeb pouti.« Zavrtěl hlavou. »Pro tyhle lidičky máš stejnou uniformu jako Šonka a jsi pro ně taky stejnej jako on. Jeho pověsit nemůžou, není při ruce a chodí světem s četou samopalníku. Ty při ruce seš a já taky. Tak holt budem viset my. A když nás náhodou nepovést nasranej lid, pověsí nás Šonka. Člověče, na to ti hodí pobuřování a navádění ke vzpouře, ještě k tomu všecko ve službě, dostanem parádní legální provaz od státu. Akorát je na tom dobrý, že by to s náma mohl od lidí odsrat taky Kubka.« Rozhodil rukama. »Můžeme úplný hovno, kamaráde. Tady budeš vykládat lidem, jak se to stalo - a před hodinou jsi hlásil do Prahy, že vyšetřování není dosud skončeno. A už’s měl protokol s Herinkovejma uzavřenej, že jo?« »Měl.« »No tak, to je pokus o vyvolání povstání jedna radost, navíc neplněni povinností úředního činitele,« praštil rukou do stolu. »Kamaráde, jsme v totálním hajzlu a blbnem z toho oba.« Uslyšeli kroky na chodbě. Kroky mnoha lidi. Novák mimoděk ztišil hlas už v závěru svého projevu a tázavě se oba zadívali ke dveřím. Byly to kroky rázovité, oznamující muže, který je zvyklý neklepat. Nezakle- pal a vešel. Náčelník HS Veřejné bezpečnosti, poslanec KSČ, plukovník Jan Janulík. Doprovázelo ho hejno papalášů. Toman poznal majora Reicharta, politického zástupce plukovníka. Oba vyletěli do pozoru a Toman začal podávat hlášeni: »Soudruhu plukovníku . . . « Janulík ho přerušil pohybem ruky: »Na opičky nemáme čas. Chci vědět, jak jste daleko s vyšetřováním. ČTK čeká na další zprávy a volal mě soudruh Gottwald a vyslovil názor, není-li případ na vás moc těžký a nepotřebujete-li nějakou pomoc. Přivezl jsem s sebou pražskou mordpartu a čekáme jen na vás. 115 [pageend117]Tak povídejte! Jak jste daleko?« Toman se nadechl a pohlédl na Nováka. Ten se jen provinile usmál. — Už je to tady. Uvědomil si, že je konec. Že už nebude moci splnit ani to „čestně”, které dal Honzíkovi. Na okamžik ho napadlo, aby vytáhl pistoli a skoncoval to. Případně vzal s sebou toho napulírovaného poslance. -Už jsem se před vámi posrával dost,- prolétlo mu hlavou, vzpřímil se do předpisového pozoru a začal: »Případ je v podstatě uzavřen, soudruhu pukovníku. Zbývá několik detailu doplňujícíhd rázu, ale na konečném výsledku nemohou už nic změnit. Máme zbraň, nábojnici, projektil i pachatele. Dovolte mi předat vám protokol.« »Gratuluju,« zabublal Janulík. »Gratulujú. Dejte to sem!« Toman vytáhl protokol s kopií z úřední složky a předal originál plukovníkovi a kopii jeho politickému zástupci. Novák rychle přistavil židli. Janulík si musel vytáhnout brýle a začal číst později. Major Reichart se obešel bez brýlí. Ale první přesto promluvil Janulík. Vojáckost z něj přitom opadala: »Bože můj,« zaúpěl. »Tohle přece ani není možný!« Pak si uvědomil Klému a zbytek party za krkem a obořil se na Tomana: »Co jste tady dělal od včerejška, člověče ?« »Prakticky nic, soudruhu plukovníku. Jediný svědek, pachatel, spal po doktorově injekci a bez jeho výpovědi se nedalo s případem pohnout. Prohlídka zámku nepřinesla nic, čeho se bylo možno chytit, na prohlídku místa činu byla už tma.« Janulík vyrazil vzduch mezi sevřenými zuby: »A víte, co se tady zatím dělo?« »Ano, soudruhu plukovníku, byl jsem přítomen, ale rozhodnutí o téhle akci padlo dávno před tím, než se vůbec přistoupilo k ohledání. Já sám jsem se dověděl, oč jde a k jakému druhu případu jsem volán až u kolotočů z projevu soudruha Sonky. Než soudruh plukovník skončil - « dodal si odvahy, ale věděl, že Janulík je od jiné branže a nebude mít tudíž Šonku příliš v lásce a proto dodal: » - své fantasie, byla už příliš tma, než aby se dalo vůbec něco pořádného dělat. Žádný písemný záznam Honzíkovy výpovědi nebyl, na můj názor se mne nikdo neptal a rozhodnuti se dělala jinde a lidmi, kteří byli špatně informováni. Dokonce bych řekl, že možná záměrně špatně informováni. Já osobně bych před zahájením vyšetřování považoval podobná opatření za nesprávná.« »Tohle je pitomost, chlape, tohle je úplná pitomost a zatraceně si ji odskáčete, rozumíte? Zatraceně!« »Soudruhu plukovníku, dovolte mi, abych se ohradil. Konal jsem svou povinnost tak, jak mi to předpisuje služební řád,« řekl Toman mrazivě klidně. »Nesouhlasím s vaším názorem.« Vypadalo to, že Janulík pukne. »Vidíš ho!«, vykřikl. »Vidíš ho! On nesouhlasí, nesouhlasí, on se ohrazuje!« Otáčel se po majorovi. »Tak takovýhle lidi já mám ve Sboru . . . Chlape . . .«, zavrčel směrem k Tomanovi. Toman potlačil chuť říci něco hodně sprostého, pomyslel si jen, jak by se asi soudruh plukovník divil, kdyby mu teď jednu ubalil až by se s ním převalila židle. Ale věděl, že ani tohle nemůže udělat. »Bohužel, takové náčelníky má naše republika na vedoucích místech. Tohle je poctivá práce!« Vzal složku s protokoly a uhodil s ní o stůl. »Já tady z toho kovbojku neudělal. Já nepostřehl hluchého ženicha. Já nesměl vyslýchat řádové sestry. To si spískala naše slavná Státní bezpečnost. Já se dostal do zámku až potom, co se slavně porvali s kupou bláznu a dva pokousané estébáky museli odvézt do špitálu. Ale Sonka, ten věděl o terorismu už předem. Mně tuhle ptákovinu nikdo na krk házet nebude! Nikdo mne k ničemu nepustil. Šonka věděl o terorismu ještě než věděl, kde zámek vůbec stojí a díky jemu tady máme prostříleného úderníka, soudruhu plukovníku. Člena strany, jeho táta a tchán jsou ve straně od roku 1931. Za mnou přišli až když ty jejich bdělé 116 [pageend118]makovice odhalily někde nad krbem dvě mušketky a chtěli na mně, abych jim udělal balistiku . . . « »Říkáte, že jim dva pokousali?«, zeptal se pobaveně Janulík, ale Toman se nedal svést stranou. Věděl, že asi mluví naposled, chtěl tedy říci všechno: »Celá ta třídní a teroristická vražda, organisovaná ze Západu, vznikla v hlavě jednoho místního podvodníka, který je bohužel členem stejné strany, jako já. Já to byl, kdo ho před dvěma roky usvědčil ze stotisícové zlodějny a ještě větších zpronevěr. A ačkoliv byl případ jasný, nikdy nedošlo k soudu. Nestalo se mu nic. Udělali ho učitelem. Dokonce zasloužilým učitelem. On to byl. kdo vytrvale lil takové pitomosti do dětských hlav, až si to i dítě dokázalo vymyslet. Terorismus u nemocničního řádu, který se stará o ubožáky, o které se nikdo ani za peníze starat nechce!« Sáhl do kapsy a nahmatal svůj služební průkaz. Vytáhl ho a položil ho na stůl: »Tady je muj průkaz, abych nebyl na ostudu vašemu slavnému Sboru, soudruhu plukovníku. Tím končím. Moje práce je poctivá a profesionální. Když jste z toho chtěli udělat druhou Čihošť, neměli jste sem posílat kriminalistu. Nebo jste mohl přijet rovnou sám.« Odmlčel se a pak dodal docela tiše: »To je všecko.« Úsměv, který přeletěl Janulíkovu tvář při zmínce o estébácích, pokousaných v zápase s blázny, už z Janulíkovy tváře vyprchal. Zbrunátněl a pokusil se rozepnout si límeček. Nakonec se mu to povedlo. Toman si uvědomil Nováka, bílého v tváři v pozadí, stěny se mu pohybovaly. Ale chtěl stát rovně a stál rovně. »Víte, člověče, co mi to tady vůbec říkáte?«, začal Janulík pomalu. »Vždyť vy mě tady obviňujete z falšování pravdy. Nebo aspoň z přípravy takového činu. Abychom si rozuměli: já předně neodpovídám za to, co se tady dělo. Já akci ani nenařídil, ani neorganisoval.« Vstal a přešel místností. Sebral se stolu Tomanův průkaz a vrátil ho majiteli: »Tady máte svůj průkaz.« A když Toman po legitimaci nenatáhl ruku, rychle dodal: »Vezměte si to než budu vaše neuvážené jednáni považovat za zběhnuti.« Toman přijal průkaz a zastrčil si ho zpátky do náprsní kapsy. Janulík si přejel hřbetem ruky po špičce nosu: »Dokumentovat do Prahy pojedete vy - a« rozhlédl se a ukázal rukou na ztuhlého Nováka, »tenhle panikář s vámi.« »Republika musí být skutečně v mezní situaci,« řekl Toman, »když si šéf její kriminální služby vykládá zákony podle své úvahy a hrozí stíháním za zběhnutí, ačkoliv jsem před více svědky prohlásil, že resignuji. To je zběhnutí?« Janulík se proti němu rozeběhl a zastavil se s rukou napřaženou k facce: »Budete už držet tu hubu, chlape!?« »Vzhledem k tomu, že jste mi vrátil legitimaci, nejsem pro vás žádný chlap, ale soudruh poručík, soudruhu plukovníku.« Janulík se podíval po Reichartovi. Odstoupil. -Udělal jsem chybu,- pomyslil si. -Ta zlost mě prozradila. Měl jsem toho bambulu pochválit a ne se vykecávat o 117 [pageend119]Gottwaldovi. Třeba ho na fleku povýšit, aby měl dojem, že je všecko v pořádku a nic se neděje a poslat ho domů do postele. Pak jsme si ho mohli v tichu vyzvednout a vzít to celé od začátku.- Janulík se nenarodil jako policajt a nikdy se ani nechtěl stát ochráncem či ramenem zákona. Ještě nedávno si četl o kriminalitě jen v detektivkách, ačkoliv měl svou vlastní praxi. Detektivky četl hlavně proto, že jako úspěšný absolvent několika pobytu ve věznicích předválečné republiky doufal poučit se v knihách, jak to příště udělat lépe. V třicátých letech se dobře rostlý cihlářský dělník stal zase jednou na zimu nezaměstnaným, a protože nikdy neřekl ne, když se jednalo o rvačku, stal se členem skupiny hulvátů, která přepadala nekomunistické schůze, malovala po zdech hesla, strhávala plakáty nekomunistických stran před volbami a chodila bílit sekretariáty. Strana s touhle praxí přišla, když zašilhala do sousedního Německa, kde si nacistická partaj, dosud nikoli u moci, držela SA a němečtí komunisté zase svou „Rote Garde”. Byla nezaměstnanost a pořízek Jan Janulík se už k práci v cihelně nevrátil. Nebyl by se asi vrátil ani kdyby nezaměstnanosti nebylo. Opilec, rváč a karbaník se našel ve svérázné službě straně. Odtud byl už jen krůček k profesi velitele kriminální a pořádkové služby Gottwaldova Československa. Za zásluhy o stranu se stal jejím poslancem. Nějaký čas velel Lidovým milicím. Pak dostal uniformu vnitráckého plukovníka a krátce po zámeckých událostech ji vyměnil za generálskou. Obrátil se na Tomana s úsměvem: »Tohle nemá cenu. Případ máme z krku a tu šlamastyku ať si vylíže Šonka, ne? - Kde jsou zadrženi?« »Zadrženi? Kdo?«, zeptal se Toman. »No přece ti Herinkovi,« řekl konejšivě Janulík. »Dokud se celá věc neobjasní, včetně těch přehmatů, o kterých jste se, soudruhu poručíku, zmínil, a dokud vedení státu neudělá rozhodnutí, nesmí se tady nikdo dozvědět ani Ň!« Obrátil se k obličejům v místnosti: »Jasný?« Shromážděni souhlasně zamručelo. »Zařídíte převoz Herinkových do Prahy!« Pak se Janulík zhroutil zase zpátky na své místo u stolu, složil hlavu do dlaní a začal sténat: »Takhle zkompromitovat dělnickou vládu. Soudruha presidenta. Stranu. Hrozné, hrozné!« Vztyčil se na židli. »Soudruzi, tohle je nesmírně vážná věc. Nemůžeme vyloučit, že někdo využil nešťastné náhody a my jsme naletěli na provokaci. Všecko se musí vysvětlit. Soudruzi, « přešel do deklarativního tónu, »od tohoto okamžiku vyhlašuju obsah protokolu za státní tajemství. To je rozkaz. A radím vám, abyste si ho dobře pamatovali.« Rozhlédl se. »Teď vypadněte, musím si zavolat Prahu.« Když Toman s Novákem, jichž jediných se ten poslední rozkaz týkal, vycházeli ze dveří (úslužný major už mezitím vytočil číslo), zaslechli ještě plukovníka: »Čest, Toniku, tady je Honza Janulík .. . « Novák s Tomanem si venku na chodbě zapálili a čekali. Janulík vyšel asi po deseti minutách, Tomanovy protokoly i se složkou v ruce. »Mluvil jsem se Zápotockým.« Nebyla to ovšem pravda. Toník byl Tonda Prchal, velitel StB, ale Janulík se rád chlubil. Ten cihelňácký frajer z něho nevyprchal ani pod plukovníckým mundůrem. Potřeboval se dokonce blýsknout i před Novákem a Tomanem, které už v rozhovoru s Prchalem odepsal. Přivolaní zatýkači naložili Herinkovy do svého vozu, Toman s Novákem byli usazeni do plukovníkovy tatry. A jelo se do Prahy. Pouť pomalu končila Tento rok se nejen nezvonilo, ale dokonce ani nepřišla osvěžující bouřka s vítanou dešťovou očistou náměstí. Návštěvníci si hostitelům stěžovali na přejedení a pomalu se balili k odchodu. Houpačkové a kolotočové intervaly se opět prodloužily, zájemců ubylo. Většinou to už byli jen vrstevníci Fandy a Honzíka. Číšníci se už nepokoušeli utírat stoly pobryndané od piva, ale 118 [pageend120]nechávali je tak, v naději, že to opilce přiměje k tomu, aby vypadli dřív. Tatrovka s plukovníkem, majorem, Novákem a Tomanem uháněla k Praze. Za ní šustil škoda-super, ve kterém vezli Herinkovy. Tudor s pražskou mordpartou, která byla přivezena na pomoc, těm panským vozidlům nestačil a nebo se o to nesnažil a tak zůstal kdesi vzadu. Nebe bylo bez mráčku. Z nakřápnutého amplionku v tatrovce zněla radostná píseň Pávky Kohoutu o tom, že zítra se bude tančit všude, až naše vítězné vlajky rudé na stožáry světa vyletí. . . Zemědělské vysíláni radilo, jak využívat sovětských zkušeností s předradličkou na podmitku, poinformovalo, kolik už naši zemědělci vybrali na fond pro bojující Koreu a kterak je ten boj v Koreji zaměstnává, a pak posloužilo další radostnou písní. Byla rovněž od jakési nové umělecké naděje. Ačkoli Janulik myslil na cosi úplně jiného, zmocnila se ho ta melodie natolik, že si ji začal vyťukávat do palubní desky: Kdo rozorat meze zkusí, podiví se velice, jak se změní hovna husí ve zlatý klas pšenice! KAPITOLA JEDENÁCTÁ Motto: »Jsme spojenci Sovětského svazu a zůstaneme mu věrni. . . A budeme dělat upřímně novou politiku, politiku slovanskou.« Dr. E. Beneš. 28. X. 1945 Ruzyňská věznice, mohutná železobetonová budova. Šest pater nad zemi a dvě pod ní. Budova tak známá, že může patřit k monumentalitám města. Ale průvodce ji neuvádějí, nedozvíme se, kdo ji navrhoval ani kdo ji stavěl. Tu a tam se dozvídáme, kdo v ní tráví čas svého jediného života. Ať ji navrhoval kdokoli, věděl, co dělá. Vodovodní kohoutky i splachování klose- tů v celách je vyvedeno na chodbu a může je obsluhovat jenom stráž na chodbě. Ne- zachce-li se jí, tedy nespláchne, nedovolí napit se. Každá cela má rozměry 180 x 270 centimetrů. Je určena pro dvě osoby, ale někdy je jich tam i devět. V jedné zdi jsou dvě úzká plechová lůžka, v druhé stolek a dvě sedačky. Lůžka odemyká na noc služba. Jinak jsou zaklopena ve zdi. Podobně je to tomu se stolkem a dvěma sedačkami na protější straně. Ty se odemykají jen po dobu snídaně, oběda a večeře. Co zbývá mezi prostorem s lůžky a stolkem směrem ke dveřím, vyplňuje z větší části francouzský záchod. Nad ním je ve zdi asi centimetr vyčnívající vodovodní trubka. Splachovadlo záchodu i kohoutek vodovodu, jak řečeno, je ovládán zvenčí. Později se tahle praxe trochu změnila. Mezi některými celami byly probourány příčky a vždy tři komůrky spojeny v jednu. Uvnitř se také objevily kohoutky a splachovadla. Ale v době, o které píšeme, tomu tak ještě nebylo. A ještě dlouho potom ne. Ruzyňská věznice stoji asi tři kilometry od stejnojmenného letiště. Obklopuje ji vysoká a hladká betonová zeď, která tvoří z jedné strany hranici ulic Drnovská a 25. února. Přes ulici jsou kasárna československé lidové armády. V listopadu 1939 to bylo tady, kam nacisté přivezli protestující vysokoškoláky a devět z nich postavili před popravčí četu. Ani jeden z popravených nebyl komunista. Asi dvanáct set dalších pak poslali pomalu umírat hladem do koncentráku Sachsenhausen. Z toho jednoho tisíce a dvou set bylo komunistů asi třicet. Přesněji: maximálně třicet. Tam, co dnes stojí ruzyňská věznice, bývala malá a nedůležitá donucovací pracovna. V létě 1948 se k bývalé budově administrace začalo přistavovat. Roku 1950 byla budova hotová. Lidová pověst pravila, že stavba byla duchovním dílem Slánského a že to byl on, kdo naplnil heslo, co budujeme, budujeme pro sebe, protože si do ní šel sám první sednout. Ruzyňská věznice se stala sídlem „Správy vyšetřování StB" a to jí na bodrosti nepřidalo. Kriminálka, která 119 [pageend121]zůstala na Pankráci, přecejen neměla tak špatnou pověst. Konec konců kriminálka byla vždycky; tak jako se vždycky kradlo. Státní bezpečnost se proslavila záhy, podobně jako Gestapo, od kterého se mnohému přiučila. Mnozí vězňové pamatovali brutalitu vyšetřovatelů Gestapa a znovu zažívali onu od StB. Mohli tedy srovnávat. Dokonce i poměr komunistů a nekomunistů ve věznicích StB se příliš nelišil od vězení Gestapa. Jen s tím rozdílem, že Gestapo nemělo v lochu nikdy víc jak 2,5% komunistů, zatímco StB přes 10%. StB mělo ovšem proti Gestapu některé výhody. Za války nebylo tolik času a tím, čemu hoši ’od kriminálky říkali „ptákovi- na” anebo „čičmundárna”, se Gestapo prostě nezabývalo. Třetí říše se taky prohlásila jen za tisíciletou, zatímco lidová demokracie si dala do vínku věčné časy. Pro vězně v Ruzyni se ovšem denní režim Gestapa od denního režimu StB příliš nelišil. Malé, promyšleně studené cely měly stejně zamřížovaná okénka, ale lidová demokracie jim kromě mříží přidala i důmyslný systém trojice skel z matného, drátem vyztuženého skla, které nejen zabraňovaly jakémukoliv pohledu na sebemenší kousíček volné oblohy, ale i jakémukoliv větrání. Na všech celách byly taky stabilně zabudované odposlechy a nahoře u stropu - taky inovace proti Gestapu — byla ve zdi zabudovaná osvětlovadla s žárovkami v holém skle a za holým sklem. Slabé na to, aby se při nich dalo večer číst (když bylo co), ale právě vhodné k tomu, aby svým obnaženým vláknem ničily oči a rušily spánek. Na padesát centimetrů širokém lůžku se muselo spát na zádech a s rukama na přikrývce. Záchod, lůžka, stolek, voda — všeho se dalo samozřejmě použít jako nástroj převýchovy. Pro ty, kdo už se zlomili, a pro ty, kteří se ještě zlomit nehodlali. Odemknutí sedačky a povolení sedět mohla být odměna. Pořízkové, povolaní zákony třídního boje do služby ve věznici, vyšetřovatelé a jejich ruští poradci byli vynalézaví. Nahoře, v pátém a šestém patře, jsou kanceláře vyšetřovatelů, kteří si dávají říkat referenti. V jedné polovině šestého patra dokonce nemocnice, která má ovšem na osm svých vlastních cel. Kancelář pana vyšetřovatele zabírá prostor asi tří cel dole. Okno je ovšem velké, byť taky opatřené mřížemi, ale s výhledem do volné krajiny. Pan vyšetřovatel má solidní kancelářský stůl, umyvadlo, do zdi je podélně zabudován sklápěcí gauč pro případ, když si potřebuje unavený vyšetřovatel odpočinout, umyvadlo s teplou a studenou vodou a vařič kávy. Samozřejmě taky plechovou skříň na spisy a malý stolek pro sekretářku či zapisovatelku. Sekretářka má otáčecí židličku, pan vyšetřovatel křeslo pod zadkem vypolstrované a s oěradly pro ruce. V koutě u dveří je malá trojnožka pro vyšetřovance, ve zdi u ní ocelové okno, kam se obviněný přivazuje za nohu. Některé kanceláře významnějších referentů jsou opatřeny sklem, bezpečnostním sklem, které odděluje vyšetřovance od vyšetřovatele. Kdyby se snad přikovanému vyšetrovanci zachtělo svého referenta napadnout. Pokud se vyšetrovanec neuvázal k háku ve zdi, mohl samozřejmě také stát. Nehybně, samozřejmě. Někdy šest, osm, dvacet hodin. Páni referenti se střídali, když je vyšetřováni příliš unavilo. Odskočili si k obědu, zalili krmi několika pivy, pobesedovali s kolegy a pak se vrátili do kanceláře, kde zatím kolega střežil stojícího mukla či muklini. 120 [pageend122]Večer předali vyšetřovaného zpátky do cely a na břidlicovou tabulku na dveřích cely si stráž napsala referentovy pokyny. Tak nebylo vyšetřovanému opět dovoleno sednout si, spát. Všem otékaly nohy, docházelo k poruchám krevního oběhu, zánětům močových cest, protože na záchod se také mohlo chodit jen za odměnu. Někdy se pan referent rozhodí posvítit si na vyšetřovaného zločince. K tomu měl k disposici filmový reflektor, který si postavil před stůl a zamířil zatčenci do obličeje. Někdy pan referent vyšetřovanému nějakou ubalil, někdy to za sebe nechal udělat stráže dole na chodbě, protože ty taky měly právo na zábavu a služba na chodbě a otvírání jidášek do cel je otravné. Nějaké to povyražení neškodí. Lepší kanceláře v horních patrech byly ve střední části budovy. Tam bylo schodiště a výtah a také prostorné pracovny s předpokoji, kde úřadovali napomádovaní, kolínskou vodou stále polévaní sovětští důstojníci NKVD, NKGB, Kl, KGB - či jak si ta organisace zrovna říkala. Co se nedalo provádět v kanceláři, k tomu byla určena sklepni patra se speciálně vybavenými celami. Tam byly cely, kde si mohl vyšetřovaný „zabublat”, když bylo vyšetřováni přeloženo do kobky s vanou a sklápěcím prknem, takže pan referent měl čas od času možnost připomenout zločinci přivázanému na prkně skutečnost tím, že mu zvedl nohy a ponořil hlavu pod vodu. Ve stropě byly háky, na které bylo možné vyšetřovaného přivěsit za nejruz- nější části těla. Tam byly konečně cely, vybavené zvláštním parním topením, ale zato zcela bez vody, kam se mohl vyšetrovanec naložit do atmosféry sauny a nepustit ho z ni, dokud se vyšetřovateli nezdálo, že je vhodné ho pustit. Časem přišel zlepšovací návrh: navléknout vyšetřo- vance v těchto celách ještě do teplého prádla, šatu a kožichu. Sovětští důstojnici byli po ruce. Usadili se po vilách v Bubenči, jejich kanceláře v Ruzyni měly koberce, byli zásobeni vodkou, kolínskou a americkými cigaretami a učili své zaostalé české a slovenské kolegy, kterak vypadá třídní spravedlnost v praxi, a jak přimět i ty nejzatvrzelejší k doznání vin, o kterých neměli dříve ani ponětí. Kat Mydlář se přitom obracel v hrobě závistí, Torquemada bledl nad tím, jaký byl břídil, a gestapáci, odsouzení mezinárodními tribunály, litovali toho, že včas nepřešli na tu lepší stranu, kde by mohli - bez obtěžování nějakými tribunály - využívat své přirozené vlastnosti až do pense. Sovětští poradci učili své mladší kolegy nezištně. Nezatajovali před nimi nic a kolegové byli chápaví a naučili se opravdu všemu, snad až na to polévání se kolínskou z flaštiček z lisovaného skla. Z flaš- tiček, lisovaných do tvaru moskevského Kremlu. Taky se nenaučili pudrovat si tváře. A přitom museli poraděnkové poradit i v detailech. To byla jejich rada, která zkomplikovala službu jedno a dvouhvězdičkových strážmistrů na chodbách dole. Teď už nemohli za noci jen chodit, ale museli budit vězně, kteří si dovolili usnout a otočit se na bok, kteří si dovolili zastrčit paže v nevytopené cele pod přikrývku. To oni ťukali klíči na dveře označených cel a zpod přikrývek vyskakoval dřevěný 121 [pageend123]panáček do pozoru a hlásil třicetkrát za noc starostlivému strážmistrovi, že je na cele sám, že je všechno v pořádku. Vrata do věznice střeží mohutná strážnice, vrata sama jsou ovládána elektricky, zasunovací. Ani tak je nevyrazí. Na hladké betonové zdi jsou v rozích strážní věže a kulomety. A uvnitř objektu je nejen věznice, ale i sídlo výzkumného ústavu. Na dvoře stojí auta cizích, většinou amerických značek i s diplomatickými čísly. Výzkumný ústav vyrábí falešné pasy, speciální zbraně v tabatěrkách, bomby, slánky s otrávenou solí, odposlechy, kamery. Zde byly k disposici bakterie i radioaktivní látky, které pak v dalekých a někdy i exotických zemích předával Jeho Excelence velvyslanec vycvičeným zabijákům. Tady se padělaly peníze i bankovní dokumenty, úřední tiskopisy cizích států, vysokoškolské diplomy. Sem nahnali vědce, ale i kasaře, aby pracovali a převychovávali se v zájmu světového míru. Těsně u zdi věznice byl ještě vybudován výběh, kam — jak to předpisy nařizovaly, a když to bylo technicky možné, jak se rovněž předpisy zmiňovaly — vyváděli vězně na vycházku na čerstvém vzduchu. Šestimetrová zeď dělila od sebe prostory s otevřeným nebem. Nahoře na lávce přecházely stráže. Sem byl vězeň ze své cely přivezen se zavázanýma očima výtahem a odtud odešel se zavázanýma očima zpět na celu. Bránu nezdobil nápis ARBEIT MACHT FRE1, i když samozřejmě také zde se lidovou demokracií odsouzeni zločinci napravovali prací. Ale krom kuchařů a specialistů ve Výzkumáku tady bylo odsouzených poskrovnu. Ruzyň je vyšetřovací věznice. Na bránu tudíž umístěna rudá hvězda, čistý symbol čisté doby. Doktoři komunistických věd, kteří sem dojížděli na školeni katechismu komunismu, pak vysvětlovali, co který hrot znamená. Ten štěstí a onen boj, tento krev a tenhle vítězství. Na noc se hvězda iluminovala. Svítila mrkavě do Drnovské ulice a do polí směrem k Hostivicům. Sestřičky dorazily policejními autobusy v poledne 27. července 1952. Nad betonovým dvorem věznice se tetelil horký vzduch a atmosféra uvnitř budovy tudíž mohla připadat jako příjemný chládek. V přijímací místnosti se musely sestry opět svléknout a byly jim prohlédnuty konečníky a pohlavní orgány, aby v nich snad do věznice nepřenesly třaskaviny nebo nepřátelskou tiskovinu. Zahnali je pod sprchy, nikoli k příjemnému omytí, ale nepříjemnému namočeni, zapsali těch pár osobních věcí, které s sebou sestry přivezly, do seznamu odebraných věcí. Dočasně odebraných věcí, přičemž lidová moudrost už dávno vysvětlovala dočasnost jako věčnost minus jeden den. Pak jim rozdali rezavé uniformy čpějící naftalinem a DDT, šedivé ponožky a pleskavé pantofle s gumovou podešví. Pak je - se zavázanýma očima rozvedli po celách. Navečer přivezlo taky do Ruzyně Ja- nulíkovo auto poručíka Václava Tomana a vrchního strážmistra Václava Nováka. Zde už přecházel celou Otec Pátek a zde byl — v nemocnici - i postřelený Jirka Král. Krátce po obou bývalých četnicích přijeli také Herinkovi. Prohnali je ponižující přijímací procedurou a budova je pohltila. Toman s Novákem ale přijímací kanceláří ještě neprošli. Dokonce ani nevěděli, kde je. Vchod do budovy byl stejný jako ten, kterým prošly sestry, farář Pátek a chvíli po Tomanovi a Novákovi i manželé Herinkovi a malý Honzík. Ale policisté, neinformovaní o tajemstvích budovy, kterou ovšem znali, ji ani nepostřehli. Prošli kolem rovnou k výtahu a byli vyvezeni do šestého patra. Zatím jim nikdo nehrozil, ale místo, kam byli odvezeni na poradu, jak skončit tuhle šlamastyku, mluvilo vcelku samo za sebe. V šestém patře měl, za bohatě vypol- štářovanými dveřmi, svou kancelář plukovník Milan Moučka. V době okupace agent Sicherheitsdienstu, po válce zase, pro změnu, agent sovětský. Samosebou, že člen KSČ, a posléze náčelník Správy vyšetřování StB. Bývalý nacistický prás- 122 [pageend124]kač dostal od dělnické vlády nekontrolovatelné právo mlátit odbojové pracovníky z Východu, ze Západu, i ty, zvané domácí, kterým se nějak podařilo přežít a vrátit se z nacistického lágru živý. Z výslechu plukovníka Moučky se jich tuze moc živých nevracelo. Milan Moučka byl ovšem nedotknutelný, protože byl posvěcený. Moučkoví věřili sověti a Moučka musel být tedy tak dobrý, jako oni. Kancelář šéfa byla ohromující. Nejdříve jste byli uvedeni do místnosti, protože uvnitř Ruzyně byl každý voděn, tam se svobodně nechodilo. Nejdříve vás uvedli do předpokoje, kde seděla sekretářka a kde na přijetí u mocného muže vždycky čekalo několik osob. Roh místnosti byl vyplněn křesly, konferenčním stolkem a hromadou dobře ošetřovaných pokojových květin. Květiny, stejně jako záclony, cudně zakrývaly mříže v oknech. Na obrazy si policie moc nepotrpěla, ale zde jeden byl. Známé sovětské dílo: Stalin a Vorošilov hleděli ruku v ruce do jakési bitevní vřavy ze železničního náspu. V pozadí hořela vesnice, přes hlavy vůdců pálil obrněný vlak. Dílo se jmenovalo »Stalin a Vorošilov zahajují bitvu o Carycin«. Nebyl to samozřejmě originál, ale reprodukce. Na protější stěně bylo heslo, které nechybělo nikde v kancelářích ovládaných duchem pokryteckého polského aristokrata, který je prý uvedl do života, aniž se jím on sám nebo jeho spolek kdykoliv řídili: JASNOU HLAVU, PLANOUCÍ SRDCE, NAPROSTO ČISTÉ RUCE! Prostota výzdoby, kterou doplňovala ještě jen neoficielní, ale zato podepsaná fotografie Gottwalda, zapalujícího si fajfku, se nedala vykládat jako nedostatek uměleckého citu policejních náčelníku. To bychom jim křivdili. Na Borech zavřený německý generál Toussaint byl, kromě jiného, známý impresionista a ve vězení maloval i legionářský generál Čila, maloval i Kristofori. Generála Toussainta pozvali v roce 1948 jako svědka k jakémusi soudu a zaručili mu bezpečnost. Pak ho zavřeli. Pánové od StB si věděli rady i s díly známých mistrů, která se vyskytovala v soukromých rukách. Jenže ta si samozřejmě nevěšeli v kancelářích. Ta měli doma, a co se nevešlo domů, zdobilo rekreační střediska ministerstva, kde pánové odpočívali po naplnění svých namáhavých úkolů. Vlastni Moučková kancelář nebyla tak spartansky prostá, jak by se na představitele proletářů slušelo. Byla, pravda, poněkud procovská, ale zato si musel každý návštěvník uvědomit, že je v pracovně pana NĚKOHO! Takhle nějak mohl úřadovat šéf Morganova trustu. Nešetřilo se a materiály byly starosvětsky poctivé. Co dřevo - to dub, co sedadlo či opěradlo - to vepřovice. O dvě poschodí níže seděli ve svých kobečkách lidé, kteří ještě nedávno úřadovali v navlas stejných pracovnách. Aspoň co do stylu. Leckterá z pracoven těchto mužu byla ještě honosnější. A konečně seděl tam i muž, který vládl před krátkým časem touhle kanceláří: Karel Šváb. Jinak Ruzyně hostila právě v těch chvílích Rudolfa Slánského, muže, který zrovna Moučku usadil právě do téhle kanceláře, protože to byl Rudla, kdo si vzal pod palec bezpečnost lidově demokratické republiky, a když nenacházel dost zarputilých odpůrců, nezbylo mu. než si je vytvořit. To on odhalil Karla Švába jako sadistického vraha - a měl výjimečně pravdu. Tady právě přemýšlel o zvratech osudu bývalý velitel StB Osvald Závodský, nepříliš nedávný dodavatel oběti do Moučková mlýna, náčelník vojenské kontrarozvědky generál Bedřich Reicin a jeho nejbližší posluha plukovník Misík. Sem byl z tresoru převezen náčelník bezpečnostního letectva plukovník Karel Hejtmánek, kterého dal sice ještě zavřít Slánský, protože to byl Hejtmánek, kdo kápnul na pašování zlata do ciziny, a pak k jeho neštěstí to zlato pašoval jakýsi Šling s jakýmsi Švábem. Šling se Švábem sem sice později přišli taky, ale na Hejtmánkově osudu to změnilo jen to, že se dostal ze sklepa Živnobanky do Ruzyně. Tady přemýšlel o vládě lidu velitel Lidových milicí v únoru 1948 Smrkovský 123 [pageend125]a jeho zástupce Antoš. A tak dále. Pokud jde o Hejtmánka, snad to na jeho osudu změnilo i to, že posléze zůstal „nezpracován”, když byli zpracováváni Šling a Šváb, a zůstal nezpracován dokonce už i potom, co byli všichni jmenovaní zpracováni a doznali se ke svým zločinům a vyjádřili přání být za to pověšeni. Ruzyně, ale ovšem nejen ta, byla místem nečekaných schůzek. Tady se setkávali velitelé nacistických jagdko- mand s veliteli partyzánských oddílů, které pronásledovali. Tady se setkávali gestapáci a jejich oponenti z resistence, tady se setkávali udávající i udaní. Tady se sešel bývalý ministr vnitra Slovenského štátu s bývalým vůdcem demokratické oposice, s mužem, na jehož dopadení nechal vypsat odměnu. Ruzyní vládlo ticho. Bachaři měli plstěné podešve, zavření neměli mnoho o čem hovořit. A protože odposlechy na celách byly známé mnohým z těch, kteří teď byli uvnitř, nehovořili skoro vůbec. Kancelář šéfa Moučky byla dobře odisolovaná a k příchodu Nováka s Tomanem se tam shromáždili noví vrchní dodavatelé, noví sadisté, ti, které pád o dvě patra níže teprve čekal. Náčelník StB, bývalý pasák holek a vytloukač hospod i schůzí, plukovník Antonín Prchal. Jen tak mimochodem bývalý spolupracovník Gestapa, kde také poprvé přišel ke své momentální specia- lisaci. Jak pracovat proti církvím, vedoucím příslušníkům bývalých nekomunistických stran, spisovatelům. Plukovník Šonka, šéf úseku, nazvaného odborně „nepřátelé ve straně” a zároveň Správy politické kontrarozvědky (3. správa MNB). Vyšetřovatel a vrah, kapitán Jaroslav Patěk. Než Janulík s předměty dojel, došli vůdci k rozhodnutí, jak postupovat v případě, který se tak slibně vyvíjel a který jakýsi poručík ze Slaného přivedl v niveč. Poručíkovým zločinem byl samozřejmě jeho smysl pro spravedlnost, pravdu, čestnou hru, ale hlavně jeho odbornost. Zato u něj zcela postrádali třídní přístup a cit pro „třídní” spravedlnost. Vůdci uznávali samozřejmě také spravedlnost, ale jen tu s nějakým adjektivem. To se ovšem mohlo změnit. Toman znal jen tu jedinou, obecnou. Onu dámu se šátkem přes oči a váhami v ruce. Pánové ale věděli — na to nos měli —, že adjektivovaná spravedlnost je systém. A že systém zaručuje, aby spravedlnost byla právě jen na straně toho, kdo v té chvíli drží v ruce klacek. Snažili se tedy, aby klacek zůstal u nich. Tohle od poradců pochytili. Stejně jako později, o hodně později, jiní pánové v zemích, které se netěšily pověsti zemí tak vyspělých a tak civilisovaných, jako bylo ještě před nedávném Československo. To, co pánové představovali pro Československo, začala být o třicet let později také pravda pro Laos a Kambodžu, Vietnam i Jemen. Afganistan i Habeš. Když Janulíkova tatrovka zastavila před branou věznice a když se železná vrata zvolna začala odsunovat, aby vůz mohl vjet, bylo už rozhodnuto. Pánové se dokonce stačili v Moučkově koupelně (ta přiléhala ke kanceláři a lišila se od koupelnových cel v podzemí) oholit a cosi pojíst a popít. Služba u vnitřního vchodu Janulíka s návštěvníky ohlásila, služba na chodbě je provedla katry k výtahu a sekretářka Eva uvedla z předpokoje do pracovny. Prchal vstal, potřásl oběma esenbákům srdečně rukou, kterou vždy uchopil do obou svých, a nezapomněl se jim zadívat hluboce do očí. Moučka nabídl kávu, dobrou kávu, a místo v křesle za konferenčním stolem (ten byl pro změnu z mahagonu), přiléhajícím k jeho psacímu stolu. Vrchní Novák byl jenom zděšen. Poručík Toman se cestou sem uklidnil a věděl, že pokud ho něco může zachránit, bude to jasná hlava a logické myšlení. Ale Novákovo zděšení nebylo neklidné. Byl od kořene skeptik, a taky fatalista. „Jestli tu zařvem,” myslil si a připouštěl, že spíše ano, „aspoň budeme mít od těch kurev konečně pokoj.” Ale Toman musel být mírně zklamán. 124 [pageend126]Očekával hrubost, přímočarou hrubost Janulíkova typu. Prchal hrubý nebyl. Kdyby se nestal tak velkým zvířetem lido- vě-demokratické bezpečnosti, byl by Prchal asi podvodník světového kalibru. Prchal působil jako přímočarý člověk. Tykal každému, včetně Gottwalda a vrátného. Věděl taky, že si to může dovolit. Ale i v tom byla faleš a klam. Od hovada, které každému na potkání tyká, neočekáváme solidně vymyšlený podraz. A právě na solidně vymyšlené podrazy byl Prchal mistr. Přelétl rychle očima protokol, řekl několik věcných poznámek a podělil kopiemi Šonku a Paťka. Pak obešel stůl a posadil se vedle Tomana: »Tak co tomu říkáš?«, položil mu ruku na rameno. Pokýval vážně hlavou. »Udělala se spousta kopancu a všichni se musíme snažit je napravit. Musíš však pochopit, že vedení strany a státu nesmí ztratit tvář.« Toman neodpovídal. »Na tobě a Novákovi proto hodně záleží.« Toman jen pokrčil rameny. Prchal vzal se stolu svodku monitoru Svobodné Evropy, kterou jim mezitím dodali. »Podívej se, něco ti přečtu . . .,« chvíli hledal v textu a potom spustil: »Podle zprávy z Prahy přepadl včera oddíl SNB ústav katolické Charity na okrese Slaný a odvlekl všechny řádové sestry neznámo kam . . .« Odložil svodku zpátky na stůl. Patěk ji hbitě sebral a začetl se do ní. »Víš, co to je ?«, zeptal se Prchal. Toman zavrtěl hlavou na znamení, že neví a zeptal se, zda muže kouřit. Prchal mu bez řečí přisunul popelník a ze zlatého pouzdra nabídl chesterfield- ku. Chesterfieldka patřila do zdrojů StB, po kterých nikomu nic nebylo, pokud jde o zlatou tabatěrku, ta patřila až do nedávna řediteli čokoládovny Orion, který byl smeten třídní spravedlností. »To je Svobodná Evropa, soudruhu.« Odmlčel se a Toman pokýval hlavou. »Nemůžeme prostě připustit, aby jednou zprávou tahle stanice překryla všechny lži, které vysílá, rozumíš?« Toman se ani nepohnul. Patěk četl zuřivě svodku, hledal tam zmínku o sobě, ale nebyla tam. Ulevilo se mu. »Na tobě s Novákem záleží, aby se situace vrátila do normálních koleji. Sestry se samozřejmě za téhle situace do zámku vrátit nemohou. V součinnosti se státním úřadem pro věci církevní je rozmístíme do jiných klášterů. Farář Pátek dostane faru na Slovensku. Ale jak už jsem řekl, nejvíc záleží na vás dvou. Kromě vás dvou nikdo nezná pravý stav věcí, že? A nikdo se ho taky nesmi dozvědět!« Toman si mechanicky vzal chester- fieldku a Prchal mu úslužně zapálil zlatým zapalovačem, který patřil k tabatěr- ce. »Nu a.« Prchal si bafnul, »vezmeš si dva dny volna a promluvíš si s maminkou, popozítří bych tě ale rád viděl ve Velesla- vině. Budeš přednášet kriminalistiku. Nu a za dobře odvedenou práci, a za to mlčení, jsem se rozhodl povýšit tě na kapitána. Musíš mít nakonec, jako profesor, taky odpovídající hodnost. Jak jsem se dověděl, bydlíš v tom Slaným jenom v nájmu, tedy tam nejseš tak zarostlý. Do měsíce dostaneš byt v Praze. V Bajkalské, ve Vršovicích.« Zvedl prst. »Z ministerské reservy!« Pleskl prsty o stůl. »Jediné, co vyžaduju, je ovšem absolutní mlčenlivost. Neřekneš nic ani svojí ženě!« Obrátil se tělem na druhou stranu, kde seděl Novák: »Pokud jde o tebe, ty tam taky nemůžeš zůstat. Postěhuješ se do Pardubic a převezmeš tam odbor náčelníka pořádkové služby na Krajské správě. Jseš tam odněkud, ne ?« »Ze Svinčan,« hlesl Novák. »To je někde u Heřmanovýho Městce, ne?«, zeptal se Prchal, který měl samozřejmě detaily dávno prostudovány předem. »Ano,« řekl Novák. »No, tak to budeš aspoň mít blíž domů,« odvětil bodře plukovník. Pak rozhodil ruce: »Tak co, soudruzi? Já myslím, že tohle je řešení, ne?« 125 [pageend127]Podíval se do Tomanova obličeje, ale ten byl stejně neurčitý jako dřív. Prchal zamával rukama: »Já vím, děly se tam včera nepříjemné věci. Neměly se dít. Ve škole SNB se tohle neučí, ale musíme pochopit, že ti lidé, my všichni jsme věřili jen tomu, co nám bylo řečeno. Nechali jsme se unést okolnostmi. My jim nenařizovali, co mají dělat, ale poslali je pozatýkat teroristy. Za to je trestat nebudu a ani nechci. Ale zrovna tak zase nemůžu nechat bez trestu toho postřelenýho Krále. Ten se vzepřel úřednímu výkonu, za jakých okolností to bylo, na tom houby záleží. Navíc to byla dělnická moc, které se vzepřel a jako dělník to měl pochopit rychleji než ostatní.« Tentokrát Toman promluvil: »Soudruhu náměstku,« řekl pomalu. »On je hluchý jako poleno. Nějaké Jménem zákona” prostě neslyšel. On se měl ženit a bránil nevěstu. Je to dělník, úderník, dříč, jeden z nejlepších ve fabrice. A proč by měl naše omyly nakonec odnést jedině dělník, navíc za něco, co by za normálních okolností nikdy neudělal. Nemohli bychom být v této věci trochu velkorysí? To by přece nebyla ukázka slabosti, ale síly společnosti.« Prchal čekal s nezapálenou cigaretou až Toman skončí, ukázal na otevřenou tabatěrku na stole, aby si Toman posloužil, potřásl hlavou: »Možná, že máš, člověče, pravdu. Nakonec by zůstal z celé zbabrané akce v base dělník.« Vztáhl před sebe ruku. »Zavolám Meidrovi a domluvím to s ním.« Pak se otočil k Tomanovi čelem: »A tím jsme, doufám, dohodnuti.« Toman pokýval hlavou. Prchal se postavil a podal Tomanovi ruku. Toman taky rychle vstával. Harašila odsunovaná křesla. »Blahopřeji ti k povýšení, soudruhu kapitáne,« řekl slavnostním hlasem Prchal. Pak se otočil k Novákovi: »Blahopřeji k povýšení, soudruhu poručíku.« Lehce poklepal Novákovi ze strany na paži. Pak spráskl ruce. »Podrobnosti vám dodá ve středu náčelník správy kádrů Zadrobílek. Bude vás čekat přesně v osm.« Rozhlédl se kolem: »Nějaké otázky ?« Otázky nikdo neměl. Prchal provedl jen to, co předem dohodli. Pouze Janulík, který u rozhovoru nebyl, nechápavě kroutil hlavou. To, že informaci o případu mají i lidé z jeho doprovodu, si nechal moudře pro sebe. Všichni ostatní byli na výši doby, anebo - jak to vyjadřovali sovětští poradci: „v kurze ďéla”. Je na podřízených, aby kladli otázky. Nadřízení musí vždycky vědět všechno. Ale Paťkovi proletělo hlavou něco, o čem při poradě nemluvili: »Našly se tam ale přece zbraně.« Prchal se rozladěně otočil od Tomana a zdrtil ho pohledem. Ale když promluvil, byl jeho hlas opět nevážný a jen mírně ironický: »Když mi, milý soudruhu, přineseš z krimininalistického ústavu dobrozdání, že ty krámy můžeme považovat za zbraně, tak z toho uděláme nedovolené ozbro- jování, - ale takového blbečka, který by ti byl schopen tohle napsat, tam Janulík nemá, co, Honzo?« Prchal se znovu obrátil k Tomanovi: »Teď si někam sedni tadyhle s kolegou Novákem a promluvte si. Jistě si máte co povědět. Za branou už nesmí o celé věci padnout ani slovo. To je rozkaz! Jasný?« Obrátil se k Moučkoví: »Máš tu, Milane, někde volnou místnost, kde by si mohli soudruzi nerušeně promluvit ?« Moučka kývl a vytáhl ze stolu klíč od zasedačky pod místností sekretářky: »Tady.« »Provedu,« odpověděl Toman a postavil se do pozoru, jak tomu byl zvyklý. »Až skončíte, dejte klíč sekretářce,« řekl Moučka. »Nechá vám tam přistavit vůz na cestu domů.« »Tak čest,« pozdravil je Prchal. »Čest práci, soudruhu náměstku,« odpověděli Toman a Novák. Dokončení příště.) 126 [pageend128]^musc ort HIHI eectonics Bireggstrasse 22a. 6003 Luzern Telefon 041 -55 75 20 / 44 39 25 music discount NOVÝ OBCHOD: Bruchstrasse 53, 6003 LUZERN ÚŘEDNÍ PREKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIRÍ KOMÁREK dipl. překladatel Höhenring 23 8052 ZÜRICH telefon 01 - 302 63 57 PIANA, EL. VARHANY nájem od 30,— Fr. měsíčné — při koupi nájem plné započteme — totéž: TV - RADIA Hi-Fi nejnižši DISCOUNT ceny — minimálně 15% z katalogové ceny Hlaváč Jiří Eichenstrasse 18 6015 REUSSBÜHL Telefon: 041 /44 39 25, 041 /22 88 40 Privat: 041 /55 75 20 Pňl NÁVŠTĚVĚ USA NAVŠTIVTE JEDINOU ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTĚVU SE TĚŠÍ MAJKA A HONZA DRVOTOVI ČESKÝ RODINNÝ DUM na ostrově Gran Canaria s tropickou zahradou je připraven pro Vaši dovolenou v kterékoli roční době. Celoroční koupání v moři, slunce, teplo, písečné pláže. Panoramatický pohled na hlavní město Las Palmas, přístav a moře. Terasa na opalování na celé ploše střechy, dvě ložnice, obývák 30 m^, knihovna. Auto k dispozici. — Pro dopravu použijte letadlo charter. Cena pro krajany: 350,— sfr. týdně, s autem 430,- sfr. VOLEJTE VEČER 021 - 71 65 00 OVĚŘENÝ PŘEKLAD Z ČEŠTINY I SLOVENŠTINY ihned provede soudní tlumočník JUDr. M. Kořínek Puntstrasse 4, 8132 EGG (ZH) Telefon 01/984 17 14 Výuční Ust, diplom Iz. 19/1966) . . ä 20,— Rodný, oddací, úmrtní list............. ä 25,— Vysvědčení.........................................á 30, — Rozsudek: strana překladu .... ä 45,— 127 [pageend129]Móda nemusí být drahá Největší výrobce na světě 128 [pageend130]winfertfíuř^ lěEěň je pojišťovna s mezinárodni působnosti, na kterou se můžete stoprocentně spolehnout. Ve všech pojišťovacích otázkách, při všech pojišťovacích problémech Vám rádi odborně a seriózně poradíme a vypracujeme podrobný návrh k účelnému pojištění specielně pro Váš případ. Jiří Popper, organisační vedoucí Winterthur-Leben Subdirektion Zurich Region West 8045 Zürich, Uetlibergstrasse 194 Tel 01 /35 74 42 winterthuř vie [pageend131]A. Z. 8048 ZÜRICH ADRESY, NA NICHŽ Sl MŮŽETE OBJEDNAT KNIHY, VYDANÉ EXILOVÝMI NAKLADATELSTVÍMI ELK, Postfach 140, CH-8049 ZÜRICH UNIE JIRKU, Reinhold Frei-Strasse 67, CH-8049 ZÜRICH KUNSTKABINETT, Badenerstrasse 698, 8048 ZÜRICH (pouze přímý prodej) BOOK SERVICE Galerie Krause, Postfach 444, CH-8330 PFÄFFIKON DIALOG, Gutleutstrasse 15, D-6000 FRANKFURT/M 1 Petr PASTRŇÁK, Lindengasse 5, A-1070 WIEN Jan STRÁNSKÝ, Smälandsvägen 7, S-597 00 ÄTVIDABERG Miroslav KONVIČKA, 12726 Archwood St., NORTH HOLLYWOOD, CA 91606, USA BOOKS CNAC, Czechosl. Nat. Assoc., P.O.Box 925, WATERLOO, Ont. N2J 4C3, Can. Μ. JANEČEK, 388 Atwater Ave, MISSISSAUGA, Ont. L5G 2A3, Canada B. CHRASTINA, Pfalzburgerstrasse 60, D-1000 BERLIN 31 Czechoslowak Publishers PTY, 14 Arcadia Str., BOX HILL, Viet. 3128, Australia Redaktion und Administration: Editor's office and administration: Redaction et administration: Chefredaktor: Editor in chief: Rädacteur responsable: Herausgeber Issued by: Editeur: ZEITSCHRIFT IN TSCHECHISCHER SPRACHE MAGAZINE IN CZECH LANGUAGE JOURNAL EN LANGUE TCHEQUE CH-8025 ZURICH, Postfach 650 Schweiz - Switzerland (Europe) Vladimir Skutina POLYGONVERLAG CH-8025 ZÜRICH, Postfach 650 Schweiz ■ Switzerland (Europe) Erscheint sechsmal jährlich — Six issues a year — Parait six fois par annie Druck — Printed by — Impression: Graphic, Creation & Printing, Zürich (Switzerland) [pageend132]