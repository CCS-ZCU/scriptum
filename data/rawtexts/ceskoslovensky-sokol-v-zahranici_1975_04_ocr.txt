ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXV Duben 1975 Číslo 4 SOKOLSKÉ SLETY A SPARTAKIADA Jarmila Uhlířová Je rozdíl mezi nimi? Možná, že mnohý čtenář si řekne: Rozdíl? Jaký rozdíl? Na obou se cvičí, tak copak je tam rozdílného? Tato odpověď je zrovna tak neuvážená jako příliš snadná. Veřejné vystoupení je jen vněj ší projev, rámec, který vyžaduje nutný pohled dovnitř, abychom si ujasnili, co? a jak? a pochopili, že nejde jen o veřejné vystoupení. [pageend1]Slety pořádal od svého založení vždy jen Sokol, je jejich tvůrcem a zakladatelem jejich slavné tradice. Uvedla je v život dobrovolná organizace, soustřeďující statisíce mužů a žen, vyznavačů základní sokolské idee, jež vyžadovala člověka tělesně, duševně i mravně silného, oddaného vyznavače demokratické myšlenky, obhájce nekompromisně bojujícího za čs. samostatnost a hluboce milujícího svou vlast. To bylo krédo každého Sokola. Tím vyrostlo Sokolstvo na činitele v národním životě tak důležitého, že se bez něho nemohl český lid obejít ani v boji za svobodu, ani v budování republiky. Tak Sokolstvo sloužilo národu a sokolské slety byly vždy holdem vlasti. Spontánnost mezi členstvem před sletsn byla tak veliká, že bylo nutno vybírat mezi cvičenci na základě zvláštních zkoušek, aby vystoupili jen ti nejlepší. A tak se dostával na slet sokolský výkvět. Nebylo třeba žádného tlaku, každý Sokol považoval vystoupení na sletě za vyznamenání. Šetřilo se dlouho před sletem protože každý jel do Prahy za "své". Celý slet byl financován jen a jen ze sokolských peněz - bez jakékoliv podpory vlády. Jakmile zhasla svoboda Československa, nastoupily spartakiády jako dědička rozdrobené federované proletářské tělovýchovy komunistické strany z dob první republiky. Žádná dobrovolná tělovýchovná organizace nepořádá spartakiádu, ale komunistická vláda. Není dobrovolných sil k jejímu vytváření, ale placení prisluhovači režimu, který téměř celý národ nenávidí. Protože spartakiada je podnik vládnoucího režimu, je pořádána za jediným účelem: vzbudit v cizině dojem, že národ jde s nimi. Pracuje na tom za státní peníze celý propagační aparát pomocí svých poháněčů ve školách, továrnách, v úřadech, v zemědělských družstvech, ve Svazu komunistické mládeže, na všech možných pracovních úsecích, v odborech i armádě. Každý musí cvičit, pokud je schopen, každý musí vystoupit, aby se vytvořila masa, protože ti, kdož se spartakiády zúčastní, musí být oslněni množstvím, oslepeni, aby neviděli, kdo je strůjcem tohoto divadla. Spartakiada není holdem vlasti, ale komunistickému režimu a jeho diktátorům, kteří drží ve spárech kdysi tak kvetoucí Masarykovo Československo. Sokolské slety byly vždy posílením myšlenky československé státnosti. Získávaly sympatie světa pro naši republiku, propagovaly čsl. demokracii okolo zeměkoule. Vždyt president Masaryk to sám uznal, když řekl, že sokolové jsou nej lepšími vyslanci republiky a nad to finančně nic nestojí. Sjednocovaly Slovany působíce k soudržnosti mezi nimi. Potvrdil to anglický časopis Morning Post, který napsal,že působením sletů se stala Praha hlavním městem slovanského světa na západě. Dnes se blýskají na spartakiadě vyslanci komunistické54 [pageend2]ho bloku, zástupci našich utlačovatelů, representanti sovětského bloku podporující jeden druhého z obavy, aby některému z nich nevyklouzla moc z rukou, protože by to znamenalo konec všech. Toho se bojí. Chystáme se v tradici sokolských sletů k IV. sletu zahraničních československých sokolů, který bude začátkem července 1976 ve Švýcarech. Zveme k němu nejen všecko sokolské bratrstvo žijící ve svobodném světě, ale všecky demokratické krajany, abychom demonstrovali jednotnost a bratrskost v dnešní tolik narušené době. Švýcaři jsou naši staří přátelé, jezdili do Prahy na slety. Ukažme jim, že jsme se nezměnili! Jsme jim za mnohé vděčni. Po těchto několika nahozených zrníčkách úvahy, mohli byste říci, že mezi sletem a spartakiádou není rozdílu? Nevěřím! HLÍDKA VZDĚLÁVACÍ HOSPODAŘME ROZVAŽNĚ Jan Fellmann Byli a jsme často svědky, jak vedení jednot začíná míti potíže s vyrovnáním rozpočtu - zejména nyní, kdy celý svět přemýšlí, kdo si má první "utáhnout pásek". Řešit hospodářské těžkosti v jednotě patří ke "státníkové zkoušce" pokladníků jednot, kde často starší dlužné závazky převyšují běžné roční příjmy. Jsou dva způsoby k zlepšení daného stavu: zvýšil příjmy a snížit vydání. Není však řešením užít jen jednu z udaných možností - příspěvky nelze zvyšovat do nekonečna. Je třeba připravit uskutečnitelný rozpočet a poskytnout pomoc pokladníkovi, třeba zvolením výběrčího příspěvků. Do- stane-li členstvo pravdivě přesný a střízlivý rozpočet, třeba i na více let, je již zajištěn začátek úspěchu k zažehnání hospodářských těžkostí. Zdůrazňuji však velmi rozhodně: jen pravdivě přesná čísla ovlivní kladně chut členstva k hospodářským obětem. Zdravá hospodářská základna je také nutným předpokladem dalšího rozvoje - vzdělavatelé snadněji získají oddané členstvo ke spolupráci v jednotě, kde není bouřlivých mraků a rozprav o velikém zadlužení. Jednotlivci, začněte sami HNED zaplacením členského příspěvku. Čin, třeba malý, je lepší a účinnější než veliké slovo. 55 [pageend3]BRATR FRANTIŠEK KROUTIL SEDMDESÁTNÍKEM Dr. Antonín Hřebík Dlouholetý sokolský pracovník, bývalý člen předsednictva a nyní člen výboru Ústředí Čs. Sokolstva v zahraničí,starosta Švýcarského okrsku Sokolské župy Západoevropské bratr František Kroutil v Aarau ve Švýcarsku vstoupí 21. května 1975 do řady sokolských sedmdesátníků. Narodil se 21. května 1905 v Nehvizdech u Prahy, jako syn pekaře. Ve svém rodišti vychodil obecnou školu, navštěvoval měšťanskou školu v Čelákovicích a absolvoval dvouroční obchodní školu Pražského grémia. Po vyučení pekařem pracoval v závodě svého otce a po skončení své vojenské služby převzal - pro onemocnění svého otce - jeho závod, který vedl až do r. 1949, kdy mu jej komunisté uzavřeli. Pracoval pak jako dělník v cihelně, na dolech v Kladně a v r. 1951, před svým zatčením, v Kovomatě v Praze. Po převzetí živnosti po svém otci pracoval také v živnostenckém odborovém hnutí. Byl předsedou Společenstva pekařů v Brandýse n.Lab., předsedou Okresní jednoty živnostenských společenstev a v r. 1945 byl zvolen předsedou všech venkovských společenstev pekařů v Čechách a na Moravě. Všech těchto funkcí byl v únoru 1948 komunisty zbaven. Bratr František Kroutil byl po celý svůj život věrným Sokolem. Jako čtyřletý žák vstoupil do Sokola v Nehvizdech, kde pak byl i dorostencem a členem - až do března 1948, kdy výnosem Krajského akčního výboru komunistické strany byl vyloučen ze všech sokolských jednot. V jednotě byl postupně vedoucím žactva, dorostu, více než 10 let náčelníkem, vzdělavatelem a pokladníkem. V r. 1945 byl zvolen starostou IV. okrsku Sokolské župy Barákovy a členem jejího předsednictva. Absolvoval župní cvi- čitelskou školu a vzdělávací školu ČOS. Jako náčelník Sokola v Nehvizdech organisoval v r.1946 veřejné cvičení jednoty za spoluúčasti Sokolské župy Blanické při odhalení pamětní desky na rodném domě svého bratra Antonína, který - jako starosta Sokolské župy Blanické - byl umučen v nacistickém koncentračním táboře v Osvětimi. Bratr Kroutil se zúčastnil všesokolských sletů v Praze od r. 1912: VI. sletu jako žák, VII. sletu jako dorostenec a všech dalších sletů jako člen. XI. sletu v r. 1948 zúčastnil se již jen jako divák. 56 [pageend4]Bratr F.Kroutil v r.1930 - jako pětadvacetiletý sokolský borec Bratr František Kroutil zúčastnil se činně také odbojové činnosti. Ihned po nacistické okupaci Československa se začlenil do sokolské odbojové skupiny "Jindra" a po zatčení svého bratra Antonína, starosty Sokolské župy Blanické, stal se členem podzemního hnutí v Terezíně pro pomoc politickým vězňům v Terezínské pevnosti. Parašutisté Gabčik a Kubiš po seskoku u Nehvizd dostali prvé potraviny od bratra Kroutila. Dopravil jim je hajný v Nehvizdech bratr Alois Smejkal. Sokolská župa Barákova v Praze udělila mu dne 29. února 1948 za jeho "neohrožený a statečný sokolský postoj v době největšího útisku národa i Sokolstva za německé okupace" čestné uznání. Je ironií Osudu, že 10 dní nato byl br. Kroutil vyloučen komunisty ze Sokola. Po únoru 1948 začlenil se br. Kroutil s bratrem Frant. Přeučilem do skupiny Dr. Milady Horákové. V r. 1951 byl komunisty zatčen a po skončení svých těžkých výslechů neod- kládal a v lednu 1952 uprchl do záp. Německa. Přišel do uprchlického tábora Valka u Norimberka, kde se ihned začlenil do práce tamní sokolské exilové jednoty. Byl tam ihned zvolen náčelníkem a místostarostou - a od poloviny července 1952 byl jejím starostou, kterým zůstal až do likvidace jednoty 15. března 1954. Svojí prací povznesl činnost jednoty tak, že mnozí Sokolové-exulanti dodnes vzpomínají, jak po svém příchodu do Války rozvířil život jednoty a jak uskutečnil i její plán na pořízení vlastního sokolského praporu. Postaral se o jeho dokončení a o jeho slavnostní rozvinutí při veřejném cvičení jednoty 10. srpna 1952, jehož se zúčastnili představitelé amerických okupačních úřadů, zástupci německých úřadů a sokolští bratři a sestry z Paříže, z Londýna a ze Švýcar. K slavnosti byl vydán malý, ale vkusný památník s obrázky tábora Valka a s fotografiemi obou stran praporu. Bratr Kroutil napsal do tohoto památníku "Výpis historie Tělocvičné jednoty Sokol Nürnberg-Valka". Ještě po likvidaci této poslední exilové sokolské jednoty v záp. Německu bratr Kroutil vedl dále její záležitosti. Zúčastnil se také 7. června 1952 ustavení Evropského okrsku Čs. Sokolstva v zahraničí v Paříži. Byl zvolen do jeho vedení a zúčastnil se ještě dalších dvou jeho schůzí. 57 [pageend5]V r. 1954 emigroval do Spojených států,kde ihned vstoupil do Sokola New York a 25. září 1954 zúčastnil se již schůze výboru Ústředí Čs. Sokolstva v zahraničí, jemuž odevzdal prapor Sokola Valka, který ssebou přivezl ze záp.Německa. Od r. 1955 byl členem předsednictva Čs. Sokolstva v zahraničí, kde po 10 roků zastával funkci administrátora časopisu "Čs. Sokol v zahraničí". V září 1969 odjel na odpočinek do Aarau ve Švýcarech, kde od té doby žije a pracuje. Také ve Švýcarech vedla jeho první cesta do Sokola. Vstoupil ihned do sokolské jednoty Solothurn, pomáhal organisovat další sokolské jednoty ve Švýcarech a když 4. listopadu 1972 byl ustaven Švýcarský okrsek Sokolské župy Západoevropské, byl zvolen jeho starostou, kterým je doposud. Při volbách výboru Ústředí Čs.Sokolstva v zahraničí na období 1975-1976 byl zvolen - za Sokolskou župu Západoevropskou - členem výboru Čs. Sokolstva v zahraničí. Byla to dlouhá léta pilné, svědomité a poctivé sokolské práce, na kterou se může bratr František Kroutil ve svých 70 letech s hrdostí ohlížet zpět. Jeho práce však dosud neskončila. Pokračuje - a bude pokračovat dál! K této práci, milý bratře Františku, přejeme Ti všichni ze srdce hodně pevného zdraví, zdaru a dalších úspěchů! KNÍŽKA VČAS "Rádce sokolských činovníků", který napsala Marie Provazníkové, přichází právě včas a velmi vhodně v době zvýšené činnosti předsletové. Rádce bude užitečně pomáhat celé řadě sokolských činovníků, kteří neměli to štěstí učit se sokolskému "řemeslu" doma z bohaté studnice zkušených odborníků, jichž měla ČOS na štěstí hodně. Obsah Rádce je stručně věcný, sloh snadno srozumitelný a přece dostatečně výstižný. Vnímavý činovník v něm najde jasný popis CO a JAK je třeba dělat, aby každá jednota se stala souladnou složkou veliké sokolské zahraniční obce. Při čtení Rádce jasně cítíme, že byl psán sestrou s bohatými zkušenostmi a takto nejpovolanější. Její slova povzbuzující k práci - k té drobné, každodenní, kterou nám Tyrš tak zdůrazňoval, nám umožňují, jak správně pracovat k prospěchu Sokola. Stručně shrnuto, je třeba, abychom Rádce nejen kupovali a četli, ale hlavně, abychom jej soustavně v naší práci v jednotách používali. Díky, sestro Provazníkové! Činovníci jednot, neváhejte objednávat rychle, aby vydavatelská činnost našeho Ústředí měla prostředky k vydávání dalších nutných prací, po kterých je veliká poptávka. J. F. 58 [pageend6]OHLASY A NÁZORY Co soudíš, milý čtenáři, o těchto osobních názorech? ZPRÁVY Z JEDNOT Že prý nemáme žádnou zprávu pro náš sokolský věstník - nic zvláštního se neděje, žádný podnik, který by stál za zmínku... Zapomněli jsme na tu drobnou práci, která jde dál, na pravidelnou činnost v tělocvičnách, na schůze? A co ta obětavá práce činovníků - ze dne na den, z jednoho týdne na druhý? I ty pravidelné schůze výboru, slušně navštěvované, často plné problémů ale bohaté náplní i obsahem! Casto si stěžujeme na to, jak se schůze táhnou - že se moc mluví a málo dělá nebo rozhoduje. Není tomu však právě naopak? Když se něco bere opravdu vážně, když je zájem o to, co se děje, co by se mohlo a mělo dělat - pak se tomu musí věnovat čas, práce - a zase čas. Tož o sobě dejte vědět - nejen, když máte něco většího před sebou nebo za sebou. Napište, co děláte a jak to děláte - možná, že se jeden od druhého leccos naučíme! zmd., Montreal 100. VALNÁ HROMADA SOKOLSKÉ ŽUPY VÍDEŇSKÉ V sobotu 5. dubna 1975 konala se ve slavnostním sále Slovanské Besedy ve Vídni 100. valná hromada Sokolské župy Vídeňské . Byla zahájena Sukovým slavnostním pochodem "V nový život", uvítacím projevem župního starosty a místostarosty Čs. Sokolstva v zahraničí br. Antonína Sysla a po podání zpráv činovníků předsednictva, výboru a odborů a po provedení voleb na další rok, bratr Stanislav Žmola, župní vzdělavatel a člen předsednictva Čs. Sokolstva v zahraničí, přednesl slavnostní projev. Následovaly pozdravné projevy delegátů a hostí a valná hromada byla ukončena společným zpěvem sokolského pochodu "Hoj vzhůru, pestrý sokole!" K této jubilejní 100. župní valné hromadě výbor Ústředí Čs. Sokolstva v zahraničí zaslal župě blahopřejný pozdrav s poděkováním za věrnost vídeňského sokolského bratrstva sokolské myšlence a s přáním zdaru a úspěchů do další práce. Hřk. 59 [pageend7]"STARÁ GARDA" SOKOLA PAŘÍŽSKÉHO (Dokončení) V květnu se dožívá sedmdesátky bratr Dr. Jaroslav Trnka, který již pře^ válkou byl činným členem jednoty, pracoval úzce s velvyslancem St. Osuským, zvláště za "Protektorátu"; za války působil v Londýně a vrátil se s vládou do Prahy;po puči také odskočil a od té doby je v Paříži. Zasloužil se tu o založení "Evropského okrsku" Zahraničního Sokolstva, povýšeného pak na Župu Západoevropskou, jejíž byl prvním jednatelem. Z tohoto titulu se snažil o uskutečnění "Sokolského svazu", který by seskupil všechno Sokolstvo činné mimo vlast: Americkou Obec Sokolskou, Ústředí Čs. Sokolstva v zahraničí, Slovenský Sokol v Americe. "Svaz" zůstal mrtvou literou - pro osobní nedorozumění zodpovědných činitelů,ale spolupráce mezi všemi přece jen pokračuje. Pro zdravotní potíže se br. Trnka vzdálil sokolské činnosti. Sedmdesátky se letos také dožívá jeden z předních členů "staré gardy", bratr Vincenc Polanský, který nastoupil v tělocvičně (příchodem ze Sokola Berlín) tentýž večer, v říjnu 1929, jako br. Fiedler (příchodem ze Sokola Sofie). Již v Čechách, na Hlinsku, byl vedoucím žactva a dorostu, pokračoval pak v Berlíně, a v Paříži se rychle zařadil do cviči- telského sboru. Jako vedoucí žactva a dorostu po dlouhá léta má on hlavně zásluhu o to, že dnes probíhá ta "výměna stráží" tak příznivě. Osvědčil se jako náčelník, místosta- rosta, vzdělavatel, nakonec starosta a jeho svědomitost budí úctu všech. Pokračuje dnes jako místostarosta Pařížského Sokola a starosta Župy Západoevropské. - Až mu z toho zbělely vlasy, ale srdcem i duchem je stále svěží. Ta "mno- gaja Ijeta" mu ještě zazpíváme. 75-ti se dožívá letos nás "nejdelší" (abychom neřekli nejstarší) člen - bratr Rudolf Prantl, který cvičil již před první válkou jako dorostenec v Sokole Pařížském a jako člen od r. 1919, kdy po válce jednota povstala z trosek, se činně zúčastňoval její činnosti, jako dobrý cvičenec a podnes člen správního výboru, který také odmítal vedoucí funkce a zůstal tím věrným řadovým Sokolem. Také on, jako ostatní schopní bratří, si jako vojín prodělal tu "podivnou válku" 1940, s tou jedinou válečnou možností, pokračovat jako mnozí druzí v resistenci (v podzemí) za okupace, neboť za té beznadějné vojenské situace, za kterou československá brigáda nemohla, jim sami důstojníci doporučovali, aby se vrátili do rodin a nezabírali na lodi do Anglie místa těm, kteří zůstat nemohli, nebo byli na vše odhodláni. Příští rok se pak dožívá osmdesátky náš bratr J. Živný, Sokol od dětství (na Kladensku), který po založení Československé Republiky pokračoval svou sokolskou dráhu v Sokole Berlínském (jako bratr Polanský) a nakonec zakotvil v Paříži. Cvičil dále a vykonával ve výboru závažné funkce, 60 [pageend8]ke konci jako místostarosta. Po smrti nezapomenutelného starosty (po 35 let ve funkci) bratra Aug. Smutného, vedl rozšafně jednotu jako starosta; byl také místostarostou Župy Západoevropské. Již 50 let stojí věrně v řadách naší jednoty, jako jeden z té "staré gardy", která nezapomíná na své sokolské vychování a povinnosti. Doufáme, že i toto výročí oslavíme palbou zátek šampaňského. Je myslím na čase pro dnes končit. Avšak nemůžeme přece jen tak přejít jedno vzácné nerovné výročí: 3. ledna (jako br. Fiedler, který toho dne oslavil "75") dožil se 87 let bratr Leoš Mileč, doyen jednoty, jejímž členem je 50 let, byl jejím místostarostou a je dnes "čestným starostou",protože je daleko od Paříže a nemůže vykonávat funkci mezi námi. Jeho život a celoživotní sokolské harcování by zasluhovaly zvláštní kapitolu, už i proto, že jméno bratra Mileče jest velmi úzce spojeno s celým Sokolstvem v zahraničí: byl hlavním činitelem v Paříži a pak v Londýně, od "protektorátu" do konce války, "Sokolské župy Zahraniční" obnovené v zahraničí za okupace, a byl také od počátku nesmlouvavým odpůrcem tzv. "sjednocené tělovýchovy", kterou nastartovali komunisté se zjevným úmyslem, zbavit Sokol vedoucího vlasteneckého a výchovného vlivu v republice. Bratr Mileč byl také z prvních dobrovolníků, když se po sarajevském atentátu přihlásil do srbské armády (byl v té době usídlen obchodně v Bělehradě), s kterou si pak prožil boje a utrpení za ústupu při počáteční přesile rakousko-německé armády. Když přežil, společně se svým bratrem Vladimírem, všechny trampoty, únavy a nemoce, dostal se až do Dráče a odtud do Brindisi v Itálii; z Itálie pak dále do Francie, kde pro neschopnost k vojenské službě v důsledku krajního oslabení, byl přidělen do muniční továrny, kde válku přečkal. Ve Francii zůstal a přihlásil se do Sokola, jako dřívější člen Sokola Brno. Vykonával funkci místostarosty, když přišla hitlerovská bouřka a velmi činně se zúčastňoval všeho podnikání pařížské jednoty a Župy Zahraniční, až do vpádu Němců do Francie. Aby mohl pokračovat! ve své sokolské a odbojové práci, unikl do Anglie, kde se - vedle zaměstnání - věnoval horlivě Sokolstvu v rámci Župy Zahraniční a Sokola Londýnského. Vzácné archivy a památky o této činnosti předal do úschovy archivu "Sokola Pařížského". Bratr Mileč se také nejvíce zasloužil o to, že Pařížský Sokol má své vlastní hřiště - "Sokolskou louku" v Gournay, na břehu Marný 20 km na východ od Paříže, přes 4,000 m^ , která jest hlavní oporou a zárukou jeho života a činnosti a také společenského života celé krajanské obce (mimokomunistické) a francouzských přátel, Sokolu nakloněných. Dlouhá a bohatá životní dráha a sokolská činnost br. Mileče, shrnuta zatím jen v těchto málo řádcích. Dobrý a pěkný slavnostní oběd k poctě "staré gardy" byl dovršen šampaňským a pokračování se neslo zpěvem národních písní a pochodů při harmonice. - Ta mladší garda zvlášť oceňuje takovou "doplňovací činnost" jednoty okolo kuchyně v naší sokolské chatě. Však tato činnost umožňuje (i finančně) a zpříjemňuje všechnu základní sokolskou činnost. Tak proč nepokračovat, nezapomínajíc ovšem na nácvik na SLET. F. F . 61 [pageend9]ZE SOKOLSKÉHO SVĚTA. ŽUPA KANADSKÄ Sokolské Zimní hry V neděli 2. března 1975 konaly se 8. Sokolské Zimní hry župy Kanadské v pohoří Gatineau u Ottawy. Přípravou her byla pověřena jednota v Ottawě která se úkolu zhostila stejně úspěšně jako v roce minulém. Počasí závodům opravdu přálo a účast startujících byla velká - zúčastnila se početná výprava z jednoty Montreal (celkem 89 z nichž 61 závodilo), 28 členná výprava z jednoty Toronto a 41 závodníků jednoty domácí. Celkem bylo 121 startujících - 9 žáků, 6 žákyň, 8 dorostenek, 11 dorostenců, 24 žen a 63 mužů. První disciplinou byl obří slalom, kde se jela dvě kola a soutěžilo se v šesti kategoriích mužských složek a pěti kategoriích ženských složek. Z technických a časových důvodů nebylo možno pro druhé kolo postavit jinou trat, takže závodníci jeli druhé kolo na značně rozbrázděné a zledovatělé trati,ale přesto nedošlo k žádným úrazům. Nečekaně velká účast závodníků způsobila časové zdržení, které se ale částečně podařilo dohnat při následující odpolední disciplině lyžařského běhu. Sněhové podmínky pro běh byly mnohem lepší než loni a to se také projevilo v lepších časech zvláště nejúspěšnějších závodníků v porovnání s loňskými časy. Po skončení závodů odebrala se převážná většina závodících i diváků do české restaurace Maxi Plate, kde bylo připraveno pro všechny občerstvení a přestože počet míst byl překročen přítomností asi 140 osob, přece jen pochopením a sportovním přístupem k věci byli všichni dobře obslouženi. Kolem půl šesté bylo pak provedeno vyhlášení vítězů a předání diplomů. Zvláštní uznání si zaslouží všichni, kteří se obětavě podíleli na přípravách, organizaci a při průběhu soutěží. Zejména ovšem bratři a sestry z Ottawy v čele se starostou br. Karlem Pinkem, náčelníkem br. P. Geřábkem a jednatelem br. J. Budíkem. Výsledky: Obří slalom - Žáci: 1. P.Pavlík,©. , 38,6 vteř., 2. P. Pelzl, M., 44,9, 3. F. Svoboda , M. 46,7. - Žákyně: 1. R. Tichá, O., 47,0 vteř., 2. H. Mimrová, Tor. 48,0 vt., 3. I. Drtinová, M., 63,0 vt. Dorostenci: 1. M. Kratochvíl, Tor. 59,0 vt., 2.J.Král, M., 66,3 vt., 3. J. Kovář,O., 67,6 vt. Dorostenky: 1. M. Fuchsová, M., 72,4 vt., 2. N. Drtinová M., 76,0 vt., 3. R. Drtinová M. , 84,4 vt. Muži 19-25 let: 1. P.Fogl,M. 63,4 vt., 2. J. Šretr, M., 68,4 vt., 3. O. Tichý, Montr. 70,2 vt. Muži 26-35 let: 1. P.Vidlák, Tor. 61,4 vt., 2. P.Geřábek, Ott. 61,7 vt., 3. J.Kalivo- da, Ott. 64,4 vt. Muži 36-50 let: 1. K. Pelz, Montr. 64,8 vt., 2. Dr. Z. Kratochvíl,Tor. 65,6 vteř., 3. I. Vícha, Ott. 66,7 vt. Muži - nad 51 let: 1. J.Bun- dálek, M., 76,6 vt., 2. Z. Mimra,Tor. 77,5 vt., 3. A. Fogl, Montr. 85,0 vteř. Ženy 19-25 let: 1.A.Foglová 62 [pageend10]Montr. 75,3 vt. , 2. W.Ken- tová,M., 75,4 vt., 3. J. Gazdová, Montr. 76,6 vt. Ženy 26-35 let: 1. J. Phi- llipsová,Montr. 75,7 vteř., 2. H. Složilová,0.,76,2 vt. 3. 0.Safertálová,T.,76,6. Ženy 36-50 let: 1. E. Cou- falová,M., 80,4 vt. 2. C. Drtinová,Montr. 90,1 vteř., 3. E. Smrčková,Ott. 93,0. Běh - Žáci: 1. P.Pelz,Montr 5:15 min., 2. M.Novák,Ott. 7:27 min. Žákyně: 1. I. Tylová, Ott. 7:04 min., 2. M. Dobrovolná Montr., 7:16 min. Dorostenci - 5 km: 1. T. Král, Montr., 30:15 min. Dorostenky - 5 km: 1. R. Havlová, Ott. 45:01 min., 2. J. Kozáková,Montr. 58:15 min. Muži 19-25 let - 10 km: 1. P. Patassi,Ott. 43:13 min. 2. L. Murdoch,M., 76:55 min. Muži 26-35 let - 10 km: 1. O. Hungr., Ott. 45:59 min. 2. R. Složil,Ott. 59:05 min. 3. A. Lhotský,Ott. 59:41. Muži 36-50 let - 10 km: 1. S. Kaplan,Ott. 49:44 min. 2. Jar.Kouba,Ott. 53:34 min. 3. R. Drtina,M., 55:42 min. Muži nad 51 let - 5 km: 1. J. Budík, Ott. 27:33 min. 2. K. Pinke, Ott. 31:08 min. 3. L.Husárek,M., 36:40 min. Ženy 19-25 let - 5 km: 1. J. Váchová, M. , 34:29 min 2. I. Streiblová,O. 38:26min 3. J. Gazdová, M., 43:01 min. Ženy 26-35 let - 5 km: 1. K. Hungrová,O., 28:49 min. 2. H.Složilová,0., 33:55 min. 3. J. Bartlová,O., 41:37 min. Ženy 36-50 let - 5 km: 1. M.Pinkeová,0., 35:01 min. 2. C. Drtinová,M.,43:43 min. 3. H. Svobodová,M. 44:39 min. Župní putovní ceny získala letos jednota Montreal - za vítězství družstva mužů (128 bodů, Ottawa 124, Toronto 40), za vítězství družstva žen (133 bodů, Ottawa 86, Toronto 15), jakož i za největší počet bodů docílený za jednotu (261, Ottawa 210, Toronto 55) . Absolutními vítězi se stali u mužských složek dor. T. Král z Montrealu, který docílil 11 bodů, u ženských složek sestry H. Složilová z Ottawy a C. Drtinová z Montrealu, která obě docílily 14 bodů. Dalším podnikem župy Kanadské budou závody v nářa- 3ovém tělocviku, které se budou konat 7. června 1975 v Torontě. - e. Ottawa Družstvo mužů Sokola Ottawa vede tabulku volejbalové ligy a k dohrání celé soutěže chybí již jen 4 zápasy. Nynější stav tabulky: Sokol Ottawa 50 bodů Ottawa Volleyb.Club 48 " Ottawa University 46 " Onion Patch 40 " C.E.G.E.P. Hull 24 " Shirley Bay Sat. 4 " Významného úspěchu dosáhl člen jednoty br. P. Patassi, který se zúčastnil každoročně konaného lyžařského maratónu na 100 mil. Maratón se koná vždy koncem února, vede z města Lachute do města Hull a jede se po dvou dnech, vždy po 50 mílích. Závodí se v několika kategoriích, jak v jednotlivcích, tak i v soutěži dvojic a to jak v závodních, tak i v turistických třídách. Bratr Patassi se zúčastnil závodu závodních dvojic s kanadským závodníkem B. Watsonem a soutěž vyhráli. Vzhledem k tomu, že se závodu účastní nej lepší závodníci z Kanady, jakož i pozvaní 63 [pageend11]závodníci z jiných států (závod jednotlivců vyhráli letos tři běžci z Finska), je úspěch bratra Patassiho o to pozoruhodnější. Maratónu se letos zúčastnilo přes 2000 běžců,z nichž ovšem valná většina celou 160 km traň,neujela. K. P. Toronto Valná hromada jednoty se konala 23. března 1975 v klubovně Masarykova domu. Schůzi zahájil a řídil starosta br. Dr. Jan Janků. Po schválení zápisu poslední valně hromady a schválení zpráv činovníků bylo odstupujícímu výboru uděleno absolutorium. Do nového výboru byli zvoleni: starosta br. Dr. Jan Janků, místostarostové V. Menšík a B. Kamarýt, náčelník J. Hale, vzdělavatel J.Fellmann. Dalšími členy výboru jsou: sestry S. Heřmánková, Z. Hollerová, A. Janoušová, R. Nováková, M. Stehlíková, bratři Z. Jeřábek, O.Stehlík, J. Trávníček, P. Vidlák, Jan Waldauf. Jednota připravuje veřejné vystoupení u příležitosti konání Čs. dne 6. července v letovisku Masaryktown u Toronta, při čemž bude také u- spořádán volejbalový turnaj. Mimo to se připravují zájezdy na slety amerického Sokolstva - 1. června do Clevelandu,29. června do Binghamtonu a 13. července do Detroitu. Jednota byla rovněž župou pověřena uspořádáním závodů v nářaďovém tělocviku 7. června. V ustavující schůzi nového výboru byli zvoleni: br. P. Vidlák jednatelem, br. O.Stehlík pokladníkem, s.Hollerová zapisovatelkou, br.Kamarýt matrikářem a br. Menšík předsedou zábavního výboru. Za náhradníka byl do výboru ko- optován br. Z. Mimra. f. ŽUPA VÍDEŇSKÁ Vídeň XX Valná hromada jednoty se konala 1. března. Byla zahájena starostkou sestrou Čá- senskou uvítáním četných hostů a vzpomínkou zemřelých členů. Po zprávách činovníků následovaly volby nového výboru, které vesměs potvrdily ve funkci osvědčené pracovníky. Změna nastala jen ve funkci starosty, kteroužto funkci sestra Čásenská již nechtěla přijmout. Nový starosta bratr Kursa vřelými slovy ohodnotil vynikající činnost a velké zásluhy sestry Čásenské - nejen v Sokole, ale i v celé menšině. Popřál jí také k blížící se 80 vše nejlepší. Zdravice přednesli - br. Roušar za župu, sestra Bar- tůňková za jednotu XVI., br. Drnek za jednotu III., br. Sión za jednotu XII-XV., a za sousední jednotu II. její starosta br. Psota. Župní náčelnice sestra G. Sionová upozornila na mezinárodní den žen dojemnou vzpomínkou na sestru Hanu Benešovou, jejíž pohřeb se nedávno konal v Praze. Úspěšné sněmování bylo ukončeno občerstvením v pečlivě připraveném a hojně zásobeném buffetu a následujícím zatančením České Besedy - na přání odstupující starostky sestry Čásenské, která se ještě roztáčela jak 18 letá. VSL- Sn. 64 [pageend12]ŽUPA ZÁPADOEVROPSKÁ Schůze náčelníků a náčelnic jednot župy Západoevropské Schůze náčelníků a náčelnic jednot se konala 15.února 1975 v hotelu National v Bernu. Schůzi předsedali náčelník a náčelnice župy br. Jarka Polanský z Paříže a s. Marie Komůrková z Bernu. Přítomni: místonáčelnice župy s. H. Polanská z Paříže, místo- náčelník a místonáčelnice švýcarského okrsku br.J.Osecký ze Solothurnu, s.V.Dlouhá z Basileje a zástupci jednot - br.Z.Bidlo,Basilej, br. J. Nový as. J. Nová, Lucern, s. H. Kopecká, Paříž, br. J. Jína a s. M. Špinková, Delft, br. J. Kolínský a br. J.Hermann, Solothurn, br.Z. Altmann as. Z. Hájková,Winterthur, br. J. Geřábek a s.M. Mařasová, Curych. V bohatém pořadu schůze bylo jednáno zejména o přípravách na IV. slet Čs. Sokolstva v zahraničí r. 1976 v Curychu, o připravované cvi- čitelské škole ve Švýcarsku a další činnosti evropských jednot. Dohodnuto, aby cvičitels- ká škola se konala na podzim 1975 ve Švýcarsku. V rámci školy budou rovněž konány ná- cvičné hodiny sletových cvičení. školu povedou náčelník a náčelnice Ústředí br. Jan Waldauf a sestra Vlasta Wal- daufová z Toronta v Kanadě. K organizaci nácviku sletových cvičení byli určeni: br. Polanský - prostná mužů, s. Komárková - prostná žen ve švýcarských jednotách, s.Polanská - prostná žen v jednotách Delft, Paříž, Brusel a Wiesbaden, s. V. Dlouhá - POD ČAROU SOKOLSKÉ NADŠENÍ Zdařilé sokolské zimní hry župy Kanadiké v Ottawě pnokázaty tííainoa mnavnn a daehovnt a ZZu iokoti ké my/tenky ! „ U pozdních odpoledních hodinách, za p>íeknáiného zimního pocaií v nedeli dne 2. blezna, koncily ie na Camp Fontáne, nej v ěll^m to zimním itledlika lyžalů a Ottawy, doiud nejiii- pálnájžn zimní iokoliká hny. Každý závodník a ícaitnlk hen nychle ipíchal do či. neitau- nace v Ottawá-Vanlen, nejen aby ie po tvndám bnatmkém ioutíŽenl poillll, ale aby vychutnávat výsledky tvndáho zápoleni na lyžích - nozdílo- vann cen a nezapomenutelná ovzdu.ll a výjevy až dtátlniké nadoitl a hndoitl z udílená sokolská ceny pnvnl, dnuhé nebo tletl. Hned pil vitupu do Či ^eitaunace^ pleplníná iokollky a iokol^cem^ z nuzných jednot, vndátn jité zálld oíl a ui- mevavá tvale, pozdnavlll jité ie nejen i jednotlivci, ale i 65 [pageend13]prostná dorostenek, s.Mařaso- vá - prostná žákyň, bratři Osecký a Bidlo - závody mužských složek, s. Koblasová - závody ženských složek. Organizací turnaje v odbíjené pověřena jednota Curych. Slavnostní zahájení sletu bude provedeno na podzim 1975 slavností "zapálení sletového ohně" - zorganizuje jednota Solothurn po dohodě s vedením okrsku a župy. Podány zprávy o stavu příprav na letošní sokolské lyžařské závody, 22. a 23. února v Unteribergu. Dosud je přihlášeno 130 závodníků. Jednáno o návrhu uspořádat začátkem r. 1976 předsletové Zimní hry. Jednoty Mnichov a Winterthur projevily zájem o organizování těchto Zimních her a výbor Ústředí bude požádán, aby o tomto podniku pojednal a konečné rozhodnutí sdělil župě i okrsku. Jednáno také o možnosti pořádání sokolského letního tábora po sletu. Tábor by vedl župní náčelník br. Polanský a konal by se ve Švýcarsku. V závěrečné části schůze bylo podrobně jednáno o zajištění náčiní pro vystoupení žactva a dorostu a cvičebních úborů všech složek. Jednotám byla doporučena účast na setkání Čechů a Slováků, pořádaném Spolkem Čs.-švýcarského přátelství 29. června 1975 v Aarbergu. Sokolové se zúčastní sportovního programu v odbíjené, lehké atletice a v cvičení na nářadí. V pořadu vystoupí také dorost Sokola ceZýmí iokotikýmd AoddnamÁ kteAe pfidjety z Toronta, z Mont- Aeata, jako AodÁna V ddtáková, KofiÁitkova, Va. KAatoehvdta, MÁmAova a j., pohovofidtd jité id ie iokotikýmd pAaeovnÁky bA. VobAovotným, Choehotem, Skátoa, ieitAoa ŠkvoAovou, vdde- td jité ve ihAomáŽdfinÁ obětavé iokotiké tékafie Va. Každana z MontAeata, Va. KAatoehvÁta z PoAonta, Va. JdÁÁho Otdvu z Ottawy a j. VovÁdatd jité ie, kdo ie podÁtet na tak íipífiné. oAQandiaed zdmnÁeh heA v Čete ie itaAoitoa Sokota Ottawa bA. KaAtem Pdnkem, jednatetem JaAkou BudÁkem, ieitAoa MaAtoa Pdnkeovou, bA. dng . PetAem Gefiýbkem, bA. KofiÁitkou, manžetd BouČkov ýmÁ, bAatAy Koabovýmd, ieitAoa Radkou Havtovou a mnoha, mnoha jdnýmd a ovfiem i véčné čdtým a ČÁnným bA. nífietnÁ- kem Janem Uatdaa^em, jehož iokotiká obétavoit a pAaeovnÁ za- nAeenA a ÁdeatÁimui jioa bezpfiÁktadné'. Sokotiké bAatAitvÁ vyvAehotdto ve ehvÁtd, kdy náéetnÁk Ci. Sokotitva v zahAandéÁ bA. Jan Watdaa^ a itaAoita Sokota Ottawa ^bA. KaAet PÁnke ohtafiovatd výitedky tyžafiikýeh závodů. a pfiÁkAoéÁtd k adČtovánÁ een. A.a eena byta adětena "ká- nétd."^ čd d^oAoitened nebo doip čtéma Čtenu čd čtenee, každý íipěiný závodník byt nadfiené pozdAaven a potteikem ie nefie- tfidto Hiátu zabuAdeeto htaidté aznínÁ, ikuteČnŽ bAatAiké iokotiké uznanÁ! 0 téeh fiiaitnýeh výheAeÁeh jak j ednottdv- eú tak d jednot ie dozvAte z jdného ětánku. Vfýitedek dAuhý^eh zdmnÁeh iokotikýeh heA v Ottawé ivoa aeaitA značné vetÍA ne.Žtd ^ytond, ivoa oAgandiaeÁ a ivýmÁ Vyited^ky a nadfienAm nái pAeiv Ždeaj e zejména o tomto: ve ehvAtAeh, kdy ivobodný ivet, jednottdveÁ d AodÁny pAopadajt 66 [pageend14]Basilej a předvede pásmo národních tanců. Obsahově bohatá schůze byla zakončena přáním zdaru IV. sletu v Curychu i další činnosti sokolské. K/P Švýcarský okrsek Bern K IV. valné hromadě konané 6. března 1975 vydala jednota tištěnou výroční zprávu v níž byl členstvu podán přehled činnosti za uplynulý rok a podány informace o organizaci svobodného Sokolstva v zahraničí a nastávajícím sletu v Curychu r. 1976. Pečlivě připravená obsahuje rovněž stručný výčet několika zásadních pojmů sokolství. Ze zprávy je vidno, že jednota má celkem 103 příslušníků - 54 mužů, 35 žen, 1 dorostence, 2 dorostenky, 4 žáky a 7 žákyň. Pravidelného cvičení členstva se účastní průměrně 5 žen a 7 mužů. Družstvo mužů v odbíjené hraje v soutěži o Švýcarský pohár. Příslušníci jednoty se zúčastnili všech podniků okrsku s velkým úspěchem - at šlo o závody lyžařské, v nářa3ovém tělocviku, v odbíjené a nebo ve střelbě. Jednota rovněž vyvíjí dobrou činnost kulturní a podporuje čs. doplňovací školu v Bernu finančně i morálně. Jednota také v září 1973 založila sokolskou knihovnu; čítá dnes již 194 svazků.Také činnost společenská je ú- spěšná, zejména tradiční již representační plesy. . materZatZimu a prZpravuj a. ta.k ceitu ke zkáze páámo neodvratne, Sokolové v Kana^dé a konkrétná na téchto zZmnáeh io- kotikych hrach, dokazujá, ze jejZch irdee nezhaito a že z na- iteh irdcr ptané ptamen iokotikého bratutvá, obítavoitZ, taika a ze naie date nepro,padta zhoubnému materZatZimu, nýbrž da.va prednoit duchov nrm a mravnám hodnotám, která nakonec cZnr zZvot iZtnym a krásným. Byt jiem nadřen, že ceté iokotiké rodZny, tedy Z 4 dét- mt, prZjety na ztmnr hry do Ottawy a tám dokázaty, že zákta- dem zdravého naroda a i tatu je rodZna, která žZje a pracuje v bratri kem_ov zdui a. taiky, ipotežnlL, nerozdětuje ie jak to anei vetiZno^u vřdrme ve ivém okotá, ate je ipojena itejnou myitenko^u taiky, i^potupráce a porozumŽnA. Toto bratritvá ie prokazato namrmou o b étav oitr těchto rodZn a jednottŕv- fa zajouiobZto na mne nejvíce. Vato mZ váru a vžem nám tam P^jtomnym^, ze jime na ceití ipravné, iáaitné, že v dnežnám z-cvote t-cmto ^bratri kym, rodZnným, iokotikým duchem páekoná- me všechno, ze páritr ztmnr hry budou jelté vžtžá a áipU- nejir. ,So koti ke ov zduiA., které jime na tomto io koti kém bratrikem ihromazdžná prožZtZ, je nazapomenutetné, poiZtuje nai ve VAre, ze jime dokázatZ, že ve zdravém téte je zdravá duch a heito "NZ zZik, nZ itavu" vtétujeme ve ivůj denná žZ- vo-t, jak to obětavá rodZčové dokázatZ ivou úáaitá cetách ro- dAn. MyiÍAm, že tento duch nái bezpečné povede Z k vetkému a itavnemu io koti kemu itetu v Curychu 1976’. Ota Hora 67 [pageend15].ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Tiskne St. Joseph Press, Toronto, Canada. [pageend16]