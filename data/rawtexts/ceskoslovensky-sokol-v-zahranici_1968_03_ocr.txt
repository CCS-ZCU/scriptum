ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XVIII Březen 1968 Číslo 3 Petr Zenkl MASARYK DNEŠNÍM SOKOLŮM Bratr Dr. Petr Zenkl, předseda Rady svobodného Československa, bývalý místopředseda čs. vlády a primátor hlavního města Prahy, je příslušníkem Sokola již od svých útlých let; co do počtu let členství, je dnes snad nejstarším Sokolem. Od roku 1911 byl členem jednoty Praha-Karlín. Sokolstvu prokazoval největší služby při všesokol- ských sletech a byl členem výkonných výborů VIII. a X. sletu vše- sokolského v Praze. Otázka, co by byl dělal Churchill v dnešní neutěšené měnové situaci Anglie, nebo co by byl dělal president Kennedy, kdyby dnes rozhodoval o Vietnamu, je jistě odvážná a ošemetná a odpověď na ni obtížná. Tak obtížná jako odpověď na otázku, co by byl dělal president Masaryk v době mnichovské krize nebo v roce 1948. A přece si takové otázky klademe znovu a znovu, a to tím častěji, čím jsme v situaci horší a čím víc obdivujeme moudrost velkých, kteří již nejsou mezi námi. Nikdy však nesmíme zemřelé velké zapřáhnout do svého vozu a užívat jich k svým cílům. Smí- me-li se vůbec ptát po jejich mínění na otázky naší současnosti, neměli bychom dělat víc, než se pokorně zamyslet nad celým dílem a myšlením odešlých mudrců a pokusit se je promítnout do naší přítomnosti. Jen s takovou zdrženlivostí se smíme dnes zamyslet i nad otázkou, co by dnes řekl Masaryk Sokolstvu v zahraničí a co by dnes od něho čekal a žádal. Dobře víme, jak kladný byl Masarykův poměr k Sokolstvu. Víme, že nejednou opakoval, že celý život každý den cvičil nebo — jak vždy říkal — sokoloval. Víme, že jako president se účastnil všech sokolských sletů a známe jeho řeči Sokolstvu. A zejména víme, jak velice si cenil přínos Sokolů v boji za naši politickou samostatnost a jak byl vděčen za pomoc, kterou jako exulant v první světové válce od zahraničních sokolských jednot dostával. ČESKOSLOVENSKÝ SOKOL V ZAHRANIČÍ [pageend1]Víme také, že Masaryk řekl, že státy se udržují ideami, z nichž vznikly. Máme jistě právo tuto myšlenku rozšířit i na hnutí, sdružení a spolky. Patrně se nebudeme mýlit, řekneme-li, že Masaryk by dnes poradil Sokolstvu, aby nezapomnělo na své začátky a na program a odkaz, zděděný po Tyršovi a Fiignerovi. Od nich máme sokolské heslo »V zdravém těle zdravý duch«. Sokol je tělocvičná organizace, ale skoro se nám zdá, že podle jeho zakladatelů byl duch ještě důležitějším než tělo, že cvičení těla bylo jen prostředkem k vytvoření zdravého, sebevědomého a národně uvědomělého ducha. Masaryk jistě věděl, že za první světové války naše legie se nemohly formovat z lidí fysicky nezdatných, věděl však také, že se nemohly formovat bez sokolského ducha, bez národního nadšení, bez národní hrdosti. Věděl, že naše slavné sokolské slety nebyly jen přehlídkou tělesné zdatnosti, nýbrž i všenárodními slavnostmi, kterými národ dýchal a se posiloval ve svých starostech. Dnes po zničení Sokola a zatlačení sokolského hnutí do podzemí v komunistickém Československu, je Sokol zas v exilu a sokolské jednoty v zahraničí jsou dnes zas tak důležité, jako byly v obou světových válkách. Je zas v exilu, který zas musí bojovat o samo bytí národa. Dnes se nežádá, aby se bojovalo se zbraní v ruce, dnes však je množství možností boje duchovního. Málo se asi mýlím, domnívám-li se, že by dnes Masaryk od Sokolů žádal, aby za hranicemi Československa nezapomínali na svou rodnou řeč, aby ji pěstovali ve svých rodinách, u svých dětí a u svých sousedů, ileč není jen dorozumívacím prostředkem a prostředkem k vydělávání peněz, jak se někdy mylně a uboze myslí, řeč je spojnicí s naší českou a slovenskou kulturou, s naší slavnou minulostí; jen jejím prostřednictvím jsme kulturní osobností, která i Americe může něco dát. A dávat je víc než brát. Ano, Sokol dal a dává Americe výchovu fysické zdatnosti. Dovolte však, abych řekl, že je to málo: Amerika i Československo potřebují i zdatnost duševní — podívejte se kolem sebe, jak ji potřebujeme! A nedá-li Sokol dnešní mládeži víc než trochu svalů a hbitosti na hrazdě nebo kolovadle, naprosto nesplnil velký úkol, jenž mu byl uložen jeho zakladateli. Masaryk by jistě rád viděl, že mnoho cizinců vstupuje do Sokola; ve své moudrosti však by jistě také varoval Sokol před velkým nebezpečím odnárodnění a odcizení. Jistě by se mu nelíbila cizí řeč při cvičení, nelíbilo by se mu zanedbávání ideové výchovy mládeže. Jistě by si přál, aby Sokol v cizině odvrátil pohromu našeho národního zmizení v cizím prostředí a aby proměnil materialistického ducha dnešní mládeže v idealismus, který může nalézt jen ve čtení knih v českém a slovenském jazyku a v příkladech velkých Čechů a Slováků. Věděl, že tento úkol není snadný, ba že je skoro nemožný. Otázal by se však dnešních Sokolů, zda Sokolové v minulosti nedokázali i věci skoro nemožné a zda účelem Sokola je pohodlný život s nádavkem slávy a zejména zisku. Řekl by jim, že právě proto, že v zahraničí je Sokolů málo, že každý musí pracovat za deset. Což není »česká otázka« dosud stále ještě živou, zejména pokud jde o demokratické vůdce, 30 [pageend2]které právě nacisté i komunisté vybili z řad sokolských, aby se stádo bez vůdců dalo pohodlně ovládat? A není prvním úkolem zahraničního Sokolstva vychovat vůdce nové, národně uvědomělé, kteří by nastoupili na prázdná místa zavražděných a umučených? Mládež jak v Československu tak v Americe není na výši úkolu, který ji čeká. Trpí bezprogramovostí, materialismem, opor- tunismem, pohlavní promiskuitou, užíváním drogů, neláskou k životu — často až sebevražednou; trpí osamoceností a filosofickou nezralostí. V tom všem Sokol může dělat mnoho. Zde Sokol může dát mnoho — Americe i Československu. Ale jen za předpokladu, že zůstane takový, jakým si jej přáli mít jeho zakladatelé, že neztratí svou národní českou a slovenskou osobnost. Ztratí-li ji, nebude umět dát nic — právníci vědí, že nikdo nemůže dát něco, co nemá. A jen štědrý Sokol bude žít, Sokol rozdávající. Sokol jen počítající své cizí členy a dávající anglické inseráty do českých a slovenských časopisů o svých letoviskách, přestane být ptákem se vzletem sokolím a bude brzy sedět s cedulkou »Falcon« někde v kleci v zoologické zahradě nebo v museu americké imigrace. Ve jménu Masaryka takový svůj konec nesmí dopustit. V té době dějinné, kdy ze tří světa stran nad střechy domova se hrne mračen noc v svém pekle černém nesouc smrt i zmar, v svůj jícen hladový by zhltla míru den a blesků svých by vztekem spálila v škvár páchnoucí svobody bílý květ — v tu chvíli dějinné zní k vašim srdcím hlas, jímž po lučinách hučí modro vod, jímž po skalinách šumí temný bor jak hlasu toho temný doprovod: — »mé děti věrné, všechny volám vás . . .« Karel Domorázek 31 [pageend3]VÝSTŘIŽKY »Mnozí se však budou asi ptát, kam se tedy poděly ty výjimečné vlastnosti československého člověka, když tam doma, v Evropě, se národ nechává vláčet po cestách tak ubohých, jaké mu připravuje komunismus. — Je na to jednoduchá odpověď: Za prvé — není ten boj dosud skončen a pak — spočítejte mrtvé! Spočítejte šibenice a tisíce let kriminálu či koncentračních táborů a přičtěte i hladovou bídu starců a stařen, kteří obětovali všechno, aby zachránili svobodu, jež měla být jejich odkazem nastupujícímu pokolení.« -—la—, Věstník čs. národní rady americké, Chicago »Komunisti sľubovali dať do poriadku pomer Čechov a Slovákov. Výsledkom ich politikov je tuhší štátny centralizmus, väčšia nespokojnosť na Slovensku a horšie vzťahy medzi oboma národnýma partnermi, ako boli v minulosti.« J. L., Naše snahy, Toronto »Veríme, že príde doba, keď budú v Československu obnovené sokolské jednoty a že pomery budú natoľko demokratické a slobodné, aby sa v nich Sokolstvo mohlo znova uplatňovať. Nemožno ani pomyslet’ na obnovu Sokola bez plnej slobody.« V. E. Andic, Sokol Times, Perth Amboy »Položme si otázku; až zase jednou velcí budou bilancovat své omyly — jak vysvětlíme domovu, že jsme dost důrazně nevystoupili proti naivním názorům na komunisty? My, kteří jsme již jednou na spolupráci s komunisty těžce doplatili? Už proto bychom měli jako exulanté zůstat vůči komunismu naprosto neoblomní.« Jožka Pejskař, české Slovo, Mnichov »— členovia prídu, zaplatia si príspevky a odchádzajú. Pýtal som sa ich, prečo neostanú na schôdzi. Povedali, že sa všetko pojednáva v anglickej reči. Hoci všetkému rozumejú, predsa by mali väčší záujem, keby se pojednávalo slovensky.« Adolf Rehurek, Sokol Times, Perth Amboy Z ÚSTŘEDÍ Matrika Ústředí má-li podávat správny obrázek o stavu jednot musí být alespoň jednou ročně doplňována zprávami jednot. Formulář těchto výročních zpráv pro Ú- středí byl zaslán do všech jednot. Bratři činovníci jednot, zjištěte si dotazem u matrikáře zda vaše jednota formulář odeslala matrikáři ústředí. (Karel Pavel, 23 Wells Hill Avenue, Toronto 4, Ontario, Canada.) Přímé členství v Ústředí. — Bratři a sestry, kteří mají své trvalé bydliště v místech, kde není sokolských zahraničních jednot, se mohou přihlásit za přímé členy čs. Sokolstva v zahraničí. Formulář přihlášek na požádání zašle matrikář ústředí. (Karel Pavel, viz shora uvedenou adresu.) Bratři náčelníci, sestry náčelnice: měsíční výkazy o cvičební činnosti zasílejte přímo redakci časo- nisu (Jan Waldauf, 4 Dewitt Road, Islington, Ontario, Canada). Předplatné časopisu ze všech zemí, kromě Kanady, přijímá účetní časopisu — br. Jaroslav Hanuš, 412 East 73rd Street, New York, N.Y., 10021, USA. V Kanadě administrátor časopisu — br. Karel Pavel, 23 Wells Hill Avenue, Toronto 4, Ontario, Canada, šeky, peněžní poukazy vystavujte na »Czechoslovak Sokol Abroad«. 32 [pageend4]-------------------------------------------------- HLÍDKA VZDĚLÁVACÍ Jan F. Fellmann: JAK POMÁHÁME JEHO PRAVDĚ VÍTĚZIT Vidíme to v životě veřejném, spolkovém a někdy i sokolském: Je naším zvykem říkat věci nepříjemné jen v dalekých náznacích, neúplně či pod méně nápadnými názvy. Schází nám masarykovsky poctivá upřímnost, íleči i noviny mnohých politických stran hájí takové překrucování skutečností rčením: Národ to chce. Zapomínají, že národ vždy přišel — třeba později — pravdě na kloub, ale mnoho lidí proto přestalo věřit všem politikům, k veliké škodě čistoty veřejného i politického života a dění. Masaryk osobním příkladem i slovem učil pravdě a poctivosti ve veřejném životě. Dějiny naše i světa dokazují, jak vždy na tom všechno záleželo i záleží. Masaryk byl vždy proti dvoj akosti a také proti polovičatosti. Jako členové malého národa můžeme a máme dokazovat důležitost sil duchovních proti vládě hmoty, kterou zo- tročitelé našeho domova chtějí marně nastolit. Otázka ozdravění poměrů našeho exilu, práce nikdy neukončené a nikdy dostatečně vyhledávané našimi malými a velikými vedoucími, je především a jedině otázkou mravní. Sokolské »Ni zisk, ni slávu« bylo Masarykem přijato a hlásáno v celé důslednosti a jeho poměr k Sokolu, jako důležité složce tvořící výchovou zdravý národ, je závazkem nám všem, v těchto šlépějích důstojně nejen pokračovat, ale je s obnoveným nadšením hlásat a hlavně je soukromě i v našich jednotách i krajanských spolcích soustavně uplatňovat — i když to — dle Masarykova miláčka Jana — »dá fušku«. ÚKOL VZDĚLAVATELE Sokolský vzdělavatel má za úkol šířit znalosti o sokolství a péči o mravní a duševní výchovu členstva, dorostu i žactva. Je to úkol těžký a odpovědný. Aby vzdělavatel mohl přesvědčivě vykonávat svůj úřad musí usilovat o to, aby se sám stal vzorem Sokola. Jeho osobní příklad bude nejúčinnější prací vzdělávací v jednotě. Vzdělavatel sám nemůže všechnu práci vykonávat a najde si proto spolupracovníky s nimiž ustaví vzdělávací sbor. Sbor koná pravidelné schůze v nichž připravuje vzdělávací činnost; kromě členů vzdělávacího sboru jsou do těchto schůzí zváni také starosta, náčelník a náčelnice jednoty. Prvním úkolem nově ustanoveného sboru je vypracování pracovního plánu pro celý rok. Do plánu patří data, jichž by měla vzpomenout každá jednota: 7. březen — narozeniny TGM, 4. květen — Štefánik, 28. květen — Beneš, 6. červenec — Hus, 17. září — Tyrš, 28. říjen — vznik ČSR, 15. listopad — Fügner. Důležitým polem působnosti vzdělavatele jest školení nových členů. O tomto důležitém úseku vzdělávací činnosti napíšeme podrobněji v jednom z příštích čísel. —nza— 33 [pageend5]CO VÍŠ O SOKOLE? Jaký je smysl sokolské výchovy? Smyslem sokolské výchovy je výchova jedince pro celek, tělesná cvičení hlavním nástrojem této výchovy a cvičiště a příroda její dílnou. Kdo pečuje o sokolskou výchovu? Sokolská výchova a tím i budoucnost sokolská záleží na cviči- telských sborech. Jejich odborné znalosti a vlastní výcvik zvyšujeme úsilovným školením, zkouškami a zvláště pravidelným cvičením cvi- čitelských sborů jednoty a okrsků. Jaký je poměr Sokola k rodině? Základem každého zdravého národa a spořádaného státu je rodina, stojící na pevných základech mravních, národních a hospodářských. Poměr muže a ženy již před založením rodiny, a zejména pak v rodině samé, musí být čestný, odpovědný a plný vzájemné úcty. Výchovu k větší mravní přísnosti a vážnosti ve vzájemných vztazích mezi mužem a ženou považujeme proto za jeden z předních úkolů sokolských. Je v Sokole možné čestné členství? Stanovy jednot neznaly a neznají čestného členství. Vyznamenávání členů čestnými tituly, jako na příklad čestným starostou a pod., odporuje stanovám. Výjimkou jsou cvičitelské sbory, které mají čestné členství již od dob Tyršových. (VIII. valný sjezd č.O.S.) T. G. MASARYK A SOKOL Jednou po schůzi výboru Sokola valašskomeziříčského lékař dr. Jan Kraicz, žák Masarykův a věrný jeho přítel, vyslovil myšlenku, aby valašská města nabídla kandidaturu profesoru Masarykovi. Odpověď Masarykova zněla: »Kandidujte tedy, ale nenamáhejte se příliš. Bude — bude, nebude — nebude.« Poněvadž skoro celý volební okres ležel v obvodu sokolské župy Valašské- Palackého, zorganisoval tehdejší župní náčelník František Chrastina síť důvěrníků-Sokolů. Ve všech městech volební skupiny stáli v popředí starostové sokolských jednot a agitace byla hned v proudu. Přitom se Sokolstvo staralo i o otázku finanční. Přijetí kandidatury profesora Masaryka Sokolstvem na Valašsku mělo podle zpráv současníků rozhodující vliv na výsledek volby. Tak byl Masaryk zvolen poslancem roku 1907 a opět roku 1911 a jako poslanec za valašská města odjel za války do ciziny. Toho všeho vzpomněl president Masaryk, když byl dotázán, zda sledoval práci a život i v jiných sokolských jednotách, na příklad na Valašsku, kde byl poslancem. »Ne pravidelně: jen když se něco většího pořádalo, zajel jsem do okresu. Sokolové byli na mé straně a pracovali pro mne.« Tehdy ovšem ještě nikdo netušil, jaký význam bude míti tato volba poslancem na Valašsku pro Masarykovu činnost zahraniční za světové války. Sám se této věci dotýká ve Světové revoluci slovy: »Byl jsem všude uznáván za vůdce, při čemž padalo na váhu, že jsem byl poslancem; to byl můj politický titul.« Z knihy Ant. Krejčího, vzdělavatele COS »T. G. Masaryk a Sokol". 3 -1 [pageend6]---------------------------------------------------- TĚLOCVIČNÁ HLÍDKA Jan Waldauf: CVIČEBNÍ HODINY ŽÁKŮ 19. HODINA Rozcvičení 1. Pochod s komíháním paží do predpažení a zapažení soupaž. 2. Ze stoje spatného, ruce v bok. Úskok vpravo -—■ poskok na místě — úskok vlevo — poskok na místě. 3. V sedu roznožmo. Hluboký předklon, ruce se dotknou podlahy co nejdále vpředu — hmit předklonmo — vzpřim, upažit, dlaně vzhůru — hmit v upažení s hrudním záklonem. Nohy v kolenou stále napjaté. 4 . Ve vzporu klečmo. Otočit trup vpravo, upažit pravou nazad, otočit hlavu vpravo — otočit trup zpět, pravá ruka na původní místo. Totéž na druhou stranu. 5. V sedu roznožmo, ruce opřeny vedle těla. Předklon napravo, ruce uchopí pravou nohu za špičku — hmit předklonmo, hlavu přitáhnout ke kolenu pravé nohy — vzpřim, upažit dlaně vzhůru — hmit v upažení s hrudním záklonem. Totéž na druhou stranu. 6. V sedu roznožmo, ruce opřeny o podlahu vedle těla. Záklon do lehu na zádech — vzpřim. 7. V lehu na břichu, vzpažit, zevnitř. Záklon hrudníku, paže i hrudník se zvednou od země — zpět do původní polohy. 8. Ve stoji výkročném, pravou vpřed, vzpažit. Otočit trup vpravo, záklon, dohmat pravou rukou na levou patu, obě nohy se mírně pokrčí — vzpřim, otočit trup zpět, vzpažit. Totéž na druhou stranu. 9. Ve stoji rozkročném čelném, ruce v pěst. Otočit trup vpravo, vzpažit zevnitř — otočit trup zpět, paže spustit volně dolů a zkřížit před tělem, předklon hlavy — dále totéž na druhou stranu. 10. Honička kotoulová. Kdo nechce být chycen, zachrání se kotoulem. Kruhy — dosažné Z visu stojmo, odrazem střídno- nož nebo sounož: 1. Vis střemhlav oporem o provazy. Poznámka: při visu střemhlav dbáme, aby trup byl prohnutý, o provazy se opíráme nárty. Záchrana: Jednou rukou přidržujeme žáka u kolen, druhou jej uchopíme v záručí. 3. Vis střemhlav bez oporu. Následující cviky: svis vznesmo vpředu nebo vzadu. Kladina — nízká 1. Kotoul napřed. 2. Kotoul nazad. 3. Přenášení cvičence — ve dvojici (dvojice postupuje bokem, nesený žák sedí na spojených rukou). 4. Přenášení cvičence — jednotlivcem (žák přenáší druhého na zádech). Záchrana: vzhledem k možným pádům, záchrana musí být naprosto bezpečná — nejlépe dva cviči- telé, každý s jedné strany kladiny. Různosti na žíněnce 1. Kotoul napřed z rozběhu. Odrazem jednonož i snožmo. 2. Kotoul napřed bez dohmatu. 3. Kotoul napřed letmo přes žáka, který je ve vzporu klečmo. Stejný kotoul přes dva, tři, čtyři žáky. 4. Kotoul nazad naznačeným stojem o hlavě. 5. Stoj o hlavě — kotoul napřed. 6. Stoj o předloktích. 7. Pád napřed z kleku do kolébky. 8. Z lehu na zádech přechod do mostu. 9. Ze stoje rozkročného záklonem přechod do mostu. 10. Přemet stranou. 35 [pageend7]Pořadová »Zákryt!« Jsou-li žáci v zástupu, všichni kromě prvního v zástupu, predpaží levou a upraví zákryt. Je-li několik zástupů vedle sebe (dvojstup, trojstup, ětyřstup, atd.) počíná si »vedoucí zástup«, jak shora uvedeno. První cvičenci v každém zástupu upaží levou a vyřídí se jako při řadu podle prvního cvičence »vedoucího zástupu«. Cvičenci o- statních zástupů se vyřídí bez upažení a bez predpažení upraví zákryt. »Vedoucím zástupem« je: v dvojstupu levý zástup, v trojstupu střední zástup, v čtyřstupu druhý zástup, v šestistupu třetí zástup od levého křídla. Cvičenec se kryje, vidí-li před sebou jen týl předního cvičence. »Paže zpět!« Na tento povel cvičenci bez potlesku připaží. O správném vyřízení se vedoucí přesvědčí, postaví-li se několik kroků od křídla, podle kterého se cvičenci vyřizují a z tohoto místa v prodloužení čáry útvaru posuzuje vyřízení. O správném zákrytu se přesvědčí, postaví-li se několik kroků před jednotlivé cvičence v čele stojící. Hra Vyhýbavá žáci jsou rozděleni na dvě družstva. První utvoří široký kruh. Druhé družstvo stojí volně v kruhu. žáci tvořící kruh hází míčem a snaží se zasáhnout hráče uvnitř kruhu kteří se uhýbají, nesmějí však z kruhu. Zasažený žák dále nehraje. Jsou-li zasaženi dva nebo tři hráči najednou, je z hry vyloučen první. Když jsou všichni z kruhu venku, vymění si družstva úlohy a hra se opakuje. Vítězí družstvo jemuž se časově podařilo hru dříve ukončit. Zpěv »A já su synek z Polánky« /: A já su synek z Polánky :/ /: a já si hledám galánky :/ /: A já su dcerka z Lidečka :/ /: a já si hledám synečka :/ /: Za stodolenku za našú :/ / tam by svědčalo salašu :/ /: Za stodolenku vedle ní :/ /: tam by svědčalo palérni :/ /: A já by sem tam bačoval :/ /: hezké děvčátka miloval :/ /: Vem si ňa, Juro, za ženu :/ /: budeš míť dobrú gazděnu : / /: Ty budeš orať a já šiť :/ /: budem sa spolem dobře míť. :/ 20. HODINA Rozcvičení 1. Pochod volný. Skrčit prednožmo — trčit vpřed — došlápnout s výdrží ve skrčení vzpažmo zevnitř. Pohyb je plynulý, nepřerušovaný v jednotlivých dobách. 2. Pochod v předklonu, paže svisle podél těla. 3. Ve stoji spojném. Komíhání pažemi ze vzpažení predpažením, připažením, upažením do vzpažení. 4. Jako 3. ale s hmity podřepmo. 5. Ve stoji rozkročném čelném předklon, paže svěsit volně dolů. Komíhání paží napravo a nalevo. 6. Ve stoji spojném. Předpažit — upažit nazad, dlaně vzhůru — předpažit — kmihem zapažit. 7. Ze vzporu dřepmo, paže vně kolen. Odrazem vzpor ležmo zánož- mo — odrazem zpět do vzporu dřepmo. 8. Ve stoji rozkročném čelném. Vzpor dřepmo, paže uvnitř kolen — hmit dřepmo — vztyk, upažit, dlaně vzhůru — hmit v upažení nazad, hrudní záklon. 9. Ve stoji spojném, předpažit. Zvolna dřepem zapažit — vztyk do výponu — kmih pažemi do predpažení, stoj na plných chodidlech. 36 [pageend8]1Ô. Ze stoje spatného, ruce v bok. Výskokem stoj rozkročný čelný, upažit — výskokem dřep, ruce v bok. 11. Ve stoji spatném, skrčit vzpažmo zevnitř, ruce v týl. ů- klon vpravo — hmit úklonmo vpravo — vzpřim a úklon vlevo — hmit úklonmo vlevo. 12. Ve stoji rozkročném, upažit. Otočit trup vpravo — otočit trup zpět a ihned vlevo. 13. V sedu snožmo, ruce se opírají o podlahu vedle těla. Skrčit prednožmo — trčit vpřed vzhůru — položit nohy na zem. 14. Ve stoji rozkročném čelném. Předklon ohnutý, ruce se dotknou podlahy — zvolna předklon prohnutý, upažit — hmit záklonmo v předklonu — zvolna vzpřim. 15. Poklus na místě s napínáním kolen, špičky jsou téměř na zemi — při došlápnutí spočine noha špičkou na podlaze, potom celým chodidlem a koleno se zcela promáčkne nazad — při zvednutí nohy se chodidlo odvinuje nejprve patou a potom špičkou. Hrazda — doskočná Z náskoku do svisu vpředu: 1. Obrat ve visu prostém vpředu okolo stejnojmenné paže. 2. Obrat ve visu prostém vpředu okolo různojmenné paže. Obracíme se prudkým trhnutím ramen, otočením hlavy ve směru obratu a odrazem uvolněné paže od hrazdy. Dbáme, aby žák při o- bratech neroznožoval. Následující cviky: cvičíme opa- kově nebo různé obraty spojujeme ve vhodné sestavy. Záchrana: cvičence přidržujeme v zádech. 3. Komíhání ve visu prostém vpředu. Komíháme pobok — npřed a nazad (přednožováním a zanotováním). Záchrana: Cvičence přidržujeme v záloktí. (U slabších cvičenců hrozí nebezpečí pádu u zákmihu!) Bradla —pobok Z náskoku do vzporu; z komíhání ve vzporu: 1. Podpor ležmo pokos za rukama. 2. Podpor ležmo pokos roznožmo před rukama. 3. Podpor klečmo (dřepmo, stoj- mo) roznožmo. Následující cviky: přešvihem zá- nožmo nebo přednožmo seskok; vý- sed roznožmo před rukama nebo za rukama. Doprovody: pohyby nohou (za- nožování, přednožování, unožová- ní), pohyby rukou (vzpažování, u- pažování). Šplh — lano svislé šplh je velmi vydatným posilo- vacím cvičením a těší se velké o- blibě u žáků. Vedoucí musí dbát, aby žáci nesjížděli dolů a nespálili si tak ruce nebo nohy. 1. šplh s přírazem sounož — dohmatem na jednom laně. 2. šplh s přírazem sounož — dohmatem na dvou lánech. 3. šplh s přírazem sounož — s přechodem od lana k lanu. 4. Sešplhávání dolů bez přírazu (cvičíme po různém způsobu vyšplhání). 5. šplh bez přírazu. (Cvičíme do malých výšek, nohy v prednožení roznožmo plynulým střídavým komíháním usnadňují šplh). Pořadová »V zástup — nastoupit!« Po vydaném povelu se vedoucí obrátí a zaujme směr. Družstvo nastupuje v zástupu tak, že největší cvičenec (vedoucí cvičenec) se postaví pět kroků za vedoucího a přesně za něho kryje. Ostatní cvičenci za ním nastupují tak, že největší zůstávají vpředu a ne j menší tvoří zad zástupu. Každý cvičenec v zástupu pak, předpaží-li levou (palec nahoře), se dotýká konci prstů zad cvičence stojícího před ním. 37 [pageend9]Sra Zaháněná Dvě družstva proti sobě střídavě házejí míčem, vždy s místa, kam míč dopadl nebo se zakutálel. Chy- tí-li žák míč v letu, může postoupit třemi skoky kupředu a pak teprve házeti. Zaháněti možno buď k určité hranici nebo s časovým omezením. Proslov Sokolské bratrství Jistě jste si hoši všimli, že se Sokolové mezi sebou oslovují »bratře« a »sestro«. Toto oslovování je vnějším znakem sokolského bratrství a rovnosti — nejen v tělocvičně, ale v celém životě. Sokolské bratrství je víc než rovnost — znamená také, že se Sokolové mají rádi a že si navzájem pomáhají. Sokolové neznají rozdílu mezi chudým a bohatým, nevzdělaným a vzdělaným, podřízeným a vedoucím —- všichni jsou bratry, sestrami. Bratři mezi sebou a sestry mezi sebou si tykají; bratři sestrám a sestry bratřím vykají. Také vy, sokolští žáci, musíte jednat sokolsky, bratrsky! Pomáhejte si vzájemně, žertujte spolu tak, abyste nikoho neuráželi a nikomu neubližovali. Oslovujte se slušně a vystříhejte se všech hrubých výrazů. Mluvíte-li s cvičite- lem oslovujte ho »bratře cvičiteli«, ostatní bratry a sestry oslovujte »bratře«, »sestro«. Všem bratrům a sestrám vykejte; jenom sokolským žákům a dorostencům tykejte. A nezapomeňte na náš sokolský pozdrav »Nazdar!« — je projevem ukázněnosti i úcty všech příslušníků Sokola. Dokazujte svým chováním, že z vás vyrostou bratři sokolští jaké si přál zakladatel Sokolstva Tyrš! Zpěv Hoj, vzhůru pestrý Sokole Slova i nápěv na str. 8. Zpěvníku Ústředí čs. Sokolstva v zahraničí. * Touto hodinou jsou ukončeny příklady cvičebních hodin žáků. Počínaje příštím číslem budeme v tělocvičné hlídce uveřejňovat příklady cvičebních hodin pro muže a dorostence. MEZINÁRODNÍ ZÁPISNÍK HALMSTAD, švédsko. V mezistátním utkání mužů východního Německa a švédska zvítězili Němci přesvědčivě 559.35 : 548.05. Prvních 5 míst obsadili Němci Koeste (lll.65 b), Dolling (111.40 b), Fue- lle (111.20), Weber (110.95) a Brehme (110.70), šestý byl Švéd Rosengren (110.55). SIEGEN, Německo. V mistrovství žen západního Německa byla první M. Stegemannová (72.25 bodů). Vítězství celkem překvapilo už také proto, že Stegemannové je teprve 16 let. Druhé místo obsadila H. Matschkurová (72.00 b), 3. I. Krauser (71.60). SAN FRANCISCO, USA. Pro výběr do olympijského družstva mužů Spojených států byl připraven žebříček 50 nejůspěšnějších tělocvikářů. Podle tohoto žebříčku má největší naději na representaci Soojených států v Mexiku těchto 10 závodníků: Sakamoto, Allen, A- merine, Roethlisberger, Lascari, Flansaas, Hall, Weiner, Freudenstein a Grigsby. Dobře známý Cohn je až 13., Lynn 22., Tonry 25., Grossfeld až 28. TURKU, Finsko. V skandinávském mistrovství mužů zvítězilo družstvo Finska (219.05 bodů) před švédském (214.65), Norskem (213. 15) a Dánskem (202.15). V soutěži jednotlivců zvítězil A. Storhaug (Norsko), 56.25. Druhý byl O. Laiho (Finsko) 55.80, třetí E. Rosengren (švédsko) 55.50. ČESKÉ BUDĚJOVICE. Mezistátní závod mužů Československa s Jugoslávií skončil přesvědčivým vítězstvím Československa 553.05 : 38 [pageend10]MEZINÁRODNI ZÁPISNÍK 546.50. Neúčast Cerara oslabila jugoslávské družstvo velmi citelně. V závodě jednotlivců zvítězil Brod- nik, Jug. (112.10). Druhé až čtvrté místo obsadili čs. závodníci Fej- tek (111.70), Bočko (111.00) a Skoumal (110.50). SARAGOZZA, Španělsko. Mezistátní utkání žen Itálie — Španělsko se stalo hladkou záležitostí Italek které zvítězily 181.56 : 153.43. První dvě byly Italky Biagotti (37. 08) a Alberti (36.96), 3. a 4. špa- nělky A. Sanchez (36.62) a P. Sanchez (36.19). 5. a 6. opět Italky Mecelli (36.18) a Pozzuolo (35.99). ČESKOSLOVENSKO. Ve dnech 8. až 10. prosince se konala mistrovství republiky mužů i žen. Muži, v celkovém počtu 21, závodili v Michli. Zvítězil Jiří Fejtek 110.85, 2. František Bočko 110.80, 3. Václav Skoumal 110.60, 4. Václav Kubíčka 109.95, 5. Pavel Gajdoš 108.50, 6. Jaroslav sťastny 108.45. — ženy (celkem 18) závodily v Šumperku. Zvítězila Věra čáslavská 78.098, 2. Mirka Skle- ničková 76.298, 3. Jana Kubíčková 75.431, 4. Hana Lišková 75.097, 5. Boh. Řimnáčová 75.030, 6. Jindra Košťálová 74.831. VANCOUVER, Kanada. Mistrovství severní Ameriky v tělocviku pořádané 1. a 2. března 1968 bylo záležitostí závodníků Spojených států. V soutěži družstev mužů bylo vítězné družstvo USA následováno družstvem Kuby, v soutěži družstev žen se za družstvem USA umístnilo jako druhé družstvo Kanady. V soutěži jednotlivců zvítězil u mužů R. Lloyd, USA, u žen L. Metheny, USA. členka družstva žen Kuby, Manuela Ponce, se po mistrovství odmítla vrátit do Kuby a požádala kanadské úřady o asyl. POD ČAROU PŘED PADESÁTI LETY Dne 26. března roku 1918 skončili naši rodáci těžkou a poctivou službu v srbském vojsku, aby odešli pod vlastní prapory k našim plukům ve Francii. Tam jich bylo více zapotřebí. Srbské armádní velitelství na soluňské frontě vydalo ten den rozkaz, jímž dovoluje Čechoslovákům odejít, a loučí se s nimi. Naši bratři si toho přátelského rozloučení opravdu zasloužili. Všichni šli do srbského vojska dobrovolně, snášeli s ním všechny svízele a bojovali s ním za osvobození jejich i naše. Část těchto dobrovolníků sloužila v srbském vojsku již od roku 1914. Někteří z nich byli zastiženi válkou za pobytu v Srbsku, menší jich část opustila bezpečí zajateckého života a vstoupila do vojska. Nejpodivnější byl osud těch, kdož opustili zajetí už na trpké cestě do Albánie. Bylo jich osm, všichni důstojníci. Všichni se dobře o- svědčili a osud k nim byl milosrdný: až na jednoho, Františka Hrdinu, cvičitele nuselského Sokola, který zahynul někde u Skadru v prosinci 1915, vrátili se do osvobozené vlasti všichni. Největší část jich pocházela z Ruska. Tam se naši krajané ú- častnili vojenského tažení od samého začátku, války, nepřízeň vlády však nedovolila rozmnožili jejich řady ani těm, kdož se hlásili dobrovolně. A bylo jich mnoho. Když se nemohli dočkat třeba ani celý rok po písemné přihlášce, naskytla se jim vzácná příležitost vstoupit aspoň do vojska jihoslovanského. Srbům totiž ruská vláda dovolila postavit vojsko ze zajatců jihoslovan- 39 [pageend11]OHLASY A NÁZORY Co soudíš, milý čtenáři, o těchto osobních názorech? PRAVDU SOBĚ MLUVME! V Sokole jsou, bohužel, také lidé dvojí: jedni, kteří měří činnost podle toho, jak prospívá Sokolstvu, a druzí, kteří posuzují jen podle toho, kdo ji koná. Jedni, kteří svůj názor vyslovují otevřené na místě k tomu jedině správném (členské schůzi, valné hromadě) a druzí, kteří podrývají důvěru v jiné za jejich zády, ale na sokolských schůzích pokrytecky mlčí. Jedni, kteří hájí sokolské zásady i když to je někdy krajně nepopulární a ocitají se tak v menšině, a druzí, kteří jsou ochotni »přizpůsobit« sokolské zásady a stanovy potřebám okamžiku, zvláště pak slouží-li takové jednání k ukojení osobních ambic a nebo plyne-li z osobní uražené ješitnosti. Tito lidé, i když se sokolstvím ohánějí při každé příležitosti a aspirují na nejvyšší funkce, Sokolstvo neobrodí! Jsme všichni pro kritiku všech činovníků. Kritika musí být ale věcná, pravdivá i když přísná. Především musí být ale otevřená, pronášená tváří v tvář. Máme-li někomu říkat bratře, vyžadujeme od něho jednání čestné, mužné. Nechceme slepý obdiv, ne kývání ke všemu; ale mužnou odvahu mluvit pravdu a odpovědnost za každé slovo. —au— STÝKÁME SE? Členstvo většiny našich jednot žije v poměrech značně odlišných od poměrů doma, žijeme daleko od sebe. Není to jen vzdálenost mezi jednotami ale také vzdálenost mezi členy stejné jednoty. Cvičící členové mají alespoň možnost vzájemného styku ve cvičební hodině — ostatní členstvo pravidelný styk nemá. Stává se tak, že zjišťujeme, že se mezi sebou vlastně ani neznáme. Občasné pořádání zábav a jiných společenských podniků k lepšímu seznámení nestačí. Potřebuje- ského původu. Když se to naši dověděli, hlásili se k nim a byli přijati. Velitelem jihoslovanské- ho sboru byl generál Živkovič. První divisi velel generál Had- žič. V ní sloužili naši. A nebylo jich málo! Asi tisíc bratří. Velitelský sbor srbský se dostal do Oděsy, kde bylo středisko jihoslovanského sboru, z o- strova Korfu přes Itálii, Francii, Anglii a severní Rusko. Naši dobrovolníci byli zařáděni k plukům, které ležely na levém břehu Dunaje na půdě ještě ruské a hleděli přes vodu s otázkou, jak se rozhodne Rumunsko. To se rozhodlo proti Rakousko- Uhersku. Jihoslovanská divise dostala úkol překročiti Dunaj a táhnouti proti Bulharům Do- brudžou, jejíž jižní část připadla roku 1913 Rumunsku na účet Bulharska. Do Dobrudže se ovšem dostala a táhla rychle kupředu na jih až skoro k Dobriči. Tam však narazila na bulharský odpor. Postavení divise bylo tím těžší, že rumunské vojsko nemělo válečných zkušeností a na některých místech selhalo. A na těch místech právě záleželo divisi, a té pak nezbylo než u- stupovat k severu. Že se to dálo za neustálých bojů, netřeba vykládat. Všech bojů se zúčastnili 40 [pageend12]me větší styk, potřebujeme možnost rozpravy o naší činnosti sokolské. Zdá se mi, že tomu nevěnujeme dosti pozornosti. Divíme se pak, že jednotě ubývá členů, že členové mají malý zájem o jednotu. Dává jim ale jednota možnost účasti na spolkovém životě? Svolání valné hromady jednou za rok prostě nestačí. Už také proto, že pořad valné hromady je dost dlouhý sám o sobě — na delší rozpravy není čas. Proč tedy nesvolává- me častěji členské schůze? Jsou přece jedinečným prostředkem k udržování styku mezi členstvem, a mezi členstvem a výborem. Měly by být svolávány alespoň jednou za dva měsíce. Jejich pořad musí být ovšem pestrý, musí informovat členstvo o dění v jednotě a v So- kolstvu vůbec. Zařádění přednášky, proslovu, četby, recitace nebo tělocvičné ukázky vhodně oživí schůzi. Důležité je také, aby schůze netrvala déle než dvě hodiny. Zkusme to: stručně, zábavně a při tom věcně, opravdově! —jf— ZE SOKOLSKÉHO SVÉTA EVROPA — PAŘÍŽ Valná hromada jednoty konaná 21. ledna měla klidný, důstojný průběh. Podané zprávy svědčily o svědomité práci všech činovníků a proto volby také nepřinesly podstatných změn. Starostou zůstává br. Lukeš, jednatelem br. Fiedler, náčelníkem br. Linhart, náčelnicí s. Šeflová. KANADA — MONTREAL 17. řádná valná hromada jednoty se konala 24. února; byla spojena s promítáním barevných filmů z loňského II. sletu Čs. Sokolstva v zahraničí v Montrealu. Starostou jednoty byla zvolena s. Sherlová, dosavadní starosta br. Vidlák je vzdělavatelem, náčelníkem a náčelnicí zůstávají br. Skála a s. Bundálková, jednatelem je br. Dobrovolný. * Obě zprávy došly již po uzávěrce listu. Plné znění zpráv přineseme v příštím čísle. i naši a všude si dávali záležet, aby se srdnatým Jihoslovanům vyrovnali. Na tomto ústupu padl statečný cvičitel holešovického Sokola bratr Václav Ždimera, povoláním profesor. Na malém hřbitůvku nedaleko Kokardže sešlo se nás (dne 24. září 1916) asi 30 Čechů. Baťuška pop odzpíval Věčna ja pamjať, a než prostá, z nenatřených prken sbitá rakev byla spuštěna do hrobu, zazpívali jsme mu naposled Kde domov můj? Podivně se vyjímal český zpěv našeho hloučku daleko od vlasti na prostém hřbitově zapadlé dobružské vesničky. A nám bylo teskno. Z rumunského bojiště přicházely zoufalé zprávy: rumunská armáda celá na ústupu . . . Zvěděv náhodou, že došel balík polní pošty za námi, vydal jsem se na výzvědy k různým štábům a také jsem šťastně kupu nově došlých dopisů a lístků zastihl u štábu druhé brigády. Hledal jsem své dopisy, ale jako z učarování stále pletly se mi pod ruku lístky z domova, poslané do ruského zajateckého tábora a odtud do pole za srbskou di- visí, adresované Ždimerovi, kterému jsem byl včera na pohřbu. A doma ani netuší — a kdy zvědí? Což možno poslat domů do Čech, Rakouskem zotročených, zprávu, že jejich drahý padl jako hrdina v svátém boji 41 [pageend13]AMERICKÁ OBEC SOKOLSKÁ SJEZD ZUBNÍCH NÁČELNÍKU A NÁČELNIC Úspěšné rokování župních náčelníků a náčelnic Americké Obce Sokolské se konalo 2., 3. a 4. února 1968 v Oak Park (předměstí Chi- cagaj. V bohatém pořadu byla zvláštní pozornost věnována cviči- telským školám, závodním řádům, výkazům o činnosti, cvičebním o- blekům a výchově cvičitelů. Z připravované činnosti bylo jednáno o sletu Americké Obce Sokolské r. 1969 v Chicagu, o sjezdu Obce r. 1970 v Clevelandu jakož o zkouškách zdatnosti pro příslušníky A.O.S. Sjezd pozdravil starosta A- merické Obce Sokolské bratr Stanley Barcal a jako čestný host byla přítomna s. Marie Provazníková. Úspěšný sjezd řídili náčelník a náčelnice A.O.S. br. E. Linhart a s. L. Zdenek. —J— ŽUPA SEVEROVÝCHODNÍ Valná hromada Sokolské župy Severovýchodní se sídlem v Clevelandu se konala 21. ledna. Z podaných zpráv nejvíce zaujala zpráva jednoty Detroit o prvním roku činnosti ve vlastní sokolovně. V nově zvoleném výboru je starostou bratr Emil Pekař, jednatelkou sestra Wilma Ševčíkové, náčelníkem bratr E. J. Jiroušek, náčelnicí sestra A. Hantlová. —J— SOKOL TYRŠ-CLEVELAND K valné hromadě jednoty konané 31. ledna 1968 vydala jednota obsažnou výroční zprávu z níž je patrno, že tato největší sokolská za svobodu utlačených národů, za lepší budoucnost naší vlasti? Že je z těch, kdo krví zpečetili ideu slovanské vzájemnosti? Divise ustoupila až k Dunaji a přešla po pontonovém mostě na ruskou stranu. Jaké měla ztráty, je vidět z toho, co praví účastník tohoto tažení, dr. Jiří Čermák v knize »Věrnost za věrnost«: »Z našeho praporu došlo k mostu 70 lidí (z původního stavu asi 800); major Had- žič předvádějící tyto zbytky, o- sloven generálem: »Máte slabou rotu, majore!«, odpověděl: »To není rota, to je prapor, pane generále.« Tyto zbytky nadějného vojska byly poslány na odpočinek. S nimi se drželi i naši až do počátku roku 1917, kdy bylo oznámeno, že vláda povolila postavit i vojsko československé. Srbské velení těžce neslo jejich odchod nejen proto, že potřebovalo nižších důstojníků, ale hlavně proto, že to byli vojáci svědomití a srdnatí, kteří si vysloužili pověst lidí spořádaných a ochotných rovnat spory mezi o- statními prvky jihoslovanského vojska, kterých nebývalo málo. Tato divise pobyla nějaký čas v Rusku, později téhož roku odvezena do Řecka, část přes Archangelsk, část přes Sibiř. Ale i tam ji provázeli někteří věrní Čechoslováci do bojů na soluňské frontě a teprve odtud poslechli volání vlastní krve. V dobách, kdy se vyskytují lidé, jimž heslo »Věrnost za věrnost« je pouhým slovem, je zapotřebí ukázat, že byli, jsou a budou lidé na obou stranách, kteří je berou smrtelně vážně a opravdově. R. P. 42 [pageend14]jednota ve Spojených státech je na prvním místě také svou činností. Jednota měla ku dni konání valné hromady 335 členů — 154 mužů a 181 žen. Cvičení navštěvovalo v uplynulém roce průměrně 38 mužů a žen, 43 dorostu a 89 žactva. Starostou pro rok 1968 byl zvolen br. L. Voris, náčelníkem br. E. Linhart, náčelnicí s. G. Sršeňová. —J— SLOVENSKÝ SOKOL V USA ŽUPA M. M. HODŽA Župní závody ve volných sestavách se konaly 27. ledna v tělocvičně sokolovny v Astórii. Vítězi byli u mužů J. Duffy, New York, u žen J. Hluchan, Guttenberg, u dorostenců R. Montagne, Guttenberg, u dorostenek B. Kávičky, New York. V soudcovském sboru působili starosta Slovenského Sokola v USA, br. A. Venglarčík a bývalí hlavní náčelníci Slov. Sokola, bratři Karol Bednár a Josef Šká- pik. —J— ŽUPA »LUDEVÍT ŠTŮR« Župní valnou hromadou konanou 3. prosince 1967 ukončila župa 60 let svého trvání a práce. Podané zprávy činovníků svědčily o bohaté sokolské práci v uplynulém období a při volbách činovníků na rok 1968 nenastalo téměř žádných změn. Župním starostou zůstává bratr Leonard Predaina z Gary, Ind. V župním Výkonném výboru zůstávají již po řadu let také starosta bratr Dr. Antonín Hřebík, který je již po mnoho let župním dopisovatelem a historikem, a jeho manželka sestra Anna Hřebíková. —A— BINGHAMTON, N. Y. Valná hromada jednoty, jejíž členstvo v tak velkém počtu se zúčastnilo II. sletu Čs. Sokolstva v zahraničí v Montrealu, se konala 21. ledna. Z podaných zpráv bylo vidno, že činnost jednoty v minulém roce byla mimořádně úspěšná. Pro rok 1968 byli zvoleni osvědčení činovníci v čele se starostou br. E. Zámečníkem, bývalým přeborníkem Slovenského Sokola v USA. —J— A DOMA Masovým rozvojem ke kvalitě tělovýchovného procesu Pod tímto heslem se konala 9. a 10. prosince 1967 v Praze I. celostátní konference ZTV — základní tělesné výchovy. Již samo heslo je přiznáním jaké potíže mají komunisté s šířením tělesné výchovy. Stačí jen připomenout, že v roce 1957, tedy před 10 lety, znělo heslo podzimního plenárního zasedání ú- středního výboru ČSTV »Masová základna mládeže —■ předpoklad úspěšného rozvoje čsl. tělesné výchovy«. Uplynulých^ deset let tělesné výchově v Československu tuto žádoucí masovou základnu nedalo a nyní je nutno hledat nové cesty k dosažení tohoto cíle. Předseda ústředního výboru ZTV, dr. J. šterc, poukazoval na malou masovost, na nižší úroveň organisá- torské práce, na pokles celkového počtu odborů, příslušníků a cviči- telů ZTV v roce 1967. Zajímavé, jak jeho referát se podobal referátu z r. 1957! Jestliže tehdy bylo řečeno, že vedení se příliš zaměřovalo na »přední závodníky a representanty«, říká nyní soudruh Šterc: »Nebudeme soutěžit jen s vybranými cvičenci a cvičenkami, nebudeme nacvičovat jen s omezenými počty cvičících, ale půjde nám o zapojení všech.« Dnešní nedostatky čsl. tělesné výchovy jsou předmětem častého srovnávání se slavnou minulostí sokolskou a tohoto palčivého bodu se dotkl ve svém projevu Ing. J. Chvalný, místopředseda ústředního výboru ČSTV: »V tělovýchově se nyní často porovnává současný stav se situací v minulosti. Něco jde srovnávat, ale ne všechno, protože v naší nové společnosti — tedy i v tělovýchově — se mnoho změnilo.« Soudruh Chvalný měl recept na nedostatek cvičitelů — bude je třeba platit: »Rovněž hmotné oceňování dobré cvičitelské práce není v zásadě v rozporu s dobrovolností a s odměnami v socialistické společnosti.« Soudruh šterc, po konferenci jež obnažila tolik palčivých problémů, si pochvaloval: »Radostné bylo, že se nad tím nenaříkalo. Naopak bylo, mnoho nápadů jak se s tím vším vyrovnat, a je-li třeba i porvat! « —wf— 43 [pageend15]československý Sokol v zahraničí (Czechoslovak Sokol Abroad) — Vychází měsíčně s výjimkou července a srpna. Published monthly except July and August. — Majitel a vydavatel: Ústředí čs. Sokolstva v zahraničí. Proprietor and Publisher: Central Committee of Czechoslovak Sokol Abroad. — Předplatné (ročně). Subscription (yearly): Canada, USA $ 3.50. Ostatní země. Other countries $ 2.00. Redaktor-Editor: Jan Waldauf, 4 Dewitt Rd., Islington, Ont. Canada. — Tiskne — Printed by: Nový domov, 978 Queen St. W., Toronto, Ont. [pageend16]