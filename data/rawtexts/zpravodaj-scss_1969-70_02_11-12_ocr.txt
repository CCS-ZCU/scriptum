ZPRAVODAJ 69 ČECHŮ A SLOVÁKŮ VE ŠVÝCARSKU ROČNÍK II. □ SRPEN □ □ Č. 11+12 [pageend1]HLEDÁME: 1-2 automechaniky U pomocraéh© dělníka V moderních Peugeot garážích. Časová mzda. Na práni zajistíme 3 pok. byt. ALFONS RUCKSTUHL Peugeot garáže 8448 UHWIESEN tel. 053/5 14 13 P. KLÁUI, 1394 CONCISE VD Nejmodernější konstrukce - vysoce kvalitní karosserie z nerez, plechu - výběr 7 barev. Volvo 121 -10.800 Mazda 1200-7.350 Katalogová cena Pro Čechoslováky a jejich přátele velká sleva. Pište česky a slovenský. Zašleme Vám prospekty, informace o cenách, barevny vzorek, a hlavně informace o slevě a půjčce. Na přání objednáme i Fiat a jiné značky. Česká korespondence. Centrállm Lékárna Central-Apotheke 4123 Allschwil BL tel. 061 - 39 46 22 zasílá již celkem 20 let veškeré léky do Československa. Na požádání bližší informace. K okamžitému nástupu na jednu velkostavbu v kantónu Fribourg se hledá geometr - zeměměřič a nebo technik podobného vzdělání na propočítáváni projektů a vyměřování v terénu / budovy, betonové silnice, kanalisace /. Informaci podá tel. 037 - 9 83 13 po 19. hod. Oznamujeme všem milým čtenářům ZPRAVODAJE, že bývalý bratislavský reznecký mistr, 10 let v Zúrichu, ve vlastní dílně zhotovenými výrobky, slouží svým zákazníkům. Čerstvé uzeniny širokého sortimentu, vyrobené z čerstvých a nejlepších surovin, čerstvé maso ve velkém výběru nabízíme zákazníkům v prodejně. Zásilky mimo Zůrich zasíláme na dobírku. Prodejní doba od úterka do soboty. Navštivte naši prodejnu: METZGEREI Zürich Stockerstrasse 62 tel. 051 -25 13 56 bezcelní TUZEXOVE dárky, zasílané příbuzným a přátelům v Českolovensku, správné oficieiní generální zastoupení ve Švýcarsku PALATINUS GmbH., 8023 ZÜRICH Schweizergasse 10 tel. 051 -23 60 77/78 Vyžádejte si —zdarma pro Vás — naše nové ilustrované ceníky. Zprostředkujeme dodání vybraného zboží nebo do Československa zašleme přímo z Zurichu originál TUZEX — dárkové bony. Ručíme za zaslání, případné vrácení peněz. [pageend2]Strana 1 ZPRAVODAJ Roč.2, č.11/12 2 1, 8 . 19 6 8 Tak už jste tady ,.. vítejte! Vítejte, letní hosté z hlubin mrazu, vítejte nám po starém obyčeji s pancířem chleba, s tímto krystalem slzotvorné soli jež rozežírá vše, co spadlo s nebe. Vítejte v láskyplném objetí v němž praští kosti, sákne krev z plodů na sklonku výsluní. A znovu hluchoněmí s hluchoněmými.» A znovu osiky osiky, které se otřásají při pouhém pomyšlení na Jidáše, Na úsvitě zařičel kohout, Zapírám, že jsem vás kdy znal. Zapírám podruhé, potřetío /dnes už proslulá báseň A.Brouska, otištěná v LISTECH v první den okupace,/ ČTYŘI CITÁTY ZE 4.SJEZDU ČS. SPISOVATELŮ V LÉTĚ 1967 • "... Rozum a svědomí tvoří jednotu a pouze v této jednotě může být rozum tím, čím je: mít rozum znamená v původním významu slova rozumět a umět, něčemu rozumět a něco umět, mít porozumění pro smysl věcí, pro smysl člověka, pro smysl skutečnosti a zároveň umět a dovést vytvářet^smysl věcí, smysl člověka a smysl skutečnosti: a pouze v této jednotě může být svědomí tím, čím je - páteří, pevností, nenarušeností a nezcizitelností člověka. Kdo potlačuje "odpor svědomí”, aby^mohl s^koncilem vyznat, že dvakrát dvě je deset, nezbavuje se svědomí, nýbrž přeměňuje své svědomí na potlačené svědomí, špatné svědomí,,. ^A výbuchy špatného svědomí se v dějinách objevují jak známo v podobě nenávisti, surového bezhlavého fanatismu a bestiálního násilí." /KAREL KOSÍK/ @ /'...Tato země je jedinou ze socialistických zemí se staletou tradicí parlamentních svobod. To je neoddiskutovatelná a nezničitelná skutečnost. Jestliže mnozí z nás mají pocit, že některá ze samozřejmých lidských práv, schválených ústavou roku 1867, dnes neplatí, musí nás zároveň tísnit pocit jakési nenormálnosti. Proti této nenormálnosti se bráníme. Můžeme být samozřejmě buň po dobrém nebo po zlém přesvědčováni, že se mýlíme. Je zajisté mnoho prostředků, jak ztlujnit rozhořčení kteréhokoli sboru. Ale nikdy nikdo nemůže vymazat tu část národní minulosti, která bude při srovnání stále znovu plodit pocit této nenormálnosti v našem vývoji, pokud neodstraníme příčiny tohoto P0°ÍtU·’·" /IVM KLIMA/ - [pageend3]Strana 2__________________________ZPRAVODAJ_________________ Roč.2, č,11/12 • ”... Celý příběh tohoto národa mezi demokracií, fašistickou porobou, stalinismem a socialismem /násobený ještě zcela jedinečnou problematikou nacionálni/ obsahuje v sobě^všechno podstatné, co dělá 20. století dvacátým stoletím. To nám umožňuje klást možná podstatnější otázky, než těm, kteří touto anabazí neprošli. Tento národ prožil v tomto století víc než mnohé jiné národy a byl-li jeho génius bdělý, snad také i více ví. Toto větší vědění by se mohlo proměnit v ono o- svobozující překročení dosavadních hranic v překročení hranic dosavadních vědomostí o člověku a jeho údělu a dát tak české kultuře smysl, dospělost i velikost... Je si naše národní společenství vědomo těchto šancí? Ví, že jsou to jeho šance? Ví, že historické příležitosti jsou neopakovatelné? Ví, že prohrát tyto šance znamená prohrát českému národu jeho 20.století?..." /MILAN KUNDERA/ • "... Vyložil jsem svůj názor na povahu, vývin a chování každé moci a snažil jsem se ukázat, že kontrolní mechanismy, které proti ní mají stát, selhávají, takže občan sám ztrácí k sobě úctu a také objektivně pozbývá statutu občana. Jestliže tento stav trvá tak dlouho jak u nás už trvá, je pochopitelné, že se zapisuje do smýšlení mnoha lidí, do životní filosofie zvláště mladé generace, která studiem ani praktickou činností nepoznala, že existuje jakási kontinuita lidského trmácení za dokonalou demokracií. Kdyby tento stav trval i nadálo /a kdyby současně proti němu nepracovaly přirozené obranné reakce lidí/, změnil by se v příštím pokolení vlastně sám charakter našich národů. Místo resistentního kulturního společenství vzniklo by jakési snadno ovladatelné amorfní obyvatelstvo, jemuž vládnout bylo by i pro cizince pravým požitkem. Abychom k tomu nechali dojít, myslím, že na to jsme se nemuseli tisíc roků šprajcovat..." /LUDVÍK VACULÍK/ DISKUTUJEME - UVAŽUJEME - KLADEME SI OTÁZKY ® ~R0K P° SRPNU 1968 /Požádali jsme spisovatele a dramatika Petera L o t a r a, který už třicet let žije ve Švýcarsku, abychom směli pro Zpravodaj přeložit jeho článek, určený pro švýcarské noviny./ Nic než zoufalství? "Snad je však přece jen příliš hanebný tento náš svět, který jsme zdědili. A kdy byl lepší? Těkáme bezradně ze dne na den a toužebně čekáme na budoucnost. Zítřek tu však už byl, když jsme tu nebyli, protože chodíme stále dokola, zatímco zoufalství se smutkem šlapou nám po hlavách." Tyto verše velkého českého lyrika Jaroslava Seiferta jako by shrnovaly životní pocit jedné generace, jedné epochy. Zoufalství - je to opravdu všechno, co zbylo z nadějí "pražského jara 1968", z toho bouřlivého vzepjetí národa k plnohodnotnému lidskému životu? City nám tu mnoho nepomohou, byt byly sebeoprávněnější. Je třeba se podívat skutečnosti do tváře. A nepostačí utkvět pohledem jenom na nalíčeném povrchu; [pageend4]Roč.2, č. 11/12 ZPRAVODAJ Strana 3 šminku je třeba setřít, abychom se dobrali nahé pravdy. Jaká jsou fakta? Obvykle bývají líčena takto: progresivní síly v komunistické straně - syty dlouholetého stalinského dogmatismu - se pokusily o reformu režimu a o vytvoření "socialismu s lidskou tváří". Leč "vlast socialismu" zasáhla. Když nepomohlo varování, udeřila a násilím znovu zave la stár,, p 'á'.k Jaký to hrozný šok pro všechny pokrokové komunisty a ty, jež s nimi syinpatisovali’ Například profesor Hromádka, český teolog, který se po celá léta snažil uvést do souladu křestanství s komunismem, prohlásil, že je to největší zklamání jeho života» K takovému zklamání ovšem dochází tehdy, když nesprávně hodnotíme realitu« Je známo, že čínští komunisté už dlouho tvrdí, že Sovětský svaz zradil původní marx-leninské učení a nahradil socialismus starým carským imperialismem» To zní sice efektně, ale presto je to jen část pravdy, která nikterak nezasahuje jádro věci, Ostatně nepředčí snad dnešní Čína ve znásilňování malých národů, jako jsou třeba Tibetané, ještě i Sovětský svaz? Jsou snad menší urážkou zdravého lidského rozumu a důstojnosti výstřelky tzv. "kulturní revoluce"? A je snad v čínském mravenčím státě lépe zabezpečeno právo individuální osobnosti na sebeurčení? Kde vůbec - a tak se musíme ptát - kde je v celém tom rozsáhlém panství komunistů respektována svoboda ducha, ta nezbytná základní podmínka důstojného lidského života? Vždyt dokonce i v nanejvýš liberální Jugoslávii je kritika komunistického "establishmentu" tvrdě postihována, jak dokazuje případ Djilasův. A tak docházíme k otiesnému poznatku, že komunismus selhal nejen jako ekonomický systém, ale - a to je mnohem horší - že zdiskreditoval a zmařil samu velkou a čistou myšlenku socialismu. Nebylo snad původním cílem socialismu vrátit pracujícímu člověku jeho lidskou důstojnost a osvobodit jej "k jeho vlastnímu obrazu"? Nikde však není člověk tak zcela bez práv, bez úlevy a bez radosti^drcen v každodenním pracovním procesu jako právě tam, kde je mu odňato právo nejprimárnější, právo rozhodovat sám o sobě» Proč mohlo dojít k takovému fiasku? Protože člověk je něčím víc než produktem svého okolí, než prostým "souhrnem vztahů", jak míní historický materialismus. Každé bytí je víc než ono samo, říká Romano Guardini. Všechno se vztahuje k něčemu, co je nad ním a za ním. A teprve jím a odtud je naplňováno. Ztratí-li se tento vztah, pak se věci i Pády vyprázdní. Etické hodnoty jsou zakotveny v božském zjevení a teprve jím jsou v člověku u- volněny síly, které mohou natrvalo překonat sobectví, nevraživost a zášt. Bohužel ani nás křestany toto poznání příliš nepoučilo. Co jsme učinili z Kristova poselství, které je ve své podstatě nejradikálnějším sociálním programem? Prokázal snad někdo jasněji bezcennost hmotného bohatství, postavil se snad někdo jednoznačněji na stranu ponížených a uražených? A presto byly křestanské církve po staletí baštami bezpráví a povolnými nástroji mocných tohoto světa. Lze se pak divit, že i o křestanství se soudí, že ztratilo svůj program? Oficiální komunismus právě tak jako oficiální křestanství stejnou měrou ztroskotaly při řešení kardinální otázky lidstva - otázky sociálně spravedlivé společnosti. Ale přesto vždy znovu v čestných socialistech právě tak jako v čestných křestanech plane odhodlání k zápasu o spravedlivější řád na tomto světě. Právě uplynulý rok v Československu je toho důkazem. Československý lid se přes všechno násilí odmítá klanět komunistickým modlám; jeho vzory a příklady zůstávají Hus, Komenský, a Masaryk, který vyslovil ono programové heslo: Ježíš - ne Caesar. [pageend5]Strana 4 ZPRAVODAJ Roč«2, č.11/12 Jestliže zůstaneme věrni ideovému obsahu této myšlenky, pak pro nás nebude posledním slovem zoufalství, nýbrž naděje . $ ANATOMIE ZRADY "PROBUĎTE I TEĎ V NOCI SVÉ ZNÁMÉ, PROBUĎTE SPOLUOBČANY VE SVÝCH DOMECH * * * za malý okamžik bude Čs.rozhlas vysílat mimořádně důležitou zprávu! Zůstaňte u svých přijímačů, probudte své známé, za okamžik bude rozhlas vysílat mimořádně důležitou zprávu! .««VŠEMU LIDU ČESKOSLOVENSKA! Včera, dne 20.srpna 1968, kolem 23. hodiny překročila vojska SSSR, Polské LR, NDR, Madarské LR a Bulharské LR státní hranice Československé socialistické republiky..." - x - x - Co předcházelo tomuto vzrušenému hlášení, které se ozvalo z přijímačů ono pochmurné časné ráno v 04,30 dne 21.srpna 1968? A co po něm následovalo? Jako trhavý blednoucí film promítají se do našeho vědomí události od ledna 1968, které, vyňaty ze své všední samozřejmosti, znamenaly ve svém celku jeden z pozoruhodných pokusů vymknout politické hnutí, které sevzpronevěřilo svým původním cílům, z jeho dějinné dekadence, a zároveň regenerovat jeho síly znovuspojením. se zájmy lidu, v jehož jménu se kdysi s brutalitou sobě vlastní chopilo moci. A ne poprvé byl tento pokus bezohledně smeten v zájmu téže bludné doktríny, kterou chtěl očištovat. Historie československého "ledna", "srpna" i letošního tragického pololetí je absurdní historií nadějí a zrady. Na malé ploše jednoho středoevropského státu se tu v kruté zkratce přehrála další skica dramatu, jehož definitivní inscenace teprve čeká tento svět: nebo£ nemylme se - v československé tragedii jsou obsaženy všechny prvky dějinného procesu, který povede bud opravdu k lepšímu a rozumějŠímu uspořádání světa, anebo k jeho degeneraci a zničení. Samozřejmě že by bylo pošetilé pokoušet se v jednom krátkém článku o nějakou analýzu společenských sil a trendů, jež vedly k loňskému výbuchu a k jeho letošní "plíživé" likvidaci. Stovky článků byly už napsány a desítky knih se o to snaží. Ale co je možné a nezbytné. je zkoumat některé dílčí jevy, porovnávat je s minulou i novou zkqšeno- stí, oddělovat je od pseudoideologických mimikrů a pojmenovat je jménem. - x - x - Vratme se o necelé půlstoletí zpět. 1.března 1921 byla v Kron- štadtu v ovzduší hladových stávek a zatýkání nespokojených dělníků vyhlášena Resoluce posádek baltické flotily, téže flotily, která kdysi zahajovala říjnové povstání. Její hlavní body zněly: 1. Vzhledem k tomu, že současné sověty nevyjadřují vůli dělníků a rolníků, okamžitě vyhlásit nové volby tajným hlasováním. 2. Uzákonit svobodu tisku a slova pro dělníky a rolníky, anarchisty a levé socialisty. 3« Zajistit svobodu shromaždovací pro odbory a rolnické organisace. 5. Propustit všechny politické vězně ze socialistických stran právě tak jako všechny dělníky, rolníky, vojáky a námořníky, uvězněné v souvislosti s odborovým hnutím. 7. Zrušit všechna politická byra, protože žádná strana by neměla požívat zvláštních privilegií při propagaci své politiky a nebo být dokonce finančně podporována vládou. 6.března vysílá obklíčený Kronštadt prohlášení o svém stanovisku: "...Naše věc je spravedlivá. Jsme pro svobodně volené zástupce pracu- [pageend6]Roč.2, č.11/12 ZPRAVODAJ Strana 5 jících mas. Sověty ovládané stranou zůstaly k našim požadavkům a potřebám hluché. Jedinou odpovědí, kterou jsme kdy dostali, byla střelba. o. Soudruzi! Oni úplně překroutili pravdu! Veškerá moc v Kron- štadtu je výhradně v rukou revolučních námořníků, vojáků a dělníků a nikoliv kontrarevolucionářů, jak se vám snaží namluvit moskevský rozhlas... Spojte se s námi, soudruzi! Žádejte, aby vašim delegátům byl povolen vstup do Kronštadtu. Jen ti vám mohou sdělit celou pravdu..." V deníku druhé kronštadtské vzpoury - z něhož citujeme - píše Alexander Berkmann dále: "... 7»března je do Petrohradu slyšet vzdálené dunění. Je šest hodin odpoledne. Zaútočili na Kronštadt! Naše zoufalství je nepopsatelné.. Lidé na ulicích vypadají, jako by se prohýbali pod tíhou žalu.□. 17»března. Kronštadt padl. V jeho ulicích leží tisíce mrtvých námořníků a dělníků. Hromadné popravy vězňů a rukojmí pokračují... 18.března. V Moskvě oslavují 50.výročí Pařížské komuny. Představitelé strany mnohomluvně odsoudili Thierse a Gallifeta za tehdejší masakr pařížských povstalců..." - x - x - To se stalo v roce 1921. Jak podivuhodně se podobala slova kronštadtské resoluce těm nesčetným resolucím z jara 1968 v Československu; jak hrůzně povědomý byl odlesk krvavého násilí na studených pancířích dnešních likvidátorů odporu® A jakou ironickou kopií tehdejšího cynického pokrytectví byly ty známé loňské návrhy v OSN na definici a odsouzení agrese z úst vlastních čerstvých agresorů. Říká se, že historie se neopakuje, ale někdy ji lze přirovnat k zrcadlovému bludišti, které v několikerém znásobení vrací obrazy dějů, které v ní proběhly, před oči těm, kteří ji právě vytvářejí. Symptomy choroby, postihující padesátiletou historii sovětského komunismu, se znásobují a umocňují každou další otočkou dějinné spirály. Mrtvá těla kronštadtských námořníků z Aurory byla jedním z prvních důkazů, že principy sociální revoluce, ke které se odhodlal ruský proletariát, příliš vyhladovělý a zaostalý, než aby se mohl spokojit s dlouholetou perspektivou demokratické evoluce, byly v samém zárodku zrazeny; že zájmy fanatické stranické sekty šly jiným směrem než přirozené tužby lidu. Celá další přeměna revolučního společenství dělníků a rolníků v obludný policejně-byrokratický stát, v němž privilegovaná menšina despoticky ovládá masy bez jakýchkoliv politických práv, byla pak mimo jiné provázena a určována celými seriemi vzájemných zrad, věrolomností a úskoků, jimž padla za obět nejenom většina samých vůdců a hlavních aktérů revolučního převratu, ale především nespočet bezejmenných ’’objektů revoluce", pro něž byl paradoxně 'tento makabrální "pochod ke štastné budoucnosti" programován. Právě tak, jako byl kdysi zrazen "rapsód revoluce" Majakovskij, takže si raději prohnal sám hlavu kulkou, nežli by přihlížel destrukci svého revolučního snu, tak byly po všechna léta vždy znovu zrazovány ideje a sny nastupujících generací, jejichž radikálnější a sociálně mobilnější vrstvy se pod tlakem společenských a ekonomických rozporů vždy znova chápaly revolučních nástrojů k přeměně společnosti, jejíž organisace neodpovídala jejich představám. Aniž by bylo třeba upadat do laciných analogií, nelze v historii československého komunismu nerozpoznat obdobné metastázy infekcí zrady, jaké produkuje rakovinný sovětský komunismus /ostatně ne náhodou se Solženicynův poslední velký román jmenuje "Rakovyj korpus"/. Od kdy to začalo? Nepochybně od V.sjezdu v roce 1929, kdy se strana otrocky podřídila moskevskému vedení; od té doby jí příkazy zahraničního centra byly vždycky bližší, než vůle vlastního členstva a zájmy třídy, za jejíž avantgardu se považuje. [pageend7]Strana 6 ZPRAVODAJ Roč.2, č ,11/12 Od té chvíle se však také vždycky čas od času formovaly uvnitř strany síly, které si uvědomovaly ten nebezpečný^rozpor mezi proměňující se společenskou skutečností a mezi zkostnatělou a zfalšovanou doktrínou; a ten ještě nebezpečnější rozpor mezi skutečnými zájmy a potřebami dělnictva ve vyspělé evropské zemi a odhalujícími se agresivními zájmy ruské pseudoproletářské byrokracie. Jestliže dříve stačily k likvidaci takových ’’progresivních” komunistů nadávky a exkomunikace, později - když se strana zmocnila státního aparátu - naučili se její učeliví bonzové rychle užívat ’’státních" nástrojů: monstrepro- cesů a poprav. Toto spektakulární sebepožírání "pravých" av"levých" revolucionářů - a nemá smysl je obšírně dokumentovat, nebottvoří smutnou "moderní historii" několika evropských národů - však stále více jakoby zakrývalo tu pravou a tragicky prokázanou skutečnost: že totiž komunistická strana totalitního sovětského typu nerepresentuje zájmy pracujících v zemi, ve které vládne, že je s těmito zájmy v příkrém rozporu a že degenerovala na.vlastizrádný nástroj zahraničního, v tomto případě sovětského, imperialismu. Že její praxe není rozvijením socialismu, ale jeho destrukcí. Československé jaro a to, co po něm následovalo, prokázalo, že ani ti nejprogresívnější a nejpoctivější reformátoři nejsou s to vybřednout z bludných teoretických koncepcí a respektovat vůli vyspělého národa po ekonomické a sociální seberealisaci v jediné možné politické struktuře: v demokracii. Neochota anebo nedostatek odhodlání k tomuto kroku za jakoukoli cenu^je specifickou formou zrady československých komunistů; a je zároveň příčinou jejich dnešní tragedie, - x - x - Nicméně - a bylo by zaslepeností to nevidět - kvalitativní proměny v části komunistické strany u nás jsou takového rázu a dospěly do takového stadia, že snad poprvé v dějinách tohoto hnutí se reálně rýsují perspektivy jeho vlastní možné renesance; že znovu zahlédlo svůj původní lidský smysl. A ne jen u nás. Každé hnutí je hnutiu lidí a podobá se vlnám moře, které vždy znovu a znovu samy sebe pohřbívají i vytvářejí. Socialistické myšlénky se staly společenskou-silou, která stála lidstvo nespočet obětí. Ani komunisté^neprolévali vždy jen cizí krev, ale i svou vlastní. Několik měsíců loňského jara se stalo zábleskem naděje, že snad nebude všemi zrazeno to, pro co kdysi skuteční revolucionáři umírali: osvobození člověka. Zdeněk Patrik ® SRPEN ZAČAL V ÚNORU Při posuzování příčin a následků 21.srpna 1968 se člověk nejen doma, ale i za hranicemi setkává s různým hodnocením tehdejšího vývoje, s vysvětlením nebo zdůvodněním podávaným někdy jasným a někdy záměrně zamlženým způsobem. Záleží na tom, z jaké posice dotyčný mluví. Nebude snad škodit, když se pokusím o nenáročnou analýzu nikoliv ž posice vědce, historika nebo politika, nýbrž z posice obyčejného člověka, který v Československu žil s otevřenýma očima a ušima až do příchodu "spřátelených" armád, V celku možno říci, že jsme všichni /až na vedoucí aparát komunistické strany, který je v současné době u moci/ zajedno v tom, že vpád cizích vojsk na naše území nelze žádným způsobem omluvit. Nejen - že’ šlo o neslýchanou věrolomnost, nejenže nebyly respektovány tehdy platné smluvní vztahy mezi socialistickými státy, avšak tato intervence [pageend8]Roč.2, č.11/12 ZPRAVODAJ Strana 7 byla, a to je nejdůležitější, v naprostém rozporu s mezinárodním právem. Je dostatek důkazů o tom, že ústavní orgány Československa o žá- dnou pomoc nikoho nežádaly. Neučinila tak ani komunistická strana, což ovšem není zdaleka rozhodující, nebot jako pouhá politická strana by k takovému činu ani nebyla z právního hlediska oprávněna. Rovněž není rozhodující, zda v zemi existovala nějaká kontrarevoluce. Odmyslíme- li si naprostou spornost tohoto pojmu, neměl žádný stát právo zasahovat do našich vnitřních poměrů ani tehdy, kdyby tato "kontrarevoluce” narostla do závratných rozměrů. Kdyby tomu totiž tak bylo, pak by všude tam, kde vládnoucí strana ztratí důvěru nebo upadne u obyvatelstva v nemilost, mohl jiný stát do takové země vyslat své vojsko, aby tak pod hlavněmi děl udržel troskotající nebo ztroskotanou stranu nad vodou. Naopak vidíme, že jinde vlády padají a představitelé odcházejí tiše do ústraní. Tedy potud, jak se zdá, je mezi námi všemi jasno a díky tomu,že se k okupaci uchýlil dokonce tak zv. "bratrský" stát, v němž je u moci strana stejného politického ražení, se vyjasnilo i komunistům a to nejen v Československu. K menší jednotě názorů se však dostáváme, jakmile přijde na přetřes otázka, zda na tomto vývoji měl také někdo doma vinu a jestliže ano, tedy kdo? Zda zde byla nějaká souvislost s naší vnitřní politikou nebo zda ony události spadly z čista jasna z nebe, aniž tomu něco předcházelo. Zda komunistická strana Československa byla věrnou členkou komunistického bloku anebo zda se od ostatních stran lišila a jestli ano, v čem? A v neposlední řadě otázka, zda a do jaké míry naše národy stály za komunistickou stranou a jestli ano, proč? Příslušníci komunistické strany a lidé, kteří si s jejím režimem zadali, by rádi celou situaci viděli zjednodušeně a neradi slyší řeč jasnou a srozumitelnou. Pro ně byla na jedné straně dobrá a hodná komunistická strana Československa, která to myslela s národy a se státem dobře a na druhé straně zde byly zlé a proradné komunistické strany ostatních zemí socialistického bloku, které jí toto poslání pokazily, Tak tedy jak? 1/ Nemůže být pochyb o tom, že komunistická strana Československa nese spoluvinu na okupaci. Důvody: Jestliže jakákoliv politická strana, která je v některém státě 20 let u moci, vede tak jednostrannou zahraniční a vnitrní politiku, že nakonec její předpokládaný spojenec vrthne do "jejího" jako okupant, je to strana mírně řečeno neschopná a už dávno by neměla u vlády být. Jestliže se taková strana 20 let vemlouvala v přízeň tohoto "přítele", jestliže mu přeochotně 20 let sloužila, nechala si od něho celou tu dobu našeptávat, že nebezpečí hrozí z druhé strany, tam aby se stavělo opevnění a ostnaté dráty, jestliže mu poskytovala veškeré vojenské plány a dokonce mu dovolila na svém území pořádat manévry, jestliže se tomuto spojenci ve všem podřizovala, je tato strana za tuto svou neslýchanou politickou naivitu odpovědná. Pokud ovšem šlo jen o naivitu. Všude platí zásada, že ten, kdo se spolčí s nepřítelem a svou činností mu napomáhá k tomu, aby tento nepřítel zbavil jeho stát svobody a suverenity, dopouští se velezrady. A o nepřítele přece šlo v tom okamžiku, kdy zákeřně v noci překročil v plné zbroji hranice a střílel! Či kdo jinak by už měl být považován za nepřítele? Když komunistická strana v únoru 1948 uchopila moc ve státě, prohlásila, že přebírá vedoucí úlohu, zničila dosud platný demokratický řád a jala se systematicky a cílevědomě odstraňovat zdravé a jinak smýšlející síly národa. Ty síly, které mohly vykonávat její [pageend9]Strana 8 ZPRAVODAJ Roč.2, čo11/12 kontrolu a které by bývaly mohly její ničivou činnost brzdit, usměrňovat nebo dokonce zarazit. Zbavovala se těchto lidí způsoby nevybíravými, mnohdy i popravou.» To jsou neoddiskutovatelná fakta. Tím, že převzala toto diktátorské vedení, převzala ovšem současně také zodpovědnost za osud státu. Jaký osud tento stát stihl, dnes už všichni vímeh A na tomto osudu nemá tedy nikdo jiný vinu! Každá jiná strana by se po takovém debaklu se studem stáhla ze svých posic. 2. Komunistická strana Československa nebyla jinou komunistickou stranou než ty ostatní« Leda snad potud, že byla ve většině případů horší. Není náhodou, že v cizině Československo právě pro ultraortho- doxní postoj komunistické strany bylo ideologicky často obávanější než samotný Sovětský svaz, V žádném jiném socialistickém státě nedošlo k tolika monstre-procesům jako u nás, nikde nedošla hrůzovláda. tak daleko, jako právě u nás. Kdo by tedy byl chtěl požadovat od našich národů, aby straně uvěřil, že to najednou myslí poctivě a že by přes noc chtěla být lepší než ostatní komunistické strany? Naši komunisté dobře věděli, v čem byla jejich slabá stránka, proto začali razit heslo o socialismus s lidskou tváří, Byli si asi dobře vědomi toho, že až do ? té doby právě ten jejich socialismus lidskou tvář postrádal, A kdo celou tu dobu v ČSR žil, ví velmi dobře, že nešlo pouze o vedení, o několik osob ve špičkovém postavení, nýbrž o politickou stranu jako takovou, se všemi příslušníky. Při kolika příležitostech tito ’’řadoví” členové zvedali ruce při hlasování o velmi ošklivých záležitostech!? A kolik asi z nich právě v minulém roce, po všech odhaleních oněch hrůz, kterým se eufemicky říkalo "deformace”, vrátilo s odporem legitimaci strany? A kolik z nich tak učinilo po 21.srpnu? Ani ti nejprogresivnější tak neučinili! Za nejvyšší důkaz odporu je pokládáno neplacení příspěvků. Jak málo jich dokázalo říct s K.Kynclem” ’’Nikdy si to nepřestanu vyčítat, ale také to už nikdy nebudu dělat”. 3» Z toho, co bylo· řečeno, nutno vycházet při zodpovědění otázky, zda a do jaké míry a^proč stály naše národy za komunistickou stranou v minulém roce. Necht tedy není nikdo na nejmenších pochybách: za komunistickou stranou ve smyslu její ideologické náplně téměř nikdo v Československu nestal. Oba naše národy si nepřály nic jinéhonež aby už konečně jednou takovéto politické praktiky, nesvoboda a hospodářský diletantismus šly k čertu! Vedení komunistické strany bylo velmi dobře o této náladě informováno a ve snaze o záchranu holé existence hledalo způsob, jak bez úhony přežít. Vědělo velmi dobře, že další slepé napodobování, další otrocké poslouchání, další kurs ’’tvrdé ruky1’ by jenom situaci zhoršily. Volilo proto, a. pravděpodobně pouze dialekticky, druhý způsob, tj. cestu jakés takés samostatnosti v jednání a rozhodování. A ejhle, najednou byl radostně přijímán každý postoj proti, každá snaha o národní svébytnost a o samostatnost v rozhodování. Jestliže tedy v minulém roce naše národy tleskaly představitelům komunistické strany za jejich odlišný postoj vůči Sovětskému svazu a ostatním komunistickým stranám a za jejich vcelku otevřenou sebekritiku, nebylo to proto - a to je třeba mít stále na mysli - že se z našich národů staly národy komunisticky smlýšlející anebo národy nepřející si nic jiného, než aby jejich osud i nadále vedla komunistická strana, tak žalostně ztroskotavší, nýbrž jen a jen 'proto, že konečně někdo, at je to kdokoliv, říkal to, co oba národy cítily. Dnes lze těžko domýšlet konců, ke kterým by došlo, nebýt ruské intervence. Jedno je však naprosto jasné. Kdyby bylo bývalo došlo v minulém roce k volbám, které by byly jakž takž svobodné, nemohla komunistická strana už nikdy získat počet hlasů, který by ji opravňoval k tomu, aby se považovala za jedinou vedoucí sílu ve státě. Spíše naopak by takové volby dokázaly pravý opak, pravý stav věcí a strana by se byla musela smířit s rovnoprávným postavením mezi ostatními politickými stranami, tedy s takovým postavením, které jí jen s největší dávkou ohleduplnosti náleží. Jaroslav Švejcar [pageend10]Roč.2, č.11/12 ZPRAVODAJ Strana 9 BILANCE A PERSPEKTIVY • K prvnímu výročí druhého protektorátu Uplynul rok od zřízení nového, tentokráte ruského protektorátu nad českým a slovenským národem. Novinářům, kteří přinášeli sensační zprávy o velikých projevech a vyhlašovaných programech pražského jara došel pomalu dech a je možno podívat se na události očima historika. Nezabývat se tím, co kdo řekl nebo dokonce na papíre usnesl či si vymyslel, ale zvážit bez stranického zaujetí a osobních sympatií k tomu či onomu reformátoru to, co se skutečně stalo, co se udělalo nebo i neudělalo. Staré Kristovo "Podle skutků poznáte je" má věčnou, nadčasovou platnost. Poněvadž doba vášní a velkých pohnutí je již ta tam, važme tedy skutky a materiální hodnoty. Od počátku šedesátých let, kdy byly znovu vyčerpány ekonomické reservy vytvořené tím, že stát měnovou reformou roku 1953 okradl své občany o výsledky jejich práce, stále rychlejším tempem narůstaly příznaky nového hospodářství a také politického krachu vládnoucí kliky. Sovětský svaz, ale i "spřátelené socialistické země" nelítostně vysávaly ekonomické zdroje Československa. Donutily jednak Československo, aby veškeré investiční prostředky použilo pro výstavbu ztrátového nebo jen velmi málo výnosného průmyslu. Pohledávky Československa vůči zemím socialistického tábora vyrostly do astronomické výše více než jedné miliardy dolarů a požadavky spojenců a hlavně Sovětského svazu stále narůstaly. Již v polovině roku 1967 bylo zřejmé, že Sovětský svaz nezaplatí československou pohledávku ve výši přibližně 400 mil. dolarů, splatnou do konce roku /a také ji nezaplatil/ a že navíc bude klást další požadavky. Jak je ostatně známo, hned v prvních týdnech po okupaci si Sovětský svaz vynutil podepsání nové hospodářské dohody, podle níž Československo na velmi dlouhodobý úvěr 400 milionů dolarů postaví tentokráte plynovod. Úvěr má být po skončení stavby splácen dodávkami plynu za cenu, kterou si stanoví Sovětský svaz. Československo doplácelo na dobrodružnou politiku sovětských maršálů, nebot muselo na úvěr, který zpravidla nebyl zaplacen, vyzbrojo- vat arabské země, Indonésii, Kubu, různé africké státy a pod. Přitom Československá armáda byla v poměru k počtu obyvatel třetí^největší armádou světa, poněvadž byla po dlouhá léta početně silnější než armáda západního Německa, byla pravděpodobně i nejdražší armádou. Během několika let byla na základě sovětských příkazů třikráte od základu znovu vyzbrojena. Úplná hospodářská vyčerpanost země poplašila nejdříve ekonomy. Skupina ekonomů kolem profesora Šiká začala hledat způsoby nikoliv jak zastavit smrtelné krvácení národního hospodářství, ale jak z vnitrních sil národního hospodářství opatřit nové zdroje, novou krev na krytí nesmyslných vydání. Šikova skupina, jak je známo, se ani v období pražského jara nikdy neodvážila veřejně říci, kam plným proudem tečou prostředky ze státní pokladny, kolik nám dluží naši spojenci a kolik miliard dluhů nám již nikdy nebude splaceno. Druzí, kdo se začali bouřit, byli intelektuálové, především pak spisovatelé. Jak je známo, předsednictvo strany a ústřední výbor proti nim tvrdě zakročil. Pro potrestání spisovatelů hlasovali v září roku 1967 ve svorné jednotě jak Novotný a Hendrych, tak i Dubček,Smr- kovský, Kriegel, Černík a Šik. Jen dva členové ústředního výboruzse hlasování zdrželi: rektor vysoké školy ekonomické Kadlec a člen ÚV Václav Slavík. - x - x - [pageend11]Strana 10 ZPRAVODAJ Roč.2, č,11/12 Hospodářský krach stál tedy přede dveřmi a podie osvedčeného vzoru bylo třeba nalézt vinníky, na něž by se před národem svalila vina. Nelze tvrdit, že by Novotný jednal z vlastní hlavy a nedostával rozum shora. Faktem je, že v druhé polovině roku 1967 připravoval vážné změny ve svém' bezprostředním okolí. Na Hendrycha měla být svalena vina za neomalené zásahy do kultury, na Dolanského vina za úpadek životní úrovně, Černík již po léta stál v čele komise, která řídila národní hospodářství do katastrofy a Kolder měl být vinen, že jím řízená komise provedla špatně rehabilitaci rozsudků padesátých let. Snad v tom byl prst boží, že právě v této situaci svojí ješitností a nejapnos-tí se Novotný dostal do konfliktu pro vysloveně nacionálni otázky s Alexandrem Dubčekem, vedoucím představitelem Slováků,a tím i v podstatě se všemi Slováky v ústředním orgánu strany. Pak šly již věci nezadržitelným během. Čtyři zkompromitovaní lidé ohrožení vyřízením měli náhle nezkompromitovaného a celkem čistého člověka, za něhož se mohli skrýt. V desetičlenném předsednistvu strany vznikla oposice, v níž byli vedle nezkompromitovaného Dubčeka čtyři nejhorší lidé. V tahačce, která vznikla a v níž nikdo naplno nelekl, o co mu jde, se bojovalo o to, aby se Novotný vzdal funkce vedoucího stranického sekretáře. Novotný se celkem nebál. Měl na své straně mocný stranický aparát, velení armády, bezpečnost, téměř celý ústřední výbor a hlavně Sovětský svaz a Brežněva, který přijel ještě v prosinci do Prahy podepřít jeho posici. Avšak v prosinci se ukázalo, že velení armády není ani s to provést vojenský puč, bezpečnost po zkušenostech z minula odmítla provést zatčení asi tišíce funkcionářů a veřejných · činitelů podle Novotného seznamu a nakonec zakolísal i ústřední výbor, který ponechal Novotnému rozhodující funkci presidenta a odvolal ho z funkce vedoucího stranického sekretáře - s velmi pochvalným uznáním jeho dosavadní práce. Brežněv v této době Novotného opustil a neměl k Dubčekovi žádnou nedůvěru. Dříve než sám Novotný, museli odejít ze scény někteří strůjci jeho prvního pádu. Dolanský a Hendrych zmizeli potichu bez politického pohřbu, Kolder hledal záchranu ve spojenectví se stranickým aparátem a Sovětským vyslanectvím, jediný Černík provedl akrobatický o- brat a z hlavního vinníka za krach hospodářské politiky se stal bojovníkem za nové koncepce. Stranický aparát Dubčeka a jeho druhy od počátku sabotoval. Pro nového vedoucího kulturního oddělení strany Špačka se v nesmírné budově ústředního sekretariátu nenašla vůbec volná kancelář, takže se musel vrátit do Brna, Dubček byl po dlouhou dobu nebydlící a dojížděl domů do Bratislavy. Stranický aparát a Novotného lidé na okresních konferencích obelhávali členstvo o událostech v ÚV. Proto musel konečně v druhé polovině ledna Smrkovský a někteří druzí prolomit hráz mlčení a veřejně říci, o co v ústředním výboru šlo. Tím byla otevřena krátká éra pražského jara. - x - x - Pro historiky zůstane paradoxním faktem,, že tak zvaní pražští reformátoři prohráli svůj boj a své posice právě uprostřed největšího vzmachu lidového hnutí, ještě dávno před tím, než došlo k okupaci. Stalo se tak na zasedání ústředního výboru strany začátkem dubna 1968. Navenek vypadalo všechno jako velké vítězství Dubčekovy skupiny. Novotný byl sesazen z funkce presidenta a dokonce vyhnán ze strany. Byl jednomyslně přijat akční program. Avšak nebylo to vítězství, ale prohraný kompromis. Bylo totiž současně usneseno, že budou o rok odloženy volby do všech zastupitelských orgánů včetně národních výborů, a to bylo v rozporu s platnou ústavou. Bylo dále usneseno, že mimořádný sjezd strany, na němž se usnesly všechny nižší orgány strany, bude co nejvíce oddálen. Schválení akčního programu zaplatila navíc Dubčekova skupina i tím, že v tajných volbách nového předsednictva znovu dobyla [pageend12]Roč,2, č.11/12 ZPRAVODAJ Strana 11 většinu tak zvaná Novotného klika» Dnes, po roce, kdy jsou známy další postoje členů předsednictva, je zřejmé, že okupaci Československa spolupřipravovalo 6 z 11 členů předsednictva strany, zvoleného na dubnovém plénu» Jmenovitě: Barbírek, Bilak, Kolder, Pilier, Rigo a Švestka» Akční program se stal cárem papíru» Že šlo skutečně o boj o moc uvnitř strany dosvědčuje teprve nedávno zveřejněná "Zpráva o politické situaci v ČSSR", vypracovaná těsně před okupací vedoucím komise pro přípravu sjezdu Aloisem Indrou» Tato zpráva nebyla nikdy projednána, ve chvílích, kdy se o ni předsednictvo strany hádalo, nastupovala do Československa sovětská armáda» V této zprávě hodnotí Indra perspektivy pro starý ústřední výbor takto: "»»»lze očekávat /na mimořádném sjezdu/, že z oněch 30% členů nynějšího ÚV KSČ, kteří by měli tvořit kontinuitu dosavadního vedení strany, neprojde sítem tajných voleb přibližně jedna třetina a to se samozřejmě týká členů předsednictva UV KSČ i sekretariátu UV KSČ»" Proto okupace musela zachránit starý ústřední výbor i sovětské agenty v něm a zabránit jak konání sjezdu, tak i konání voleb» - x - x - Nejen v důsledku okupace, ale také v důsledku vážných protizákonných rozhodnutí před ní se v Československu vytvořila taková situace , že valná většina veřejných činitelů a představitelů státu stojí dnes mimo dosavadní platné zákony» Parlament zůstal ve funkci, poněvadž si protizákonně prodloužil sám své období, ústřední výbor strany byl ze své funkce sesazen XIV»sjezdem, který se řádně konal, národní výbory nebyly v zákonně stanoveném období znovu zvoleny. V celkovém součtu veřejného života v naší vlasti jsou oprávněně a podle zákona ve svých funkcích jen president republiky a nejvyšší soud, kteří byli zvoleni parlamentem ještě před skončením jeho volebního období» Z veřejných organisací jsou legálně podle platných stanov ve svých funkcích pouze ústřední výbor slovenské komunistické strany, vedení odborových svazů volená na rádných sjezdech a konečně i vedení organisací jednotných zemědělských družstev, řádně podle stanov zvolené» Všechno ostatní je mimo zákon» Z hlediska zákona a ústavy je nelegální česká vláda, slovenská vláda a všechny organismy od ní odvislé» Taková je tedy bilance. Ani za Novotného nebyly nikdy tak hrubě narušeny základní články ústavy a zákonů o výkonu vládní a veřejné moci. Jednotné a odmítavé stanovisko českého a slovenského národa vůči okupantům a jejich kolaborantům znemožňuje pak dnešní vládnoucí klice návrat k uplatňování svých "vlastních zákonů". Leč všechny vlády na světě se udržují při životě jen tím, že dodržují zákony, které si samy daly» To platí i pro Husáka a Černíka» A.Porges FAKTA - DOKUMENTY @ PRVNÍ HODINY OKUPACE, 20»-21»srpen 1968 Výňatek z dokumentace Historického ústavu ČSAV, která byla vydána jako studijní materiál v září 68 v Praze a vešla ve známost pod názvem "Černá kniha". O Prolog - 20.srpna 14,00 hod. Začalo zasedání předsednictva UV KSČ; protáhlo se až do [pageend13]Strana 12 ZPRAVODAJ Roč.2, č.11/12 ranních hodin. 16,00 hod. Mimořádná porada vybraných pracovníků Státní bezpečnosti u náměstka ministra vnitra V.Salgoviče, kde byly podány informace o pripravované okupaci Československa a rozděleny úkoly pro noc z 20. na 21.srpen. 18,00 hod. Tehdejší ústrední ředitel ČTK Sulek se po náhlém návratu z dovolené v SSSR dostavil do své kanceláře a vyhradil si, že bez jeho vědomí nesmí být do zahraničí odeslána žádná zpráva o Československu. Ve večerníqh hodinách. Na ruzyňské letiště v Praze postupně přiletělo několik civilních letadel ze Sovětského svazu, jež později v noci řídila letecký výsadek sovětských ozbrojených sil. Oasové údaje se poněkud rozcházejí. /Tisk/ Před 23.hod. /?/ V pražských posádkách byl vyhlášen poplach. /OS/ Kolem 23«hod. Vojenské jednotky pěti zemí - SSSR, PLR, BLR, NDR, MLR - odhadované v prvé fázi akce na 200 tisíc mužů a později na půl milionu, překročily státní hranice Československa, /Úř./ Po 23 *00 hod. /?/ Velvyslanec S.V.Červoněnko navštívil presidenta republiky L.Svobodu a oznámil mu, že' vojska pěti zemí překročila hranice Československa. /OS/ 23,40 hod. Předseda vlády inž.O.Černík oznámil ve schůzi předsednictva UV KSČ, že právě obdržel zprávu o vojenské akci pěti zemí proti Československu. /Tisk/ Kolem půlnoci /?/ Do budovy ÚV KSČ přijel president republiky L.Svoboda a později se opět vrátil na hrad. /OS/ Do budovy ÚV KSČ přijel ministr vnitra J.Pavel a po jedné hodině /?/ opět odjel do budovy ministerstva. /OS/ • První den - 21,srpen Mezi 1,15 a 1*30 hod. Z budovy ÚV KSČ byl telefonicky oznámen Čs.rozhlasu v Praze text provolání ’’Všemu lidu ČSSR". /OS/ Po 1,30 hod. Ve vysílání Čs.rozhlasu byl ažzdo dvou hodin několikrát přečten text prohlášení předsednictva ÚV KSČ. Na příkaz ředitele Ústřední správy spojů Karla Hoffmana však byl z provozu vyřazen vysílač na středních vlnách, takže většina posluchačů zaslechla jen část první věty provolání. Vysílání bylo pravděpodobně slyšitelné jen v pražském rozhlase po drátě. /OS/ 2,00 hod. /?/ Na letišti v Ruzyni začaly přistávat v minutových intervalech sovětské vojenské letouny AN-12 s těžkou bojovou technikou. /Tisk/ Po 2,00 hod. Vedoucí tajemník MV KSČ v Praze B.Šimon odešel sdělit A.Dubčekovi návrhy vedení MV KSČ na některá naléhavá opatření: 1. / svolat poradu delegátů zvolených na XIV.mimořádný sjezd KSČ, 2. / připravit generální stávku, 3·/ připravit provolání komunistickým stranám světa. /OS/ Kolem 3*00 hod. V budově předsednictva vlády byl zatčen sovětskými výsadkáři předseda čs.vlády inž.O.Černík. /Tisk/ Po 4.00 hod. K budově sekretariátu ÚV KSČ dorazily první sovětské obrněné vozy. Asi za hodinu začala akce k obsazení budovy. 4,30 hod. Čs.rozhlas v Praze začal normální ranní provoz. Vysílal provolání předsednictva ÚV KSČ a další zprávy a komentáře ke vstupu vojsk na suverénní čs.území. Započala čtrnáctidenní hrdinná epopej československého rozhlasu. [pageend14]Roč.2, č.11/12 ZPRAVODAJ Strana 13 j 5,45 hod o Ilegální vysílač Vltava rozšiřoval provolání vrchního velení pěti zemí, podílejících se na agresi, adresované Čs.lidové armádě s výzvou, aby se nedala zneužít provokatéry a aby byla při- • pravena k společné akci proti všem útokům na socialistické vymoženosti. /Zahraň.pramen/ Kolem 6,00 hod. Čs.rozhlas v Praze vysílal osobní vzkaz A.Dubčeka. i Soudruh Dubček se obrací na čs.pracující s prosbou, aby nastoupili na svá obvyklá pracoviště, nebot to je v tomto okamžiku je- ; ' diná možnost. ; 6,45 hod. Opakovaná výzva Čs.rozhlasu ke klidu; nevyvolávat žádné o- • . zbrojené konflikty. 6,50 hod. Čs.rozhlas vysílal výzvu vládních orgánů k obyvatelstvu, aby zbytečně nevycházelo do ulic a pokud možno setrvalo na svých - pracovištích. Krátce před 7,00 hod. Zahájeno vysílání Čs.televize v Praze. Vzhledem k tomu, že vysílač na Petříně v Praze byl obsazen sovětskými vojáky, vysílal přímo vysílač Cukrák u Zbraslavi. K mimořádnému zasedání se sešlo presidium ČSAV v Praze, V 7 hodin ‘ bylo přijato prohlášení, jež v 8,12 hod. vysílala Čsl.televize. Presidium ČSAV zasedalo pak i nadále a denně projednávalo naléhavé otázky práce pracovišt ČSAV. Přijalo celou řadu dokumentů, prohlášení a výzev. 7,25 hod. Čs,rozhlas hlásí, že jednotky okupantů blížící se k rozhlasu, pálí světelné i ostré náboje. Jsou několik desítek metrů od ! rozhlasu. 7,35 hod. Čs.rozhlas: směrem od Václavksého náměstí navršena barikáda a několik set lidí se snaží těly zabránit tankům v postupu. Na' budovu rozhlasu dopadly desítky střel a nad ní přelétají letadla typu Antonov s obřími stíhačkami. Čs.rozhlas vyzývá,vaby se lidé ; snažili diskutovat s vojáky - je to naše jediná zbraň. 7,35 hod. Čs.rozhlas: ÚV ČSM svolává na dnešek mimořádné zasedání do Prahy do budovy na náměstí Maxima Gorkého. V ranních hodinách. Vyšla zvláštní vydání hlavních čs.deníků s provo- < láním předsednictva UV KSČ ’’Všemu lidu Československé socialistické republiky". J 7,45 hod. Čs.rozhlas: Ministerstvo zahraničních věcí žádá Čs.rozhlas, aby několikráte opakoval, že tato okupace je neoprávněná. Ministerstvo zahraničních věcí je obklíčeno vojskem. 8,15 hod. Projev presidenta republiky L.Svobody, přenášený Čs.rozhlasem. Krátce před 9^00 hod. Dočasně umkli hlasatelé pražského rozhlasu. i Budovu rozhlasu obsadili sovětští vojáci, je slyšet rachot kulometných a samopalných salv a Československá státní hymna. i . · © Co se dělo na ruzyňském letišti v noci invaze /Dvě svědectví/ ?uz^_v_noci_na_středu vJako každý večer i v úterý večer nastoupili pracovníci pražského ruzyňského letiště nic netušíce do pravidelných služeb. První překva - není na ně čekalo před půl devátou, kdy zde přistálo mimořádné letadlo z Moskvy^ 0 hodinu později přistálo další mimořádné sovětské letadlo, tentokráte ze Lvova. Asi po půlhodinové přestávce odletělo údajně _ zpět do Lvova. To bylo krátce po desáté hodině večer. Od této doby [pageend15]Strana 14 ZPRAVODAJ Roč.2, č.11/12 až téměř do půlnoci zde byl klid. Po půlnoci se dispečer letiště od arogantních pánů v telefonu dověděl, presto že se čekala letadla z Jugoslávie a Bulharska, že letiště nesmí přijímat ani odtud eodlétat. Do letištní budovy se v této době začali sjíždět nenápadní pánové v civilu a v doprovodu zástupce sovětského Aeroflotu se v budově ukázal i sovětský plukovník. Nikdo ze zaměstnanců ani ze zahraničních cestujících mu stejně jako pánům v civilu nepřikládal mimořádnou pozornost a věnovali se dále svým povinnostem. Ale ne nadlouho. Krátce po půl druhé totiž přistála na letištní ploše dvě obrovská letadla se sovětskými znaky a z nich se vyhrnulo několik desítek ozbrojených sovětských vojáků. Okamžitě obklíčili hlavní letištní budovu a jednotlivými vchody začali vnikat do budovy. Odtud okamžitě začali vyhánět na prostranství před budovou letištní personál a čekající cestující /byl mezi nimi i jeden Angličan/. Velké většině z nich nedovolili ani se pořádně obléknout a vzít si své věci. Venku před budovou nás rozdělili, zvláší, muže /nás nechali venku/ a ženy, kterým dovolili si sednout v odletové hale. Asi po půlhodinovém čekání, během kterého, stejně jako při obsazování, přistávalo téměř v minutových intervalech jedno letadlo za druhým, vpustili do odletové haly i nás muže. Zde za hluku přilétajících a odlétajících letadel a hřmotu přijíždějících tanků a obrněných transportérů nás nechali čekat přes veškeré protesty a možnosti telefonického spojení až asi do půl šesté. V té době se dostavil sovětský major a oznámil letištnímu personálu, cestujícím a náhodným návštěvníkům letiště, jako jsem byl já, že se můžeme odebrat domů. Na otázku dopravy nám odpověděl: "Přece pěšky. Naše vojska musí také absolvovat množství kilometrů pěšky." Nic nepomohly protesty, všichni, včetně zahraničních cestujících, se museli dostat domů pěšky. Odejít museli všichni. Letiště převzala pod svoji správu sovětská a německá vojska, která se na letištní ploše a okolních silnicích rozložila. V době, kdy jsme opouštěli pražské ruzyňské letiště, přilétá- vala nad něj stále ještě těžká vojenská letadla, z jejichž útrob spolu s tanky a ostatní vojenskou technikou vystupovali vojáci. Okamžitě po vyložení nákladu opouštěla sovětská vojenská letadla prostor letiště. Při naší cestě z Ruzyňského letiště zpět do středu Prahy nás neustále míjely kolony sovětských vojáků na sovětských i našich automobilech, tancích a obrněných transportérech. Byla to neradostná cesta domu. j ý /Zemědělské noviny, 21.srpna 1968/ Probudil jsem se ještě za tmy neobvyklým hlukem, tak jako většina Pražanů. Kolem mých oken ujížděly dolů do centra města tanky, jeden za druhým. Nemohl jsem pochopit, ale i nezvykle velký provoz na ruzyňském letišti mě přinutil rychle odejít do kanceláře. Dostal jsem se na místo něco málo před šestou hodinou. Automaticky jsem zapnul dálnopis s operační kontrolou na ruzyňském letišti. Ozval se... To nevím a ono to ani není důležité. Vyťukával zprávu, která se v následujících hodinách stávala dokumentem nesmírné ceny. Do zpráv o obsazení vlasti spojeneckými vojsky vyí-ukával dálnopis pravdu o průběhu operace na ruzyňském letišti, kde to vlastně o- pravdu začalo. Na dvaadvacátou hodinu byl na Ruzyň hlášen speciál z Moskvy. Nebylo to nic neobvyklého, hodně letadel Aeroflotu bylo vedeno jako spe- [pageend16]Roč.2, č.11/12 ZPRAVODAJ Strana 15 ciálo Opravdu přiletěl. Byl to civilní AN-24. Letadlo zůstalo na letišti. Ve 23 hodin přiletěl další speciál AN-24, tentokráte ze Lvova. Z něj vystoupilo množství civilistů, kteří byli velmi srdečně vítáni na celnici. Posléze se odebrali do města a letadlo asi po půl hodině odletělo. Pak byl na letišti klid. Zvýšenou činnost zaznamenala jen celní služba. Jindy je v těchto místech jen několik lidí. V těchto pozdních hodinách zde však bylo neobvykle mnoho zaměstnanců. Všimli si toho snad všichni na Ruzyni, ale nikdo nechápal proč a pro své služební zaneprázdnění se tímto detailem nikdo yíce nezabýval. Na odpověď bohužel však nečekali dlouho - před druhou hodinou přijela k letišti auta sovětského zastoupení letecké společnosti Aeroflot. Z aut vystoupili kromě civilistů i důstojníci. Vstoupili do zahraniční výpravny, kde je srdečně vítal plukovník Eliáš, velitel vládní letky, a Stachovský, náčelník celní správy na Ruzyni. A pak to začalo. Na letištní plochu přistál nehlášený AN-12. Kdo jej přijal??? Z letištního .personálu nikdo! Na jeho palubě byla výsadková jednotka sovětské armády, jejíž první kroky vedly do budov letiště. Všechny zaměstnance a cestující vyhnali ven. V té době již přistávalo jedno vojenské AN-12 za druhým - v přesných jednominutových intervalech. Jejich provoz řídil speciál AN-24 z Moskvy, který na letišti zůstal; dokonce z něj byly řízeny i pozdější starty vojenských letadel. Pomalu jsme chápali i skutečnost, že ti, kteří vítali sovětské vetřelce, vlastně zradili. • 0 vývoji událostí 20. a 21.srpna 1968 v aparátu Státní bezpečnosti. /Svědectví z "Černé knihy" - zkráceno/ V noci z 20. na 21.srpna 1968 byla vyhlášena úplná pohotovost Hlavní správy STB. Pracovníkům bylo kolem půlnoci sděleno, že naše hranice překročila sovětská a další vojska států, členů Varšavského paktu. Mnozí byli touto zprávou tak ohromeni a rozhořčeni, že okamžitě po příchodu na pracoviště vyjadřovali svůj odpor. Někteří náčelníci jako např. pplk.Vaněk odkazovali každého do "příslušných mezí”. Již den před tím bylo možné pozorovat u jmenovaného pplk. Vaňka, jak mu značně stouplo sebevěďomí. Shromážděným pracovníkům STB se proto neopomenul ihned pochlubit, že o příchodu vojsk do ČSSR byl informován již 20.8.68 v 16,00 hod, na mimořádné poradě u náměstka ministra Viliama Šalgoviče. Porady se zúčastnili podle jeho sděle- ní všichni nášelníci odborů II.správy ministerstva vnitra a již zde byly rozděleny úkoly a uložena opatření jednotlivým náčelníkům; na příklad 2.odbor měl za úkol obsadit všechny kapitalistické zastupitelské úřady a velvyslanectví Jugoslávie a Rumunska. Úkol zněl: zabránit československým občanům v možnosti hledat asyl na těchto úřadech. 7.odbor na přímý rozkaz pplk. Josefa R.ypka dostal za úkol zabránit, aby Čs.rozhlas mohl vysílat prohlášení předsednictva ÚV KSČ k okupaci ČSSR. Pplk.Vaněk později prohlásil, že vysílání bylo přerušeno zásahem orgánem STB. Když bylo 21.8.1968 ve 4,30 hod. vysíláno úplné prohlášení předsednictva ÚV, konstatoval, že jde o podvrh. Jeho působení značně ovlivnilo názory a myšlení ostatních. Pracovníci 7» odboru v noci z 21. na 22.srpen /asi 40 lidí/ pátralo po místech, odkud vysílaly naše legální rozhlasové stanice. Na správě MV nebylo tajemstvím tvrzení, že již dne 17.8.1968 přistálo na ruzyňském letišti zvláštní letadlo, ve kterém byli pracovníci sovětského výboru státní bezpečnosti - KGB a ti s náčelníky STB připravovali opatření pro okupaci. Šalgovič při vydávání pokynů a rozkazů ještě 21.8,1968 tvrdil, že všechna opatření jsou prováděna v souhlasu s ÚV KSČ a že má přímé telefonické spojení se s.Dubčekem. Toto své prohlášení později odvolal. Na zasedání UV KSČ, kde byl vyzýván, aby se vyjádřil k obvinění vysílanému legálními stanicemi a [pageend17]Strana 16 ZPRAVODAJ Roč.2, čull/12 i zaujal k němu jasné stanovisko a řekl, čí rozkazy vlastné plní, uvedl, že se bude zodpovídat jedine tomu, od koho je dostáva« Šalgovič a J» Rýpl svolávali porady, na kterých byli přítomni sovětší bezpečnostní pracovníci» Pplk,Vaněk si při vyhlašování opatrení neodpustil ponižující poznámky na adresu ministra Pavla v tom smyslu, že "ten šašek už bude zalezlý někde ve sklepě", ”uoška tam už nepustěj", "z kachlíkárny vyhnali Pavlovu operační skupinu" a různé jiné. Téměř všichni náčelníci brzdili práci stranických orgánů, které měly nejlepší úmysl, aby byla řečena pravda a aby se každý komunista k události vyjádřilo Dělalo to dojem, že stále na něco čekají, na nějaký rozhodující krok, který měl přinést náhlý obrat v celé záležitosti. Toto očekávání jim však stále nevycházelo. Zřejmě byli informováni o strategickém i taktickém plánu postupu okupantů. xxx Asi po 9,00 hod. ve středu 21.8. se v kanceláři plk.Molnára shromáždilo několik lidí. Byli mezi nimi Hoffman st., Peroutka, Dubský, Šimoníček, Štamberský, Balabán, Lukáš, Klika, Zimmerhanzel, Časár a snad i další. Molnár těmto soudruhům ukázal na tři příslušníky sovětské KGB a řekl, že pojedou s nimi na ÚV KSČ, kde vezmou do ochrany soudruhy Dubčeka, Smrkovského, Kriegla a Pavla a převezou je na KS SNB Praha. Padl dotaz, zda si mají vzít s sebou pistole. Molnár řekl, že ano. Odjelo pět aut: dvě sovětské volhy a tři naše s řidiči Skoblou, Janíkem a dalším. Jelo se k sovětskému velvyslanectví. Tam do sovětských aut přisedl starší muž, který se ukázal jako vedoucí celé akce a dále sovětský plukovník a ještě jeden důstojník. Auta odjela na ÚV KSČ. V budově se hlásil major v polní uniformě, ozbrojený samopalem. Šlo asi o velitele zvláštního oddílu sovětské armády, který měl za ú- kol obsadit ÚV KSČ. V prvním patře v kanceláři č,70 se muž v brýlích ptal, kde mají kanceláře ss.Dubček, Smrkovský, Kriegl, Pavel a kdo prý zná soudruhy osobně. Říká se, že našich pracovníků STB dále zeptal: "kdo z vás je hrdina? kdo půjde k Dubčekovi a řekne: Jménem revoluční vlády, vedené s.Indrou jste vzat do ochrany." Všichni prý odmítli. Později se přihlásil Hofman st. a horlivě se učil formuli. Šest vybraných bylo pak odvedeno do kanceláře s.Císaře, kam prý byli také přivedeni ss.Dubček, Smrkovský, Kriegel, V předpokoji byli další soudruzi z ÚV. Sovětší důstojníci velmi sháněli ministra Pavla, Když sověti přiváděli s.Smrkovského a Kriegela do kanceláře, museli zvednout ruce a byli prohledáni. Také s.Dubček měl být prohlédnut, Odpoledne byli soudruzi odvedeni sovětskými orgány z místnosti. XXX Na HS STB pracovník sovětské státní bezpečnosti Vinokurov tvrdil, že spojenci obsadili ČSSR, protože se neplnily podmínky uložené na poradách v šlerné a v Bratislavě. Místo potlačování kontrarevoluce se umožňovalo její rozvíjení. To se projevilo především v protisovětských projevech mládeže a podpisových akcích proti Lidovým milicím. Jelikož hrozilo reálné nebezpečí, že kontrarevoluce vystoupí otevřeně a může vypuknout každým dnem, vyslali spojenci na základě Varšavské smlouvy svá vojska. Pokud jde o s.Dubčeka, vyjádřil se o něm jako o člověku slabé vůle, který se obklopil lidmi, nemajícími se socialismem nic společného. Konkrétně jmenoval soudruhy Kriegela a Smrkovského. 0 s.Císařovi řekl, že neví, co chce, a že je to anarchista. 21,8.1968 v 8,00 byla z příkazu Coufala /sekretář Rypla/ vytvořena skupina pracovníků II.správy. Tato skupina byla dána k disposici sovětskému poradci Muchinovi. Kolem 9,30 hod. odjela celá skupina s Muchinem a dalším neznámým orgánem KGB na velvyslanectví SSSR. [pageend18]DIKOBRAZ Za Svobodu - za Dubčeka [pageend19]NF. BELSPALTER 21. August 1968 [pageend20]Roč.2, č.11/12 ZPRAVODAJ Strana 17 V této době byli již v budově velvyslanectví Švestka, Pilier, Indra a další a kolem 10,00 hod» přijel Lenárt. Kolem 10,00 hod.odjela kolona 19 tanků, kterou vedl Šimon.na ÚV KSČ. S kolonou jel Muchin, několik dalších pracovníků KGB, z nichž, jeden se pravděpodobně jmenuje Nalivajko /jde o vedoucího funkcionáře KGB/. Po příjezdu na ÚV KSČ, který byl již obsazen, bylo zjištěno, že je tam i 10 pracovníků KS STB Praha, kteří prováděli zatčení ss.Dubčeka, Smrkovského, Kriegla, Špačka. Na ÚV KSČ byl i další pracovník KGB, který byl během roku v Praze na II.správě MV při jednání po linii malých ambasád. V budově ÚV KSČ zajisštovali KGB zejména odsun intervenovaných soudruhů a kontrolu celé budovy. STRÁNKA PRO ČS. SPOLKY VE ŠVÝCARSKU ® Svaz československých spolků ve Švýcarsku před rokem /Z poznámkového bloku člena výboru, 21.8. - 24.8.1968/ 21,8.1968 Jako každý den zapínám v 6,15 prvé švýcarské zprávy. Pohnutým hlasem oznamuje hlasatel, že v noci armády států varšavského paktu s výjimkou Rumunska překročily československé hranice. Obyvatelstvo se chová klidně atd. atd. .Hned po zprávách telefonuji všem předsedům krajanských spolků; dávají výboru Svazu plnou moc jednat se švýcarskými úřady, pomocnými organisacemi a podniknout všechny kroky, které výbor Svazu za této situace uzná za vhodné. Předsedkyně Svazu pověřena svblat na večer 18,00 hodin schůzku celé české kolonie v Curychu a okolí. Asi v 8,00 hodin telefonický rozhovor s vedoucím úředníkem uprchlického oddělení policejního a justičního departementu v Bernu. Jménem Svazu jsme podali tyto návrhy k projednání: Každý Čechoslovák, který je ve Švýcarsku a požádá o právo politického asylu, má asyl dostat bez velikých formalit. Uprchlické oddělení má okamžitě informovat pomocné organisace a pověřit, je, aby převzaly péči o Čechoslováky ve Švýcarsku. Dostáváme příslib, že návrh, který se kryje s návrhem oddělení pro uprchlíky, bude předložen Bundesratu. 0 výsledku bude Svaz telefonicky informován a Bundesrat vadá o opatřeních zprávu. Další telefony: s předsedou zahraničně politické komise National- ratu profesorem Hofrem /Bern/ o svolání zahraničně politické komise sněmovny; s vedoucím Švýcarské centrály pro uprchlíky; s kantonál- ním poslancem Siegfriedem; se zástupci studentských organisací; řada telefonů s členy československé kolonie, kteří nabízejí pomoc. v^Dopoledne přicházejí zástupci levicových organisací mládeže, kteří'21.8.večer chtějí na Bürkliplatzu v Zürichu uspořádat protestní shromáždění. Jednání s curyšskými politickými stranami o chystaném pochodnovém protestním průvodu a manifestaci dne 22.8. Jako řečník delegován na prvé shromáždění Dr.Mir.Tuček, na druhé Peter Lotar. Telefony se spřátelenými krajanskými spolky ve Francii a Anglii o koordinaci našcih politických kroků. 18,00 hodin: schůzka československé kolonie v Zurichu a okolí. Krajané schválili^všechna dosavadní opatření Svazu a usnesli se na protestním prohlášení, které uveřejnily všechny švýcarské noviny: [pageend21]Strana 18 ZPRAVODAJ Roč.2, č.11/12 Der Verband der tschechoslowakischen Vereine in der Schweiz erklärt im Namen seiner Mitglieder: Wir Tschechen und Slowaken, die den Vorzug haben, in einem freien demokratischen Lande zu leben, erheben mit Empörung und Trauer unsere Stimme gegen den brutalen Überfall auf unsere alte Heimat. Der Gewaltsame Einmarsch der sowjetischen Truppen und ihrer Verbündeten ist nicht nur eine schwere Verletzung des Völkerrechts und der Souverenität eines autonomen Staates. Mit der Vergewaltigung des tschechoslowakischen Volkes werden das Selbstbestimmungsrecht und die Freiheit aller kleinen Völker mit Füssen getreten. Das tschechische und slowakische Volk hat jetzt wie seit je in seiner Geschichte versucht, die Ideale^des sozialen Fortschrittes, der Wahrheit und der Menschenwürde auf seine Weise zu verwirklichen. Diese Ideale selbst werden nun getroffen, der Frieden durch die Gewalt überwältigt. Wir fordern die Regierungen der Sowjetunion und deren Verbündeten auf,.ihre Truppen unverzüglich abzuziehen und die volle Souverenität der Tschechoslowakei wiederherzustellen, sofern die Worte Gleichheit, Freiheit und Brüderlichkeit für sie nicht nur leere Phrasen sind. Wir danken dem Bundesrat und dem Schweizervolke für ihre tiefe Anteilnahme am Schicksal unserer Heimat und für die Hilfe, die sie spontan gewähren wollen. Zürich, den 21.August 1968. Večer protestní shromáždění na Bürkliplatzu; zúčastnilo se ho asi 10 tisíc lidí. Po shromáždění telefony všem předsedům spolků a dalších opatřeních Svazu. 22.8 *1968 Dopoledne příprava pochodňového průvodu. Zúrišské rádio požádalo Svaz, abychom převzali informační vysílání v české řeči. Příprava vysílání a namluvení prvých stručných zpráv. První telefony s nově příchozími Čechoslováky. Celá československá kolonie v Zürichu a okolí pomáhá - jako tlumočníci, začínají se hledat ubytovací možnosti, krajané jednají s pomocnými organisacemi_a úřady. Není možno všechny krajany vyjmenovat jednotlivě. A podobně je tomu i v jiných místech. Svaz v té chvíli ani neví, jakou obětavost a pracovní úsilí naše tehdejší slabá kolonie ve Švýcarsku vyvíjí. Večer manifestace curyšského obyvatelstva na Fraumünsterplatzu a protestní pochodňový průvod Zürichern, manifestaci rozhovor asi s 50 Čechoslováky-turisty, kteří nevědí, co mají dělat. Ptají se na všechno možné a ukazuje se, že je mezi nimi řada lidí, kteří by rádi počkali, až jak se věci vyvinou a pak teprve se rozhodli, zda zůstanou zde nebo se vrátí. Prošla jim už viza, došly peníze, nemají kde bydlet atd. 23 *8.1968 . Ráno s pomocí studentských organisací zajištěn sál restaurace Weisser Wind. Na odpolední schůzi pozván ředitel Lehmann z policejního a justičního departementu v Bernu, zástupci pomocných organisací. Curyšské rádio vysílá každou hodinu česky výzvu, aby se Čechoslováci dostavili na tuto schůzku. Během dne vydal Bundesrat nařízení všem sociálním úřadům měst a obcí, aby převzaly péči o všechny Čechoslováky. V 10,30 delší informační vysílání švýcarského rozhlasu; je to poprvé, kdy švýcarský rozhlas vysílá v české nebo slovenské řeči. [pageend22]Roč.2, č.11/12 ZPRAVODAJ Strana 19 Autentický text vysílání: Vážení přátelé, milí hosté, jistě není zapotřebí, abychom Vás v tomto vysílání ujištovali vřelými sympatiemi celého švýcarského národa. Jste svědky, jak Švýcarsko s českým a slovenským národem v těchto těžkých chvílích cítí. Chtěli bychom dnes jen našim hostům věcně a nezaujatě poradit, co mají dělat. Jistě jsou^mezi Vámi lidé, kteří se z nějakých příčin chtějí vrátit do Československa. Letadla do Prahy nelátají. Podle našich informací je však možno letět do Vídně a z Vídně se dostat přes hranice pěšky. Také vlakové spojení podle dnešního sdělení vyslanectví nefunguje. Opět je možno dostat se vlakem až na hranici a pak přejít pěšky. Pro auta jsou otevřeny přechody z Rakouska i Německa. Tyto informace jsou naprosto nezávazné, poněvadž situace se mění takřka s hodiny na hodinu. Ze zkušenosti víme, že je mezi našimi hosty řada občanů, kteří ještě nejsou pevně rozhodnuti, zda se vrátí do Československa nebo zda trvale zůstanou venku a požádají o politický asyl. Švýcarská vláda chce, aby si každý tuto závažnou otázku mohl rozhodnout beze spěchu. de proto ochotna všem těmto turistům prodloužit pobytové vizum a v případě, že nemají nikoho, kdo by se o ně staral a jsou bez prostředků, opatřit jim skromné ubytování a stravování. Tito hosté aí. se laskavě hlásí u příslušných kantonálních úřadů - cizineckých policií. Tamní úředníci vědí, jak postupovat. Třetí skupina mezi Vámi, milí hosté, jsou občané, kteří se již rozhodli zůstat ve Švýcarsku trvale. Švýcarská vláda přislíbila, že ve všech případech bude udělovat politický asyl velkoryse. Kdo hodlá - po dobré a svobodné úvaze - o politický asyl požádat, musí se hlásit u kantonálních cizineckých policií a výslovně požadovat právo trvalého politického asylu. Všechny podrobnější informace Vám podá Švýcarská centrála pro pomoc uprchlíkům /Schweizerische Zentrale für Flchtlingshilfe/ v Zürichu...” 24 *8.1968 Schůzka výboru Svazu, kde řešíme otázku, jak dál pomocí informacemi Čechoslovákům, kteří jsou roztroušeni po celém Švýcarsku. Usneseno začít vydávat malý informační buletin a rozesílat jej až do konce roku 1968 zdarma každému, kdo o to požádá. Svaz, po souhlase všech spolků, uvolňuje k tomuto účelu nutné finanční prostředky. Prvé číslo Zpravodaje vychází začátkem září 1968. • ’’Freiheit für die Tschechoslowakei” /Vzpomínka účastníka protestní manifestace 22.8.1868 v Zürichu/ Byla .nás hrstka, jen několik starousedlíků - Čechoslováků. Scházeli jsme se po jednom, po dvou na nábřeží v blízkosti Centrálu ; a.nebylo nám příliš do hovoru. Mlčky jsme zažehávalilpochodně a řadili se do šestistupu. V čele naše vlajka. Lidé se zastavovali, ptali se, a mnozí požádali o pochodeň a přidávali se k nám. Češi, Slováci, Švýcaři, dokonce jedna mladá Ruska s výrazem bolesti ve tváři pochodovala s námi. Volně, krok za krokem vydal se průvod podél Lim- matu. Lidé na chodnících se zastavovali^ smekali před naší vlajkou, další a další se přidávali. Doprava v Zürichu ustala - rozezněly se zvony. [pageend23]Strana 20 ZPRAVODAJ Roč.2, č.11/12 To ticho prosycené hlasem kovqých srdcí zůrišských chrámů působilo na nás ještě tíživěji; z malého průvodu se stal proud hořících pochodní odrážejících se zlověstnými blesky ve vodách Limmatu. Pomalu jsme se blížili Fraumůnsterplatzu, Uprostřed hořela vysoká fatra.. Náměstí se rychle naplňovalo. Už se nebylo kam hnout. ’’Ivan go home!" ’’Hitler = Brežněv", "Freiheit für die Tschechoslowakei!" - zněla hesla na transparentech. A nesli je Švýcaři; společně s námi vyjadřovali^ zlobu a hněv. A snad i tu bolest s námi sdíleli. Cítili jsme, že nás chápou. Nikdo řečníkům netleskal; každé slovo, které tam tenkrátbylo řečeno? nám mluvilo z duše - a přece nikdo netleskal; bylo to příliš bolestné, Ne, nezapomněli jsme, čas ještě nezahojil tu ránu, A nezapomeneme nikdy ani na poučení, kterého se nám dostalo: že máme volit u- vážlivě své přátele - přátele, kteří nám své přátelství dokázali v čas nouze. -p n a d_ě_j_e sestup smiluj se rozpomeň se vyslyš neopouštěj volám tě kopím probodená zaprisahám rozsvěcím ti odhazuji kamení vrat se sejmi hrůzu omývám sraženou krev z úst laskám černo před očima urážená poplivaná Matko Davidova růži smrti odejmi ze srdce uhas žal země nadchází hodina černých transportů vylidňují města kde jsi skončila že se neozýváš nepohrdej námi kam. se utéci před tímto vybíjením vylij jejich krev do prachu přijd dopadni odplat vypal zvěř - šlapající po šíjích dětí odevšad tě čekám ty musíš přijít milosrdná Útočiště Zbrojnice něhy Zřítelnice Lékárno tmy Milosti odsouzených Ohni ubohých Naděje /báseň Miroslava Zemana přetištěna z časopisu Universita Karlova, 1969/ ZPRÁVY A INFORMACE O Manifestační shromáždění 21,8,v Zůrichu Jak již bylo oznámeno zvláštním letákem a také ve švýcarském denním tisku, svolává Svaz československých spolků ve Švýcarsku všechny Čechy a Slováky i jejich švýcarské přátele na manifestační shromáždění ve čtvrtek dne 21,srpna 1969 ve 20,00 hodin na Burkliplatz v Zůrichu. Shromáždění je svoláváno ke smutnému výročí přepadení Československa jako výraz spoluúčasti Čechů a Slováků za hranicemi na statečném odhodlání a úsilí občanů doma. Zároveň je protestem proti tomu, že je Československu znovu brutálně vnucován režim, o jehož reformu se po [pageend24]Roč.2, č,11/12 ZPRAVODAJ Strana 21 dvacetiletých trpkých zkušenostech a nesčetných obětech pokusilo a že jsou občané naší vlasti znovu zbavováni těch nejzákladnějších demokratických práv a svobod» Shromáždění na Burkliplatzu pozdraví jménem švýcarských občanů pan Ulrich K ä g i , redaktor v Zurichu; přítomným budou předložena ke schválení dvě memoranda, která byla Svazem čs.spolků připravena, a to: poděkování švýcarské vládě a poselství lidu Československa» V letáku doporučuje Svaz čs.spolků ostatním spolkům a skupinám Čechoslováků ve Švýcarsku, aby - pokud se nezúčastní zurišského shromáždění - podobným způsobem ve svých místech vzpoměli ’’Dne hanby" a seznámili na nich přítomné s oběma dokumenty» ® Pochod mlčení v Basileji Jak nám sdělil spolek "DOMOV" v Basileji, uspořádají tam naši krajané v den výročí 21.srpna večer "Pochod mlčení"» V letáku, kterým zvou k účasti, píší: Náš krajanský spolek pořádá dne 21.srpna 1969 "Pochod mlčení " k prvnímu výročí okupace ČSSR armádami varšavského paktu. Vyzýváme Vás, abyste se v co největším počtu tohoto pochodu zúčastnili. Pochod se koná 21.srpna 1969- Shromáždíme se přeď 19,00 hodinou v Basileji na Miinsterplatzu u vyhlídkové terasy naď Rýnem. Přesně v 19,00 hodin odcházíme směrem: Munsterplatz - Rittergasse - Dufour- strasse - St»Jakobstrasse - St»Jakobs-pomník. V průvodu poneseme čsl.vlajku, věnec a snad nějaké transparenty. U pomníku sv.Jakuba položíme věnec a zazpíváme naši hymnu. Po tomto aktu Vás všechny zveme mezi nás, do naší spolkové místnosti v restauraci "Pošta" u hlavního nádraží. Československý spolek "Domov" • Čechoslováci v Anglii k 21.srpnu Naardenský výbor a Spojené československé organisace ve Velké Británii ustavili "COMITEE OF 21st AUGUST", který organisuje několik významných akcí k výročí "Dne hanby". 1. Byl poslán připiš všem poslancům a většině lordů zároveň s plakátem, který dokumentuje sovětské násilí loni v Praze. 2. Byl rozeslán dopis na všechny organisace a redakce listů se žádostí, aby co nejvíce psaly o 21.srpnu jako u "Dnu hanby". 3. V předvečer prvního výročí okupace uspořádají manifestační pochod od Velehradu kolem čsl. a sovět .velvyslanectví ,/kde budou odevzdána memoranda - protesty/; průvod dojde na známé shromaždiště Speakers’s Corner - Marble Arch, kde bude přečteno poselství domovu a dopis britskému ministerskému předsedovi. V průvodu budou neseny transparenty s hesly "STAND BY CZECHOSLOVAKIA - STILL OCCUPIED", "SOVIETS - CLEAR OUT OF PRAGUE", "DID JAN PALACH DIE IN VAIN?" a pod. 4« Dne 23»srpna bude uspořádána pietni pout do Coventry do "katedrály usmíření" - kde byl v srpnu minulého roku umístěn kříž z ČSR - v níž se krajané pomodlí za oběti srpna 1968» • Leták - výzva z Československa ^Vídeňské Svobodné Listy otiskly 25.července text letáku, který svědčí o tom, že lidé doma se ani v nejtěžších podmínkách nevzdávají boje. V komentáři k letáku se praví: "... Zatím se samozvaným pánům nedaří rozbít spontánní odpor občanů. Nevíme, jak dlouho to vydrží a kdy se začne zavírat. Je třeba upozornit lidi na vyslanectví, aby přijímali resoluce, které již mnoho podniků odeslalo a mnoho jich [pageend25]Strana 22 ZPRAVODAJ Roč.2, č,11/12 ještě bude docházet...” A dál je tato, doslova zoufalá výzva světu a československému lidu: Občané! Velká hospodářská krize, která ohrožuje Vás a Vaše děti, pokračuje a prohlubuje se. Vinníky známe! Až dospějeme k úplnému hospodářskému zhroucení,najdou se lidé, kteří jménem nás všech požádají o připojení naší republiky k SSSR a prohlásí nás neschopnými samostatnosti. Kdo se k tomu propůjčí? Patrně ti, kteří se neostýchali zavolat v srpnu 1968 vojska varšavské smlouvy a zničit tak krásnou zemi. Mnozí si to neuvědomují a mlčí! ALE MY NESMÍME MLČET! V červenci a srpnu půjde statisíce dopisů z Československa na OSN přes neutrální Rakousko a Švýcarsko. Pište ! Organisace Spojených Národů se sídlem v New Yorku: 1. My, občané Československé republiky žádáme odchod sovětských vojsk a to do posledního muže. 2. Prohlašujeme, že nikdy nesvolíme k připojení Československa k SSSR. 3. Žádáme svobodné volby v Československu za dozoru OSN. Toto je jediná vůle lidu Československa! Adresujte : Rakouské vyslanectví, Praha 5 - Smíchov, Viktora Huga 10. Švýcarské vyslanectví, Praha 1 - Hradčany, Hradčanské náměstí 1. Pište statisíce dopisů, vzbuřte světovou veřejnost dříve, než bude pozdě! Tento dopis rozmnožte a zašlete všem svým dobrým známým nebo jej alespoň předejte dál. • Obnovená TVORBA Po evidentním politickém krachu kolaborantského časopisu TRIBUNA se pokouší o štěstí "časopis pro politiku, vědu a kulturu TVORBA". Jejího vedení se ujal známý kulturní a literární břídil, pan doktor Jiří Hájek, vyhozený během loňského jara z redakce časopisu Plamen. Je to smutná podívaná, když se po umlčení časopisů LISTY, REPORTÉR a POLITIKA, v nichž se elita českých spisovatelů a novinářů po letech snažila o rehabilitaci československé publicistiky, ujímá kormidla člověk, který v nesčetných kotrmelcích od února 1948 až po leden 1968 jakékoliv novinářské cti pozbyl. A ještě smutnější je, že se tu s partou jakýchsi novinářských a literárních nýmandů pokouší znovu vzkřísit časopis, který byl kdysi opravdu elitní tribunou levicové inteligence za první republiky a jehož vznik je spjat dokonce se jménem Františka Xavera Saldy. §/ tro^bou Je pravda, že TVORBA pak později, a zvláště za Barešova vedení kolem února 1948 svou pověst ztratila a stala se tehdy hlásnou^kul- turního teroru, schematismu a ideologické degenerace marxismu. Presto je však toto její znovuvytvoření snad přece jen příliš drastickým spektáklem o pádu jednoho časopisu z výšin "boje za komunismus" do propasti denunciace a opovržení všech dnešních slušných publicistů. Abychom nemluvili do větru, přečtěme si, co do té dnešní Tvorby napsal pan doktor Jan Zelenka, proslulý "zachránce" spisovatelům [pageend26]Roč,2, č.11/12 ZPRAVODAJ Strana 23 ukradených Literárek - a dnes, pámbů s námi, ředitel Československé televize: ’’Sebekritiku nemůžeme žádat od hazardérů, kteří projevili pramalou dávku komunistické zásadovosti a přitom řídili tisk,vedli ty všechny kampaně, rozhodovali o osudu novinářů, vymýšleli na nás čestné soudy - mimochodem i teč je vymýšlejí - nazývali nás žlutáky, jakmile jsme podporovali principiální stanoviska strany» ÚV Svazu českých novinářů byl zvolen, jak Vlado Kašpar říká, demokraticky, tajně. Nu, to byla i ta krajská předsednictva, která tečí odstupují, zvolena demokraticky a tajně. Dnes všechna podávají demisi, poněvadž byla pravičácká a svedla stranu sakramentsky z cesty. ÚV ctěného Svazu Českých novinářů byl zvolen na vrcholu vlny hysterie pravičáctví a antisovětismu. Jakékoliv vedení v něm, at mu říkají nové, extranové, staronové nebo nově- nové, je prostě přebíráním se ve stále stejné kvalitě... Jejich společnou ideologií je pravičácký oportunismus.’’ Dr. JAN ZELENKA © Čsl. Dechový orchestr mládeže z Kyjova ve Švýcarsku Ve dnech 19· - 21.srpna bude v Zůrichu hostovat Dechový orchestr mládeže z Kyjova na třech koncertech: 19-srpna ve 20,00 hodin ve Freizeitanlage Riesbach, Seefeldstrasse 101. Úvodem pozdraví mladé hudebníky a hosty dr.M.Tuček. Po koncertě mohou přítomní posedět a zatancovat si. Opakování koncertu: 20.srpna ve 20,00 hodin ve Freizeitanlage Heeren- schůrli, Altwiesenstrasse 379, Schwamendingen. 21.srpna ve 20,00 hodin ve Freizeitanlage Heuried, DÓltschiweg 130. Pořadatelem všech koncertů je Zurcher Fórum, kulturní organisace zůrišské mládeže /kancelář Seilergraben 43, 8001 Zůrich/. Pořadatel srdečně zve všechny československé přátele na toto setkání s mladými umělci jejich země. A redakce ZPRAVODAJE se k tomuto pozvání připojuje, pokud nepřijde tato zpráva pozdě. ® V dnešním dvojčísle je přiložena složenka pro ty, kterým končí^předplatné v pololetí. Mohou si předplatit další zasílání Zpravodaje čtvrtletním nebo pololetním předplatným: 7·- resp. 13·- Fr. • , SPOLEK KOMERČNÍCH INŽENÝRŮ - Zahraniční skupina, žádá všechny nové komerční inženýry v zahraničí /uprchlíky/, aby se hlásili a upozornili své známé. Obdržíte důležité informace a naše občasné oběžníky. Pište na adresu: SKI-Zas, P.O.Box 3596, DURBAN , South Africa. • Katolická misie pro Čechoslováky ve Švýcarsku má v Zürichu sídlo na Roentgenstrasse 80, Tel. 051 / 44 93 11- Mše svaté pro Čechoslováky se konají každou středu a neděli v 19,00 hodinka každý pátek ve 20,00 h. v Herr-Jesu-Unterkirche, Wiedikon, 8003 Zürich, Aemslerstrasse 49. • Ve dnech 23. a 24. srpna bude v Caux probíhat mezinárodní konference ’’Moralische Aufrüstung - MRA” na téma Československo. Na konferenci přijede^desetičlenná delegace pozvaných hostů z Československa. Jako jedinému z pozvaných nebyl povolen výjezd z Československa šachovému velmistru Lučku Pachmannovi, proti kterému bylo zahájeno trestní stíhání. [pageend27]Strana 24 ZPRAVODAJ Roč.2, č.11/12 • Všem Čechům a Slovákům v oblasti Zugu oznamujeme, že v předvečer smutného výročí se Čechoslováci sejdou na protestním shromáždění ve 20,00 hodin večer /20.srpna 1969/ na Landesgemeideplatzu. • Soupis knih o Československu, které vyby vadány v zahraničí v roce 1968 a letos. Löbel, Eugen und Pusan Pokorny : Die Revolution rehabilitiert ihre Kinder. Hinter den Kulissen des Slansky-Prozesses. Wien 1968. 227 S. Grünwald Leopold: CSSR im Umbruch. Berichte, Kommentare, Dokumentation. Wien 1968. 159 S. Bertleff Erich: Mit blossen Händen. Der einsame Kampf der Tschechen und Slowaken 1968. Wien 1968. 213 S. CSSR: Der Weg zum demokratischen Sozialismus. Tatsachen zu den ereig- nissen von Januar bis Mai 1968. Prag 1968. 99 S. Der Fall CSSR. Strafaktion gegen einen Bruderstatt. Eine Dokumentation. Hgg. v.d.Redaktion der Fischer-Bücherei. Red.Klaus Kamberger. 1 159 S. Liehm Antonín J. : Gespräch an der Moldau. Das Ringen um die Freiheit der Tschechoslowakei. Wien 1968. 352 S. Mnačko Ladislav: Die siebente Nacht. Erkenntnis und Anklage eines Kommunisten. Wien 1968. 261 S. Skibowski Klaus Otto: Schicksalstage einer Nation. Die CSSR auf dem Weg zum progressiven Sozialismus. Düsseldorf 1968. 214 S. Tigrid Pavel: Le printemps de Prague. /Collektion Combats/. Paris 1968. 280 S» Tschechoslowakei 1968. Die Reden von Peter Bichsei u.a. Zürich 1968. 51 S. / Zu den Ereignissen in der Tschechoslowakei. Tatsachen, Dokumente, Presse- und Augenzeugenberichte. Erste Folge. Moskau 1968. 190 S. Pitter Přemysl: Geistige Revolution im Herzen Europas. Quellen der tschechischen Erneuerung. Vorwort von Peter Lotar. Zürich 1968. 127 S. Ivan Steigers Prager Tagebuch. Cartoons. München 1968. 130 S. Svoboda Václav: Genosse Aggressor. Prag im August 1968. Wien 1968. 142 S. London Arthur: D’aveu. Dans l’engrenage du proces de Prague. Paris 1968. 452 S. Frei Bohumil: Tschechoslowakei /Geschichte und Staat. No.132/. München 1968. 168 S< Prag und die Linke /Beitr.v.Erich Kuby u.a./. Hamburg 1968. Prague, l’été des tanks /Beitr.v.Václav Byk u.a./. /L’histoire à la Une./ Paris 1968. 282 S. [pageend28]Roč.2., č.11/12 ZPRAVODAJ Strana 25 Schmidt-Häuer; Christian und Adolf Muller: Viva Dubček. Reform und Okkupation in der CSSR. Mit einem einführenden Bericht von Heinrich Böll. Köln 1968. Škvořecký Josef: /Hg./ Nachrichten aus der ČSSR. Dokumentation der Wochenzeitung ’’Literární Listy” des Tschechoslowakischen Schriftstellerverbandes Prag. Februar - August 1968. Frankfurt a.M. 1968. 458 S. Garaudy Roger; La liberté en sursis Prague 1968. Beiträge von Alexander Dubček u.a. /en toute liberté/. Paris 1968. 156 S. Klokočka Vladimír: Demokratischer Sozialismus. Ein authentisches Modell und ein Interview mit Rudi Dutschke. Hamburg 1968. 107 S. Fis Teodor: Mein Kommandeur General Svoboda. Vom Ural zum Hradschin. Wien 1969. 158 S. Salomon Michel: Prague. La révolution étranglée. Nouvelle édition revue et augmentée. Paris 1968. 382 S. Studer Hans K.: /Hg/ Tschechoslowakei August 1968. Die Tragödie eines tapferen Volkes. Ein Sammelband mit Beiträgen führender Persönlichkeiten aus Politik, Literatur und Journalismus und den wichtigsten Dokumenten des "Prager Frühlings”. Kilchberg 1968. 206 S. Weisskopf Kurt: The agony of Czechoslowakia 38/68. London 1968. 234 S. Lobl Eugen und Leopold Grünwald: Die intellektuelle Revolution. Hintergründe und Auswirkungen des "Prager Frühlings". Düsseldorf 1969. 308 S. Beer Fritz: Die Zukunft funktioniert noch nicht. Ein Porträt der Tschechoslowakei 1948 - 1968. Frankfurt a.M.1969. 388 S. Hagelstange Rudolf: Der Krak in Prag. Ein Frühlingsmärchen. Hamburg 1969. 57 S. Kafka František: Geschichte der Tschechoslowakei. Kurzer Abriss. Prag 1968. 234S. Maxa Josef: Die kontrollierte Revolution. Anatomie des Prager Frühlings. Mit einem Vorwort von Marion Gräfin Dönhoff. Wien 1969« 255 S. Prag 1968. Schweiz.Ost-Institut Bern. 294 S. Kohout Pavel: Aus dem Tagebuch eines Konterrevolutionärs. Luzern 1969. 299 S. Windsor Philip / A.Roberts: Czechoslovakia 1968. Reform, Repression and Resistance. London 1969. 199 S. Goess Franz und Manfred Μ . : Prager Anschläge. Bilddokumente des gewaltlosen Widerstandes. Frankfurt a.M.1968. 128 S. Sviták Ivan: Verbotene Horizonte. Prag zwischen zwei Wintern. Freiburg/Br. 1969. 194 S. [pageend29]Strana 26 ZPRAVODAJ Roč.2, čo11/12 Feiwel George R, : New economic patterns in Czechoslovakia. Impact of growth, planning and the market. New York 1968. 598 S. Tatu Michel: L’hérésie impossible. Chronique du drama tchécoslovaque. Paris 1969- 289 S. Haefs Hanswilhelm: Die Ereignisse in der Tschechoslowakei, Vom 26.6.1967 - 18.10.68. Ein Dokumentar-Bericht. Bonn, Wien, Zürich 1969- 319 S. Les ouvriers face à la dictature. Tchécoslovaquie. Paris 1969- 207 S. Slánská Josefa: Report on my Husband. London 1969- 208 S. Šlingová Marian: Truth Will Prevail. London, Merlin Press 1969- 126 S. Svědectví. Trojčíslo 34, 35, 36. Paris 1969- Reitzner Almar: Alexander Dubček - Eine Biographie. Kusák Alexej - Künzel Franz Peter: Der Sozialismus mit menschlichem Gesicht, Experiment und Beispiel der sozialistischen Reformation in der Tschechoslowakei. München 1969- 224 S. /Bibliografický soupis připravili pracovníci knihovny Švýcarského sociálního archivu v Zurichu./ ’’ČERNÝ HUMOR” pražských nápisů ze srpnových dní Byla jimi pomalována, popsána a polepena celá Praha. V noci je okupanti strhávali, ráno na ně ze zdí křičely nové. Byla to obrana a útok bezbranných. Byl v tom hněv, duch a smích lidu. Nad kanónem na Staroměstkém náměstí byl nápis "Sovětské umění dvacátých let". Ta výstava se tam ironií osudu opravdu konala. To na ulicích byla dramatická výstava českého lidového umění šedesátých let. Připomínáme v krátkém výběru alespoň některé z nich: ČERVENÝ ŠÁTEČKU KOLEM SE TOČ JSOU TADY RUSÁCI - NEVĚDÍ PROČ ŽIŽKA VYHNAL KŘIŽÁKY, MY VYŽENEM RUSÁKY Ivane přiječí domů, Nataša ti chodí s Koljou! Máma. Jediný náš rudý přítel je Vinetou. Bude-li celý národ z křemene, musíme se z toho vykřesat. Odvezli jste nám uran, přivezli jste nám Němce. Děkujeme vám. Tak dlouho jsme prohlubovali přátelství, až jsme na dně. ADOLF VISSARIONOVIČ ULBRICHT Občané, kteří máte psy, nevoňte je okolo tanků. Dráždíte tím hladové vojáky! Vyměním vázaného Lenina za svázaného Brežněva. [pageend30]Známý KYJOVSKÝ DECHOVÝ ORCHESTR ·*■ MLÁDEŽE pořádá v Zürichu tři koncerty 1. koncert 19. srpna ve 20.00 hod, Freizeitanlage Riesbach, Festzelt, Seefeldstrasse 101/ el. c. 2. a 4. Úvodní přivítací slovo v německé a české řechDr. Miroslav Tuček. Po koncertu volná zábava a tanec. 2. koncert 20. srpna ve 20.00 hod, Freizeitanlage Heerenschürli, Altwiesenstrasse 379, Schwamendingen 3. koncert 21. srpna ve 20.00 hod. Freizeitanlage Heuried, Döltschiweg 130. Orchestr vystoupí v typických moravských národních krojích. Vstup volný. Pořadatel: Zürcher Forum der Pro Juventute FIRMA DR. A. LANDOLT, AG 4800 ZOFINGEN / u OLTENU hledá 3 muže k obsluze strojů Prodej veškerých značek pneumatik, mytí vozu, promazání, stříkání podvozků proti korozi, drobné opravy, výměna oleje atd. Cena benzinu Super — 0.61 Fr, normal-0.58 Fr. Provoz denně od. 7.00—21.00 hod. Budete obslouženi česky. Krajanům motoristům nabízí: VONDRÁK STANISLAV ESSO Service Langgass tel. 071 /2410 08 9009 ST. GALLEN, Langgasel 135 Jedná se o výrobu laku a tiskařských barev. Dobrý plat, firma se postará o ubytování. Zofingen leží kousek od dálnice na Bern, mezi hlavními švýcarskými městy: Zürichern, Luzernern, Baselern, Bernem. Čistý vzduch, krásné prostředí, klid. Nebudete sami, ja tu také skupina krajanu. DR. A. LANDOLT AG GARAGE ŠKODA — Guolf Pedrun, 1468 CHEYRES Nabízí všechny modely Škoda MB 1000-1100 již od katalogové ceny 5.950 Fr. Všechny vozy jsou přebírány našimi zástupci v Československu se Švýcarskou přesností a pro kvalitu a také velkou ekonomičnost provozu získávají i při značné konkurenci velkou oblibu. Pro Vaše krajany a známé poskytuje naše garáž značnou slevu, která Vám umožní téměř jednoroční bezplatný provoz. Nezapomeňte také, že nyní po snížení cla z dovozu ojetých automobilů v CSR po tří až čtyřletém provozu čekají na Vaši Škodovku příbuzní a známí v Československu. Vyžádejte si prospekty, ceníky a podrobnosti o slevě, po případě půjčce. / [pageend31]ZPRAVODAJ všem zájemcflm zprostředkuje nezávazné informativní setkání s pracovníky největší Švýcarské pojišfbvny «Zürich». Pojištovna má pobočky po celém Švcarsku a styk s ní je pro jakýkoliv případ snadný, rychlý a seriosní. Vyplněný kupon zašlete na adresu: ZPRAVODAJ, Neuheim 30, 8853 Lachen. V dalším zaškrtněte body, o které máte především zájem: Auta: Úraz: Nemocenská pojistka: Životni pojistka: Pensijni pojištění: Zákonná odpovědnost: A dálé: zákonná odpovědnost — havárie — spolujezci děti — dospělí, jednotlivě — kolektivně děti — dospělí, jednotlivě — kolektivně děti — dospělí, jednotlivě — jinak s okamžitou výplatou — splátkovou — přilepšení vůči třetím osobám a věcem, platí v celém světě spoření, zemědělské půjčky, ostatní půjčky, stavby, výrobní objekty, pojištění domácnosti. Jméno a příjmení: Ulice a č.: Obec ač.: ............................................. ZPRAVODAJ Čechu a Slováků ve Švýcarsku Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Vychází dva krát do měsíce tiskem offset na formátu A4. Řídí redakční kruh. Vydává Tiskové sdružení ZPRAVODAJ, Postfach 352, 8025 Zürich Redakce: Zpravodaj, Postfach 352, 8025 Zürich Administrace, inserce a tisk: Zpravodaj, Neuheim 30, 8853 Lachen,tel.055-72641 od 12.00—13.30 — Postcheck: 80 - 47836 Zürich Kantonalbank Schwyz: 80 - 2402 / 20.163 C — Copyright Presseverein Zpravodaj Předplatné: roční předplatné =24 Čísel — 24.— Fr, cizina 27.60 SFr. půlroční předplatné = 12 Čísel — 13.— Fr, cizina 14.80 SFr. V* roční předplatné = 6 čísel — 7.— Fr, cizina 7.90 SFr. Pro případ letecké zásilky do Ameriky, Afriky a na Stř. Východ příplatek 0.25 SFr na každé zaslané číslo. Objednací lístek na časopis ZPRAVODAJ / zasílejte na uvedenou adresu admini- strace-.Neuheim 30, 8853 Lachen Jméno: Příjmení:.................... ............ Adresa: ..................................................... Bydliště:.................. Země: ........................................................ Objednávám pravidelné zasílání časopisu Zpravodaj Datum:................. Podpis: ................. [pageend32]