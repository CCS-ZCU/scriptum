VĚSTNÍK Čís. 250 ČESKOSLOVENSKÉ NÁRODNÍ RADY AMERICKÉ Leden 1976 Ze života disidentů v SSSR Sovětský svaz sice podepsal v létě helsinskou dohodu, i třetí článek o lidských právech, ale hned na to slib porušil když nedovolil, aby slavný fysik Sacharov jel do Švédska přijmout tam osobně Nobelovu cenu míru. Senátoři a poslanci amerického kongresu, američtí spisovatelé, členové mezinárodního PEN klubu i jiní v západní Evropě marně žádali, aby Sovětský svaz změnil svoje zamítavé stanovisko. Rok před udělením vyznamenání Sacharovovi, jeho žena Jelena měla podobné potíže se sovětskými úřady když žádala o povolení do ciziny na oční operaci. Konečně se jí to podařilo. Popsala svou kalvárii v dopise za svého pobytu v Itálii. Zásluhou Viktora Erlicha, profesora ruské literatury na Yale universitě, byl anglický překlad otištěn v plném znění v New Leader, americkém dvoutýdeníku organizace American Labor Conference on International Affairs. Jelena Bonnerová Sacharovová zodpovídá mnohé otázky, které máme na mysli: např. proč se tak houževnatě domáhala operace v cizině? Což nejsou v Sovětském svazu výborní odborníci? Jak žije slavný fysik se svou rodinou? Jak je to s jeho přáteli, kteří nesouhlasí s útiskem a nesvobodou v Sovětském svazu? Z dopisu vyjde na jevo, jak tragický je život intelektuálů vlastenců v Sovětském svazu: “Začnu s tím, že my tzv. disidenti nemůžeme nikdy být dost vděčni zahraničním cfopisovatelům v Moskvě za to, že svět konečně teď ví, co se děje v naší zemi. Ne všichni západní žurnalisté podávají zprávy jasně a přesně, někteří nestojí o to dívat se za oficiální fasádu, aby si zjistili, jak jsou lidská práva hanobena. Ale většina poctivě se snaží pochopit, co to vlastně je ten Sovětský svaz. Za to jsme jim vděčni. Vítám tuto příležitost vyslovit svou vdčěnost a jsem jista, že můj muž by učinil taktéž, kdyby tu byl. Důvodem mé cesty do Itálie byla oční operace. Než jsem se odhodlala jet byla jsem ve čtyřech sovětských nemocnicích, včetně na chvalně známém středisku při Akademii věd. Ale lékaři se mne vždy báli, poněvadž jsem byla hlídána KGB (tajnou policií). Jeden lékař řekl, že by jeho disertační práce nebyla schválena, kdyby mne operoval. V druhém případě, lékařka mě rovnou požádala, abych odešla, poněvadž měla strach o muže a syna. Nejsou to lidé zlí. Jsou ochrnuti strachem a to způsobuje, že skoro každý nejdřív uvažuje, jaký vliv by mohl mít styk s námi na jejich budoucnost. Pokusy o získání povolení hledat lékařskou péči mimo Sovětský svaz si vyžádaly skoro rok, od srpna 1974 do konce července 1975. Zprvu požadovaná pozvání z ciziny uvízla někde v sovětském poštovním systému nebo u KGB. Telegrafická pozvání jsme také nedostali. Pak se o tom rozepsal italský časopis II Giornale. Následek toho byl, že dopisy došly v říjnu 1974. Podala jsem žádost u OVIR, na úřadě kde se vyřizuje povolení na cesty do ciziny, a dne 5. března 1975, za půl roku, jsem dostala první zamítnutí. Žádala jsem po druhé a opět jsem neuspěla. Dne 8. května, v den třicátého výročí konce světové války, můj muž a já jsme vyhlásili třídenní hladovku. Krátce na to došel dopis urychleně od OVIR a ministerstva zdravotnictví, že mohu povolat si lékaře z kterékoli země. Později bylo řečeno mému muži, že KGB nebo jiný úřad by hradil výlohy. Ale má žádost o cestovní povolení byla znovu zamítnuta. Znovu jsme poslali úřadům pozvání od přátel, příbuzných a lékařů z různých zemí - Francie, Itálie, Israele, Spojených států a Švýcarska - a opět byla žádost zamítnuta v polovině července. Inšpektorka nám to ohlásila velice hrubě. Avšak následujícího dne, po 5. hod. odpoledne mě velice zdvořile vyzvala, div že neprosila, abych se ihned dostavila do úřadovny OVIR. Řekla jsem, že to nemohu stihnout do 6 hod., kdy se úřadovna zavírá, ale odpověděla, že na mne počkají. Když jsem se dostavila, vzal si mě na starost muž který - dle svého vystupování - zastával vysoký úřad. Představil se mi jako Trofimov, a sdělil, že mi byla povolena cesta do Itálie a dodal: Nečekejte Andreje Dimitrijevice, nedovolíme mu, aby za vámi přijel”. Jeho výrok mě poněkud zarazil, poněvadž nebyla o tom řeč, že by muž jel se mnou. Sotva domluvil, jiný muž - bez udání jména - telefonoval do úřadovny Reuter, aby prý v mém zájmu vše mi vyřídil, poněvadž bych na to časově nestačila. Proč to bylo nutné, kdo to požadoval, co za tím bylo, nevíme. Dva další týdny jsem čekala na pas. Bylo mi řečeno, že ten, kdo to má podepsat není přítomen. Ale můj muž měl zase výměnu slov s dalšími vysokými hodnostáři, incl. s osobou na ústředním výboru, a konečně mi byly vyhotoveny papíry. Dne 15. srpna, v den mého odjezdu, obdrželi jsme obálku. Byly v ní výstřižky z novin. Jeden byl s hlavou ženy, místo očí měla rukou vkreslené lebky. Ostatní bylo podobného rázu. Odesílatelé ve Štokholmu později mi potvrdili, že jimi odeslaná obálka původně obsahovala dopis, který byl pak někým zadržen a obsah vyměněn. Velmi brzo po příjezdu do Itálie jsem byla přijata v nemocnici. Oční operaci provedl brilantně prof. Frizotti. S pomocí optické čočky můj zrak je lepší než byl kdykoli za posledních třicet let, od doby kdy jsem za války utrpěla otřes mozku. Nyní něco o nás. Pochopitelně práce mého muže za lidská práva mi není cizí a pomáhám, jak mohu. Žijeme těžce a ve velkém napětí. Téměř každý den přijímáme lidi, kteří si přijdou pro radu, pomoc, někdy jenom pro slova útěchy. Jsou mezi nimi baptisté, katolíci, vyznávači různých církví, osoby pronásledované za to, že se chtějí vystěhovat - Němci, Židé, Litvínci, i bojovníci za národní práva - Arméni, Gruzinci, Ukrajinci, Tataři. Jsou mezi nimi příbuzní odsouzených z důvodů politických i nepolitických. Naši přátelé demokraté tzv. disidenti přijdou, aby si promluvili s Andrejem, obyčejně o obhajobě některého z politických vězňů. Stále je nám vyhrožováno. Hrozí se nám, že zabijou muže mé dcery i malého vnuka. Máme starost o budoucnost mého syna, jemuž není dovoleno studovat na universitě, mého zetě inženýra, [pageend1]VĚSTNÍK January 1976 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Leden 1976 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 který nesmí pracovat ve svém oboru. Pro mladého inženýra to znamená, že bude připraven o kariéru. Jsme obtěžováni teroristy a dostáváme výhružné telefonické vzkazy. Není nám dovoleno telefonovat si se západem, což je pro muže nezbytné jeho práci za lidská práva. Zatčení přátel - biologa Sergeje Kovaleva, přítele z nej důvěrnějších, v prosinci 1974 a Andreje Tverdochlebova, téměř člena rodiny, v dubnu 1975, bylo pro nás zvlášť krutou ranou, poněvadž se tak stalo částečně za to, že se stýkali s námi. Valentin Turěín, velký vědátor a blízký přítel, byl vyhozen z místa. Byl vyslýchán o Kovalevovi, který má být souzen tento měsíc a také proto, že byl u něho nalezen Sacharovův článek “Svět za půl století”. Máme důvod se o něho strachovat. Měla bych dodat, že muž a já, má matka a rodina mé dcery - celkem sedm lidí - žijeme ve dvou malých světnicích. Chtěli jsme mému synu koupit jednopokojový byt, ale místní úřady to nedovolily. Je nám známo, že KGB vydalo nařízení, že Sacharovův nevlastní syn nesmí dostat byt. Akademie věd se rozhodla, že z vlastních fondů zakoupí byt svému členu fysiku Sacharovovi, ale moskevský sovět by to musel schválit a tak po dva roky byt je prázdný a člen Akademie věd Sacharov nemá doma ani stolek - není prostě na to místa. President sovětské Akademie věd, ve své odpovědi presidentu americké Akademie prohlásil, že ani jeden vlas mu nebude zkřiven (mu nevypadne). V tom měl pravdu. Nemohou mu padat vlasy, když už skoro žádné nemá. Ale život je strašně krutý a v létě měl Andrej Dimitrijevič slabý záchvat mrtvice. Závěrem několik slov o sobě. Jako mnoho jiných, snažím se zmírnit úděl politických vězňů. Téměř všichni disidenti si vzali na starost “svěřence”. Mou hlavní starostí je synovec Eduard Kuzněcov: v prosinci 1970 byl odsouzen na smrt, trest smrti byl mu později snížen na 15 let vězení v krutém táboře nucených prací. Mým druhým svěřencem je Viktor Chanstov, který byl odsouzen za to, že pomáhal Kuzněcovovi pašovat jeho zápisky z tábora na západ. Začala jsem dopis projevem díků západním dopisovatelům za jejich službu, ale musím končit výtkou. Na západě v novinách je Sacharov obvykle nazýván “otcem sovětské vodíkové bomby”. Žurnalisté si pravděpodobně neuvědomují, že můj muž se podílel na vynálezu bomby, ale že už od 50tých let varuje režim před nebezpečím thermonukleárních experimentů a že byl jeden z prvých, co usilují o mírové využití nukleární energie. Byli bychom vděčni, kdyby dopisovatelé si byli toho vědomi až budou příště psát své zprávy.” Nový pas sovětským občanům Každý sovětský občan má během pěti let dostat pas. Oznámení zní slibně, dokud nečteme dál, co se za tím skrývá. Normálně téměř všude ve světě je vystaven pas pro zahraničí, na cesty do ciziny. Sovětské úřady si vypůjčují slovo passport pro domácí potřebu. Se sovětským pasem se nesmí cestovat přes hranice, na to bude zapotřebí zvláštního mezinárodního pasu, který bude povolen málokomu. Bude-li sovětskému občanu povolena cesta do ciziny, musí se vzdát domácího pasu, dokud se nevrátí domů. Nový domácí pas má červené desky se srpem a kladivem. Uvedení pasu bylo slavnostní, k zahájení pětiletého programu. Je důvod k oslavě? Sotva. Ve skutečnosti podaří se úřadům zjistit nezvěstné a skrývající se občany. Úřady si uvědomily, že jim někteří unikají a proto plánují celonárodní zátah. V minulých letech nebylo dovoleno občanům cestovat z místa na místo bez bumážky, bez povolení a hlášení u úřadů, ale během let nastalo určité uvolnění a sovětský venkovan nemusel předložit policii svou legitimaci, když dojel na místo. Když jeho pobyt netrval déle než šest týdnů a když bydlel v hotelu, stačilo registrovat se v hotelu. Úřady si byly však vědomy, že čím dál tím víc občanů jim uniká. Záleží jim na tom, aby mohly ovládat pohyb venkovanů do měst a aby věděly přesně kde kdo je. Říkají, že je to v zájmu hospodářského plánování, aby vzrůst městského obyvatelstva byl pod kontrolou a mohl být regulován podle potřeby. Např. dostat povolení bydlet v Moskvě je velmi těžké (některým občanům jako na př. Solženicynovi to bylo zakázáno). Mnoho mladých žen se formálně provdalo za muže v Moskvě, aby jim byl povolen pobyt ve městě. Není prý možno odhadnout kolik lidí bydlí v Moskvě bez povolení nebo s falšovanými dokumenty. Reutrův dopisovatel Chris Catlin píše z Moskvy, že sovětské úřady stále zdůrazňují, že důvod zavádění pasů pro každého občana bude “k posilnění socialistické legality”. Komunisté mají vznešené názvosloví i pro vydírání a zločinnost. Vystavení pasů znamená, že zatáhnou sítě a že málokdo jim unikne. Mnoho lidí se až dosud skrývalo před komunistickém pronásledováním pod jiným jménem. Nový zákon zaviní nové nebezpečí a ztrátu poslední naděje na záchranu. Přestupek proti pasovému nařízení se bude trestat až do pěti let v táborech nucených prací. Nejhorší na tom je, že trest bude zaznamenán v pase tak, aby hned na první pohled se mohlo zjistit, že nositel pasu byl již trestán. S takovým vysvědčením bude život pro poznamenané ještě horší. Ples ČS. národní rady americké chicagská oblast se koná v sobotu dne 21. února v Sokole Tábor v Berwynu Valná hromada chicagské oblasti ČSNRA se koná v neděli odpol. v 1.30 hod. dne 15. února v Lincoln bance #########################################«#############^ 2 - Věstník [pageend2]Ing. Štefan Papánek: Sovieti ohrožujú svetové zásobovanie Sovietska úroda obilia lanského poľnohospodárskeho roku mala byť vyše 215 miliónov ton a skľudilo sa len asi 133 alebo 137 miliónov ton. Vo Spojených štátoch sa očakávala úroda 225. mil. ton a skľudilo sa 240 miliónov ton. Tak dopadli preteky v tomto roku medzi americkým súkromným farmárskym podnikaním a sovietskou kolchoznou sústavou. V predstave západných odborníkov je také niečo, čo sa prihodilo v sov. poľnohospodárstve v uplynulom roku nemysliteľné, neprijateľné, hoci aj na Západe úroda z roka na rok o niečo varíruje podľa prirodzených podmienok výrobných v jednotlivých rokoch. Ale katastrofálna neúroda v Sovietskon zväze napriek strostlivému byrokratickému plánovaniu nie je zjavom ojedinelým, ktorý by sa vyskytol hádam tak raz za 10 rokov. V živej pamati je neúroda v roku 1972, kedy Moskva zakúpila len v Amerike 20. mil. ton obilia. Neúroda bola aj v rokoch 1963, 1965 a 1967. V roku 1972 kúpila Moskva v cudzine 28 miliónov ton, v roku 1973 10 a pol. mil. ton, v roku 1974 takmer 5 mil. a v r. 1975 25 miliónov ton. A täk táto skutočnosť podnecuje odborníkov na Západe znova k premýšľaniu, čo vlastne je tak chybné v sovietskon poľnohospodárskom systéme, ktorý oficiálne propaganda režimu vyhlasuje za najpokrokovejšiu a najúspešnejšiu formu podnikania na pode? V minulosti sa v Sovietskom zv. vina nesmela klásť na takzvané objektívne príčiny: vážne poruchy v prirodzených podmienkach výroby za vegetácie a zberu (suchá, dažde a záplavy, predčasné mrazy a pod.) Vtedy všetka vina sa kládla len na zlé riadenie a na kolchozných pracovníkov, na nedostatky v socialistickon uvedmení a v socialistickon postoji k práci. Tohoto roku sa po prvý raz odvážila vláda zhodiť vinu na takzvané objektívne príčiny, ktoré človek neovláda, alebo aspoň neovláda úplne, teda na počasie. Ale sovietska propaganda ide vždy z jedného extrému do druhého. A tak aj teraz! Teraz jedinú chybu katostrofálnej neúrody vidí v počasí, zatiaľ čo odborníci na Západe sa domnievajú, že tých nedostatkov, objektívnych i subjektívnych, je viac a že sa navzájom umocňujú vo svojom účinku. Pravda, teraz nemožno obviniť ľudský element, pretože vec sovietskej poľnohospodárskej výroby si vzal sa svoju sám Leonid Brežnev. Investoval do poľnohospodárstva viac ako jeho predchodcia, ale výsledok sa predsa nedostavil. Keby sa teraz vina pripisovala len ľudskému elementu, - ľudským chybám a nedostatkom pri riadení výroby, ako predtým, tak by za to musel pykať Brežnev, tak ako pykal Chruščov. - Jednou z príčin Chruščovovho pádu predsa bola katastrofa v Kazakstane. Brežnev predsa chyby nerobí, lepšie povedané, nesmie urobiť, dokiaľ to iní z predsedníctva na neho nezvalia. A to sa doteraz nestalo a tak na vine je len počasie. Pravda je, že na vine je aj ľudský element, neprirodzený postoj k poľnohospodárskej práci zotročených kolchozníkov, ale na vine je aj nesprávne centrálne riadenie, lebo poľnohospodárska výroba, tak závislá na rýchlych časových výkyvoch v povetrnostných pomeroch, sa centrálne nedá a nemôže riadiť; a konečne na vine je aj stále neuspokojivé vybavenie sovietskeho poľnohospodárstva modernými výsledkami a zariadením agrobio- lógie a agrotechniky. Je pravda, že sovietske pomery nemožno porovnávať s americkými, lebo Spojené štáty majú pravidelnejšie povětrnostně pomery ako Sovietsky zväz. Ale sovietske pomery možno porovnať s kanadskými, kde je tiež pomerne krátka vegetačná doba a častejšie i príkrepšie povětrnostně výkyvy, predčasné mrazy v jeseni a opožděné mrazy na jar, a predsa v Kanade neexistujú také veľké rozdiely v ročných úrodách. To jednoducho preto, že v Kanade hospodári slobodný farmár a ten má iný pomer k práci na pode ako sovietsky kolchozník. A potom celkové investície do strojov, do vybavenie a iných zariadení modernej poľnohospodárskej technológie sú v Kanade na jednotku plochy obrábanej pôdy ďaleko vyššie ako v Sovietskon zväze. Toto dosiahnuť nebude tak ľahko, ak sa to vôbec dá zmeniť, najma pokiaľ sa týka toho postoja k práci. A tak Sovietsky zväz miesto toho, aby sám pomáhal krajinám v počiatočnom rozvoji a prispieval do potravinárskych svetových zásob, uberá tým, čo hladujú. (Naše Snahy) Z WASHINGTONU Podvýbor pro mezinárodní politické a vojenské záležitosti zahraničního výboru poslanecké sněmovny amerického kongresu bude v brzké době projednávat politiku “détente”. Při té příležitosti bude také jednáno o dodržování ujednané helsinské dohody. Za tím účelem budou k jednání přizváni různí odborníci a další osoby, které by svým svědectvím a dokumentací mohly potvrdit buď plnění nebo neplnění usnesení z Helsinek. V zájmu détente Československá národní rada americká též sleduje případy a události se zřetelem na détente a bude hlásit přestupky a nedodržování helsinské dohody americkým úřadům. Sdělte nám svůj případ, pak-li Vám čs. úřady odmítly vydat vízum do Československa, nepovolily návštěvu USA členům rodiny, bránily sloučení rodin, dětí s rodiči v USA., atd. Všechny tyto případy předáváme ses. Anně Faltusové, člence zahraničního výboru ČSNRA, která informuje žadatele a pomáhá jim při vyřizování záležitostí u amerických úřadů. V marylandských předměstích Washingtonu byla ustavena organizace nazvaná Neighborhoods Uniting Project (Ethnic Heritage Studies), která sdružuje zástupce 14 národnostních skupin žijících v této oblasti. Tato organizace získala vloni státní fondy pro studium přínosu etnických skupin Americe. Jedním z úkolů zmíněné organizace bylo zjistit ve veřejných knihovnách v této oblasti, zda jsou čtenářům k disposici knihy pojednávající o těchto národnostních skupinách v oboru historie, umění, hudby, obchodu, atd. a v záporném případě postarat se o to, aby knihovny byly takovými knihami doplněny. V těchto dnech se konala schůzka těchto zmíněných etnických skupin s vedoucími úředníky veřejných knihoven okresů Montgomery a Prince George v Marylandu, na které je zástupci etnických skupin připravenými bibliografiemi upozornili na bohatý výběr knih, pojednávajících o historii a přínosu národnostních skupin v Americe. Českou a slovenskou národnostní skupinu zastupovali předseda odbočky Washington, ČSNRA. br. Pavel Sturman, ses. Táňa Sturmanová a ses. Anna Fal tušová. IN MEMORIAM K uctení památky 85. narozenin K. B. Jiráka (28. ledna 1976) věnuje na českou a slovenskou stolici při Chicagské universitě pí. Blanka Jiráková, IL $20.00 In memoriam Miloslava R. Tůmy, šéfredaktora Denního Hlasatele, věnují manž. Jaroslav a Vlasta Matelovi, IL 10.00 In memoriam zesnulé manželky p. Antona Jurčíka, věnují manž. J. a V. Matelovi, IL 5.00 Věstník - 3 [pageend3]Z událostí v Československu Pětiletky nevyšly Před třemi měsíci došla z Budapešti zpráva, že se už nebude, jako před sedmi lety, uvolňovat centrální řízení národního hospodářství a že se nedá větší volnost různým sektorům. Rostly prý noční podniky, množily se Mercedesky a letní chaty, 300 tisíc Maďarů jezdilo ročně za hranice na dovolenou, šířila se malá buržoazie. Banky vykazovaly, že na deset tisíc vkladatelů mělo tolik peněz, že se mohli nazývat milionáři. Janov Kadár šel tedy na televizi a prohlásil, že tomuto pohodlí je konec a že se utáhnou opasky. Ceny budou stoupat. Dále, každý člen komunistické strany - každý dvanáctý Maďar je komunistou - si musí opatřit novou členskou legitimaci k očištění řad členstva od plevele. Ke zvýšení zaměstnanosti budou zakázány tzv. melouchy, kterými se někteří občané obohacovali. V Praze, aby nedošlo k panice nebo různým fámám, jak se obyčejně stává, si honem pospíšili na televizní stanici a prohlásili, že v Československu se nic takového neočekává. Ale již 13. prosince Rudé právo přineslo nenápadně úvodník na první straně o “poctivé práci”. Píše se v něm o úspěchu páté pětiletky. Záměry pětiletky se nemusely tentokráte měnit, jak se stalo s dvěma předcházejícími pětiletkami, jejichž záměry se “rozešly se skutečností”, takže roční plány se musely přizpůsobovat okamžité situaci. Pochopitelně není prý ještě vyhráno, ale není to náhodou, že poslední pětiletka uspěla lépe než dvě předchozí; je to výsledek práce komunistické strany Československa a především jeho vedení. A nyní Rudé právo vysvětluje: “Jakkoli byl záměr páté pětiletky reálný, přece jen musel projít těžkou zkouškou důsledků světové hospodářské krize, jež se staly zvlášť obtížnými loni a letos. Nebylo by správné se domnívat, že se nás netýká situace té části světa, s kterou jsme spjati přibližně třetinou vnějších ekonomických vztahů. Také naše národní hospodářství pocítilo následky prudkého růstu cen surovin a materiálu i výrobků, které musíme dovážet. Naše výdaje nepředvídatelně vzrostly o mnoho miliard a znovu nás postavily před problém, s nímž jsme se museli vypořádat už při volbě rozuzlení z následků krizových let (rozuměj - pookupacních) . . . Čelit důsledkům hospodářské krize, které se do naši ekonomiky určitým způsobem promítají z kapitalistických zemí, není jednoduché ani lehké, má-li být zachována dosavadní vzestupná linie životní úrovně . . . Nejde o zvyšování fyzického zatížení pracujících. Potřebujeme vyrábět promyšlněji, dosahovat vyšší výrobnosti lepším využíváním strojů, dokonalejší organizaci práce, a těžit z domácích i dovážených surovin co nejvíce.” A Rudé právo ubezpečuje pracující: “Jak budeme pracovat - tak budeme žít.” Už nejsou jen pomluvy . . . Dr. G. Husák, který se vrátil v půli měsíce z triumfálního zájezdu do Sovětského svazu a Polska zjistil se zadostiučiněním, že západní tisk též napsal něco dobrého o Československu. Na společném zasedání ústředních výborů národní fronty sdělil mimo jiné, že západní tisk napsal o dobrém zásobování v Praze v předvánoční době, atd. Dodal k tomu, že to není jen věcí Prahy, ale že je dobře zásobován potravinami a průmyslovým zbožím celý stát. Vše nasvědčuje tomu, že dr. Husák se stal oblíbencem Moskvy, která chce dokázat, že za jejího vedéní se lidu bude lépe dařit než jak si občané představovali za krátké éry Dubčeka. Československo má být výstavním příkladem komunismu. Též není žádným tajemstvím, že se dr. Husák obklopuje svými příznivci a to převážně slovenské národnosti, což Sovětský svaz by chtěl využít k šíření nevraživosti mezi Čechy a Slováky. Utužování československých- jugoslávských vztahů Během minulého roku došlo k výměnám obchodních, kulturních a odborových delegací, které se navzájem navštěvovaly. Dne 10. prosince 1975 byla podepsaná dlouholetá čs.-jugoslávská obchodní smlouva. Předseda vlády L. Štrougal ztrávil tři dny v Bělehradě, kde podepsal obchodní smlouvu o výměně zboží na 1976-1980. Jedná se o tradiční výměny zboží, jako vývoz strojů, zařízení, nákladních a osobních automobilů, válcového materiálu, uhlí, textilu; z jugoslávské strany dodávky strojů a zařízení, barevných kovů, zemědělských výrobků, spotřebního zboží, dopravních a dalších služeb. Jedná se též o významnou spolupráci v hospodářské oblasti, ve výrobě závlahových systémů v zemědělství, ve výstavbě jugoslávského ropovodu atd. Značný objem představují objednávky na provedení stavebních prací a výstavby objektů v Československu. Vkrádá se nám otázka: jak to, že si musí Československo zvát Jugoslávce na výstavbu objektů? Československo je prý po Sovětském svazu největším hospodářským partnerem. Vyvolává to podezření, že je Československo využíváno Sovětským svazem k zajištění Jugoslávie, aby po Titově smrti byla Jugoslávie zatažena do sovětské nadvlády. Předseda vlády L. Štrougal zdůraznil, že je zapotřebí společného postupu socialistických zemí proti nástupu světového imperialismu a “při řešení ohnisek napětí”. Détente - nové triky komunistů k dosažení starých cílů Komunisté se nevzdali plánů ovládnout svět. Když situace se zabředne tak, ať z jakýchkoli důvodů, vždy najdou cestu, jak využít mezinárodního veřejného mínění ve svůj prospěch. Détente je jeden z nástrojů, jak přimět svobodný svět udržovat styky s nepřítelem, i když nepřítel plánuje mu “zakroutit krk”. Říkají to po různu, spletitými výrazy a pojmy, také pro domácí potřebu, že jsou v ofensivě a že drží ofensivu. Rudé právo využívá každé příležitosti. Cituje předsedu komunistické strany Dánska, který prohlásil, že détente - prosazování zásad mírového soužití - neznamená “ideologický mír”. Neznamená to uhasínání ideologického boje a třídního zápasu. Détente vyžaduje, aby státy udržovaly spolu styky a za těchto poměrů “nejagresivnější a nejreakčnější imperialisté” ztěží budou namlouvat světu, že vztahy se socialistickým světem lze upravit jen “vojenským řešením”. Komunisté prohlašují podepsání détente za epochální událost a tvrdí, že některé státy byly nuceny uznat zásadu mírového soužití a dokonce musí držet vládnoucí kruhy, zavilé stoupence studené války “od těla”. Jasný důkaz věrolomnosti détentu je Angola ... Na všechna varování vládou Spojených států, aby Sovětský svaz upustil od vměšování se do vntřních záležitostí oné země, SSSR v tom pokračuje. Boj proti socialismu Počátkem prosince bylo v Praze dvoudenní zasedání na téma Boj proti ideologii demokratického socialismu. Zúčastnili se ho mimo čs. delegátů též vzácní hosté ze Sovětského svazu A. I. Sbolev, vedoucí oddělení mezinárodního komunistického hnutí v Moskvě, a prof. Werner Paff a dr. Eberhard Fromm z Ústavu společenských věd z Východního Berlína. Soudruh Milan Matouš z ústředního výboru KSČ hájil zásadu, že “jednota dělnické třídy v celosvětovém měřítku je nej důslednějším a nej rozhodnějším odpůrcem a protivníkem imperialismu. Vytvoření její jednoty brání nebo ztěžuje ideologie a činnost některých předáků sociálně demokratických stran. 4 r Věstník [pageend4]Oporou všech revolučních a ‘demokratických’ sil je socialistické společenství v boji”. Soudruh Matouš proto doporučuje ofensivu na celé světové frontě proti sociálně demokratickým stranám. Zpráva z předsednictva Pravidelná měsíční schůze se konala v úterý večer, dne 13. ledna v úřadovně Rady. Předsedal bratr předseda Mikuláš Ferjenčík. Za nepřítomného br. tajemníka dr. Chalupu zapisoval br. Eduard Dellín. Předsednictvo se věnovalo administraěním problémům úřadovny a rozhodnuto, aby se upustilo od vystavování a vysílání stvrzenek za úhrady docházející do úřadovny na platbách členských příspěvků, předplatného či peněžních darů. Je to nutné z úsporných důvodů, aby Rada následovala příkladů ostatních organizací a šetřila jak na pracovním čase, tak na poštovném, které se zdvojnásobilo, jako i všechna ostatní vydání se zdražila. Schválila se administrační i finanční zpráva ses. Marie Langové za úřadovnu. Věnovala se pozornost korespondenci se ses. Faltusovou, která zasílá opisy svých dopisů senátorům a kongresníkům, urgující “hearings” k vytvoření výboru tzv. watchdog committee, který by měl za úkol sledovat nedodržování úmluvy a přestupky proti helsinské dohodě. Na text br. dr. Schwarzenberga napsán úřadovnou dopis 16. senátorům se žádostí, aby podporovali předlohu zákona Bill S 2979 k ustanovení tohoto výboru a 34. dopisů kongresníkům se stejnou žádostí. V Domě zástupců má táž předloha číslo Bili 10193. S povděkem vzat na vědomí dopis ředitele Voice of America, který vypočítává asi 40. čs. autorů v exilu, o jejichž pracích bylo Voicem referováno. Usneseno, aby se sjezd ČSNRA konal v Chicagu ve dnech 10. a 11. dubna. Na sjezdu bude nutno projednat některé změny stanov. Br. dr. Hřebík upozorňuje obzvlášť na par. 1. stanov, který byl před časem vyňat za účelem daňového osvobození, o což se Rada svého času ucházela. Br. Hřebík připraví text navrhovaných změn, které budou uveřejněny ve Věstníku, aby se o nich mohlo jednat na schůzích odboček. Za zahraniční výbor referuje br. dr. Schwarzenberg, mj. intervenoval prostřednictvím přátel u holandského ministra kultury, aby Komenského museum v Naardenu nebylo uzavřeno. Upozorňuje dále na eucharistický kongres, který se bude konat v srpnu ve Philadelphii. Oznamuje, že byl založen Velehrad, společnost, která koupila budovu na Lawndale a 27. ulici a začala vydávat nový týdeník Hlas národa za zašlé časopisy Národ a Katolík. Br. Krákora předkládá Bicentennial materiál. Ses. Vrázová vysvětluje, že se jedná o nově zřízenou úřadovnu starosty města Chicaga pro pořádání etnických oslav. Naše různé organizace budou pořádat oslavy a tyto podniky by měly být uvedeny v brožuře vydávané novým výborem. Br. Krákora byl požádán, aby zjistil možnost spolupráce s krajanskými organizacemi a zajistil, aby jejich podniky byly uvedeny v programu etnických skupin. Br. Ing. Papánek upozorňuje na proslovy gen. Jana Slezáka a Dr. Jaroslava Pelikána, slavnostních řečníků na slovenské oslavě v New Yorku. Oba projevili čs. cítění, ač pořadatelé nebyli toho smýšlení. Na podnět br. Dellína bude požádán prof. Brom z Denver, Colo., aby zastupoval též ČSNRA na Comenius World Council. Schůze byla zahájena v 6.30 a zakončena v 9:35 hod. br. předsedou. Sjezd ČSNRA Návrhy na změny stanov Československé národní rady americké Ve Stanovami předepsané lhůtě 30 dnů před sjezdem Čs. nár. rady americké, který se bude konat ve dnech 10. a 11. dubna 1976 v Ciceru, 111., uveřejňujeme dále uvedené návrhy na změny stanov ČSNRA. I. Hlava II, článek 1, se doplňuje novým odstavcem tohoto znění: a) usilovat o ochranu a zachování amerických demokratických řádů a zásad, v prvé řadě všemi silami, prostředky a možnostmi bojovat proti komunismu a proti všem totalitním hnutím a směrům. Další odstavec tohoto článku se přečíslují písmeny b) a c). n. Hlava V, článek 1, odstavec b) se mění takto: b) každá odbočka Národní rady je oprávněna k jednomu zástupci, zvolenému z jejího středu, za každých svých 50 členů a za zbytek nad 25 členů. m. Hlava VII, článek 1, se doplňuje dalším odstavcem číslo: 8. dva revisory účtů. Cicero, 111., 1. února 1976. Dr. Vlastislav Chalupa Dr. Mikuláš Ferjenčík tajemník předseda Zprávy oblastí a odboček Odbočka T. G. Masaryk, Los Angeles Odbočka T. G. Masaryk konala v nedeli dne 11. ledna t.r. výroční členskou schůzi, na které byli zvoleni tito funkcionáři: Předseda: Ing. Boris Rajek, I. místopředseda: Ing. Jiří Breber, II. místopředsedka: Luisa Nekudová, Jednatel: Miroslav Konvička, Pokladník: Frank Zámyslický, Kult. ref.: Karel Finek a Antonín Votruba, Zapisovatelka: Jarmila Kracíková, Člen výboru: Dr. Jiří Liška, Rev. účtů: Vladimír Balejka a Jaroslav Hofman. Velká návštěva na této schůzi potvrdila zájem členů o práci naší odbočky a snahu zúčastnit se řešení závažných problémů jak uvnitř naší odbočky tak i prostřednictvím našich politických reprezentantů. Dosavadní předseda br. Ing. Breber hovořil o tom, co všechno odbočka vykonala za minulý rok. A nebylo toho málo. Nejen, že jsme uspořádali oslavy 125. narozenin T.G.M. a 57. výročí vzniku naší samostatnosti hudebním vystoupením našich nejlepších umělců v Los Angeles, ale za spolupráce s jinými krajanskými organizacemi a za velké úěasti krajanské veřejnosti byla dne 26. října 1974 před radnicí v Los Angeles slavnostně vztyčena československá státní vlajka symbolizující naši samostatnosti. Mnoho článků v novinách a (Jopisy našim senátorům a kongresníkům vyjádřovaly naše stanovisko k různým politickým situacím a žádaly naše politické představitele, aby respektovali náš názor. Dá se říct, že naše práce měla úspěch. Br. Ing. Breber poděkoval všem za práci, kterou členové pomáhali plnit poslání naší odbočky a projevil politování, že nemůže nadále vést naši odbočku, poněvadž v zaměstnání musí tento rok velmi intenzivně pracovat na výzkumných úkolech. Věstník - 5 [pageend5]Ing. Boris Rajek ve svém projevu rozebral kriticky nynější situaci jak ve vnitřní tak i v zahraniční politice U.S.A. I jeho referát byl velmi pozorně sledován účastníky. Br. Ing. Rajek svým projevem dokázal, že má velmi dobrý postřeh a nekomentuje události jako takové, ale všímá si příčin, které těmto událostem předcházely. Jeho vynikající analýza politické situace přednesena s rutinou dobrého řečníka byla překvapením pro ty, kteří dosud br. Ing. Rajka nemohli blíže poznat. A tak lze jen s radostí konstatovat, že naše odbočka je i nadále v dobrých rukou. Závěr schůze tvořil pořad “Praho, nashledanou”, kde k hlasu národního umělce Zdeňka Štěpánka promítal br. Ing. Breber diapozitivy Prahy. Dokonalá synchronizace slova, hudby a obrazu přenesla nás na jednu hodinu do historické Prahy. I tento pořad byl velmi pečlivě připraven, všem se líbil, a tak budeme mít dlouho na co vzpomínat. Miroslav Konvička, jednatel Odbočka Štefánik ČSNRA Dne 6. prosince 1975 sešli se již po jedenácté členové odbočky na řádné valné hromadě v Obecním domě ve Winnetce. Byla to nejen přehlídka vykonané práce v minulém roce, ale již sama účast 32. členů byla radostným příslibem do příštího období. Jako hosté se naší valné hromady súčastnili manželé Brymovi a Dvořákovi z odbočky “Gama”. I když jsme za jedenáct let sestárli, nová jména, která se v našem členském seznamu objevují, dávají naději v životnost naší skupiny. - Bolestnou ztrátou byl pro nás náhlý odchod zakládajícího člena Dr. Lauricha, který asi za týden po příjezdu z Československa zemřel ve věku 52 let. Jeho památka při zahájení valné hromady byla vzpomenuta povstáním a minutou tichých vzpomínek. Vzhledem k pracovnímu přemístění br. Dr. Solara na nové působiště v Kalifornii, ztratili jsme další dva zakládající a velmi aktivní členy. Naproti tomu jsme v našem středu přivítali manžele Vechovské. Tak se nám členský stav z původních 48 snížil jen na 47. Členské schůze, které jsou svolávány na první sobotu každý druhý měsíc, jsou velmi dobře navštěvovány. Súčastňuje se nejméně dvacet, ale často i přes třicet členů. Jsou pořádány v domovech jednotlivých členů, kteří se současně starají o přiměřené pohoštění. Vedle formální spolkové agendy jsou schůze spojeny obvykle s poučným neb zábavním programem. Tak na př. únorová schůze u Zemanů byla zpestřena filmem z jihovýchodní Afriky, kterou manželé Zemanovi v minulém roce navštívili. Na dubnové schůzi u Kalinů promítl br. Ing. Harna světelné obrazy z dnešní Prahy. V květnu u Synků br. prof. Kent promluvil o vlastních zkušenostech jako přísedící na jednáních mezi různými americkými institucemi a sovětskými delegacemi. Červnové schůze, která se konala v předvečer Československého dne, súčastnil se br. místopředseda Ústředí Hrabík. V říjnu u Laurichů sestra Dellinová a br. Bukovský sdělovali své zkušenosti a dojmy z letní návštěvy Československa. Tradiční letní výlet k jezeru u br. Dr. Lauricha tohoto roku odpadl, neboť dva dny před jeho konáním Dr. Laurich nás navždy opustil . . . Bratr předseda Dellin již ve svém úvodu oznámil, že naše odbočka je v chicagské oblasti pokládána za velmi aktivní. Dík za to patří nejen vedoucím funkcionářům, ale rovněž mnohým členům, kteří během roku konali často víc, než je pouhá jejich členská povinnost. Byla to nejen účast na různých společenských událostech, tradičních oslavách anebo protestech,. Radou během roku pořádaných. Ale mnohdy, zvláště sestry, přiložily ruku k dílu, na př. při Folk Fair na Navy Pier a pod. - Vedle řádně placených a Radě odevzdaných členských příspěvků, naše odbočka ze svých drobných akcí, věnovala ústředí dar $150.00. Tak tedy uplynul rok drobné, ale vytrvalé práce, zaměřené v jedno úsilí; udržet skupinu Čechů a Slováků, převážně emigrantů z porobené vlasti, ve víře a v naději, že jejich nesouhlas s dnešní diktaturou bude dřív či později vyslyšen, že historické naše heslo “Pravda Vítězí” i zde se jednoho dne znovu naplní. Po obsáhlé zprávě jednatelské, pokladní a revisorů účtů, byla činnost dosavadního výboru prohlášena za skončenou. Ihned nato bylo přistoupeno k volbě nového vedení. Se souhlasem naprosté většiny přítomných, byla v čele ponechána osvědčená dvojice. Předsedou zůstává i nadále br. Ed. Dellin a tajemníkem br. Halaška. Ani ve složení výboru nenastalo mnoho změn. Místopředsedou zůstává br. Prosnitz a pokladní sestra Struhařová. Jen br. Zeman se po dvouletém odmlčení stává opět tiskovým referentem. Před zahájením valné hromady manželé Halaškovi podávali bohaté občerstvení. V závěru bylo pak provedeno slosování vánočních dárků, věnovaných jednotlivými členy. Výtěžek osvěžil finanční situaci odbočky. Tak vstupuje odb. “Štefánik” do dvanáctého roku své činnosti. Z účasti členů na schůzích i podnicích je možno pozorovat živelný zájem o její trvání. Bez známky únavy, bez znaků jen formální povinnosti. Dobrovolně, s pocitem hrdé skutečnosti, že je nám možno svobodně se sdružovat a scházet, sdělovat si své radosti i strasti. S pocitem, že v tomto našem novém světě nejsme ztraceni a opuštěni, ale že máme o koho se opřít, slyšet svou rodnou řeč a podílet se na udržení ideálů, z nichž kdysi vznikla samostatnost našeho státu - našeho nezapomenutelného Československa. Josef Zeman Na slavnosti Old Country Festival v městech Owosso a Corunna v Michiganu získali titul “Festival Royalty” manželé Čechovi, předseda a tajemnice odbočky ČSNRA, kteří svou obětavou činností udržiýí folklor nejen ve svém okolí, ale v daleké michiganské oblasti. Československá taneční skupina v Owosso, Mich., pořádá V. representační ples v sobotu dne 7. února, v budově Conservation Club, 4247 North M-52. Výtěžek bude věnován skupině k hrazení cestovních výloh na zájezdy nejen po státě Michigan, ale i do jiných států. Mladí tanečníci nejen upozorní svými krásnými kroji, tancem a zpěvem na československé lidové umění, ale vzbudí zájem Američanů o osud Československa. ODBOČKA SAN FRANCISCO, CALIFORNIA koná výroční schůzi v domě 330 Villa Terrace, North San Mateo v neděli dne 1. února o 1.30 odp. 6 - Věstník [pageend6]Z CLEVELANDU Krajanský výbor, členská organizace ČSNRA, a četné krajanské organizace v Clevelandu pořádají slavnostní ples Bicentennial Cotillion Ball k 200. výročí Spojených států. Ples se koná v sobotu večer, dne 21. února v Sheraton-Cleveland hotelu. Čestným předsedou plesu je starosta města Ralph J. Perk. Na čestném výboru je řada vynikajících osobností. Večer bude zahájen v 6 hod. přátelskou besedou, následuje program a večeře v 7 hod. Ples začíná v 9 hod. večer. DARY NA ČINNOSŤ ČSNRA Český národní hřbitov v Chicagu $100.00 American Czechoslovak Ladies Club, FL 50.00 Mr. a Mrs. Miloš Táborský, MI 30.00 Charlotte G. Masaryk Society, Inc., NY 25.00 Mr. a Mrs. Joseph F. Kalabza, FL 25.00 Sokol Detroit Club, Inc. 25.00 Nejmenovaný vlastenec 24.00 Bratislav Zak, OR 20.00 Mr. a Mrs. Jaroslav A. Sperl, WI 20.00 Mr. a Mrs. Bohumil Jarolim, MO 20.00 Mr. a Mrs. William Zubatý, OH 15.00 Mr. a Mrs. Joseph Pisarik, IL 11.00 Rád Volnost, Česká Kalifornie č. 117, ČSA 10.00 Mr. a Mrs. Ludwig Pfeifer 10.00 Ernest Prokupek, NY 10.00 Dr. a Mrs. Jan Mička, IL 7.00 Upozornění členům ČSNRA, předplatitelům časopisů a šlechetným dárcům Na schůzi předsednictva konané 6. prosince 1975 bylo usneseno, aby v rámci úsporných opatření - úspory jak na pracovním čase, tak na poštovném - úřadovna upustila od vystavování a vysílání stvrzenek za úhrady docházející do úřadovny na platbách členských příspěvků, předplatného či peněžních darů na činnost Čs. národní rady. ČSNRA se tím přiklání k praxi běžné v ostatních organizacích, pojišťovnách či peněžních ústavech, neboť šek prošlý bankou je dostačujícím potvrzením o provedené platbě. Úřadovna bude vysílat stvrzenky jen za platby zaslané v hotovosti, a při této příležitosti připomíná, že placení šekem - pokud je plátci možné - je jistějším způsobem placení, než posílání “cash money” v obálkách. Každému, kdo by si přál, aby mu byla stvrzenka vystavena i na platbu provedenou šekem, úřadovna ochotně stvrzenku zašle. Věříme, že se toto opatření setká s Vaším pochopením - a předem Vám za ně děkujeme. Na slet do Curychu! Dr. Antonín Hřebík Do IV. sletu Čs. Sokolstva v zahraničí ve dnech 2. až 4. července 1976 v Curychu ve Švýcarech zbývá již jen necelých 5 měsíců. Všechny přípravné sletové práce jsou však již v plném proudu. Sletové nálepky a sletové pohlednice podle návrhů br. Sávo Rokniče z Berwynu, 111., se již rozletěly do světa, sletové odznaky podle návrhu br. Pavla Slavinského z New Yorku byly již zhotoveny ve Vídni a odeslány do Švýcar, pořad sletu a všech sletových podniků byl stanoven, místa pro všechny sletové podniky byla již zajištěna, prostná cvičení členstva a dorostu jsou již téměř všude nacvičena a přehled nácviku provedli náčelník a náčelnice Čs. Sokolstva v zahraničí br. a s. Jan a Vlasta Waldaufovi z Toronta za své návštěvy ve Vídni a ve Švýcarech, kde se ve dnech 8. a 9., 15. a Í6. listopadu 1975 konala cvičitel- ská škola Čs. Sokolstva v zahraničí ve Winterthuru za účasti 48 bratří a 45 sester, celkem tedy 93 členů z 12 sokolských jednot v Evropě: Baden, Basilej, Bern, Curych, Lucern, Solothurn a Winterthur ve Švýcarech, Delft a Utrecht v Holandsku, Mnichov v záp. Německu, Paříž ve Francii a Stockholm ve Švédsku. Náčelník br. Jan Waldauf vydal obsah celé školy ve zvláštní příručce o 113 stranách, která byla rozdána všem účastníkům školy. Všechny tyto i jiné sletové záležitosti byly projednány ve schůzi výboru Čs. Sokolstva v zahraničí, která se konala v sobotu 29. listopadu 1975 odpoledne v Masaryktown u Toronta, kde se také konal přátelský sokolský večer, který řídil starosta sokolské jednoty v Torontu bratr Dr. Jan Janků a při němž bylo vzpomenuto 85. narozenin bývalé náěelnice ČOS s. Marie Provazníkové, a v neděli 30. listopadu 1975 dopoledne v domově manželů Waldaufových v Mississauga, Ontario, Canada. Schůze byla zahájena smutnou vzpomínkou na člena výboru Čs. Sokolstva v zahraničí, dlouholetého význačného sokolského pracovníka br. Františka Kroutila z Aarau ve Švýcarech, který ještě k této schůzi zaslal všem bratřím a sestrám svůj srdečný pozdrav a přání zdaru k jednání, který však těsně před schůzí - 26. listopadu 1975 - náhle zemřel. Starosta br. Dr. Antonín Hřebík vzpomněl ve svém zahajovacím projevu tohoto vzácného sokolského pracovníka a ocenil jeho celoživotní významnou sokolskou práci. Po schválení zápisu schůze z 26. a 27. dubna 1975 v New Yorku a po přečtení srdečného pozdravu z valné hromady Sokola v Paříži z 12. října 1975 byly podány zprávy o činnosti za uplynulé období, které podali: starosta br. Dr. Antonín Hřebík, místostarostka s. Marie Provazníkové, jednatelka s. Jarmila Uhlířová, náčelník a náčelnice br. a s. Jan a Vlasta Waldaufovi, vzdělavatel br. Jan Fellmann, pokladník br. Jaroslav Hanuš, matrikář br. Karel Pavel, redaktor br. Jan Waldauf, administrátoři časopisu br. Jaroslav Hanuš a br. Otto Stehlík, a člen předsednictva br. Matěj Neumann, který podal zprávu o svém zájezdu do Švýcar. Z těchto bohatých a zajímavých zpráv alespoň uvádíme: V Holandsku byla založena nová sokolská jednota Utrecht, v Austrálii byla založena nová sokolská jednota Sydney-Západ a byl obnoven Sokol Melbourne, takže Čs. Sokolstvo v zahraničí má nyní 33 sokolských jednot ve svobodném světě. - Jako noví přímí členové Čs. Sokolstva v zahraničí byli přijati bratři Dr. Vladimír Groh z Bergen v Norsku a Richard Bondy-Charvát z Orange City na Floridě. Čs. Sokolstvo vydá 500 členských sokolských odznaků, které budou raženy ve Vídni. Všem župám a přímo začleněných jednotám Čs. Sokolstva v zahraničí bude doporučeno, aby do kandidátní komise pro volby předsednictva Čs. Sokolstva v zahraničí na období 1977-1978 byli zvoleni bratři a sestry, kteří se zúčastní sletu v Curychu 1976, aby se při sletu mohli sejít a kandidátní listinu osobně projednat. Po projednání všech záležitostí, týkajících se IV. sletu Čs. Sokolstva v zahraničí 1976 v Curychu, bylo jednáno o sjezdu Čs. Sokolstva v zahraničí, který se bude konat v Curychu po sletu v pondělí 5. července 1976 a na jehož programu bude: zpráva starosty o rozvoji Sokolstva od minulého valného sjezdu v roce 1972 ve Vídni, zprávy místostarostky (o vydavatelské činnosti), jednatelky, náčelníka, náčelnice a vzdělavatele, projednání návrhů, došlých do stanovené lhůty, a rozprava o dalších úkolech a činnosti Čs. Sokolstva v zahraničí. Dále byly projednány všechny zájezdy, chystané ze Spojených států a z Kanady na IV. Slet Čs. Sokolstva v zahraničí v Curychu 1976. Příští schůze výboru Čs. Sokolstva v zahraničí bude se konat ve dnech 3. a 4. dubna 1976 v New Yorku. IV. sletu Čs. Sokolstva v zahraničí v Curychu 1976 ZDAR! Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 «ílgf» 436 MOVING? Please use this address label and mail it with your new address to VESTNÍK. Second Class Postage Paid at Chicago, Illinois [pageend8]