ZPRÁVY ROČNÍK VI. svu LEDEN 1964 Z mnohostranných zájmů mládí se matematika brzy prosadila jako hlavní náplň jeho života. Promoval r. 1920 na Karlově universitě, po 5 let učil matematice ve svém rodišti, v Lounech, ale když dostal stipendium Rockefelle- rovy nadace, zaměnil činnost pedagogickou za další studium čisté vědy. Studoval v Holandsku, Římě, Paříži a Oxfordu. R. 1928 se vrátil do Prahy, kde přednášel zprvu jako soukromý docent a od r. 1930 jako řádný profesor filosofické fakulty Karlovy university. Nedlouho poté byl zvolen řádným členem České akademie věd. Rok 1937 a část roku 1938 ztrávil jako “visiting professor” na universitě v Princetonu, avšak nacistickou okupaci prožil již zase doma. V době, kdy byly české vysoké školy zavřeny, ponořil se opět, plně do studia. Třídil a evaluoval své myšlenky, hledal nové cesty a obzory, a publikoval. Výsledkem toho bylo několik knih a mnoho článků, většinou z oboru diferenciální přímkové geometrie a prejektivní geometrie. Když po krátkém záblesku svobody znovu padlo na zemi temno, opustil podruhé svou pražskou katedru a po krátkém působení na pařížské Sorbonně se stal profesorem americké university státu Indiána. Ve svobodném prostředí se jeho rozvinuté tvůrčí síly rychle násobily: ze 140 knih a větších vědeckých prací, které až dosud publikoval, 55 vzniklo v USA. Pobyt v Americe mu také přinesl největší ú- spěch života: Roku 1953 prošlo jeho jméno celým vědeckým světem, když se mu podařilo matematicky vyřešit novou Einsteinovu teorii o podstatě vesmíru, teorii jednotného pole. List “New York Herald Tribune” zařadil tehdy dr. Hlavatého mezi deset nej významnějších vědců současné doby. Dnes je prof. Hlavatý spoluredakto- rem japonského matematického časopisu “Tensor” a italského “Rendiconti de circolo matematico di Palermo”. Byl vyznamenán za svou vědeckou činnost universitami v Římě, Bruselu a Pavii a jeho vlastní universita ho poctila r. 1962 titulem vynikajícího profesora. Před dvěma roky podnikl na pozvání mnohých universit přednáškovou cestu kolem světa a promluvil asi na 70 universitách. Lidský profil prvního předsedy SVU, nadaného hudebníka, milovníka humoru a člověka upřímného srdce a ne- SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ČÍSLO 1, 70 LET PROFESORA VÁCLAVA HLAVATÉHO Letos 27. ledna se dožívá v plné svěžesti sedmdesátky první předseda SVU, matematik světového jména, profesor university státu Indiána, dr. Václav Hlavatý. O jeho složité osobnosti a neméně složitých životních osudech by se dala napsat kniha. My zde vykreslíme jen stručně jeho vědecký profil. [pageend1]ESEJE O ČESKÉ LITERATUŘE SBORNÍK DR. RENÉ WELLKA Pod záštitou SVU vydalo nakladatelství Mouton and Co. v Hágu sborník esejů dr. René Wellka o české literatuře “Essays on Czech Literature”. Autor je profesorem srovnávací literatury na Yaleově universitě, kde působí už od roku 1946. Předtím přednášel na Londýnské universitě, kam přišel roku 1935 z Karlovy university v Praze. René Wellek: Essays on Czech Literature. Eseje o české literatuře vydalo r. 1963 pod záštitou SVU nakladatelství Mouton and Co. v Hágu. Předmluvu napsal P. Demetz. Cena dol. 6.45 (Pro členy SVU dol. 3.90. Možno objednat na této adrese: Mr. Oldřich Černý, (pokladník SVU), 1826 Harvard Street, Washington 9, D.C. • Dr. Wellek napsal už řadu spisů z oboru literární teorie, metodologie, kritiky a literární historie. Jeho sborník esejů o české literatuře podává svým způsobem dějiny české literatury od nejstarších dob až po současnost. Nej- starší eseje v této knize byly sepsány už v době předmnichovské, kdežto poslední je z roku 1962. První studie “Dvě tradice české literatury” zjišťuje, že v české literatuře lze od začátku sledovat dvojí tendenci. Předně je to idealistická, imaginativní tradice, vyznačující se mimořádnou poezií a výtvarným uměním. Příkladem je Mácha a jeho období. Na druhé straně je to empirický, racionalistický směr, kompromisně demokratického zaměření, by si vyžádal dalších stránek. Jistě se na to bude pamatovat ve zvláštním pamětním spise, který na jeho počest připravují společně jeho universita a SVU a do něhož přispěje na 50 světových vědců. My mu přejeme již dnes hodně zdraví a osobní spokojenosti do dalších let. SVU který se v literatuře projevoval v Janu Husovi, v humanistech a reformátorech a posléze v Palackém a Masarykovi. Na tento esej navazuje studie “20 let české literatury 1918-1938”, která upozorňuje na vývoj české literatury za svobodné Československé republiky až do Mnichova. Je to snad poprvé, co se anglosaskému čtenáři předkládá kritické hodnocení tvorby hlavních postav moderní české literatury. V závěrečných dvou studiích o vývoji české literární kritiky se dr. Wellek zabývá osudem české literatury po druhé světové válce, prakticky až do začátku nynějšího kulturního kvasu v ČSSR. Pod obalem marxistických klišé autor nachází jen výjimečné známky skutečné vědeckosti a dodává, že k radikální změně v tomto ohledu může dojít jen po naprosté změně politické situace. Neméně pozoruhodné jsou dva eseje o nej významnějších dvou postavách moderní české literatury a filosofie, o T. G. Masarykovi a Karlu Čapkovi. Masaryk byl podle dr. Wellka praktickým filosofem a jedinečně spojoval empirismus a náboženství. O Karlu Čapkovi napsal autor svůj esej už r. 1936, proto hodnocení Čapkových vizí z hlediska nynějšího atomického věku pochopitelně chybí. Další dva eseje, z oboru srovnávací literatury, “Mácha a anglická literatura” a “Čechy v anglické literatuře”, jsou zajímavým čtením jak pro anglosaského, tak i pro českého čtenáře. Pokud jde o Máchu, dr. Wellek 2 [pageend2]pochybuje o nějakém větším Byronově vlivu na tohoto českého romantika. V druhé studii těží ze svého poctivého a trpělivého bibliografického výzkumu v Britském muzeu v Londýně a v Osbor- nově sbírce v New Haven a snáší podrobný materiál o tom, jak se od devátého století až po dnešek měnila představa o vzdálené české zemi v anglické literatuře. Sám o sobě stojí esej o německé kultuře v českých zemích, psaný r. 1937 s nadějí, že “vnější zásah neporuší normální běh událostí a že čeští Němci by mohli . . . vytvořit přirozený most, vedoucí k slovanskému světu”. Na okraj těchto kusých poznámek k nové knize dr. Wellka, k jejímuž vydání jako k prvnímu viditelnému výsledku její neúnavné práce je nutno blahopřát zejména publikační komisi SVU v čele s jejím předsedou, dr. M. Rech- cíglem, je snad vhodné citovat slova z jedné z Wellkových přednášek na shromážděních SVU: “Dnes, kdy nový převrat v dějinách národa opět přerušil literární tradici a vyhloubil potřetí propast mezi přítomností a minulostí, můžeme právě my, intelektuálové v exilu, pojmout svůj úkol jako zachování této tradice, jako udržování souvislosti, jako (podle Kol- lára) nošení vlasti v srdci ...” Dn. Polemika ve verších: Atlas (Překlady ze světového tisku, 368 West Center Street, Marion, Ohio,) v loňském srpnovém čísle pod titulem “Polemika ve verších” vysvětluje kulturní destalini- zaci v zemích sovětského bloku a pak uvádí překlad dlouhé protistalinské básně Jiřího Šotoly “Na smrt Josefa Visa- rionoviče Stalina”, uveřejněné před rokem v pražské “Kulturní tvorbě”. K tomu připojuje jako odpověď báseň Jaroslava Strnada “Odpověď ”, kterou uveřejnil český australský “Hlas domova” z 15. dubna 1963. Americké sokolské organizace, reprezentující asi 250 tisíc členů, požádaly americké ministerstvo pošt, aby k 100. výročí vzniku sokolského hnutí v USA, které připadá na únor 1965, vydalo sokolskou pamětní poštovní známku. SVU se stala členem čestného výboru pro vydání této známky a přislíbila iniciátorům akce plnou podporu. Dojednána byla už možnost spolupráce našich umělců při vypracování návrhu na známku. Všichni naši umělci (ať žijí kdekoliv) mohou vypracovat jeden nebo i více konkrétních návrhů na známku a poslat je na adresu gen. tajemníka SVU: Mr. Rudolf Šturm, 107 Regent Street, Saratoga Springs, N. Y., USA. K návrhu je třeba připojit anglický průvodní dopis se stručným vysvětlením, co návrh vyjadřuje a jaký účel známce navrhovatel přikládá. Průvodní dopis má mít zpáteční adresu a má být adresován takto: Mr. Ira Kapen- stein, the Special Assistant to the Postmaster General, Post Office Department, Washington 25, D.C. Návrhy na známku mají mít rozměry 8 x 10 nebo 5 x 7 (v amerických inčích) a mají být v živých a působivých barvách. Známka má symbolicky vyjádřit význam mravní a tělesné výchovy a zdatnosti mládeže, jakož i 100 let sokolské tradice tohoto úsilí v USA. Doporučuje se mít při tom na mysli americký duch demokracie, zdejší individualismus a skutečnost, že masové motivy, kterými se vyznačovaly čs. sokolské náměty, nejsou u průměrného Američana příliš v oblibě. Na známce bude kromě obvyklého označení (5c U.S. Postage) nějaký krátký nápis, týkající se 100. výročí sokolského hnutí v USA. Návrhy mají být, pokud možno, v duplikátu. 3 NÁVRHY NA SOKOLSKOU ZNÁMKU SVU [pageend3]LUDVÍK JANOŠ někdejší žák dr. Hlavatého, přednáší matematiku dokto- rantům na universitě Jiřího Washingto- na ve Washingtoně, D.C. Do USA přijel jako urpchlík v září. Roku 1950 byl promován na Karlově universitě a působil pak jako vědecký pracovník ve Státním výzkumném ústavu tepelném. Publikoval řadu prací v oboru funkcionální analýzy. KAREL M. PRCHAL je sice znám jako starosta Americké obce sokolské, ale málo se ví o tom, že je také úspěšným stavebním inženýrem a architektem. V těchto dnech chicagský tisk připomínal 40 let jeho úspěšného projektu věžovité stavby hawthomských závodů firmy Western Electric. Nás hlavně zajímá, že jeho dílem je také moderní Masarykovo mauzoleum na Českém národním hřbitově v Chicagu. BARTON LIDICE BENES je 20-letý americký výtvarný umělec českého původu, jak svědčí jeho vlastní jméno. Prostřední jméno mu rodiče dali zřejmě pod dojmem lidické tragédie. Koncem roku vystavoval v newyorské galerii Americké federace umění na výstavě děl s náboženskými motivy své “Jesličky”. Je to abstraktní picassovské sochařské dílo, zhotovené z kusu dřeva a z různých prosaických pomůcek, jako jsou štětce, nůžky a tužka. Dílo vyvolalo diskusi o tom, jaká umělecká díla mají zdobit četné nové americké chrámy. VLADIMÍR KUČERA má zásluhu na organizaci tří kursů češtiny na universitě v Lincoln v Nebrasce a jednoho kursu češtiny na universitě v Omaze, jakož i na organizování českých jazykových kursů v různých městech Ne- brasky. Jeho přičiněním se konala 15. prosince na universitě v Lincolnu slavnost českého folklóru, nazvaná “Czech Spectacular”, které se zúčastnil guvernér Nebrasky, Morrison, jehož manželka zpívala české písně a senátor R. Hruška, který měl český projev. ALŽBĚTA TRAHANOVÁ, docentka university v Pittsburghu, odjela na rok se svým manželem do Galwey v Irsku, kde chce dokončit svou knihu o Dosto- jevském. Její manžel, DONALD TRAHAN, byl pozván na universitu v Galwey na rok, aby tam vyučoval matematice. VOLTAIR ŽIŽKA vyučuje na clevelandských českých školách již 25 let. Je také překladatelem z češtiny do angličtiny. J. B. ČIHÁK, vzdělavatel Americké obce sokolské, byl zvolen předsedou celoamerického výboru pro oslavy 100. výročí vzniku sokolského hnutí v USA (1965) a předsedou Výboru pro vydání americké sokolské poštovní známky. Je autorem studií o Tyršovi a jeho myšlence, překladatelem Tyršových základních děl do angličtiny a znalcem historika A. J. Toynbeeho. JAN T. HEINZ, chicagský architekt, je projektantem moderního “Domu odpočinku”, který v Chicagu chce postavit Americko-slovenská dobročinná společnost. JAROSLAV F. CHMELÍČEK, redaktor “Orgánu ČSA” je hybnou pákou české divadelní činnosti v Chicagu. Narodil se ve Vídni a do USA přišel v dětských letech. Divadlo studoval v “Mummer’s Theatre Workshop” a sám je autorem několika původních českých her: “Karel Hynek Mácha”, “Mistr An- 4 NÁŠ KULTURNÍ PŘÍNOS: [pageend4]tónin Dvořák”, “Čaroděj valčíku” aj. V březnu bude mít premiéru jeho nová hra o Lincolnově první lásce, Ann Ruthledgeové, “Lincolnova první láska”. O hru projevili zájem vedoucí Illinoiské státní knihovny. VÁCLAV NELHYBEL napsal r. 1950 pro velký orchestr “Three Centuries Concerto”, které mělo americkou premiéru 17. prosince v New Yorku v “The Mannes College of Music”. KAREL BOLESLAV JIRÁK byl jediným soudobým skladatelem, jehož skladba se hrála na koncertu komorní hudby hudební koleje Rooseveltovy university v Chicagu. Byla to Sonata pro čelo s doprovodem klavíru, op. 15, z r. 1918. DR. ANTONÍN DAJČAR, gynekologický chirurg dostal v Montreálu lékařský titul (Fellow of the Royal Collegiate of Surgery), který se rovná asi evropské vysokoškolské docentúre. Jeho otec je spoluzakladatelem kanadského Zlína, Batawy. CHRYSOSTOM MASTÍK, český katolický misionář vydal v Limě v Peru filosoficko-náboženské básně, blížící se mysticismu O. Březiny a J. Demla, “Fatamorgana”. R. WERNER navrhl australskou známku hodnoty 5d s vánočním námětem. JITKA BOUČKOVÁ, studentka Car- letonovy university v Ottawě byla jednou z dvou studentů, kteří zastupovali ottawskou universitu na studentské konferenci v Quebec City o zrovnoprávnění francouzské kultury s anglickou v Kanadě. Po návratu měla na universitě přednášku o konferenci. Profesorem komposice a dirigování na Cornellově universitě ve státu New York je 42-Ietý Karel Husa z Prahy, který je dnes snad nejvíce hraným a nejvyhledávanějším z mladých amerických skladatelů. Ve dnech 7. a 8. ledna měla světovou premiéru jeho nová skladba “Serenáda pro quintet dřevěných dechových nástrojů, pro smyčce, harfu a xylofon”. Novou Husovu skladbu uvedl jiný pražský muzikant, Petr Herman Adler, žák Vítězslava Nováka- Zemlinského z Prahy. Současně Cornel- lova universita oznamuje, že Karel Husa byl pozván, aby dirigoval Orchestre de la Suisse Romande jako zástupce největšího z žijících dirigentů, Ernesta An- sermeta, pokud bude Ansermet zaneprázdněn dirigováním orchestru BBC v Londýně. Karel Husa bude ve Švýcarsku dirigovat skladby Schubertovy, Richarda Strausse a Smetanovy. Kromě toho provede svou vlastní “První symfonii”, kterou už loni dirigoval v Cu- rychu a v Belgii, v Bruselu. Po té odjede do Paříže, kde bude počátkem února dirigovat Filharmonický orchestr, se kterým bude hrát kromě skladeb od Rameau-a, Schuberta a Dvořáka svoji skladbu pro saxofon s doprovodem orchestru. Tato komposice se jmenuje “Elegie a Rondo”. Další svoje skladby bude pak dirigovat v Holandsku a v Anglii. BRUNO BERAN, brněnský rodák, žijící nyní v Anglii, měl 2. listopadu vernisáž v Bemheimově galerii v Paříži. Umělec již překročil sedmdesátku a v cizině žije od svých nej mladších let. Maloval zejména ve Francii, Španělsku, v Africe a Spojených státech. 5 GALERIE NAŠICH UMĚLCŮ: KAREL HUSA Hn. [pageend5]Změny v redakci ZPRÁV SVU. Pro nepředvídané pracovní zatížení v zaměstnání i mimo ně byl redaktor Vojtěch Nevlud nucen vzdát se funkce Tiskového referenta SVU. Berouc re- signaci kol. Nevluda s politováním na vědomost, předsednictvo vyslovuje mu touto cestou upřímné díky za práci, kterou s velkou pílí a oddaností pro SVU konal. - Na návrh předsednictva výbor SVU rozhodl, aby ZPRÁVY SVU řídila až na další redakční rada, jejímž předsedou je redaktor Ivan Herben, a členy prof. Vojtěch Andie a dr. Vladimír Walzel. Redakční poštu zasílejte laskavě na adresu: Ivan HERBEN 41-98 Forley St., ELMHURST 73, N.Y. • Dosavadní redaktor tímto děkuje všem svým spolupracovníkům za jejich pomoc a doufá, že budou, jako on, spolupracovat i s novou redakcí, které přeje hodně úspěchů. vn Pracovní skupina SVU v Chicagu uspořádala 28. prosince besedu s předsedou R. Wellkem a gen. tajemníkem R. Šturmem o činnosti SVU. V rozpravě se vystřídali dp. A. Žižka, K. B. Jirák, F. Bicek, Č. Thorn, J. Zástěra, A. Čalek aj. Předsedal J. Čada. Debatovalo se hlavně o tom, jak v činnosti SVU uplatnit kulturní zájmy čs. Ameriky. Pokladník SVU připomíná členům, že na loňském valném shromáždění v Torontě bylo odhlasováno zvýšení příspěvků s účinností od 1. ledna 1964: Členové v Latinské Americe včetně Mexika platí nyní $3.00 ročně, členové v Evropě $ 5 ročně a členové v USA Kanadě a v ostatních zemích $ 7.50 ročně. SVU v Chicagu uspořádalo přednáškový večer o otázce českého a slovenského školství v USA. Přednášel průkopník českého školství v Americe, Dp. dr. Arnošt Žižka, šéfredaktor českého benediktinského tisku v Chicagu. Vhodně rozšířil svoje téma na všechny slovanské jazyky, zejména na ruštinu, a ukázal budoucnost češtiny i její důležitost. Blahopřejeme: 15. ledna se dožil v Londýně 80 let člen SVU, dr. Jaroslav Stránský, universitní profesor, poslanec, ministr spravedlnosti, náměstek ministerského předsedy, ministr školství a osvěty, vydavatel ‘Lidových novin’, žurnalista a mistr řečnického i psaného českého slova. ‘Podivně strhující účin řečnických projevů Jaroslava Stránského je poplaten dvojímu talentu: Talentu autora a interpreta.’ - napsaly o něm kanadské ‘Naše hlasy’: ‘Jeho posluchači odcházejí po skončeném projevu asi tak, jak odcházíme z koncertní síně . . . ’ - Česká kolonie v Los Angeles měla v prosinci ve svém středu “jen pro sebe” Rudolfa Frimla a oslavila 84. narozeniny tohoto nejpopulámější- ho žijícího českého hudebního skladatele v cizině. Jeho světoznámé populární písně hráli a zpívali skladatel Eduard Ingriš a filmová herečka Pavla Vrben- ská. Literární revue RENCONTRES, kterou v Paříži vydává francouzský Jaroslav Trnka přináší ve svém 3. čísle (1963) několik zajímavých statí. Kromě recenze nové knihy Henriho Noguerese věnované mnichovské smlouvě, kterou napsal B. Szalatnay-Stacho, je tu Trnkův článek o vztazích malíře Ronaulta k Československu, které se datují už do doby před první světovou válkou. Týž autor vzpomíná prvních čs. absolventů Lyceé de Dijon, kteří opustili tuto školu právě před 40 léty. Článek věnovaný malířce Gertrudě, která pochází z Prahy, je doprovázen reprodukcí jejího obrazu “Tři děti v lese”. Jinak číslo obsahuje různé kratší zprávy z kultur6- ZÁZNAMY: [pageend6]ního světa, zaměřené většinou k českému a slovenskému kulturnímu dění, mezi jiným i k činnosti SVU. DR. Čs. národní sdružení v Kanadě se rozhodlo vypracovat jménem Kanaďanů čs. původu návrhy a připomínky k poslání a praktické činnosti Kanadské federální komise pro dvojí kulturu v Kanadě. Tato vrcholná organizace Kanaďanů čs. původu chce úřední místa upozornit na to, že v Kanadě existuje kromě anglické a francouzské kultury ještě několik dalších kultur pěti milionů příslušníků jiných ethnických skupin. Výsledkem tohoto rozhodnutí může být všestranná studie o českém a slovenském příspěvku k problémům bikultu- ralismu nebo multikulturalismu v Kanadě i v USA, jak napsal v chicagském “Národě” dr. Jiří Škvor. J. Prosinec 1963 v Torontě byl prakticky československým měsícem: Toront- ský symfonický orchestr pod taktovkou Waltera Susskinda hrál Janáčkovy a Smetanovy skladby, rozhlas vysílal díla Antonína Dvořáka a Oskara Mo- rawtze, divadelní soubor “Victoria College Dramatic Soc.” hrál “Ze života hmy zu” od Karla a Josefa Čapka. A v Dětském divadle řídila manželka Jana Ru- beše, Susan Rubešová, úspěšnou divadelní hru “Sleeping Beauty”. Umělecká skupina Sokola Washington, D.C. připravuje na jaro operu Viléma Blodka “V studni”. Vilém Blodek se narodil 3. října 1834 a zemřel 1. května 1874 v Praze. Od jeho narození uplyne tedy 130 let a od jeho smrti 90 let. Opera bude mít premiéru 29. března ve Washingtoně a reprízy v New Yorku, Baltimore, Clevelandě a snad i jinde. Československé oddělení Středoevropského domu má být založeno na Kolo- radské universitě v Boulder. V čele výboru je plk. am. letectva H. J. Mráček, místopředsedou kpt. F. F. Matějka, dalšími členy jsou dr. F. Hradil, A. J. Cífka a profesoři H. Thomson a Karel Vojáček. Dr. Vojáček přednáší češtinu a prof. Thomson, autor známé anglické historie Československa, je v čele slovanských studií na Koloradské universitě. Adresa výboru: Czechoslovak Student House, Center for Slavic and East European Studies, University of Colorado, Boulder, Colo. Občané obce Masaryktown na Floridě se rozhodli postavit Masarykovu knihovnu, ve které chtějí soustředit veškerá Masarykova díla a knihy o Masarykovi, jakož i památky jeho pobytu v Americe, zejména z doby jeho spolupráce s americkými Čechy a Slováky za prvního odboje. Nejlepší knihy roku: Předvánoční příloha listu “New York Times”, věnovaná knihám, otiskla seznam 250 nej- lepších knih roku 1963 na americkém trhu. V seznamu byly knihy dvou českých autorů: “Concepts of Criticism” od profesora Yaleovy university René Wellka a anglický překlad pražského spisovatele Josefa Bora “Terezínské requiem”. Havlasa píše paměti: V Kalifornii se dožil v prosinci 80 let Jan Havlasa. Tento český spisovatel, diplomat a cestovatel v několika jihoamerických republikách (končil r. 1947 v Čile). Vykonal dvakrát cestu kolem světa. Havlasovo líčení Dálného východu, tichomorských ostrovů a života v jihoamerických republikách v knihách i přednáškách mu získaly nepřehledné množství příznivců. “Dnes žije v Kalifornii jako důchodce naší republiky” - píše pražská “Kulturní tvorba” - “těší se dobrému zdraví a píše obsáhlý Útržkový kalendář”, paměti svého bohatého života. 7 [pageend7]• The Shaping of the Czechoslovak State: Diplomatic History of the Boundaries of Czechoslovakia, 1914-1920. By D. Parman. 439 pp. Leiden: E. J. Brill 1962. Diplomatická historie hranic Československa, jak vznikaly v plánech vůdců prvního zahraničního odboje a na mírových konferencích po válce. Autorka D. Permanová-Hornová pochází z Československa a žije ve Washingtone. V úvodu popisuje plány na čs. (český) stát od Palackého až po Masaryka, Beneše a Kramáře. Zmiňuje se i o Masarykově plánu na středoevropskou alianci či dokonce federaci malých států, zejména Polska, Československa a Jugoslávie, která měla nahradit Rakousko-Uhersko. Pro nynější historiky v Československu je důležitá tato poznámka autorky: Neexistuje žádný důkaz, že by Rusko mělo nějaký přímý vliv na tvoření čs. státu. n. • Božena Sirková, žena lékaře na Nové Guineji, napsala knížku, v níž krásnou češtinou se pokouší zachytit svět legend, mýtů a kouzel na exotických ostrovech Oceánie, aby zachovala obraz mizícího primitivního světa a jeho zvyků, představ a tužeb. Knížka se jmenuje Povídky a zkazky z Nové Guineje a vydala ji Křesťanská akademie v Římě jako 22. svazek své literární edice “Vigílie”. • Vilém Špalek, (Gran Embustero), svérázný čs. prosaik žijící v exilu ve Venezuele, vydal v edici Sklizně v Hamburku šest povídek pod názvem Stredoamerické balady. Cena 50 centů. Možno objednat u Ant. Vlacha, Hamburg 13, Postrach 2700, Německo. • “Tatínkovi k Vánocům” věnoval Přemek Kocián z Clevelandu sborník svých básní a vzpomínek Kdyně, má ozvěno, který vydal vlastním nákladem koncem r. 1963 v tiskárně “Nového světa” v Clevelandu. Grafická úprava Karla Salátky a ilustrace Karla Go- leše. Malé dílko, vyznačující se autorovou láskou, vkusem i uměleckou snahou. • With Many Voices: Europe Talks About America. By Benjamin Appel. Vydal William Morrow and Co., 1963, dol. 5.95. Kniha shrnuje mínění prostých evropských lidí o Americe. Je v ní také kapitola o Československu. PLACENÉ OZNÁMENÍ: Pamatujete se na staré české přísloví “Opatrnost jest matkou moudrosti”? Nuže, v dnešní době se toto přísloví zdá býti pravdivější než kdy jindy. Bezpečnost, zvláště pak zajištění existenční, zaujímá stěžejní místo v životě každého z nás. A takové všestranné zabezpečení poskytuje svým členům jednota ČSA. V řadě jejích výhodných plánů životního pojištění naleznete zcela určitě takový plán, který bude plně vyhovovat vám i vašim drahým. Neotálejte a zabezpečte sebe a svou rodinu nyní! “Československé spolky v Americe” je organizace krajanská, která se poctivě stará o své členy již téměř plných sto deset let. Uvítá vás ve svém kruhu s radostí. ČSA. 2138 South 61st Court, Cicero, Illinois - 60650 Telefon OLympic 2-6360. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Oldřich Černý, 1826 Harvard Street, N.W., Washington 9, D.C. - Printed by the Orbis Printing Co., Inc., 246 East 84th Street, New York 28, N.Y.- Subscription for non-members: $3.00 per year. NOVĚ KNIHY: [pageend8]