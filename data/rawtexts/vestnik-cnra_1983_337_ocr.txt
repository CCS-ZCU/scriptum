VĚSTNÍK Mikuláš Ferjenčík Pozdrav československej krajanskej verejnosti Lúčime sa s jedným, na vzrušujúce udalosti a zmeny, bohatým rokom a vstupujeme do roku nového, ktorý síce ešte nesľubuje skorý návrat pohody a kľudu, veríme však, že po búrke a krútňave musí prísť aj pohoda. Ťažké, čierne mračná, ktoré vzbudzujú strach a obavy sa začínajú pomaly trhať. Sovietsky komunizmus udržovaný nažive milionovými armádami, terorem, atentátmi, tajnou políciou a hrozbami atómovej vojny už nie je tak jednotný a hrozivý akým býval za Stalina. Má svoje ťažkosti a podlieha zmenám, ktoré ohrozujú sny Moskvy o svetovláde. Nie je to len reakcia demokratického, slobodného sveta, ktorý sa konečne rozhodol brániť slobodu a právo človeka a národov na ich vlastný život, ale tiež podstatné zmeny, ktoré prekonáva sám občan v Sovietskom zväze. Zmeny v Rusku, či to bolo za cára, lebo za Stalina, prichádzali vždy zhora. Dnes dochádza ku zmenám pod tlakom zdola t.j. od samotného, prostého občana Sovietskeho zväzu. Spoločnosť v Sovietoch sa zmenila a mení. Sovietsky človek sa snaží zachytit správy tlače a cudzieho rozhlasu, snaží sa získať informácie čo sa robí vo svete, sdeluje ich druhým, poslúcha, zrovnáva a posudzuje správy vlastných, sovietskych sdeľovacích prostriedkov, ktoré prijíma kriticky, často aj so značnou dávkou cynizmu, naučil sa čítať medzi riadkami. Nedá sa už tak voľne vodiť za nos a tak ľahko zastrašovať. Tieto zmeny sovietskej spoločnosti a prostého občana sú jedna z hlavných príčin prečo padla voľba na Juryja Andropova, bývalého šéfa NKVD a KGB, ako následníka trónu po Brezhnevovi. Naša vlasť Československá prešla od februára 1948 tiež podstatnými zmenami, pokiaľ ide o tzv. nápravné prostriedky. Doma je koniec slovenskej, bratskej lásky k osloboditeľom. Moskva je od roku 1968-69 nútená vydržovať v Československu silnú sovietskú armádu. Čechov a Slovákov sa nepodarilo zkomunizovať, ani ich rozložiť a bezpečne ovládať. Národ doma vie o čo ide. Je rozumný. Vie čo sa má, aby svet bol informovaný o trvajúcom odpore, ale tiež čo sa môže a čo sa nemôže. Je jednotný. Niet ani českého ani slovenského separatizmu, len živelná nenávisť voči bábkovej vláde pražskej a Sovietom. Nám v exile všetky tieto zmeny priam diktujú, aby sme ich podporovali a pomáhali ku skorému krachu neľudskej, komunistickej diktatúry. Môže sa tak stať len jednotným a jednotne riadeným postupom, vzájomnou, úprimnou spoluprácou všetkých zložiek krajanov a exulantov a súčasne čeliť a zabrániť rozkladnej činnosti komunistov a ich agentov poslaných k nám za týmto úkolom. liacu a neuvažujúcu. Nepodarilo sa to ani Leninovi, ani Stalinovi ba ani nie Мао Tse-tungovi. Ukrajinec, Poliak, Gruzinec, Arménec atď., ostal verným svojmu náboženskému a národnému vyznaniu a túhe po pravde a slobode. Aj my Češi a Slováci držíme sa našej vlastnej, národnej příslušnosti a povodu, svojej viery v Božskú prozřetelnost’. Komunizmus vo svojej túhe po svetovláde neuspel a už neuspeje. Jednoho dňa skončí úplnou porážkou a krachom. Všetko speje k tomuto koncu. Slobodný, demokratický svet sa konečne prebudil a prebúdza. Je odhodlaný brániť právo jednotlivca i národov na život, na slobodu a spravodlivosť. Sleduje veľmi úzkostlivo čo sa robí za t.zv. železnou oponou. Je dobre informovaný. My tu vieme, ako doma žijete, poťažne živoríte, ako sledujete čo sa robí vo svete a ako sa statočne a rozumne držíte a neprestávate veriť vo skorý návrat slobody, práva a spravodlivosti. V myšlienkach a v našej činnosti sme a ostaneme s vami. ČESKOSLOVENSKÉ NÁRODNÍ RADY AMERICKÉ Čís. 337 Prosinec 1983 Pozdrav domovu Šťastie, zdravie a hojnosť Božieho požehnania vám všetkým, našim drahým doma! Dejiny ľudstva nás poučujú, že sa dosial nepodarilo žiadnej vláde, žiadnemu vladárovi z ľudí a národov im poddaných vychovať ani za seba najsilnejších prostriedkov, naprosto poslušnú, beztvárnu, uniformovanú masu ľudí nemys- Třicátépáte výročí podepsání Všeobecné Deklarace Lidských Práv V pátek, 9. prosince, byla v Bílém Domě uspořádána zvláštní slavnost u příležitosti 35. výročí podepsání Všeobecné Deklarace Lidských Práv. President Reagan při té příležitosti vyhlásil sobotu, 10. prosince, za Den Lidských Práv a následující týden, počínaje 12. prosincem, za Týden Lidských Práv, který má americkým občanům připomenout 192. výročí podepsání Listiny základních občanských práv. Před podepsáním proklamace President Reagan řekl, že Spojené státy musí veřejně mluvit proti věznění sovětských disidentů v psychiatrických ústavech, proti barbarskému pronásledování členů církve Baha’i, proti apartheidu v Jihoafrické republice, proti persekuci katolické církve a proti persekuci členů odborového hnutí Solidarita v Polsku. Nemůžeme věřit v lidská práva, řekl President Reagan a ignorovat persekuci církví a Indiánů kmene Meskito v Nikaraguji, komanda smrti v některých středoamerických zemích a novou persekuci příslušníků národnostních nebo náboženských skupin v Sovětském svazu. Komemorační slavnosti v Bílém Domě se zúčastnili představitelé organizací, kteří pracují na poli lidských práv, dále bývalí političtí vězni z některých zemí sovětského bloku, jakož i ze Salvadoru a Grenady. V této skupině byl také člen polské Solidarity, člen organizace československých politických vězňů v exilu, členka vládou rozpuštěné Helsinské skupiny v SSSR a žena, která byla pronásledována pro své náboženství v Iránu. Československá národní rada americká byla zastoupena svou zástupkyní ve Washingtoně. -afa- Přes dvacet tisíc československých občanů navštívilo výstavu raketoplánu Colombia V knihovně amerického velvyslanectví v Praze byla 21. listopadu zahájena výstava amerického raketoplánu, jeho technologie a praktické využití. Chargé d’affaires Robert W. Farrand při té [pageend1]VESTNÍK December 1983 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VESTNÍK Prosinec 1983 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Patnáctá pololetní zpráva státního departmentu ve véci dodržování Helsinské Dohody Nedávno vydal Státní Department již patnáctou pololetní zprávu, ve které hodnotí, jak Sovětský svaz a státy střední a východní Evropy dodržovaly závazky plynoucí ze Závěrečného Aktu z Helsinek, za období od 1. června 1983 do 30. listopadu 1983. Tyto pololetní zprávy jsou předkládány americkému kongresu. Ve zprávě Státní Department dochází к závěru, že Sovětský svaz a státy střední a východní Evropy buď nedodržují některá ustanovení Závěrečného Aktu vůbec, anebo jen velmi nedostatečně. Pokud se týká Československa, zpráva zaznamenává pokračování činnosti Charty 77 a VONSU (Výboru na obranu nespravedlivě stíhaných) a konstatuje, že invase států Varšavské smlouvy do Československa v roce 1968 zapříčinila konec určité liberalizace. Československé úřady se snaží zamezit činnost jak Charty 77 tak VONSU, intensivní persekucí pracovníků obou skupin. Zpráva také zaznamenává několik případů soudních zákroků proti těm, kteří pracují na poli lidských práv a šikanování a pronásledování věřících, zejména zákroky proti františkánskému řádu. Dále se zpráva Státního Departmentu zmiňuje o zákrocích policie proti signatářům Charty 77 v době konání v Praze t.zv. Světového Shromáždění za Mír a Život, Proti Nukleární Válce v červnu t.r. Zpráva Státního Departmentu se také zmiňuje o důležitých dokumentech, které Charta vydala v tomto období, jako ku př. dokument к 15. výročí sovětské invase a okupace Československa, ve kterém žádala odchod sovětských vojsk z ČSSR; dále dokument, vyjadřující sympatie rodinám a přátelům obětí sestřeleného jihokorejského letadla a dokument, žádající Mezinárodní Úřad Práce o ustavení komise, která by přešetřila pracovní podmínky v Československu, včetně pracovního zákona a diskriminaci v zaměstnání. Pokud se týká případů rozdělených rodin, zpráva konstatuje, že je v současné době československými úřady vyřizováno kolem 20 případů rodin, které požádaly o sjednocení se svými příbuznými na Západě. V případě cestování československých občanů na Západ, zpráva kritizuje větší omezování tohoto práva se strany československých úřadů a způsob, jakým jsou českoslovenští občané šikanováni při získávání dokumentů, které je nutno přiložit к žádosti o visum pro cestu na Západ. Nedostatečný je také “volný pohyb informací a myšlenek”, t.j. právo na výměnu informací bez ohledu na hranice, jelikož v Československu nemají občané možnost si koupit západní noviny s výjimkou těch, které jsou vydávány západními komunistickými stranami. Praktikuje se také rušení vysílání rádia Svobodná Evropa, zejména v Praze a okolí. Postoj československých úřadů vůči zahraničním novinářům se v tomto období také nezměnil к lepšímu. Čs. úřady, ku příkladu, odmítly vstupní visum východoevropskému dopisovateli Hlasu Ameriky. V rámci kulturní výměny byla v Praze uspořádána výstava amerického scénického umění. Na studijním pobytu byli v Československu dva vědci z USA a tři čs. odborníci přijeli na studijní pobyt do Spojených států. V rámci brněnského veletrhu, navštívilo americkou výstavu, která byla věnována raketoplánu, více jak sto tisíc občanů. Obchodní podmínky nebyly v tomto období v Československu pro západní firmy o nic lepší, než v období předchozím a jen jedna kanadská firma otevřela v Praze kancelář. -afa- 2 - Věstník příležitosti pronesl projev, který vyslechlo asi 250 občanů. Výstava skončila 9. prosince a za 14 dní ji navštívilo více jak dvacet tisíc československých občanů. -afa- Ilegální přechod nebezpečným terénem Do Západního Německa nedávno přešli přes československé hranice dva českoslovenští občané, kteří požádali západoněmec- ké úřady o politický asyl. Přechod prý se měl uskutečnit v nebezpečné zóně. Západoněmecké úřady neudali jména čs. občanů ani místo přechodu. -afa- Protesty v Československu proti rozmístění sovětských jaderných zbraní V Československu a ve Východním Německu vyvolalo rozhodnutí tamních vlád rozmístit v těchto zemích další sovětské jaderné zbraně protesty občanů. V Československu Rudé právo dokonce připustilo, že dostalo řadu dopisů protestujících proti rozmístění těchto zbraní v Československu. Jak již také bylo oznámeno, československé policejní orgány zadržely více jak 20 signatářů Charty, včetně jejich mluvčích a podrobily je několikahodinovým výslechům; vyhrožovaly jim trestním stíháním za podvratnou činnost v případě, že by Charta 77 zaujala к věci oficiální stanovisko, nebo se zúčastnila protestních akcí. - Dále došla z Československa zpráva, že studenti zahájili podpisovou akci proti rozmístění jaderných zbraní v ČSSR. Ředitelé škol a učitelé dostali rozkaz od STB, aby studentům podpisové archy sebrali a odevzdali je policii. Tato akce čs. mládeže byla zahájena na Moravě a v několika větších městech v Československu. -afa- Endowment for Democracy V pátek, 16. prosince, vyhlásil president Reagan v Bílém domě založení nové instituce, která bude prosazovat - nebo bude usilovat - o prosazování demokratických zásad v zahraničí. Podnětem к založení této Národní nadace pro demokracii byl projev presidenta Reagana v Londýně, к členům britského parlamentu, v r. 1982. Nadace je společenstvím republikánů a demokratů, odborářů a podnikatelů, konservativců i liberálů. Americký kongres schválil založení nadace a příslušné fondy, o které se budou [pageend2]dělit obě hlavní politické strany - demokratická a republikánská, AFL-CIO, Americká obchodní komora a další skupiny soukromého sektoru. Při slavnostním obřadu v Bílém domě president Reagan mimo jiné řekl, že tento program nebude udržován v tajnosti, ale naopak, bude vystavován očím veřejnosti a dodal: “. . . Měli bychom být hrdi na poslání demokracie. Demokracie respektuje individuální občanské svobody a lidská práva; svobodu projevu, politickou účast a mírovou spolupráci. Vlády, které slouží svým občanům, podporují duchovní a ekonomickou vitalitu a nebudou se stydět za to, že nabízejí poselství naděje ...” Nadace bude - jako soukromá, nestranická organizace - spolupracovat v zahraničí s každým, kdo usiluje o demokratickou cestu a bude propagovat zásady demokracie; nebude však se snažit o to, aby byl napodobován systém americké demokracie. -afa- Delegácia na State Departmente a vo Voice of America Dňa 13. decembra 1983 bola delegácia Stálej konferencie slovenských demokratických exulantov na State Departmente a vo Voice of America. V delegácii boli: dr. Ján Papánek, pani Betka Papánková, Rudolf V. Fraštacký, dr. Martin Kvetko, Ing. Štefan Papánek, Vavro Ryšavý, Pavel Šturman, Ing. Ján Gabríni a Andrej Valúšek. Delegácia byla prijatá na State Departmente asistentom zástupcu ministra zahraničia Markom R. Palmerom a vo Voice of America jeho riaditelom Kennethom Tomlinsonom. Na porade u asistenta Palmera bol prítomný aj referent československého desku na State Departmente Paul Hacker. Delegácia sa poďakovala americkej vláde za služby, ktoré československé vysielanie Voice of America poskytuje slovenským a českým poslucháčom v Československu, za morálnu a politickú podporu a za udržanie ašpirácií našich národov i ich nádeje, že raz sa zase budú tešit slobode a nezávislosti a žiť v pravej demokracii. Zdôraznila, že súčasné organizačné zadelenie spoločného desku plne vyhovuje a že nikdy neprišli sťažnosti, že by toto usporiadanie nevyhovovalo národným potrebám a ašpiráciám oboch našich národov. Delegácia odovzdala na oboch miestach memorandum, v ktorom požiadala aj o to, aby podľa intencií prezidenta Reagana bolo vysielanie Hlasu Ameriky do Československa čo najskôr rozšírené aspoň na tri hodiny originálneho vysielania. V rozprave bolo poukázané na to, že obyvatelstvo v Československu, v tamojšom okupačnom neostalinskom režime trpia viac ako v iných Sovietmi ujarmených krajinách a že preto je treba týmto poslucháčom venovať čo najviac pozornosti a dať im povzbudenie a nádej. (Redakce se omlouvá, že v textu chybí pokračování. Doplněný text bude uveřejněn příště.) O to isté delegácia požiadala aj pokiaľ rozhlasu Slobodná Európa. Delegácia Stálej konferencie slovenských demokratických exulantov bola na oboch miestach s porozumením a so sympatiou prijatá a dostalo se jej uistenia, že americká vláda hodlá v doterajšej práci v nezmenej forme pokračovať, aby aj tým vyjadrila svoj základ na osude ujarmených našich národov a posilnila ich rezistenciu proti sovietizácii slovenského i českého národného života. Prosíme, oznamte včas změnu adresy! Doplácíme poště poštovné za vrácení nedoručeného časopisu. Vyznamenanie pre dr. Jána Papánka Predseda Amerického fondu pre československých ubehlíkov dr. Ján Papánek sa v pondelok 12. decembra zúčastnil konferencie immigračných úradníkov ministerstva spravedlnosti. Mal prednášku o problémoch týkajúcich sa immigrácie československých ubehlíkov. Pri tejto příležitosti bol tento významný a zaslúžilý pracovník na poli immigrácie vyznamenaný a bola mu udelená “The CORAP Distinguished Service Award for 1983.” Gratulujeme. Vyznamenání bylo uděleno, jak stojí na diplomu ‘‘in appreciation for his outstanding service and dedication to his fellow man the Immigration and Naturalization Service, Central office Refugee, Asylum and Parole Unit present to Dr. Ján Papánek the CORAP Distinguished Service Award for 1983. United States Department of Justice Pocta dr. Jánu Papánkovi v Evropě V Ženevě se konala ve dnech 27. až 30. listopadu velká porada o uprchlících v Evropě. Organizoval ji americký State Department a předsedali James N. Purcell jr., ředitel amerického úřadu pro uprchlické programy a Doris Meissnerová, zástupce komisaře americké imigrační a naturalizační služby, oba z Washingtonu. Kromě dalších reprezentantů State Departmentu se porady zúčastnili úředníci několika amerických velvyslanectví v Evropě, imigrační služby z Říma, Vídně a Frankfurtu a představitelé pomocných organizací z USA i z Evropy. Ke shromážděným promluvili také Vysoký komisař Spojených národů pro uprchlíky Paul Härtling a James Carlin, ředitel mezivládního komité pro emigraci. Ve středu 30. listopadu těsně před ukončením porad z podnětu předsedající D. Meissnerové došlo ke spontánnímu projevu uznání a díků shromážděných přítomnému oslavenci, 87-letému dr. Jánu Papánkovi, zakladateli a předsedovi Amerického fondu pro čs. uprchlíky v New Yorku. Byly zhodnoceny jeho zásluhy jako zásluhy diplomatické, vzpomenuta činnost na Kolumbijské univerzitě v New Yorku, ale nejobšírněji Papánkova dlouholetá a obětavá práce pro čs. uprchlíky. Na sto přítomných účastníků povstáním a potleskem vzdalo dr. Papánkovi hold, který neočekával a jímž byl překvapen. Zřejmě dojat, pohnutým hlasem poděkoval a ubezpečil shromáždění, že v činnosti pro uprchlíky bude pokračovat. Což hned dokázal zájezdem do Vídně, kde navštívil reprezentanta Vysokého komisaře pro uprchlíky, jednal s úředníky americké imigrační služby, zajel se podívat do tábora Traiskirchen a promluvil s vedoucími úředníky, o den později navštívil čs. uprchlické rodiny v táboře Ramsau u Vídně. V pondělí 5. prosince byl přijat rakouským ministrem vnitra Blechou a projednal aktuální záležitosti s vedoucími úředníky ministerstva. Byla to velice plodná, úspěšná návštěva. (České Slovo - re) Praha se zajímá o Detroit Pražský režim si liboval, že “boj proti americkým raketám pokračuje”. Tento boj se přenesl až do Detroitu. Je to další doklad, že komunisté pracují nejen v západní Evropě, ale především ve Spojených státech. O činnost v našich řadách se velice zajímají pražští komunisté a tak jsme se dočetli v “Květech”, že funkcionáři městské rady v Detroitu, “v tomto velkém americkém městě, se v červnu zúčastnili pražského Světového shromáždění za mír a život, proti jaderné válce. Naše město trpí, protože finančních prostředků se využívá к přípravě války,” zdůraznili dva členové městské rady. Usilují proto, aby město bylo vyhlášeno za oblast bez jaderných zbraní. To však byl jenom začátek, jakési upozornění na věci příští, které měly následovat po pražské návštěvě. Věstník - 3 [pageend3]The Detroit News přinesl obšírnou zprávu od Christopher Wilcox, nadepsanou “Mír na dosah po pražské poradě”. Informuje americké čtenáře, že od léta členové městské rady, Maryann Mahaffey a Clyde Cleveland, se pokoušeli proniknout do amerického tisku. Detroit News o mírovém hnutí sice nepsaly, zato The Daily World, časopis vydávaný americkou komunistickou stranou, uveřejňoval o tom zprávy. Bylo o tom současně psáno v časopise World Peace Council ze zasedání v Praze. Christoper Willcox poznamenává, že WPC je mluvčím komunistické strany a že FBI nedávno svědčil v kongrese o “aktivní činnosti WPC v organizování a zmobilizování amerického mírového hnutí”. Redaktor dále připomíná, že tato WPC schválila sovětskou invazi Maďarska, Československa a útisk v Polsku a uvádí další podrobnosti o tomto hnutí. Dva jmenovaní zástupci z Detroit ujišťují americké spoluobčany, že letenku do Prahy si platili sami, ale pak výlohy jim platila Praha za ubytování, výživu atd. Popisují nadšení s jakým děti i stařenky v babuškách házely penízky do velkého koše, příspěvek Američanům na živobytí. Redaktor Willcox není na pochybách o činnosti KGB a cituje něco ze sovětské propagandy. Zmiňuje se o demonstraci českých disidentů v Praze proti mírovému hnutí, kterou však komunistická propaganda označila za "výtržnost opilých”. Po návratu z Prahy Mahaffey a Cleveland se snažili ovlivnit městskou radu, aby prohásila Detroit za “nuclear-free zone”, což se jim nepodařilo, ač vyvinuli snahu všemi směry. Komunistická propaganda pronikla až do světa umění; aby zmátla obecenstvo oznamoval se současně koncert detroitské filharmonie, na kterém hrál náš slavný pianista Rudolf Firkušný Beethovena, s účastí dirigenta Antala Doratiho, který složil “Symphony for Survival” ve prospěch protinukleámího hnutí. Přirozeně, že náš mistr Firkušný jel do Detroitu hrát Bethovena a neměl tušení o pokusu zatáhnout do koncertu tento komunistický živel. Členové michiganské oblasti Československé národní rady americké se ozvali telegramem před koncertem. Br. Jiřímu Žemličkovi a čtyřem členům se podařilo uveřejnit v Detroit News výmluvný dopis “Peace Isn’t at Hand”. Navazují na popis návštěvy Prahy dvou členů městské rady, kteří “sedli na lep komunistické propagandě” a dodávají důležitou informaci americkým čtenářům. Pokračují ve vysvětlení: We are all former citizens of Czechoslovakia and we are painfully aware of the present situation in that country. Calling people who are fighting for basic human rights “youthful drunks” is an insult to common decency. By the same token, describing a state-organized “pro-peace” machinery as a voluntary effort by the Czechs is a gross misinformation. One of us was in Prague at the same time and got a first-hand account of the demonstration following an officially sanctioned “peace” gathering. Participants of the protest and Western reporters alike were manhandled by the police and some people were imprisoned. We understand that frustration and the inability to solve many of Detroit’s problems can lead some council members to forays in the global political arena. A recent example was when Mayor Coleman Young gave a lavish reception in honor of Grenada’s Prime Minister Maurice Bishop whose government is currently building a Cuban-Soviet air base. A question that continues to bother us is: Are these events simple manifestations of political naivete or are they a part of an organized effort to buttress the left-wing regimes and vilify their opponents? Jiri Zemlicka, and four others, Warren Roční předplatné Věstníku - $5 Jiří Lederer Jeden ze známých českých novinářů, pronásledovaných signatářů Charty, který musel opustit Československo, byl členem redakce Reportéra. Chtěl jím být opět v exilu. Žel, zemřel náhle a České Slovo přineslo o něm tento nekrolog: Jiři Lederer - Na hřbitov dolnobavorského městečka Birnbach v sobotu 15. října odpoledne přijeli přátelé - z Paříže, z Vídně, Mnichova i místní - aby se navždy rozloučili s českým spisovatelem a novinářem Jiřím Ledererem. Zemřel 12. října po delší těžké nemoci ve věku 61 let. Nad rakví, obklopené desítkami věnců a kytic se stuhami v národních barvách, se s Jiřím Ledererem rozloučili Pavel Tigrid z Paříže, za rozhlasovou stanici Svobodná Evropa red. František Tomáš a někdejší Ledererův kolega z Reportéra, dr. Nepraš. Kolem rakve se shromáždili skoro všichni, kteří tam měli být, svědkové Ledererových pohnutých osudů novináře, který se nepodvolil. Mnoho za to trpěl. Po květnu 1945 pracoval jako sociálně-demokratický redaktor, ale v roce 1951 už byl z redakce venku a živil se zprvu jako soustružník v Kolbence, později jako horník. Až koncem padesátých let se znovu do novin vrátil, opět ne na dlouho. Zase po přestávce mnoha let se stal za Pražského jara redaktorem Literárních Listů a když zanikly, byl jedním z posledních přispívatelů do Reportéra. V lednu 1970 byl zatčen, po dvou měsících propuštěn. Opět byl zatčen v roce 1972 a ač odsouzen na dva roky, po roce propuštěn. Lederer byl jedním z prvních signatářů Charty 77, což byl důvod к novému zatčení. Odseděl tři roky. V roce 1980 se přestěhoval do Německé spolkové republiky, kam přišel pln energie a plánů. Některé uskutečnil: к Werichovým sedmdesátinám připravil sborník Když se řekne Werich, v Českých rozhovorech představil mnohé československé spisovatele, naposled napsal Polsko, můj osud. Měl v plánu ještě mnoho knih a mnoho článků. Ale pevná vůle nestačila, statečné, nesmlouvavé srdce navždy nevydrželo následky útrap. Skonal věru předčasně. Jiří Lederer měl novinářství ne za povolání, nýbrž za poslání, jemuž byl věren. Byl to vzácný, smířlivý muž, ale i muž zásad, z nichž neslevil. A snad proto byl ve světě známější víc, než sám tušil. Jako hrst hlíny padaly za ním do hrobu nekrology britských Timesů a Guardianu, pařížského Le Mondu, západo- německých Frankfurter Allgemeine, Suddeutsche Zeitung, rakouské Die Presse, novin švýcarských, italských. Zapomenut nezůstal a nezůstane. (re) Dwight, Nebraska - Přínos Čechů Na MacLean/Lehrer Newshour, na televizním hodinovém programu jsou podávány velmi zajímavé a hodnotné zprávy z celého světa. Dne 5. listopadu byla věnována pietni vzpomínka L. Cpt. Mark Helmsovi, který konal službu v Lebanonu a byl zabit při zákeřném výbuchu na Marine Compound. Byl pohřben v Dwight, Nebr. se vší vojenskou poctou, za velké účasti přátel a sousedů ze širokého okolí. Jeho pohřeb byl zachycen a vysílán po celých Spojených státech na mnohých stanicích. Pro nás to bylo zvlášť dojemné, poněvadž televizní zpravodajové připravili obsáhlý program, věnovaný nejen zesnulému, který po matce byl českého původu, ale i českým pionýrům, kteří přišli před sto lety, jejich přínosu Americe a jejich vzornému způsobu života. Matka je rozená Mary Ann Polická, je dcerou Charles Polického, jehož žena za svobodna byla Lucille Ludvíková z Omahy. 4 - Věstník [pageend4]Zanechal po sobě památku čistou a jasnou . . . Dne 30. listopadu 1983 zemřel v chicagském předměstí Riverside známý profesor hudby František Kubina. Byl to muž vysokých uměleckých kvalit a vzácných vlastností lidských. Dožil se požehnaného stáří 86 let, když byl náhle vytrhnut z našeho středu a odešel na věčnost. Narodil se v Náchodě, v městě, které přestože je na hranicích, nikdy se neponěmčilo, naopak dalo národu dobré a významné muže, mezi ně také patří František Kubina. Zdá se, že hudba a zpěv byla v jeho rodině tradiční a prof. Kubina jen v tradici pokračoval. Zatímco jeho otec své umění uplatňoval v rodné zemi, jeho syn odchází do USA, ne za kusem chleba, ale aby zde udržoval tradici českého zpěvu a hudby. Doma, po absolvování hudební konservatoře se též dobře uplatnil, ale krajanská Amerika zavolala a profesor Fr. Kubina, idealista tělem i duší šel. Věřil, že bude-li krajanská větev v USA pěstovat českou hudbu a zpěv, nezanikne. Přišel do USA v 26. letech, nikdy nezahálel, ale učil a cvičil celou tu dobu naše lidi hrát a zpívat. Stal se dirigentem české LYRY, kterou po Americe proslavil a dokonce ji představil v Praze při slavnostním odhalení Wilsonova pomníku. Naši lidé jim byli nadšeni. Nejen že cvičil zpívat česky, ale také polský, slovinský a chorvatský. Nikdy neměl dlouhou chvíli, byl muž činorodé práce a také krásného lidského zjevu a chování. Nikdy nevyhledával hašteření a nevraživost. Svoje umění rozdával s laskavostí a úsměvem. Takových lidí je věčná škoda, když nám odejdou, neboť takových naše krajanská veřejnost potřebuje. Vždyť к budování je třeba lidí moudrých a obětavých a mezi ně patřil prof. Kubina. Horlivě spolupracoval s Československou národní radou americkou a jeho vystoupení s Lyrou bývalo zlatým bodem programů na slavnostech ČSNRA. Pohřebních obřadů za zesnulého se zúčastnila sestra Vlasta Vrázová, jako zástupkyně Rady a bývalý poslanec za královehradecký kraj bratr Fr. Desenský se rozloučil se svým krajanem v Chrástkově pohřebním ústavě 2. prosince t.r. Profesor Fr. Kubina zanechal po sobě památku čistou a jasnou a zůstává nám vzorem . . . ZPRÁVY OBLASTÍ A ODBOČEK Nová odbočka ČSNRA - Chapter Orange County Dne 12. listopadu 1983 se konala ustavující schůze CNCA, odbočky Orange Co., California v bytě koordinátora F. Vogela. Byl zvolen výbor jehož členy jsou: Karel Kovanda - předseda, Frank Vogel - tajemník a Igor Ondryas - pokladník. Adresa odbočky je: P.O. Box 17943, Irvine, Calif. 92713. Jako host se také schůze zúčastnil br. Boris Rajek z odbočky TGM Los Angeles, který zodpověděl četné dotazy členů a svými bohatými zkušenostmi velmi přispěl ke zdárnému průběhu schůze. Jsme také ve styku s odbočkou v San Diego (přes br. J. Pejskara) a tak bude možnost spolupráce se sousedními odbočkami. Ačkoliv naše odbočka byla formálně ustavena až 12. listopadu, už po několik měsíců jsme se scházeli na schůzkách, pikniku a společné večeři v krajanské restauraci. Hlavní náplní těchto setkání bylo navázání kontaktů mezi krajany, pomoc při hledání pracovních příležitostí zejména pro nově přistěhovalé a seznámení krajanské veřejnosti se službami poskytovanými podniky ve vlastnictví Cechů a Slováků. Frank Vogel, tajemník Oblast New York Jménem Oblastního výboru zaslal přání к novému roku tajemník Jan Babinec. Mikulášská u “Štefánika” v Chicagu Tak jako v minulých letech také letos zakončila odbočka “Štefánik” svou činnost tradiční mikulášskou zábavou. Konala se v sobotu 3. prosince 1983 v příjemné spolkové místnosti u Kraupnerů na Lake Shore Drive v Chicagu s krásnou vyhlídkou na osvětlené město s vánoční výzdobou na State a Michigan. Také místnost byla zkrášlena ustrojeným vánočním stromečkem a připravené stoly byly ozdobeny čerstvými zelenými smrkovými větvemi s vánočními ozdobami. To vše přispělo к dobré vánoční pohodě a náladě, zvláště pak také bohatě prostřené stoly a dobře vybavený bar, kde se každý mohl podle chuti a do sytá občerstvit. Měli jsme velkou návštěvu, což samo o sobě svědčí, že naše mikulášské zábavy u Kraupnerů jsou oblíbeny a všichni se na ně těší. O program se opět postaral bratr Brym. Sám nám pro pobavení přečetl několik dobrých politických vtipů nastřádaných za poslední rok. Bratr Chrobák opět v úloze sv. Mikuláše s pomocníky bratrem Gilikem mladším a sestrou Dobrovolnou mladší v úloze čerta a anděla předvedli nám zábavnou vánoční scénu u stromečku, v níž bratr Chrobák také dojemně vzpomenul utrpení našeho lidu doma s přáním brzkého osvobození. Společně s andělem se pak ujal losování a rozdávání dárků věnovaných do tomboly. O ostatní zábavu se postarali nově přijetý p. Slíva zazpíváním s vlastním doprovodem na kytaru, bratr Pospíchal zahráním na klavír a bratří Pavlas a Šalamoun hraním na kytaru. Po zahrání a společném zazpívání několika vánočních koled, zazněly sálem naše české a slovenské písničky za vedení několika známých dobrých zpěváků, к nimž se pak vehementně přidávali další a další, zvláště když se zpívaly známé písničky, takže nakonec jsme zpívali všichni až do konce. Bylo to krásné zakončení, nikomu se nechtělo domů. Všem se to velmi líbilo a rozcházeli jsme se s příslibem, že se za rok dozpívají písničky, na které se letos nedostalo. Dík za zdar večírku patří v prvé řadě manželům Kraupnero- vým za obstarání sálu, jídla, pití atd., bratru Brymovi za zajištění programu a ovšem v neposlední řadě všem sestrám za darované domácí pečivo a všem ostatním, kteří jakýmkoli způsobem pomohli. A nakonec dík návštěvníkům, kteří se dostavili v tak hojném počtu, aby nejen se přišli mezi nás pobavit, ale svou návštěvou také přispěli finančně na činnost Rady. Kh Srdečné pozvání na silvestrovský večer Členové odbočky 28. října z ČSNRA spolu s členy chicagského “Velehradu” vás srdečně zvou na silvestrovskou zábavu, kterou jako každoročně pořádáme v příjemném sále Velehradu (2657-59 So. Lawndale Ave.) v Chicagu. Přijďte se všichni rozloučit se starým rokem a přivítat Rok nový v krajanském prostředí, které nám tak mile připomíná náš starý domov a naše mladá léta. К tanci a poslechu pro mladé i pro ty dříve narozené bude hrát známý orchestr G. Kollariče. Velehrad • vás jako vždy přivítá domácími jídly a bohatě zásobenou kuchyní. Ani v baru nebudou chybět vaše oblíbené nápoje, tuzemské i evropské. O reservaci stolů volejte co nejdříve Hlas národa 762-2044. Šeky na objednané vstupenky vystavte laskavě na Chapter “28. říjen” a zašlete na adresu: Česko-americké středisko Velehrad, 2657-59 So. Lawndale Ave., Chicago, Ill. 60623. Vstupné je $8.00 za osobu. Večeře budou podávány již od 7 hodin večer. Věstník - 5 [pageend5]Filmové představení Odbočka 28. říjen z ČSNRA pokračuje v úsilí přinášet našim krajanům hodnotnou zábavu promítnutím čs. klasických filmů. Tentokrát máme na pořadu starý film "Reka” režiséra Josefa Rovenského. Byl natočen v třicátých letech podle scénáře Jindřicha Snížka; hudbu к tomuto filmu složil Jan Dobeš. V hlavních rolích vystupují: Jarmila Beránková, Váša Jalovec, Jaroslav Vojta a další známí herci z doby našich mladých let. Film promítneme ve středu 21. prosince 1983 v 7:30 hod. večer v horním sále Masarykovy školy v Ciceru (5701 W. 22nd Place). Přiveďte s sebou i své anglicky mluvící přátele; děj filmu snadno pochopí, protože má anglické podtitulky. Další filmové večery budou pořádány první a třetí středu v lednu a únoru. Na shledanou se tgší; Odbočka 28. října naše staré koledy, zpívané nevyumělkovanými dětskými hlásky, objevila se v mnohých očích slza radosti nad tím, že zde - za velkou louží - naše děti nezapomínají na tradice a krásné zvyky rodné země svých rodičů. Program uspořádala a s dětmi nacvičila sestra Božena Veisová s vydatnou pomocí paní učitelky Rybové: na klavír děti doprovázela paní učitelka Williamsová, za což jim upřímně děkujeme. Československá ženská národní rada v exilu těmito řádky upřímně děkuje všem dárcům výborného pečiva a cukroví, všem obětavým spolupracovnicím a pracovníkům, členům pánského odboru za jejich vydatnou pomoc. A vám všem, kteří jste svou návštěvou potěšili a podpořili další práci ČŽNR vyjadřujeme upřímné díky a jménem předsedkyně Maru Friedové přejeme spokojené vánoce a radostný Nový rok 1984. Věra R. XXXIII. PLES oblastního výboru ČSNRA Zveme vás srdečně na náš XXXIII. representační ples, který pořádáme poslední sobotu v lednu, t.j. 28. ledna 1984 v tanečním sále známého prvotřídního hotelu The Ritz-Carlton. Na plesu budou naší společnosti představeny naše letošní mladistvé debutantky, které po svém představení zatančí se svými tanečníky líbivou polonézu. Jsou to Eva Binderová z Downers Grove, Dana Čapková z Berwynu, Eva Čevelíčková z Cicera, Rosemarie Chybíková z Burr Ridge, Ill., Elizabeth Kotlářová z La Grange Park a Diane Vesecký z La Grange Park. Zkoušky na předtančení se konají v neděli večer v sokolovně Stickney. Rovněž známá taneční skupina Besedy a Klubu Domov svým vystoupením obohatí tuto naši významnou společenskou událost. Představení debutantek, choreografii tanců a jejich nacvičení mají na starosti jako léta minulá Jan Uhlíř a Zdeňka Židlická. Na našem letošním representačním plese opět bude hrát Phil Varchetův orchestr, známý a oblíbený svou taneční hudbou. Návštěvníci plesu obdrží i letošního roku hodnotnou památkovou knížku, která vždy přispívá к vysoké úrovni našich plesů. Pečlivě ji připravuje ses. Vlasta Vrázová s grafikem Milanem Košařem. Mr. Dennis a Mrs. Mary Ann Sadílek - naši osvědčení "master a mistress of ceremonies” - představí debutantky. Předsedkyní plesu je opět Vlasta Vrázová. Cena plesového lístku včetně večeře je $40.00 za osobu. Koktejly se budou podávat od 6.30, večeře v 7 hod. Zahájení plesu je v 8 hod. Vyplňte laskavě přiložený lístek, objednávku s šekem a udáním, s kým chcete sedět. Snažíme se vyhovět vašemu přání. Jestli jste nedostali pozvánku poštou, jste srdečně zváni, laskavě zatelefonujte si do úřadovny od 9 do 2 hod. odpoledne, rádi vyřídíme reservaci. Tel.: 656-1117. ČŽNR děkuje . . . Předvánoční bazar Čs. ženské národní rady v exilu, který se konal v Chicagu-Ciceru v neděli, 4. prosince 1983, se během let stal svým neobvyklým rázem a tradicí jakousi lávkou, která nás převede z každodenního, všedního života do kouzelné, tajuplné nálady vánoc. Naše krajanská veřejnost doslova zaplnila prostorný sál American Legion č. 96 v Ciceru, kde členky ČŽNR připravily neobvyklou rozmanitost pečiva, cukroví, perníčků, dortů a výtvarného umění. V jídelně bylo opět dobře postaráno o hladové a žíznivé podáváním výborných teplých obědů, obložených chlebíčků a kávy. Slavnostnímu příchodu Mikuláše, anděla a čerta předcházel dětský program, ve kterém mluvící "Sněhulák” s pomocí cknninv dřtí nrprlvpHlv vánnrní 7Q7np1v 6 - Věstník Večer o “Zlaté kapličce” v Clevelandu V pátek, 2. prosince pořádalo SVU večer к stoletému otevření Národního divadla v Praze. Z Chicaga přijel prof. F. Svejkovský z chicagské university, aby podal svůj zajímavý výklad nejen o budování Národního divadla, ale o probuzenecké době a vlastencích té doby. Ilustroval přednášku pásmem originálních diapositivů a zvukových záznamů známých umělců činoherních a operních, kteří vytvářeli kulturní úroveň. Oslava se konala v příjemném prostředí, v Gwinn Estate, 12407 Lake Shore Drive, Bratenahl, Ohio (u Clevelandu). Večer se těšil velkému zájmu našich clevelandských krajanů. Cleveland Tradiční ples se koná 10. března v Stoffer Inn on the Square. Reportér se hlásí к životu Za pražského jara byl Reportér nejpopulárnější československý časopis. Nepřežil sovětskou invazi a byl zakázaný v roce 1969. Od ledna 1984 bude opět vycházet, a to na svobodě, v exilu. Celá řada původních přispívatelů a redaktorů byla násilně vystěhována a někteří z nich se opět hlásí o slovo. V prvním čísle budou kromě jiného následující články: Jiří Lederer: Jaký exil? - Josef Škvorecký: Mailer ve slepé uličce - Prof. Klofáč: Sociologie privilegované třídy v Husákově režimu - Josef Frolík: Kdo likvidoval Berijovy gorily? - Helena Koseková: Tři knihy na orwellovské téma - Vladimír Valenta: U nás v Albertě - kronika Zapadlého vlastence - Vladimír Nepraš: Poslední interview s generálem Prchlíkem - Prof. V. Měšťan: Pro a proti Švejkovi - X. Y. . Z. Novák: Co bylo a nebylo s Gajdou - Jaroslav Drábek: Komunisté versus Masaryk a naopak - Jan Beneš: Teče vám cukr! - Jiří Hochman: S černými brýlemi vidím růžově - Jindřich Bernard: Pro nás je to španělská vesnice, pro ně böhmisches Dorf - a speciální téma kriminalistické laboratoře: Vladimír Škutina: Kdo zapálil Národní divadlo? V části literárně zábavného Magazínu: Vladimír Škutina: Průšvih s ukradeným obrazem - Luděk Holub: Staré pověsti české. Číslo bude doprovázeno fotografiemi Ivana Kyncla. Možno si objednat 1. číslo Reportéra za 6 švýcarských franků (1 fr. přibližně 50 centů), tři čísla za sebou jdoucí za sfr. 17. Roční předplatné činí sfr. 33, letecky. 39. Adresa na Reportéra je Postfach 1737, CH-8048, Zurich, Switzerland. Z Miami, Fla. American Czechoslovak Social Club v North Miami je střediskem krajanů návštěvníků Floridy. Jak píše předsedkyně ses. Emilie Welclová-Růžičková, členky klubu se věnují, pokud možno, i propagační práci v americkém prostředí. V říjnu se pořádal Československý den, v létě se zúčastnili členové klubu [pageend6]Captive Nations Week, týdne porobených národů v soudní budově Dade County. Klub je členem této organizace, která sdružuje etnické skupiny na Floridě. Společenský klub vydává malého “zpravodaje”, aby informoval členstvo a přijeté ze severu o krajanském podnikání v jejich pohostinném domě. DARY In Memoriam К uctění památky pí. Berty Hallové, věnuje syn Milan J. Halia, D.C. $50.00 p. Vašáka, věnuje Marie Polanka, OH 10.00 p. Rudolfa Bautze, věnuje Frank Holubař, CA 10.00 Antonie Kankovské, věnuje Antonín Kankovský, IL 4.00 Na činnost Rady Štefan Papánek, IL 100.00 American Czechoslovak Engineers Society, IL 25.00 San Francisco odbočka, CA 100.00 Lodge Woodrow Wilson 377, ČSA 75.00 Odbočka Štefánik, MI 25.00 Členské příspěvky odboček Orange County odb., CA 52.00 Czechoslovak Club of Colo., CO 6.00 Odbočka dr. Milada Horáková, IL 252.00 Odbočka Washington, D.C. 78.00 Odbočka Orange County, CA 24.00 Stížnosti na tuzexové dárkové zásilky Převážná většina amerických krajanů, která chce svým přátelům nebo příbuzným ve staré vlasti způsobit radost, pošle prostřednictvím zástupců Tuzexu balíčky к vánocům a potom se spokojí poděkováním. V posledním roce se však objevily stížnosti na obsah těchto v dolarech proplacených zásilek. Čím dále tím více v katalogu ohlášených věcí bylo nahraženo podřadným zbožím s označením Východního Německa a jiných zemí v područí Sov. svazu. Amerických věcí jako dobré kávy, kakaa, čokolády nebo žvýkačky pro děti méně. Káva míchaná s praženým žitem nebo domácí zavařené ovoce, které obdarovaným nepůsobilo velkou radost. V jednom dopisu, který nám byl předán к přečtení stálo - “Prosíme, nic více nám neposílejte, je to zlodějna.” O těchto stížnostech byli dva zástupci v Chicagu informováni. Přiznali, že to nebyly ojedinělé stížnosti a informovali ústřední kancelář Tuzexu v New Yorku, která slíbila nápravu a měla řadu omluv a výmluv. Naši krajané by měli projevit větší zájem o to, co obdarovaní za jejich peníze dostávají a nebáti se podati stížnosti na pravou adresu. Režim v Československu získává desetitisíce žádoucí tvrdé valuty a proto apeluje na americké krajany, aby nezapomínali na své “drahé” ve staré vlasti. Stejně tak apelují na předání pozůstalosti nebo majetku ojedinělých krajanů, kteří plánují přestěhování do Československa. T.B.H. P.S. - Za zmínku stojí, že tyto stížnosti opravdu přinesly aspoň částečnou nápravu. Obdarovaní z letošních zásilek hlásili, že obsah vánočních balíčků byl mnohem lepší a odpovídal katalogu. na San Diego státní universitě (SDSU), San Diego, Cal., USA, ve dnech 29. března do 8. dubna 1984. Důležitost této mezinárodní konference je, že získala plné uznání a podporu National Endowment for the Humanities (Národní nadace), Washington, D.C., L. J. Skaggs and Mary C. Skaggs Foundation, a Paul C. Stauffer Memorial Fund. Též vynikající mezinárodní osobnosti, hudební skladatelé a umělci, jakož i muzikologové zejména: Gerald Abraham, bývalý ředitel Royal Music Association; Jan J. Ambrus, býv. generál československého letectva v druhé světové válce; David Atherton, hudební ředitel San Diego symfonického a Royal Liverpool filharmonického orchestru; Rudolf Firkušný, koncertní pianista, New York; Karel Husa, hudební skladatel na Cornell universitě; Rafael Kubelik, dirigent a bývalý hudební ředitel Bavorského rádiového orchestru; Sir Charles Makerras, dirigent Sydney Symphony Orchestra; Jarmila Novotná, soprán Metropolitní opery; Jan Popper, dirigent a Vysloužilý profesor, University of California; František Schwarzenberg, Vysloužilý profesor, Loyola universita plně schvalují pořádání Smetanových stoletých oslav. Konference - festival je též podpořen organizacemi jako “Friends of Czechoslovak Music” (Sdružení přátel československé hudby) při San Diego Státní Universitě; “American Musicological Society” - pacifická jihozápadní odbočka; “House of Czechoslovakia” (Československý dům), Balboa Park, San Diego; “Československá společnost pro vědy a umění” (SVU), odbočka Los Angeles a “Československá národní rada americká”, odbočka San Diego. Účelem mezinárodní konference je shromáždit a sjednotit vynikající muzikology zabývající se studiem hudby českého skladatele Bedřicha Smetany (1824-1884) a jiných československých hudebních skladatelů. Při zkoumání Smetanovy hudební tvorby a jeho následovníků v 19. a 20. století, konference vzpomene stého výročí jeho úmrtí, čímž dostane se mu uznání za jeho průkopnické vedení a směr, který spěl к obrození české národní hudební školy v 19. století. Smetana není jen významnou postavou v historii, ale též ve vývoji české národní hudby a tím je zařazen mezi rovné své doby jako romantický skladatel, který obohatil svým geniálním přínosem hudební umění 19. století. Jeho hudební tvořivost zanechala nám 8 oper, 9 symfonických básní a jiná orchestrální díla komorní, chorály, písně a klavírní skladby; všechny jako významný důkaz jeho osobní, umělecké hudební tvorby. Konference o Smetanovi se stala potřebnou za sto let po Smetanově úmrtí po poznání, že průměrný návštěvník koncertů je obeznámen většinou s třemi tanci z opery “Prodaná nevěsta”, symfonickou básní “Vltava” z cyklu “Má vlast”. Před druhou světovou válkou to byli britští muzikologové, kteří uváděli českou hudbu do hudebního světa, udělováním hudebních stipendií a stále ještě na tomto poli vedou. Avšak v posledních 10 až 12 letech značný počet mladých Američanů projevil zájem o studium české a slovenské hudby. Někteří z nich byli pozváni na připravovanou konferenci o Smetanovi, aby společně se staršími muzikology přezkoumali historii Smetanovy hudby. Průběhem konference bude vzpomenuto stoleté výročí Smetanova úmrtí a to s věnovanou pozorností, zaměřenou na jeho život a díla; též vzneseny budou důležité otázky o Smetanově poměru к jeho době a historii, jakož i jeho vliv na československou hudbu v 19. a 20. století. Účastníci konference byli vyzváni, aby vyjádřili objektivní kritické názory a náměty к zhodnocení Smetanovy osobnosti, hudby a hudebního vlivu na pozdní generace. Prof. Jaroslav Mráček, San Diego State University Bedřich Smetana: Stoleté výročí úmrtí Mezinárodní konference a festival československé hudby U příležitosti stoletého výročí Smetanova úmrtí bude se konat první mezinárodní konference a festival československé hudby, Pokračování příště Věstník - 7 [pageend7]C. S. A Nejstarši bratrská a sesterská podpůrná jednota v Americe jest pripravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CSA FRATERNAL LIFE (Formerly Czechoslovak Society of America) "Pioneer of Fraternal Life Insurance” CSA PLAZA Telefony (312) 795-5800 - (312) 242-2224 FIRST CLASS MAIL 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED 436 [pageend8]