Mukl 4/1998 4 / 1998 - číslo 41 Ročník 11 My, určoní k likvidaci Vydáva Světové sdružení bývalých čs. politických vězňů "... nám, nám narodil se!" Mukl [pageend1]Mukl 4/1998 Ze sbírky básní Květy koridorů Jiřího Herzingera Zvony půlnoční Až zazní zvony půlnoční v té noci plné krás, až zazní zvony půlnoční, ať zazní také v nás to krásné, lidské, hřejivé, co daroval nám Bůh, aby v té chvíli navzájem si splatili svůj dluh. Ta chvilka jednou do roka nám vrátí vzpomínkou tu dávnou krásu domova a chvilky s maminkou. To je ten dárek nejhezčí, který si múžem dát, i když nás dálkou dělí svět, moře, hory i stát. To je ta chvilka zázraků nám kouzlem vrácená, ta doba krásných vzpomínek ve spěchu ztracená. V oku se slza zaleskne, ta slza zpozdilá, a cítíš ruku máminu, která tě hladila. Až dozní zvony půlnoční a kouzlo pomine, vzpomínky stále zůstanou o lásce mámině. 1993 Po^ehnasnés vdnoces as pevnotu vLnus v lepšú pítřky do nového rokus yrdco přeješ všeot/ čtendřtcnv nedakces čatoptyus MUKL 2 [pageend2]Mukl 4/1998 Vánoční reminiscence František Bím (ze vzpomínek na 15 prožitých vánoc v kriminále) Vzpomínky jsou jako struny houslí, rozveselí nebo rozteskní. Moje vánoční vzpomínka na prožitý Štědrý večer v roce 1949 mně přináší mnoho radosti i když se tento děj odehrával v trestnici Bory, kde po celou další dobu se nebylo čemu smát. Pracovní normy byly tvrdé. Odsouzený musel nadrat denně 60 dkg peří v cele o rozměru 2 x 4m, která v důsledku toho byla trvale plná prachu. Na silných brkách se nalézaly kousky tučných tkání nebohých kachen. Tyto organické přídavky nesly s sebou bohatou nákazu hrtanu, očí a sliznic, vzduch byl téměř nedýchatelný. Za těchhle podmínek ubíhal čas až do Štědrého večera. V radostném očekávání jsme vzpomínali na naše drahé doma a na kamarády v korekcích. Výdej štědrovečerní večeře proběhl v přátelském ovzduší a všichni jsme byli přesvědčeni, že i bachaři byli vlídnější. Již několik dní se šuškalo, ze místostarosta Brna, Dr. Podsedník, nacvičuje vánoční zpěv s několika umělci. Asi v 18.00 hodin jsme slyšeli rachot klíčů otvírajících se cel a jejich osazenstvo směřovalo na /'centrálu” o asi 80 m průměru a s kopuli o průměru 25 m, která byla akustickém fenoménem. Překvapení nebralo konce, když jsme spatřili /'centrálu" plnou muklú a v prvním patře ochozu sólisty. Po krátkém vánočním projevu horského ředitele věznice zněly již jen vánoční písně. Jelikož se v tomto vězení nalézalo mnoho Němců, nesla se, "centrálou" známá rakouská koleda "Heilige Nacht". V tom okamžiku jakoby pělo jen jediné hrdlo a dojem byl tak mocný, že ani jedno oko nezůstalo suché. Hrůzy denního vězeňského pořádku zmizely jako pára a my jsme se vraceli do cel okouzleni vánočními písněmi. Snad jsem již v pozdější době nikdy neprožil tolik krásy a něhy v tomto bestiálním zařízení, kde hlad, biti a surovost byly denním chlebem, jako při tomto chorálu vánočních písní v roce 1949 na Borech. Záměrně zdůrazňuji tyto kontrasty a z celého srdce přeji lidstvu a sobě, aby kouzlo vánočních písní znělo jen v rodinách a v kostelích a aby se nemuselo na jejich kouzlo vzpomínat se slzami v očích. Věda za mřížemi Referát dr. Zdenka Pousty přednesen na konferenci v pražském Karolinu dne 19. listopadu 1998 na téma "věda v Československu v letech 1945 - 1953" Věda je a ještě bude na tomto shromážděni skloňována v mnoha pádech. Referáty jsou tematicky pestré. Kromě zkoumání života na vysokých školách, ve vědeckých ústavech a vědeckých instituci v Československu, jejich proměn v kontextu se změnami politické moci v letech 1945-53, je ve středu zájmu věda pěstovaná nejen v těchto ústavech a instituci, ale také na vysokých školách, kde měla tradičně svou základnu. Zazněla zde i sdělení zahraničních kolegů. Můj příspěvek se zdánlivě z obsahově náplně konference vymyká. Za jeho názvem se -však skrývá širší cíl, chce upozornit na význam vědy a vzdělání pro život, respektive na jeho důležitost pro překonávání překážek v mezních situacích. Domnívám se, že by bez to3 [pageend3]Mukl 4/1998 hoto kamínku mozaiky poznání nebyl obraz života československé společnosti padesátých let úplný. Jiří Mucha soudí, že ten, kdo nepoznal kriminál padesátých let, nepoznal 20. století. Přidejme ještě zkušenost, že ten, kdo nezažil kruté a rafinované výslechy, neprošel kárnými a pracovními tábory uranových dolů, nepodstoupil strádání a šikanu československých věznic padesátých let, nepochopí při nej lepší snaze život za ostnatými dráty. Není jednoduché vžít se do psychiky člověka, který přestál údobí vyšetřovací vazby, byl odsouzen k dlouholetému žaláři či dokonce od soudu odešel s ortelem doživotního vězení, aby byl následně systematicky deptán vězeňskou mašinérii. Vyšetřovací metody byly více než kruté. Mnohahodinové, celonoční výslechy bývaly kombinovány s psychickým vydíráním a běžné bití bývalo "vylepšeno" údery gumovými obušky, či svazky řemínků přes chodidla klečícího vyšetřovaného nebo vyšetřované na židli. Ale jsou známy i metody daleko drastičtější i ty, které připomínají obrazy středověkých mučíren. Za zcela běžnou byla považována chůze do úmoru od okna ke dveřím cely, doplněná dřepováním, častým nočním buzením vyšetřovaného, který beztak při rozsvícené žárovce nad jeho hlavou a jedinou možnou polohou ve spánku - na zádech a s rukama na dece, toho mnoho nenaspal. Hlad a žízeň, izolace od vnějšího světa spolu s psychickým vydíráním přes rodinné příslušníky tam doma, to vše patřilo rovněž mezi osvědčené praktiky při výsleších. „Jsem k smrti unavený a chci mít konečně pokoj," píše Jiří Hejda ve své autobiografii Zil jsem zbytečně. Po ukončených výsleších a soudním verdiktu se uranový tábor či pevná věznice zdály úlevou. Jaká však úleva, když podle platného vězeňského rádu sice mohl udělovat tresty pouze po předchozím výslechu velitel věznice, ale praxe byla jiná. Bachaři trestali svévolně sami a mezi "nejostřejší" patřil čtyřiadvacetiletý, "Nosárius" (Michal Vlček) z Leopoldova. Vyžíval se v kolektivním dřepování, kdy nastoupení vězňové se museli na vzdálenost natažené paže rozestoupit a v dřepu pochodovat po vězeňském dvoře. Tuto formu „kachního pochodu" doplňovala ještě soustava pořadových cviků s poklusy prokládanými povely klik a spor. Bachař byl neomezeným pánem. Velitel Sboru vězeňské stráže pplk. KJoss na poradě vězeňských velitelů 6. dubna 1950 je jen v tomto pojetí utvrzoval, když je vyzýval, "nebát se omezovat výhody, a to na neurčitý čas. Velitelé oddílu SVS budou v budoucnu posuzováni podle toho, jak dokáží udělovat tresty.... Vězeň nesmí mít dojem, že má na něco nárok. Není na místě žádná sentimentalita, ted když jsou ve vězení největší gauncři. V podobném duchu se nesly také instruktáže vězeňského odboru ministerstva národní bezpečnosti. Ostatně velitel leopoldovské věznice mjr. Jozef Bálent byl inspekční návštěvou ministra národní bezpečnosti Karola Bacílka a jeho náměstka Kotála ubezpečen, "že nemají žiadné výhrady, ...takže ma to len utvrdilo, že čo robíme, dobre robíme". A mezi to dobré patřily i bunkry, doporučované rovněž pplk. Klossem. Do příbramského studeného železobetonového bunkru navíc za deště stékala voda a vyhladovělí a žízniví vězňové museli v ní a vlastních výkalech stát dlouhé dny a hodiny bez řádného přívodu vzduchu. Jako zprávy z jiného světa nám proto připadají svědectví o nezdolném svobodném duchu vězněných padesátých let. Byl to ohromný intelektuální a duchovní náboj, který silou myšlenky dokázal zpřetrhat bezpříkladná omezování a nepřátelská sevření. Na bezduchý útlak a snahu likvidovat vlastní svobodné uvažování odpovídali vězňové po svém. Básníci tajně a v pokoře žili poezií, herečky a herci recitovali stejně strádajícím druhům celé dlouhé pasáže divadelních her a filozofové se ujímali učitelské role. Přednášející i dychtivě naslouchající neměli možnost nahlédnout do příruční knihovny, neměli možnost ověřit si své 4 [pageend4]Mukl 4/1998 jasné, že jedině takto, silou ducha a vůle mohou dobu ponižování a bezvýchodnosti přežít. Těžko si dnes představujeme, jaké povzbudivé světlo představovalo pro vězně odsouzeného na doživotí memorování anglických slovíček a učení se gramatickým vazbám. Význam vzdělání získal v podmínkách útlaku další dimenzi a uchopení výsledků vědecké práce generaci se stávali o to intenzivnější. Je-li věda definována jako soubor soustavně uspořádaných poznatků o nějakém předmětu a soubor metod, jak tyto poznatky získat, pak uctivým obdivem zjišťujeme, že se v československých kriminálech /'pěstovaly" jak vědy duchovní, tak i přírodovědné. Vedle jazykovědy, filozofie, pedagogiky, psychologie, sociologie a teologie to byly vědy právní a národohospodářské. Rovněž se dostalo i na astronomii, biologii, fyziku a chemii. Tak širokým okruhem odborníků z rozličných vědních disciplín disponovaly věznice a pracovní tábory padesátých let. Musíme si však uvědomit, že veškerá takto pojímaná "přednášková" a "vědecká činnost" byla v pracovních táborech, na společných celách věznic solí v očích věznitelú a nebyla ani v nejmenším trpěna. Její účastníci se vystavovali nebezpečí tvrdého potrestání. Za nepovolenou tužku, o papíru ani nemluvě, hrozila korekce. To znamenalo chudou vězeňskou stravu jednou za tři dny a pobyt v temnu a chladu. Vězňové si vždy našli pro sebe čas, obvykle když pracovali bez přímého dohledu bachařů, či když zůstali za zapadlým katrem na noc sami. V předsíni společného vězeňského záchodu se tísní ženy poslouchající profesorku filozofické fakulty Karlovy univerzity Růženu Vackovou, a dělají si poznámky, které se jim podaří v šedesátých letech při propuštění z vězení vynést. Jejich Růženka jim na každou doplňující otázku podává nové ze široka jdoucí vysvětlení. I při těchto přednáškových akcích bylo však třeba dbát na slídivou pozornost bomzákovu. Mimořádný obdiv a uznání patří všem těm, kteří si dokázali nejen recitovat básně na samotkách, ale v myšlenkových úvahách nalézali i jistou zbraň pro přežití v celách zvláštního režimu. Zní to neskutečně, ale tou zbraní bývali i společné řešení řady technických problémů pomoci integrálních výpočtů, které prováděli Ota Stehlík a Miroslav Seferovič na leopoldovských samotkách. Ke vzájemné komunikaci jim vedle morseovky musel posloužit systém kanalizačních odpadních rour, ovšem za předpokladu, že ze sifonu tureckého záchodu napřed hadrem, vězeňskou čapkou či pouhou pěstí ruky odstranili vodu. Bylo to ubíjení času nebo něco víc, když absolvent Baťovy zlínské odborné školy František Bim v prostředí se zostřeným režimem samotek vypočítává logaritmy, aby nakonec v těchto mimořádně obtížných životních podmínkách sestrojil zcela funkční a po technické stránce naprosto dokonalé logaritmické pravítko? Ženy pardubické věznice se úzkostlivě střežily, aby nepromarnily zdánlivě ztracený čas. Profesorky vyučovaly moderní jazyky a těsnopis, učitelky dávaly hodiny historie a zeměpisu, Magda Válková přednášela o civilizaci a jejich problémech. Profesorka Růžena Vacková, jak jsem se již zmínil, jim přednášela dějiny umění a její snahou bylo, aby svým vězněným posluchačkám dovedla "ukázat, na jakých základech spočívá evropská kultura, co lze vyčíst ze starověkých dějin pro zákony vývoje lidstva i v dnešní době". Přednášela jim, jak sama říkala, slohovědu. Vymezený čas mi nedovoloval blíže se věnovat vyšetřovacím metodám a následné vězeňské praxi, ani se vyslovit k jednotlivým časovým etapám československého vězeňství „a zastavit se u sociálního složení vězňů. Také represe měla v padesátých letech různou intenzitu, ta do roku 1953 - stalinská, byla nejtvrdší. Vzhledem k tématu, bych rad ještě poznamenal, ze v sociální struktuře bylo značně vysoké procento mužů a žen dělnického půvo5 [pageend5]Mukl 4/1998 du a také poměrně silně byli zastoupeni studenti či čerství absolventi. O to více plápolala intelektuální pochodeň mezi vězni. A právě dělník Adolf Bečvář patřil mezi vnímavé posluchače. Oddával se filozofii, úvahám o morálce a etice. Navázal na válečnou výuku angličtiny v koncentračním táboře Dachau, aby se v lágrech a věznicích padesátých let učil latině a při filozofických přednáškách uvažoval o smyslu života. Učiteli mu byli absolventi univerzity i její profesoři. V červnu 1955 zazdil do stěny dílny leopoldovské věznice kovovou skřínku s rukopisem přednášek "vězeňské univerzity" dr. Pavla Křívského a profesora Bohumila Ryby. Zachránil tak část leopoldov- ských rukopisů psaných na kouscích balícího a toaletním papíru. V březnu 1992 je z úkrytu vyndal a věnoval Univerzitě Karlově. Díky prozíravosti pana Bečváře a profesionálnímu způsobu zabezpečeni si tyto písemnosti můžete dnes prohlédnout ve vystavené vitríně a naše generace má před očima jeden ze vzácných důkazů o významu, síle a ušlechtilém poslání vzdělanosti a vědy. Mým cílem bylo připomenout právě oblast vědy uvězněné. Pokud se mi to podařilo, pak tomu bylo proto, že jste byli ochotni vstřícně se přenést o více než 45 let zpět, a za to vám patří můj dík. Bude obnoven Mariánský sloup? Přestože o problematice vybudováni, svržení a obnovy Mariánského sloupu bylo v MUKL U již obšírně referováno, vracíme se k tomuto thematu na základě článku v časopisu Mladý svět. Mariánský sloup na Staroměstském náměstí byl postaven v r. 1650 vynikajícím sochařem J. Bendlem. Podnět k jeho vybudování dal císař Ferdinand III. jako výraz díků za ukončení Třicetileté války, za záchranu Prahy před švédskými vojsky a vítězství Staroměstských na Karlově mostě. Byl stržen 3. listopadu 1918 rozvášněným davem jako demonštratívni projev nenávisti vůči habsburské monarchii, která byla u mnoha lidí neprávem spojena s nenávistí ke katolické církvi. V roce 1990 vznikla jako dobrovolné občanské sdružení Společnost pro obnovu Mariánského sloupu. Jejím čestným předsedou se stal tehdejší pražský arcibiskup kardinál František Tomášek. Prvním krokem této společnosti před širokou veřejností bylo zabudování a posvěcení základního kamene budoucího sloupu v dlažbě Staroměstského náměstí dne 3. listopadu 1993 v den 75. výročí svržení sloupu (mezitím barbarským způsobem pneumatickým kladivem zničeného - pozn. redakce). Plány na obnovu mariánského sloupu v původní velikosti a na původním místě dostaly konkrétní podobu v r. 1995. „Sloup je symbolem našeho návratu ke slušnosti a k tradicím křesťanské Evropy. Vyrovnání tohoto dluhu minulosti může dát naši zemi naději, že opět neupadne do područí ať již tupého násilí a bídy z Východu, nebo konzumního atheismu ze Západu“, uvedli tehdy ve svém prohlášení účastníci valné hromady. Kompletní obnova byla propočtena zhruba na 4 miliony Kč. Společnost vyhlásila celonárodní sbírku. Dárci mají možnost podle svých finančních možností zakoupit konkrétní díl, který bude vyroben bezprostředně po složení peněz a výrobce mu jej přiveze bez dalšího poplatku na kterékoli místo v ČR, kde si jej může ponechat do doby, než bude Mariánský sloup kompletován. Dary věnované prostřednictvím bankovního účtu řádu Křižovníků s červenou hvězdou splňuje podmínky zákona o daních z příjmu a jeho hodnotu si může 6 [pageend6]Mukl 4/1998 dárce v zákonem stanovených limitech odečíst od základu své daně z příjmu. Na přání dárce může být vytesán do jednotlivého dílu také text o rozsahu maximálně 25 písmen (jméno, heslo, značka, sídlo farnosti atd.). Dne 3. listopadu 1998 se konala valná hromada Společnosti. Byla potvrzena volba opata Strahovského kláštera Josefa Michaela Pojezdného O. Praem. do čela této společnosti. Její členové byli informováni o dalších plánovaných akcích: uspořádání výstavy k 80. výročí stržení sloupu a pěší celopražské poutě, která se má konat dne 2. 5. 1999. Zejména půjde o využití originálních možností pro urychlení celého díla a získání sponzorských darů. Pro tento účel se v letošním roce naskytla mimořádná možnost poté, co Společnost navázala spolupráci se sochařem a kameníkem Petrem Váňou, který vyhrál konkurs na zhotovení sloupu. Tento nabídl Společnosti kontakt s českými krajany v Jihoafrické republice, kteří přislíbili, že zaplatí vylomení tamních pískovcových bloků. V Kapském městě by byl materiál naložen na lod, na které by po dobu plavby přes Atlantický oceán a Severní moře pracovalo osm kameníků, kteří by sloup a sochy bojujících andělů z dolní části sousoší dokončili ještě před příjezdem do Prahy. Všechny náklady by měli uhradit sponzoři a výrobci kamenických nástrojů, kteří by své vznikající kamenické dílo během plavby náležitě prezentovali. Na lodi bude přítomen kněz a celá plavba by se stala tímto způsobem i mediálně velmi atraktivní. Výkonný místopředseda Společnosti Mgr. Karel Kavička informoval přítomné i o dalších problémech spojených s obnovením Mariánského sloupu. Jsou to nejen problémy finanční (dosud se podařilo získat asi 400.000 Kč), ale i získání souhlasu od příslušných orgánů státní správy. Dosud se podařilo získat 15 kladných vyřízení. Bohužel Magistrát hlavního města Prahy se zatím vyjádřil zamítavě. Také mluvčí České biskupské konference letos v této souvislosti mj. prohlásil: „V současné době nepovažujeme obnovení sloupu za přínosný prvek v procesu nové evangelizace... Dnešní doba se zaměřuje spíše na niternější momenty víry a křesťanství žité v praxi všedního dne... atd.“ Nicméně přes všechny problémy a pochybnosti všichni, kteří si vzali obnovení Mariánského sloupu za jeden ze svých životních úkolů, pevně věří v jeho uskutečnění, a to v příštích několika letech. Na zmíněné valné hromadě byla přečtena i modlitba Mistra Jana Husa, kterou by si měli přečíst zejména příslušníci České církve husitské i ostatních nekatolických církví, kterým snad připadá umístění Mariánského sloupu v těsné blízkosti Husova pomníku nešťastné. Mistr Jan Hus: „Abychom mohli vybřednout z hříchu, vzývejme pomoc Panny Marie a pozdravujme ji. Já ubohý, jak budu schopen chválit slavnou Pannu, která je větší než všechna chvála? Nikdo nemůže dostatečně pozdravit tu, kterou pozdravil anděl, kterou Syn uctivě poslouchal, jíž se svěřil Duch svátý, kterou obdivuje celý svět........ Máme k ni tedy přistupovat s bázni a s úctou a chválit ji. Jestliže spravedliví nejsou hodni, jak budou hříšníci? A přece by ani spravedliví, ani hříšníci neměli ustávat v její chvále. Neboť v m je všechna Milost Otce, Syna i Ducha svátého, je v ni plnost Milosti pro ni samu i Milost, která se vylévá na nás. Vyvrácení některých námitek odpůrců Mariánského sloupu pramenících z nevědomosti. 7 [pageend7]Mukl 4/1998 1. Mariánský sloup na Staroměstském náměstí byl postaven na poděkování za ukončení Třicetileté války a jako výraz díků císaře Ferdinanda III. statečným Pražanům za obranu Prahy proti Švédům. 2. Není pravda, že byl sloup postaven k oslavě Habsburků za vítězství na Bílé hoře, právě tak jako není pravda, že podobný Mariánský sloup umístěný v Mnichově byl postaven v roce 1620 na počest bělohorského vítězství. Kdo a za jakým účelem si tyto historické nepravdy vymýšlí ? Mariánský sloup v Mnichově, kde je P. Maria označena za patronku Bavorska (Patrona Bavariae), byl totiž postaven až po roce 1683, tj. 30 let po pražském Mariánském sloupu a byl motivován hlubokou náboženskou úctou a vděčností, nikoli tedy nějakou politickou národní zpupností. 3. Námitky z neznalosti historických dat, že by obnova Mariánského sloupu rušila vzhled Husova pomníku, nejsou rovněž namístě. Husův pomník byl totiž koncipován právě s ohledem na již zde 300 let stojící Mariánský sloup. Vítěz soutěže na projekt Husova pomníku, která byla několikrát opakována (již 20 let před jeho realizací r. 1895) se musel vykázat takovým řešením prostoru, aby nenarušil architektonickou rovnováhu Staroměstského náměstí vzhledem k Mariánskému sloupu. Tedy jeho znovuvybudováním dojde k opět k žádoucímu vyvážení celého areálu. Náš komentář: Svržení Mariánského sloupu několik dnů po vzniku Československé republiky, jejiž trvání bylo tragicky ukončeno po pouhých dvaceti letech a jejíž další šedesátiletý vývoj byl poznamenán nacistickým a komunistickým terorem, bylo již tehdy předznamenáním tragického osudu národa. Že lid k tomuto barbarskému aktu žižkovské lůzy mlčel a že jej považoval za malichernou epizodu v duchu u nás rozšířeného hesla „když se kácí les, tak lítají třísky“, se nelze divit. Ale lze se divit, proč naše tehdejší politická a intelektuální elita se nepostarala o nápravu tohoto hanebného činu. Byl to snad hluboko v duši národa zakořeněný oportunismus vůči duchu doby? Teprve po osmdesáti letech se rozpomínáme na hříchy svého politického mládí a přitom bychom měli zpytovat svědomí. Snad je ještě čas. Redakce ŘÁD REPUBLIKY T. G. MASARYKA Bylo to Světové sdružení bývalých čs. politických vězňů, které po léta upozorňovalo na spolupráci „vrcholného orgánu“ čs. exilu, tzv. Rady svobodného Československa s StB. Bylo to jednoznačně patrné z její činnosti, jejích stanov a z prohlášení jejího předsedy, p. Povolného. Tato ostudná skutečnost náhle vyvrcholila tím, že tento někdejší předseda této rádoby vrcholné autokratické exilové organizace byl v minulých letech p. prezidentem vyznamenán Řádem T. G. Masaryka. Na základě důkladně ověřených informací Světové sdružení informovalo domácí i exilovou veřejnost o proradné činnosti RSČ. Co následovalo? Nenávistná kampaň exilových organizací proti naší muklovské organizaci, která spočívala převážně v šíření nepravd a pomluv o jejích čelných představitelích. Pan Povolný je přes tuto svou hanebnou činnost persona grata pro hradní vrchnost. Suverénně řečnil u příležitosti „Týdne zahraničních Čechů“ a návštěvníci nadšeně tleskali. 8 [pageend8]Mukl 4/1998 Veřejnost se o tomto skandálním exilovém případu téměř nic nedozvěděla, protože se doma nenalezl jediný tiskový orgán, který by se o věci zmínil. A přece: byly to jedině Lidové noviny ze dne 15. prosince 1994, které referovaly o Povolném v souvislosti s agentem Chalupou. V exilu to byl tiskový orgán Sdružení „MUKL“, který sledoval činnost Povolného již po řadu let předtím. V českém tisku se o této aféře od zmíněného data už v tisku nic neobjevilo. Objevilo se tam ovšem o mnoho později už jenom oznámení o jeho vyznamenání p. prezidentem, který mu udělil shora zmíněný Řád. Poté se ovšem už nikdo neopovážil o kolaboraci Povolného s StB mluvit. Je to případ, který by v západním světě způsobil celostátní bouři nevole - u nás panuje pohřební ticho - ó jak snadno se vládne v České republice! Dlouho bylo ticho. Teprve před několika dny se hráz protrhla a celá aféra se jaksepatří zaktualizovala. Tak na př. České nezávislé noviny „Špígl“ uveřejnily na titulní straně článek o letošním vyznamenání řady agentů StB panem prezidentem. Z něho citujeme: „Prezident Václav Havel měl podle tvrzení senátora a bývalého šéfa Úřadu pro dokumentaci a vyšetřování zločinů komunismu Václava Bendy vyznamenat 28. října více osob podezřelých ze spolupráce se Státní bezpečností. Řekl to Benda, avšak odmítl upřesnit, o které osoby jde. Havel kvůli stejnému podezření stáhl ze seznamu vyznamenaných bývalého vídeňského starostu Helmuta Žilka. Stalo se tak poté, co informaci o jeho údajném spojení s komunistickou StB přinesl německý deník Süddeutsche Zeitung a potvrdil ji také Benda. Na dotaz, zda podezřívá i jiné vyznamenané, Benda odpověděl: „Ano, zajisté“. Dále uvedl, že Havla i vedoucího prezidentské kanceláře Ivana Medka o svém podezření osobně informoval ihned poté, co v polovině září obdržel seznam oceněných. „Oba trvali na tom, že odvolání oficiálně zaslaných vyznamenání by nutně vyvolalo skandál“, řekl senátor. Ale naopak, pánové, vyznamenání estébáků Řádem T. G. M. není skandál? - Je to ostudná degradace tohoto vyznamenání. Učinili jste z něho frašku, kompromitující osobnost zakladatele Československa. Jak odčinit tento debakl? - Existují jen dva způsoby: 1. Zrušit každoroční udělování tohoto vyznamenání, které už nikdo nemůže brát vážně; 2. Všichni skutečně zasloužilí bojovníci za osvobození národa od nacismu a komunismu by měli p. prezidentovi jeho vyznamenání zdvořile vrátit, protože se nesrovnává s jejich občanskou ctí, aby jejich jména byla v seznamu vyznamenaných uvedena společně s exponenty jednačtyřicet let trvavšího komunistického a už deset let znovu trvajícího krypto- komunistického režimu. Jedním z mnoha klasických příkladů je udělení Řádu p. Jiřímu Pelikánovi, katanu čs. studentů z padesátých let. A jak reaguje česká „demokratická, svobodymilovná“ veřejnost včetně studentstva na tento skandální stav mravní dekadence? - Nijak! Epizoda z Týdne zahraničních Cechů. Nic netušící účastník oslovil jiného účastníka: “Člověče, co tady děláš, vždyť o tobě je všeobecně známo, že jsi byl agentem StB?“ „ Co má beji, tady jsou všichni takoví“ odvětil a odebral se k řečnickému pultu. E. Hoffmann 9 [pageend9]Mukl 4/1998 Prominenti bývalého režimu si často žijí lépe než jeho oběti Příběh doktora filosofie Vladimíra Strusky, uveřejněný v Lidových Novinách v létě t. r., který si zaslouží větší publicity, uveřejňujeme na závěr tohoto ročníku. V Lidových novinách byl otištěn v rámci thematu: "Jak se dnes mají staří lidé, kteří bojovali proti komunismu?" Doktor filosofie Vladimír Struska byl v r. 1949 odsouzen za protistátní činnost k trestu smrti, který mu byl změněn na doživotí. Struska pracoval v uranových dolech, vězení opustil v květnu 1960. Potom musel odejít na vojnu a až do roku 1968, kdy se mu podařilo udělat stavební průmyslovku, pracoval v dělnických profesích. Po listopadu 1989 spoluzakládal Konfederaci politických vězňů (KPV), stal se i poslancem ČNR. O své polistopadové situaci říká: „Dostal jsem asi 20 korun za každý měsíc vězení. Uznali mi navíc sedm let, kdy jsem pracoval jako havíř, což mi důchod zvedlo, a pak mi dali zdravotní odškodnění. Dnes mám asi 7.000.— „ Z finančně vyrovnaného postavení estébáků a politických vězňů je Struska znechucen. "Jsou na tom lip než my. Nejsou nemocní, měli navíc mnohem lepší startovní podmínky. Když jsem přišel z kriminálu, musel jsem jít na vojnu. Pak jsem založil rodinu a pracoval i v sobotu a v neděli. Musel jsem, abych si vůbec něco vydělal, navíc jsem na stavbě dostával nejhorší práci." Političtí vězni jsou podle něj "pasé" a dnes už nikoho nezajímají. "Mám doma obža- lovací spis na starého Grebeníčka. Vystupují tam moji kamarádi, kteří od něj byli mučeni třeba elektrickým proudem. Nic se s tím neděje, protože paní soudkyně řekla, že ti lidé jsou tak staří, že nechápou její otázky...'* Podle politologa Rudolfa Kučery "je situace, kdy mají bývalí estébáci stejně nebo víc než jejich oběti, morálně pobuřující". Kučera se ovšem obává, že už ji nelze legislativně napravit. "Bylo to bohužel selhání polistopadového režimu". Adam Drda Národ bojovníků Časopis REFLEX uveřejnil nedávno výbornou charakteristiku dnešní mentální situace v Čechách z pera historika Emanuela Mandlera. Z něho citujeme: „...Už mne také napadlo, že tato rostoucí bojechtivost v řadách naši intelektuální elity vyplývá z toho, jak jsme teď, v období svobody, celí rozkurážněni, volni a stateční. Jenomže toto vysvětleni neodpovídá skutečnosti. Místo statečnosti je právě v intelektuálních kruzích vidět tolik povolnosti, oddanosti, někdy servility a ovšem i zbabělosti. A tak nezbývá než přiznat, že v tom to právě je. My tedpůsobíme, pracujeme, jednáme v podmínkách svobody, ale naše mentalita je silně ovlivněna skutečností, která byla předtím. A to byla skutečnost pěti totalitních desetiletí. Vytvářela mentalitu, v níž si člověk mohl dovolit vše volné a statečné jen v soukromí; navenek se musel tak či onak přizpůsobit. Většina našich intelektuálů se přizpůsobuje a vyhýbá zcela malým, někdy docela drobným zápasům, bez nichž se svobodné lidské myšlení a jednání neobejdou. Chybí jim odvaha. “ Konec citátu. 10 [pageend10]Mukl 4/1998 Bývalí vězni se politiků letos nedočkali Svatý Hostýn (ČTK) - Bývalé politické vězně, jichž se na tradiční pouti muklů na Svatém Hostýně nedaleko Kroměříže sešlo na 5.000, pobouřilo, že za nimi - na rozdíl od předchozích let - nepřijel žádný člen vlády, ani nikdo z předních politiků. „Mrzí mě, že si nikdo z nich nenašel chvíli času na lidi, kteří bojovali za spravedlnost a poté roky trpěli v komunistických věznicích,“ uvedl jedenaosmdesátiletý bývalý pilot britského královského letectva Josef Balejka, který přijel z Valašských Klobouk. 10 let po krachu komunistického režimu je Rusko na pokraji totálního zhroucení. Už není kde krást, už není komu lhát, už není koho vydírat, už není koho vykořisťovat, kromě vlastního obyvatelstva. (Salcburk, Rakousko - ČTK, Reuter) Evropská unie odmítla poskytnout krizí zmítanému Rusku jakékoli další peníze nebo i odklad splátek jeho dluhů. Patnáct ministrů zahraničí unie na víkendovém jednání v Salcburku Moskvu jen vyzvali k dalším reformám a k větším ohledům na trpící vrstvy ruské společnosti. Evropští ministři dali najevo, že ruskou ekonomickou a politickou krizi musí jinak vyřešit sama Moskva. „Odpovědnost za reformy leží na Rusku,“ konstatuje pečlivě vyvážený text jejich prohlášení. Chybí v něm však jakákoli zmínka o poskytnutí peněz, což podle přítomných evropských úředníků znamená, že dodatečná hotovost se Rusku neposkytne. Ještě ostřeji vystoupil bývalý předseda německé Spolkové banky Karl Otto Poehl, který vyzval dokonce i k zastavení schválené pomoci Mezinárodního měnového fondu (MMF) pro Rusko ve výši 22 miliard dolarů. „Za nynějších okolností by se tyto peníze vůbec neměly vyplácet,“, řekl týdeníku Der Spiegel. „Žádná západní banka nepůjčí Rusku v dohledné době ani cent,“ dodal. Stejně tak chybí v prohlášení i zmínka o odkladu dluhů. Proti němu se totiž postavil tehdejší německý ministr zahraničí Klaus Kinkel, který ostře odmítl myšlenku moratória, zmíněnou v pátek Italy. “Nemyslím, že by moratórium bylo správné,“ řekl Kinkel, jehož zemi dluží Rusko nejvíce - skoro šedesát miliard marek. Sama unie se však distancovala od výzev některých ekonomů k radikální šokové therapii a zdůraznila nutnost uchování sociální soudržnosti země. „Měly by být přehodnoceny existující programy mezinárodních finančních institucí,“ prohlásili ministři. Experti to označili za výzvu pro MMF, aby přehodnotil podmínky, za nichž uvolňuje poslední balík pomoci. Unie tím podle nich vyjadřuje souhlas s jistým „zředěním“ tvrdých reforem. „Unie chce svým prohlášením dát signál, že podporuje v Rusku takové reformy, které berou v úvahu sociální rozměr,“ uvedl i nejmenovaný rakouský diplomat. Předseda Evropské komise Jacques Santer už před časem uvedl, že vzhledem k dopadu krize na ruské obyvatelstvo by bylo záhodno přehodnotit podmínky úvěru MMF. 11 [pageend11]Mukl 4/1998 Podle EU by se tím měl zastavit vývoj, při němž se bohatství koncentruje v úzké skupině ruských zbohatlíků. „ Nechceme vidět situaci, kdy vše ovládá jen hrstka lidí,“ řekl šéf rakouské diplomacie Wolfgang Schüssel. Kde byli ti nenávidění Němci deset let po válce ve své spálené zemi, srovnané se zemí. Celý svět žasnul nad hospodářským zázrakem Spolkové republiky. A naši milovaní ruští bratři, deset let po pádu diktatury proletariátu, kteří po desetiletí hlásali do celého světa: „dohoníme a předhoníme“ a „aťse třesou váleční štváči,“ - nyní žebrají tito bývalí reprezentanti už toho “vyššího společenského řádu“ u západních „kapitalistických imperialistů“ o miliardy pro záchranu své holé existence. Často dodnes slýcháme námitku těch věčně včerejších slovanofilů: “Němce postavil na nohy Západ“. Jenže k penězům je nutno ještě něco přidat, aby peníze přinesly užitek. Rusy se snaží Západ také postavit na nohy, ale investované miliardy dolarů užitek nepřinášejí. (pozn. redakce) Vzpomínka na tři popravené Josef Lněnička (USA) V únoru 1951 jsem se po odsouzení Státním soudem na 20 roků nalézal v Chrudimi a byl jsem více než rok na cele s římskokatolickým knězem Františkem Stříteským z Litomyšle z piaristického kláštera. Znali jsme se ještě před uvězněním, byl totiž rodák z Desné jako moje maminka. Jedné noci nás probudil velký rámus, někde v přízemí věznice bylo slyšet vyhazování nábytku, z cel ťukání na mříže a všude lomoz. Za chvíli nato zarachotil klíč u naší cely. Přišel dozorce Josef Kořízek z Vysokého Mýta a povídal: “ Pánové máte se přistrojit, náčelník vám vzkazuje, že chce s Vámi mluvit. Mám ještě vzbudit Dr. Zemana.“, - ten byl také z Litomyšle. Kořízek byl velice oblíben, choval se k nám lidsky a pomáhal kde mohl. Přišel pro nás zase jiný dozorce, Dvořák, sprosťák a nafoukanec už od pohledu. Dozorci chodili v kožichu a když jsme scházeli do přízemí všiml jsem si, že na strážnici bylo 11 hodin večer. Byla nám zima, protože jsme byli jen v plátěných hadrech. Dvořák si myslel, že se klepeme strachy, ale k tomu jsme měli všichni daleko. Pak nás zavedl před kancelář náčelníka Františka Kuneše a odešel. Za moment nás Kuneš pozval do kanceláře. Zde nám sdělil, že nás zavolal proto, že vězni Jan Musil ze Zaječic, Zdeněk Profous ze Dřeviče u Ležáků a Jindřich Jank z Horek byli odsouzeni k trestu smrti, že však nebudou popraveni hned, jak tomu bývalo u lidového soudu za dvě hodiny po rozsudku. Odvolali se totiž a on nás tři požádal, abychom k těmto lidem šli dělat společníky až do doby odvolacího řízení, což může být asi za půl roku. Byli jsme z toho vyděšeni, protože jsme znali všechny tři a neměli na svědomí nic špatného. Kuneš nám řekl, že nebudeme pracovat a že na cele mimo slamníku a přikrývek nesmí zůstat nic, na chodbě že bude zvláštní služba, která nám ochotně podá vše, co budeme potřebovat. Zpočátku jsme to odmítali, ale Stříteský nám řekl, že ti chlapci potřebují morální povzbuzení. Je to pro ně jistě šok, musíme k ním jít. Stříteský šel k Musilovi, Dr. Zeman k Profousovi a já k mladému Jindrovi Jankovi. Bylo mu 24 roků. Co však měl za sebou nebyla maličkost. 12 [pageend12]Mukl 4/1998 Měl po rodičích rakouské občanství a jako rakouský občan po německé okupaci v r. 1937 musel po dovršení věku šestnácti let vstoupit do německé armády jako jeho otec a bratr. Domníval se, že než se dožije tohoto věku, bude konec války. Ale nebylo tomu tak a v dubnu roku 1943 šel na frontu, a to na východní. Vyprávěl mi, že jich šlo zákopem sedm. Přilétla mina a před ním tři padli a za ním také tři. On šel jako čtvrtý a přežil. Ohromná střepina rozsekla násadu zákopnické lopaty a to mu zachránilo život. „Zakrátko jsem byl v té válečné vřavě, to se nedá popsat, lidé jsou horší dobytka, když jsem viděl jak komisaři a politruci hnali bezbranné lidi proti německým kulometům - hory mrtvých těl a zcela zbytečně.“ A Jindra Janek pokračoval. „Byl jsem raněn nejdříve do pravé ruky a tak jsem se dostal na obvaziště. Potom mě převezli do lazaretu a za tři týdny jsem byl znovu schopen jít do boje. Zakrátko jsem byl znovu vážně zraněn do ramene a byl jsem odvezen daleko do zázemí, do Opavy. Po uzdravení jsem byl odkomandován na západní frontu, kde se krátce předtím vylodili spojenci a kde jsem se natrvalo spřátelil se třemi stejně starými chlapci, které vzala válka mámám od sukní jako mě. Zakrátko jsme se domluvili, že přeběhneme k Američanům. Bylo už tehdy zřejmé, jak válka dopadne a my jsme už nechtěli bojovat. Já nesl bílý prapor, podařilo se nám přeběhnout a tak jsme se dostali k Američanům, kteří se váleli smíchy, když viděli kluky v uniformách německé armády. Co se však nestalo. Nejdříve nám ustříhali nohavice, vycpali nám batohy čokoládou a každému pověsili na prsa ceduli s nápisem - S dětmi nebojujem! - a poslali nás k našemu zděšení do německých pozic. Náš poručík také cítil v zádech konec války a tak nás nenechal poslat před polní soud, ale poslal nás opět na východní frontu. Ta byla v takovém pohybu, že se mi podařilo z transportního vlaku, když stál na stanici, uprchnout a vydal jsem se pěšky směrem k Čechám. Lidé se vždy nade mnou smilovali když viděli kluka v německé uniformě. Dali mi nocleh a najíst a tak jsem se asi za čtyři týdny dostal domú. K mému překvapení byl již doma bratr, který dezertoval. Přišel konec války, lidé nás ignorovali přesto, že mnozí věděli, jak jsme k tomu přišli. O otci jsme dlouho nevěděli. Pak za rok přišel pěšky ze Sibiře. Byl propuštěn ze zajetí jako Rakušan. Hned v prvních dnech po válce jsme museli sbírat ve Slatiňanech miny a lidé po nás plivali. Brzy nato pro nás přišli dva ruští vojáci, odvedli nás na louku, kde se pásl dobytek. Najednou nám podali zákopnické lopaty a odvedli nás k lesu - hned jsem tušil co to znamená - a v lese nám poručili kopat hroby. Když uznali, že je to dost hluboké, postavili nás tak, abychom po výstřelu padli do hrobu. V kritické chvíli jsem mocně kopl rusáka do rozkroku, čímž mu vypadl z rukou samopal. S bratrem jsem nebyl domluven, ale to mi stačilo k útěku. Druhý voják mi překazil přístup k samopalu, ale běžel jsem. Větve stromů mi padaly pod nohy jako palmy vítězství, jak za mnou stříleli. O bratrovi jsem nic nevěděl, v noci jsem se šel podívat k hrobům a k mé radosti byly oba prázdné. Bratr však domů nedošel, domnívali jsme se, že se někde skrývá. Našli jsme ho až za dva roky utopeného v Chrudimce. Byl asi raněn při útěku a poté padl do řeky. Zakrátko na vycházce přišel ke mně Stříteský a sdělil mi, že se rozhodl napsat ministru Josefu Plojharovi. Franta s ním byl pět roků v kněžském semináři, bydleli spolu na pokoji a kamarádili spolu. Dozorce Josef Kořínek měl tolik odvahy, že přinesl Stříteskému na celu papír a obálku. Tento popsal Plojharovi celý případ všech tří kamarádů a požádal Ploj- hara, aby u prezidenta Gottwalda intervenoval za jejich životy. Kořízek je dodnes u mě hrdina, nechal odpověď zaslat na svou adresu. V padesátých letech za to mohl dostat provaz, známe takový případ z Borů. 13 [pageend13]Mukl 4/1998 Plojhar skutečně odpověděl a ve svém dopisu uvedl, že v té věci u Gottwalda byl, že byl odmítnut a že tedy musí všichni tři na tu „operaci“ jít. Dopis přišel v den, kdy se konalo odvolání u Nej vyššího soudu v Praze. Jindrovi přinesli slušné oblečení a ten mi řekl: “Pepku vím, že tentokrát smrti neuniknu, ale mě na šibenici nedostanou, budou mě muset odnést.“ - Já mu nato řekl: „co bys tam chodil, vždyť jsi nic neudělal“. Potom jsem odepnul skautský opasek, který mi dozorci ponechali, byl totiž rozdělen dvěma kroužky, takže z něho byly tři části. Opasek byl svědkem našich společných nejkrásnějších skautských zážitků na táborech, při stanování. Koupila mi ho maminka hned po válce jako dárek. Rozloučení bylo dojemné, ale dozorci se do toho nepletli. Mohli být na cestě ani ne hodinu, přišel do služby Kořízek a přinesl ten dopis od Plojhara. Přišel za mnou i se Stříteským a dali mi ten dopis přečíst. Oni jsou na cestě k soudu už něco přes hodinu a my už víme, jak to skončí.“ Nestrannost Nejvyššího soudu je jednoznačně prokázána! Popraveni byli dne 28. července 1951. Tak to bylo! Ing. Vladimír Říha - Rakousko (pokračováni) Po pětiměsíčním pobytu v „sanatoriu“ Jindřichohradecké věznice převáželi celou naši skupinu dne 2. ledna 1951 do Prahy ke Státnímu soudu na Pankráci. Ráno o páté - skupina osmi lidí, dva z nich jsem vůbec neznal - ty nám tam nějak přifařili, vždy dva a dva spojeni želízky a uprostřed mezi námi ještě řetěz, aby opravdu nikdo neutekl, tak jsme šli pěšky na nádraží. Manželka znala tu cestu, takže mohla jít sama vedle dozorce. V Jindřichově Hradci byl k normálnímu osobnímu vlaku přistaven zvláštní vagón jen pro nás. Dojeli jsme do Veselí. Tam jsme čekali nějakou chvíli zase na připojení k vlaku jedoucímu do Prahy. Seděl jsem u okna a tam jsem náhodou spatřil na peróně svého dobrého kamaráda v nádražní uniformě. On uviděl také mě, odešel a za nějakou chvilku se objevil ve vagóně s hromadou housek a salámu, zkrátka dost pro nás pro všechny, což byla po tak dlouhé době ve věznici pochoutka. Ti dva dozorci byli četníci ve starších letech. On se jednoho zeptal, zda nám může něco dát. Dozorce odvětil, že prý nic nevidí. Onen mladý muž, tenkrát asi kolem třiceti, si ani neuvědomil, do jakého nebezpečí se vydává. Jsem totiž přesvědčen, že při komunistické důkladnosti byli jak ve Veselí, tak i na ostatních stanicích, kde vlak zastavil, estébáci v civilu snad proto, aby zabránili našemu případnému pokusu o útěk. Ten mladý muž riskoval a ani si neuvědomil následky, kdyby ho někdo při tomto činu dopadl. A bývalo by to mělo následky pro toho četnického strážmistra. Mohlo se stát, že kdyby onoho mladého muže zajistili, že by poté seděl v onom zvláštním vagóně s námi, čekalo by ho vyšetřování a nakonec za pomoc protistátní skupině třeba i několik let vězení. Vzniká pak otázka, kolik lidí by tenkrát bez vědomí vlastní viny pomáhalo! - Málo, každý se bál, třeba i svého nej lepšího kamaráda. A proto patří náš dík mladému muži z Veselí. Nebylo to snad hrdinství? - Ale snad z mladické nerozvážnosti nevědomě riskoval. Ale přece jednal lidsky. Proto po tolika letech mu vyslovuji jménem nás všech zvláštní dík a přeji mu ještě dlouhá léta prožívat v klidu v rodinném kruhu v tom jeho domečku v malé vesničce v Jižních Čechách. 14 [pageend14]Mukl 4/1998 Političtí vězni odmítají komunismus (Převzato z prosincového čísla Kanadských listů) Pod heslem „Komunismu již bylo dost“ se na pražském Žofíně sešlo více než 800 bývalých politických vězňů, aby varovali před vlivem bývalých i současných komunistů na vývoj v České republice. Shromáždění účastníci přijali rezoluci vyzývající současnou politickou reprezentaci a soudce k důslednému vyrovnání se s minulostí. Předseda pořádající Konfederace politických vězňů České republiky Stanislav Drobný poukázal na infiltraci bývalých nomenklaturních kádrů do ekonomické sféry, politických struktur i médií. On i další řečníci žádali odtajnění spisů bývalé Státní bezpečnosti a stíhání osob zodpovědných za zločiny komunismu, které zůstávají ještě devět let od zahájení demokratických změn nepotrestány.... S projevy o dědictví komunismu vystoupili rovněž špičky většiny parlamentních stran - senátor Milan Kondr (ODS), Jan Kasal (KDU-ČSL), šéf Unie svobody Jan Ruml a rovněž předsedové ODA a DEU Daniel Kroupa a Ratiboř Majzlík. Pozvaní zástupci sociálních demokratů se nedostavili. Konfederace politických vězňů má s ČSSD poněkud napjaté vztahy zásluhou předvolebních výzev v roce 1996 a letos, ve kterých bývalí vězni varovali voliče před volbou sociální demokracie a srovnávali jejího předsedu Miloše Zemana s poválečným sociálnědemokratickým politikem Zdeňkem Fierlingerem. Právě pod jeho vedením se sociální demokraté po únoru 1948 sloučili s komunisty. K padesátému výročí úmrtí prezidenta dr. Edvarda Beneše Ideální portrét státníka evropského formátu, jímž nepochybně byl. Brýle v levé ruce připomínají jeho zrakovou vadu - Beneš byl mírně dalekozraký. Kromě toho byl ovšem jasnozřivý: rád prorokoval a ještě raději viděl, když lidé jeho předpovědím věřili. Mnohé z nich se dokonce naplnily - avšak že by jednou zmizelo Československo z mapy Evropy, toho se přece jen nenadál... 15 [pageend15]Mukl 4/1998 Retrospektiva na válečná léta: Beneš se Stalinem v roce 1943 při podpisu spojenecké smlouvy. Jedním z Benešových životních omylů bylo domnění, že si získal Stalinovu důvěru, ba dokonce, že je mu Stalin zavázán za poskytnutí informací o údajném spiknutí proti němu. Nakonec však pochopil, že vše byla jen obratná hra - v níž obehrán byl on... (Převzato z časopisu „ Metro" ze září 1998, foto z publikace: "Beneš ve fotografii") Bolševici opět v akci Josef Koudelka Dne 21. srpna 1998 došlo v Olomouci před okny bytu paní Mašinové ke srocení zfanatizovaných bolševiků, kteří za asistence proslulého Živčáka skandovali: „Mašinové, vrazi“ a pod. K tomu netřeba rozvádět všeobecně známý a ojedinělý hrdinský čin padesátých let, kdy bratři Ctirad a Josef Mašinoví s Paumerem dokázali téměř nemožné: Po dobu několika dnů pronásledování a obklíčení hordou rudé zvlčilé smečky, toužící po skalpu, dokázali se prostři let do tehdy nenáviděného „imperialistického Německa“! Tento čin vstoupil nesmazatelně do historie III. odboje, tentokrát protikomunistického. Byl to odboj těch vlastenců, kteří jako stoupenci svobody stáli proti komunismu od samého počátku, tj. těch, kteří nikdy nechtěli komunismus reformovat, ale odstranit jako překážku ke svobodě. Demokraté, kteří věděli, že komunismus je pouze pokračováním nacismu v rudé barvě. Také dnes jejich značně prořídlé řady se nemohou smířit s rozdáváním poct, funkcí a vysokých úřadů právě do rukou těch, kteří v letech nejhoršího teroru na duši národa budovali politické kariéry! Z písemného prohlášení, které dne 21.8. 1998 bylo v Olomouci komunisty předáno paní Mašinové, stojí za pozornost zejména závěrečný odstavec: „Nemůžeme mlčet k tomu, čeho se bratři Mašinové před léty dopustili. Ti zavraždili několik zcela nevinných osob a proto byli tehdy po právu v nepřítomnosti odsouzeni k nejvyššimu trestu, trestu smrti. V období let 1945 - 1989 v boji proti podobným zločincům jako byli Mašinové či Hučín zahynulo přes 400 příslušníků SNB. Jejich vrahové by měli být rehabilitováni a dokonce vyznamenáni? My se tudíž právem ptáme, za co pak příslušnici SNB hrdinsky zemřeli? 16 [pageend16]Mukl 4/1998 Tento odstavec plně nasvědčuje, jak se raketovou rychlostí otřepali, plně probrali z šoku a s novou kuráží vytahují pohřbenou ideologii. Proč na příklad zahynulo 400 příslušníků SNB? - Ti všichni byli producenti, aktivními stoupenci třídního boje, třídní nenávisti. Ti všichni byli spoluodpovědni za stovky nevinně popravených, tisíce umučených, ubitých, zastřelených při pokusu o útěk ať z Jáchymovských vyhlazovacích koncentráků či na hranicích. Zcela záměrně opomíjí, že v té době bylo v lágrech a věznicích kolem 260.000 tzv. třídních nepřátel. Z této početné skupiny dnes dožívajících přestárlých jedinců plným právem zní stále nezodpovězená otázka: Jak to, že za tento holocaust svobodymilovných občanů země není nikdo zodpovědný? - Kým byly tyto zločiny prohlášeny za promlčené? - Jak je možné, že jsme se v této věci, jakož i ve věci všech zločinů páchaných KSČ nepoučili od Židů, kteří až dosud hledají stařečky - bývalé nositele nacistických zvěrstev? - Proč procházíme beze studu kolem komunistických popravišť i kolem hrobů roztroušených doma i v cizině? - Patriotů, kteří ten poúnorový boj s rudými pučisty prohráli, protože většinu jejich soukmenovců ovládnul strach. Kolik lidí v bývalé Československé socialistické republice usilovalo o změnu? - Kolik tzv. socialistických občanů toužilo po návratu k demokracii a ke svobodě? - Kolik lidí bylo ochotno pro ideály svobody riskovat něco ze svého pohodlí?- -Je nutné znát a hlásit se ke své minulosti! Na čí straně kdo stál v době nesvobody. Stál na straně odpůrců totality, nebo byl jejím stoupencem? - Patřil k tzv. mlčící většině?- -Popíjel a množil potomky v táboře lhostejných? - Kolik našich socialistických občanů nepovažovalo za nutné vzdorovat, nebo alespoň nesloužit systému, který umýval mozek, ubíjel duši a tvárnil člověka do podoby bramborové loutky. Vždyť jen tak se může stát, aby horda des- perátú přiharcovala pod okna bytu přestárlé ženy a za mlčenlivého přihlížení místní policie provokovala nestoudnými výkřiky. Mašinová: nepřijela Jsem pro vyznamenání kvůli svým bratrům (uveřejňujeme podstatnou část článku z Lidových Novin - říjen 98 - pod šifrou „dub”) V článku se mimo jiné píše, že Zdeňka Mašinová, sestra bratrů Mašínů odmítla osobně převzít z rukou prezidenta Havla Řád T.G.M. „Jedním z důvodů pro takový postup je právě příběh jejích bratrů Ctirada a Josefa. Ti se po komunistickém puči rozhodli založit po vzoru svého otce (jednoho ze skupiny protinacistického odboje „Tři králové“) diverzní skupinu a poté se doslova probili na Západ. „Jde o princip: bratři bojovali proti zločinnému systému, a přesto mohou být stále v případě návratu považováni za zločince, zatčeni a souzeni podle komunistických zákonů. I proto jsem se odmítla předání osobně zúčastnit,“ říká Mašinová. Její bratři byli letos spolu s rodiči navrženi na udělení vyznamenání. Dostala ho nakonec pouze matka, která v roce 1956 těžce nemocná zemřela v pankrácké věznici. Staré nomenklaturní kádry mají větší šanci podnikat (Pro čtenáře, kteří rádi zapomínají, uveřejňujeme článek MF z r. 1993, který se svým obsahem i po pěti letech stává stále aktuálnějším). Lidé, kteří před listopadem 1989 zastávali vysoké stranické funkce, mají v současné době mnohem větší šance soukromě podnikat než ti, kdož tyto „výhody minulosti“ neměli. 17 [pageend17]Mukl 4/1998 Vyplývá to z výzkumu Sociologického ústavu Akademie věd České republiky. Bývalá politická elita podle Petra Matějů dokáže v současné době velmi úspěšně proměnit politickou moc v ekonomickou. Příslušnost ke skupině bývalých vyšších kádrů zvyšuje poměr šancí soukromě podnikat téměř šestkrát, u nižších nomenklaturních kádrů třikrát. „Pouhé členství“ v KSČ zvyšuje poměr šancí téměř dvakrát. Zástupce ředitele Sociologického ústavu Petr Matějů nám řekl, že lidé spjatí s minulým režimem využívají finančních prostředků (uložených často na kontech zahraničních bank - pozn. redakce), které si nahromadili před rokem 1989. Rovněž se spoléhají na tzv. sociální kapitál, na velmi těsné vazby s dalšími bývalými nomenklaturními kádry. Anděl z Kalkaty (Převzato z časopisu „Blesk“ - záři 1998) K prvnímu výročí úmrtí nositelky Nobelovy ceny, misionářky Matky Terezy, došlo v indické Kalkatě k obrovské manifestaci nejrůznějších národností a náboženské příslušnosti na památku jejího půl století trvajícího úsilí o účinnou pomoc chudým a nemocným nejen v Indii, ale i v ostatních částech tzv. „třetího světa.“ Tato patronka chudých zemřela ve věku 87 let a je pohřbena v Kalkatě v sídle Řádu milosrdenství, který v r. 1950 založila. Pro Filomenu Maitiovou je nejposvátnějším místem v Kalkatě malá škola na zapáchajícím předměstí Motidžhíl, jež skýtá útočiště 15.000 katolíků, hinduistů a muslimů. Na tomto místě, kde dnes stojí škola se střechou s červenými taškami, se jednoho dne v roce 1948 Matka Tereza usadila a řekla obyvatelům předměstí, které všichni přehlíželi, že sem přišla, aby se pokusila zmírnit jejich bídu, vyléčit jejich nemoce a napravit jejich negramotnost. „Život se tehdy zcela změnil,“ vzpomíná stará žena „Poprvé jsme začali mít pocit, že jsme lidé“. V Motidžhílu žijí většinou muslimové a vedle nich na 700 křesťanských a stejný počet hinduistických rodin. Všichni uctívají památku Matky Terezy a žehnají škole. Od časného rána se ve výročí jejího úmrtí v Kalkatě shromažďovaly řeholnice v bílých řízách lemovaných modrými pruhy vedené sestrou Nirmalou, nynější představenou řádu. V předvečer tohoto výročí vyšla v Kalkatě obrazová publikace „Matka Tereza z Kalkaty“, dokumentující život a skutky řeholnice. U příležitosti výročí rozdaly také velké kalkatské podniky jídlo 14.000 chudým a sirotkům v chudobincích, jež řád spravuje. Zvláštní mše za Matku Terezu byla sloužena rovněž ve Vatikánu, který navzdory výzvám přicházejícím z celého světa ještě nezahájil kanonizaci Matky Terezy. Podle církevní tradice je možné blahořečit a za svátou prohlásit osobu až pět let po jejím skonu. Není Karel jako Karel Skutečný příběh na okraj šestisetpadesátěho výročí založení Karlovy univerzity Jedna uchazečka o místo průvodkyně propadla u zkoušky z českých dějin s odůvodněním, že špatně odpověděla na otázku, kdo založil Karlovu univerzitu. Ona, duše nešťastná, řekla, že Karel IV. i byla poučena, že Karel Veliký, protože to řekl pan prezident. Tu se jí ujal nějaký dobrodinec, který si dovolil protestovat. Dokumentem pravdivosti této frašky je dopis Ústavu dějin Karlovy univerzity následujícího znění, z něhož citujeme: 18 [pageend18]Mukl 4/1998 "Vážená paní, obrátila jste se na náš ústav s dotazem, který bychom mohli pokládat za kuriózni Ovšem bohužel nejste první, kdo se nás v poslední době ptal, po kterém panovníkovi se jmenuje naše univerzita..." Dopis dále pokračuje: "O tom, že Karlova kolej (Karolinum) nese jméno Karla IV., svědčí nepřetržitá řada historických pramenů podnes dochovaných a nic jiného neuvádí ani odborná literatura. Zjistili jsme, že jediným pramenem pochybností o pojmenování Karolina může být text Hovorů z Lán pana prezidenta Havla poté, co mu byla udělena Cena Karla Velikého v Cáchách. Známe tento text pouze z denního tisku, a tak nevíme, zda byl autorizován. Nicméně v tomto znění pan prezident uvádí, že se pražské Karolinum jmenuje podle Karla Velikého..." Podepsán: Doc. PhDr. Jan Havránek, CSc. ředitel Ústavu dějin UK - Archivu UK Povolný konečně bez daňových výhod (Kanadské listy z prosince 1998) Poslední valné hromady Rady vzájemnosti Čechů a Slováků (dříve Rada svobodného Československa ) se v lednu t.r. v New Yorku účastnilo jen 6 členů: Fryščák, Jeřábek, Knorr, Nápravník, Povolný a Viest. Rada ztratila bezdaňový status. Se zármutkem oznamujeme velké muklovské rodině, že nás v minulých třech měsících navždy opustili zasloužili a stateční spolutrpitelé 1. bratr František Vrážel, člen výboru Sdružení, tichý a obětavý Člověk, vždy připravený pomoci kdekoli a kdykoli bylo třeba. Místo květin věnovalo Sdruženi k uctěni jeho památky Fr. 200.— Rádu Salvatoriánů, jehož byl členem, pro jeho misie v Africe. 2. bratr Rudolf Probst, zasloužilý skaut, který už od svých studentských let byl neohroženým bojovníkem proti komunismu. Byl to člověk vzácného charakteru a vždy spolehlivý kamarád. Dle přáni pozůstalých členů rodiny věnovalo Sdruženi k uctění jeho památky místo květin Fr. 250.— na domov sirotků v Cechách. 3. bratr Kurt Laube, dlouholetý vězeň, který byl do poslední chvíle činný v českých exilových spolcích." Budiž jim země lehká, ať odpočívají v pokoji! 19 [pageend19]Mukl L 998 ČR - Postretouren an: MUKL, Postfach 4111 CH - 8022 Zürich Schweiz Stan. Gajdošik Okružní 4699 /612 760 05 Zlín 5 MHU MUKL Čtvrtletník Světového sdružení bývalých čs. politických vězňů Presseorgan der Weltvereinigung der ehem. tschechoslowakischen politischen Häftlinge MIKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 /431 68 78, Fax 01 /432 95 92. Předplatné pro nečleny Sdružení (ročně): Šýcarsko: Sfr. 20.-- včetně poštovného ostatní Fvropa: Sfr. 24,- Zámoří (letecky): Sfr. 26.- Česká republika: Kč. 100." pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Ziirich (pro zahraničí). Objednávám MUKL ........najeden rok ........na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:................................ Objednávky v zahraničí: Jméno:................................... Postfach 4111 Ulice ač.:.............................. CH - 8022 Zürich Místo..................................... Switzerland Stát:........................................ [pageend20]