ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVI Číslo 9 Listopad 1976 31. října t.r. uplynulo 155 let od narození největšího českého novináře Karla Havlíčka Borovského Našemu IV. sletu v Curychu věnoval čs. demokratický tisk ve svobodném zahraničí potěšitelnou pozornost. Již řadu měsíců před sletem mnohé listy přinášely sletové zpravodajství a různé informační i ideové články. Po sletu vyšla pak celá řada reportáží o sletu. Mnohé se nám dostaly do rukou a domníváme se, že následující výňatky budou zajímat i naše čtenáře. Jsou to vesměs slova potěšitelná a povzbuzující, ale také zavazující nás k dalšímu rozvoji naší veškeré činnosti. Ohlas sletu IV. slet čs. Sokolstva v zahraničí v Curychu skončil. Dlouhá doba nutná k přípravě účinkujících, vyvrcholila v této velkolepé podívané. Plameny sletového ohně zažehnutého při zahájení sletového roku uhasly, jejich žár však zanítil nadšení v srdcích a zanechal nezapomenutelné vzpomínky na sokolské zážitky sletových dnů. Slet se nad očekávání vydařil. Pro ty - především mladší - účastníky, kteří slet prodělali po prvé, to byl zážitek jedinečný a mnozí teprve zde poznali, co vlastně Sokol je. ZM., Vídeňské svobodné listy Nejúspěšnější a také nejkrásnější sokolský slet v zahraničí je za námi. Po čtyři dny - od 2. do 5. července - probíhaly sletové slavnosti v Curychu k všestranné spokojenosti účastníků, ale byl to především velkolepý společný nástup cvi- čenců o hlavním sletovém dni, v neděli 4. července na největším curyšském stadiónu Letzigrund, který dodal tomuto sletu lesk. Dvacet minut trval sokolsky spořádaný nástup všech cvičících složek, zpestřený krojovanými tanečními skupinami,vlaj- koslávou a standartami, se jmény sokolských žup, jednot a útvarů, které za doprovodu sokolských pochodů zaplnily krásnou zelenou cvičební plochu moderního stadiónu. Nástup nám částečně připomínal sokolské slety na strahovském stadiónu, ale také mnichovskou a montreálskou Olympiádu. Hlavní tri- [pageend1]buna byla zaplněna takřka do posledního místa, podle odhadu více než osmi tisíci účastníky, převážně našimi krajany,kteří se sjeli do Curychu takřka z celého svobodného světa. Mezi návštěvníky sletu jsme viděli i hosty z Československa! ar., České slovo, Mnichov IV. zlet čsl. Sokolstva v zahraničí sa konal v dňoch 2. až 5. júla v Zuerichu. Hromadné vystúpenia boli v nedeľu 4. júla na stadióne Letzigrund a mali velmi dobrú úroveň. Bolo prítomných asi 10 tisíc československých a švajčiarskych divákov a asi tisíc športovcov. Naši cvičenci ukázali velkú disciplinovanosť i napriek nesmiernej horúčave. Cvičenia našich boli doplnené vystúpením švajčiarskych športovcov. Veľký dojem na nás urobilo zaspievanie čsl. hymien Kde domov múj a nad Tatrou sa blýska celým publikom. Bola v nich cítit vzájomnosť medzi českým a slovenským národom v súčasnosti i pre budúcnosť. Z bulletinu Kriváň, Naše snahy, Chicago Kde jsem byl... Na sletu v Curychu dne 3. a 4. července 1976. Nebyl to slet desetitisíců cvičících borců - cvičících bylo asi 1,000, ale byl to slet ducha demokracie a svobody, slet dokazující, že sokolská myšlenka, idea svobody a spolupráce je neoddělitelnou součástí myslí Čechů a Slováků, a€ je osud zavál kamkoliv. Při zahájení na sletišti jugoslávská sokolská skupina hrdě nesla nápis "Jugoslávský Sokol po prvé cvičí ve svobodném světě". V průvodě byly neseny původní sokolské prapory z ČSR, i ze států skoro celého svobodného světa, od Švédska, Francie až po Austrálii i Brazílii. Kanada a USA byly přirozeně početně zastoupeny. Vždyč světový náčelník a náčelnice, kteří slet vedli, jsou torontští manželé Waldaufovi. V tu dobu celý Curych byl československý; na ulicích, v tramvajích, či v restauracích, všude byle slyšet český či slovenský rozhovor. Duch svobodného Československa nezahynul. Dr. Ludvík Urban, Věstník Čs. Národního sdružení v Kanadě Za nama je IV. Slet kóji je priredila "Ústředí Čs. Sokolstva v zahraničí" u danima od 2 do 6 jula ove 1976 godine u varoši Cirich u Švajcarskoj. Bio je to jedan najuspelijih sletová koje je ovaj Savez Čehoslovačkog izbegličkog Sokolstva organizovao otkako postoji u Slobodnom Svetu posle dru- gog svetskog rata. Organizacija sleta, poverená novoosnova- noj Švajcarskoj Čs. Sokolskoj Župi, bila je izvedena od stra- ne sletskog odbora, na celu sa bratom V. Svobodom, sa zadivl- jajuóom preciznošcu. - Sokolstvo je tu. Ono postoji mlado i poletno iako je danas proteklo 114 godina od njegovog osnut- ka 1862 godine u Pragu. Francé Vadnal, Sokolski Vesnik Jug. Sokola ve svob. světě 154 [pageend2]Ve dnech 3. - 4. července se v Curychu konal IV. slet Československého Sokolstva v zahraničí. Slet organizačně připravil curyšský Sokol a bez nadsázky lze říci, že se po všech stránkách vydařil a že snese srovnání s III. sletem ve Vídni, kde bylo k dispozici nepoměrně víc organizátorů a pomocníků. A nakonec několik údajů: sletu se zúčastnily jednoty prakticky z celého světa: jednoty sdružené v Americké obci sokolské, australské, brazilské, kanadské; nejvíce ovšem byly zastoupeny jednoty evropské - Vídeň, Mnichov, Paříž, Stockholm a švýcarské - Basilej, Baden, Curych, Solothurn, Luzern a Winterthur s pobočkami v St. Gallen a v Thurgau. Cvičilo přes 800 Sokolů a Sokolek, jejichž cvičení s nadšením sledovalo více než 6000 diváků. Je jisté, že tato čísla nemohou soutěžit s těmi, na která jsme byli zvyklí ze všesokolských sletů v Praze. Žijeme však dnes v odlišných podmínkách a Sokolové mohou být hrdi na to, že se jim podařilo tento slet a s takovým úspěchem zorganizovat. Myslíme si, že žádná jiná exilová organizace, ba snad ani žádná jiná organizace vůbec by nedokázala ve své režii, za své peníze, podporovaná pouze nadšením jednotlivců a příznivců dokázat podobné ! Zpravodaj, časopis Čechů a Slováků ve Švýcarsku Dne 2. července 1976 byly zahájeny sletové slavnosti IV. sletu Čs. Sokolstva v zahraničí v Curychu ve Švýcarsku. Všichni účastnici se shodují, že to byl slet nejúspěšnější, nejlépe organizovaný a nejvíce navštívený ze všech předešlých. Vyvrcholením sletových slavností bylo v neděli 4. července veřejné vystoupení na sportovním stadionu Letzigrund. Jeho překrásný trávník byl ideální plochou pro nástupy a cvičení. Tribuna byla skoro do posledního místa zaplněna návštěvníky. Státní vlajky všech účastníků sletu - v čele s naší čs. vlajkou zahájily společný nástup cvičících pod vedením náčelníka a náčelnice br. a s. Waldaufových. Byl to nezapomenutelně krásný pohled na vlající prapory při nástupu za zvuků fanfár ze Suková slavnostního pochodu "V nový život". Jásot a nadšení obecenstva vyvrcholilo, když byla slavnostně vztýčena sletová sokolská vlajka za zvuků švýcarské a čs. hymny. Společná prostná zakončila i vyvrcholila skvělý slet. Zaplnila celou plochu krásného trávníku a vyvolala bezmezné nadšení a potlesk. - Obřadné sejmutí sletové vlajky skončilo krásnou, přímo pohádkovou národní sletovou slavnost. Dokázala svobodnému světu i domovu, že Tyršova sokolská idea stále žije! Jan Klimeš, Zpravodaj, Washington IV. slet Československého Sokolstva v zahraničí, konaný v Curychu ve Švýcarsku ve dnech 3. a 4. července 1976, musí 155 [pageend3]být označen za významnou událost. Pro účastníky to byl dojmový zážitek, který bude pociťován a vzpomínán po léta v budoucnosti . My, Američtí Sokolové, kteří jsme byli součástí sletu v neděli, byli jsme prodchnuti úctou a hrdostí k naší zemi jako nikdy předtím, když jsme pochodovali stadiónem a dostalo se nám bouřlivých ovací od diváků. Uznání, jímž byla naše organizace zahrnuta bylo srdečné a hřejivé. Naši hostitelé si zaslouží náš dík za to, že nám připravili ovzduší hřejivého bratrství a ve všem kontinuitu sokolských ideálů. Blahopřejeme sestře a bratru Waldaufovým k jejich snahám v organizování velmi úspěšného sletu. Vedoucím, dokonale obeznámeným se svými povinnostmi a úkoly patří náš dík i blahopřání; jsme si vědomi, že žádný slet nemůže být pořádán bez nich. Náš pokorný dík Československému Sokolstvu v zahraničí za to, že k oslavě 200. výročí naší země zvolilo skladbu prostných členstva, jejíž autorem byl náš zesnulý bratr Jarka Jelínek. Roy Žitný, starosta Americké Obce Sokolské, American Sokol, věstník A.O.S., Berwyn Hlavní a významnou událostí v uplynulém období byl ovšem náš Všesokolský slet v Curychu, ve dnech 2.-4. července. Můžeme se zadostiučiněním říci, že byl velice zdařilý, poskytl ze všech dosavadních sletů v zahraničí tu nejkrásnější podívanou, že sokolský duch bratrství, spolupráce a nezištné obětavosti tvořil všude radostné ovzduší, jež vzorný průběh sletu podpořilo. Zásluhu o tento povzbuzující úspěch mají všichni vedoucí sokolských jednot světa na sletu zúčastněných, především ale "Sletový výbor" Sokola Curyšského (několik jedinců) a jeho švýcarští spolupracovníci, dále pak ná- čelnictvo Ústředí, br. a s. Waldaufovi, jehož dokonalá orga- nisace se doplňovala s organisací Curyšských. Sletový výbor získal pro všechny podniky ten nej lepší rámec. Hlavní sletový den v neděli, kde vše "klapalo" s přesností a bez nejmenšího "škrtu", by zasluhoval podrobnější popis, ale ani ten by nemohl vyjádřit ty dojemné a krásné chvíle, které všem účastníkům přinesl. To se muselo žít s sebou! ff., S.O.S. Stručný Oznamovatel Sokola Pařížského Ve stejný den, kdy Spojené státy americké vstupovaly do třetího století svých dějin, konal se ve Švýcarsku IV. slet Československého Sokolstva v zahraničí. Sletové dny vyvrcholily vystoupením cvičenců na curyšském stadionu, dne 4. července 1976. Přesně o 2. hod., Sukovým pochodem V nový život bylo zahájeno hlavní vystoupení. Na stadion za sokolskou vlajkou 156 [pageend4]se stráží vchází náčelník a náčelnice ústředí a členové výboru Čs. Sokolstva v zahraničí. Jednak v sokolských stejnokrojích, jednak v civilu. Za nimi pak pochodují pod svými vlajkami hosté neslovanští - jsou to švýcarští gymnasté, je to několik skupin, ve velmi pěkných pestrých cvičebních úborech. Celá hlavní tribuna je zaplněna diváky, kteří přicházející vítají. A nyní za švýcarskými gymnasty přichází skupina Jugoslávského Sokola a za nimi jako hosté skauti a legionáři. A za nimi vešla na stadion velká skupina amerického Sokolstva. Náčelník a náčelnice Ústředí přicházejí na náčelnický můstek, zdraví jednotlivé vlajky a prapory přicházejících jednot, které se řadí čelem k hlavní tribuně. A nyní jsou již hosté z Ameriky před hlavní tribunou - slyšíte, jak je obecenstvo nadšeně zdraví - a za nimi již přicházejí příslušníci Československého Sokolstva v zahraničí. První jdou jednoty australské. Za praporem Sokola Sydney, v jednom šiku kráčejí sestry a bratři ze Sydney, Mel- ? bourne, Canberry i bratr, který až z Darwinu přijel, aby manifestoval za jednotu a sílu sokolského nadšení. Další jdou jednoty Sokola kanadského, dále jednoty evropské a tečí teprve na stadion vcházejí jednoty místní, švýcarské, které průvod zakončují. Na zeleném koberci curyšského stadionu se objevuje pestrá hra barev jak sokolských stejnokrojů, národních krojů, tak i cvičebních úborů. Sokolské prapory se staví na levé straně a vlajky jednotlivých zúčastněných národů na straně druhé. Vše je připraveno ku vztyčení sokolské vlajky... A povel již přichází. Sokolská vlajka se pomalu vznáší na stožár... na tribuně je úplný klid, ticho, slyšíš dech vedle stojícího... až teú... obecenstvo vlajku zdraví... právě tak cvičenci a cvičenky na stadionu. Vlajka je vztyčena, právě hrají švýcarskou hymnu... poté následují naše hymny. Dekorují se prapory pamětními stuhami. Mnoho očí slzí... velmi dojemné, bratrské prostředí, velká účast... je to opravdu krásné a moc se mě to líbí... toto jsou slova přítomných. "Já jsem tady z Curychu a tu příležitost jsem si nenechala ujít, vidím první sokolský slet, protože jsem mladší generace, bylo to velice dojemné, hymna - a vůbec nástup, krásné barvy, počasí a opravdu to zapůsobilo na člověka velmi dojemně" - slova jedné krajanky, která předtím neměla příležitost poznat co sokolský život je a co znamená. Bylo vidět, že zase něco musíme znamenat, že si toho jsme všichni vědomi, že se na nás tady Švýcarsko a vlastně zástupci z celého světa dívají a musíme se těšit, abychom se dostali brzy tam, kam všichni patříme. Tam to bude přece jenom ještě slavnější. Škoda, že tento den nemohou býti s námi ti věrní bratři a sestry, že se nemohou s námi se všemi podílet na tomto velikém úspěchu. "Vážení hosté, sestry a bratři, jménem sletového výboru 157 [pageend5]Sokola Curych vás srdečne vítám a prohlašuji IV. slet Československého Sokolstva v zahraničí za zahájený". Těmito slovy starosta Sokola Curych bratr Vladimír Svoboda zahajuje slet - ve všech řečech Švýcarska. A poté přistupuje k mikrofonu starosta Československého Sokolstva v zahraničí bratr Dr. Antonín Hřebík. "Vážení přátelé, sestry a bratři! Když zakladatel Sokolstva Dr. Miroslav Tyrš v roce 1870 žil v této krásné zemi, kde hledal své zdraví, ztracené v práci pro národ a pro Sokol, jistě netušil, že za 106 let ve Švýcarsku bude osm sokolských jednot a že v Curychu se bude konat IV. slet Československého Sokolstva v zahraničí a to právě v den, kdy naše nová vlast - Spojené státy americké - oslavuje 200 let svého trvání. Sokol byl vždy nejen tělocvičnou organizací, ale také organizací, která bojovala za svobodu a demokracii. Proto všechny diktátorské režimy Sokol nenáviděly a pronásledovaly. Říše rakousko-uherská obec sokolskou rozpustila. Nacisté sokolskou organizaci zničili a na tisíce sokolských pracovníků umučili. Také komunisté zničili Sokol v Československu. Ale jestliže se všem diktaturám mohlo podařit zničit sokolskou organizaci, nikdy se jim nepodařilo a nepodaří zrušit a zničit sokolskou myšlenku. Ta žije a bude žít dál, jako toho důkazem je právě dnešní slet v Curychu. A bude toho důkazem i náš příští slet, který bude v roce 1882 na paměť 100 let od prvního všesokol- ského sletu v Praze, který vedl sám Dr. Tyrš v roce 1882. A jestliže tento slet, drazí bratři a sestry, nebude ještě v Československu, u nás doma v Praze, pak bude výrazem naší pevné víry, že přijde den, kdy do znovu svobodného Československa se vrátí znovu svobodné československé Sokolstvo!" Projev br. starosty Dr. A. Hřebíka je přijat přítomnými ohromným potleskem. Potlesk je vyjádřením díků za jeho neúnavnou práci, kterou věnoval po všechna léta doma a 28 let v cizině této krásné idei, myšlence sokolské. Je to uznání celého exilu a závazek přítomných, že v díle budou pokračovat. ... A nyní - "Ni zisk, ni slávu! Je jen jedna čest: pro život příštích vlastní život nést! Mrtví, živí, nezrození dosud, v bratrství vroucím neseme svůj osud. Nechť silná těla vede silný duch! Svobodou, pravdou, spjat je k druhu druh! Sobectví, lži a nesvobodě - zmar! Bratrství, pravdě, svobodnému Československu - zdar!" Mohutné "zdar!" ozvalo se ze cvičiště, kde bylo nastoupeno přes 400 bratří a sester k závěrečnému cvičení, kterým se uzavíral IV. slet. Ve cvičení jsou prvky z národních tanců, sladěny do přesnosti se cvičením mužů. Působí velmi efektně a těžko věřit, že jednotlivé jednoty svá vystoupení připravovaly a nacvičovaly stovky, ba i tisíce kilometrů vzdáleni od sebe. Také část cvičení symbolicky vzdává čest dvoustému výročí Spojených států amerických. Je to krásné, harmonické vystoupení bez chyb, vyvrcholení sletu. Sestry a bratři, cvičící, 158 [pageend6]příslušníci sokolských jednot svobodného světa, bučíte hrdi na tento moment, kdy jste dali tolika přítomným na tribunách curyšského stadionu možnost shlédnout vaši práci, výsledek vašeho snažení. Tento závěr mnohým připomněl velké dny sokolských sletů na Strahově. Tam také patřil. ... ještě dlouho slyšíte nadšení obecenstva, toto cvir- čení bylo skutečně dokonalé. Malebný obraz pomalu mizí ze zeleného koberce. Ještě jako zdaleka slyším z náčelnického můstku ... sestry, děkuji vám! ... bratři, děkuji vám!, to už ale byla pouze jako ozvěna, kdy náčelník a náčelnice ústředí se loučili a děkovali za - práci dobře udělanou. Věstník Československého Sokola Sydney, Australie Všesokolský slet ve švýcarském Curychu - hold Československého Sokolstva v zahraničí Tyršovým myšlenkám, jež se právě zrodily na švýcarské půdě ve Waidu v roce I87O. Devětsetosmdesát sokolských cvičenců z celého světa, posílených vědomím sounáležitosti a víry ve šťastnou budoucnost předvedlo tělocvičná prostná takovým stylem, jenž jim dává právo nazývat se hrdým a slavným jménem - SOKOL. Naše hlasy, Toronto Nyní, několik týdnů po sletu v Curychu, uvědomuji si jaký nádherný okamžik v dějinách Sokola jsem tam zažil. Jedním z cílů Tyrše a Fügnera bylo sjednocení národa a to shromažďováním lidí k společným zájmům - k lásce k národu a jeho svobody a k demokracii. Slety shromaždují lidi z celého světa a při setkání se Sokoly z Australie, Argentiny, Brazílie, Kanady, Francie, Anglie, Německa nebo Jižní Afriky si uvědomujeme, že jsme všichni stejného smýšlení, že si rozumíme, že všichni jsme členy organizace, jejíž členstvo je rozšířeno po celém světě. A je nám takových setkání v exilu zapotřebí více než cokoliv jiného. Slet v Curychu byl vynikajícím podnikem. Nejdůležitěj- ší při tom byla skutečnost, že tisíce Čechoslováků uprchlých po roce 1968 aktivní účastí nebo pohledem z tribun bylo po prvé svědky té mocné a při tom nádherné síly sokolské myšlenky, která je pojítkem Čechoslováků v celém světě. Jan Kučera, Věstník Sokola San Francisco A pak byla již krásná podívaná... Zlatý hřeb odpoledne bylo však cvičení mužů a žen, hlavně kvůli velkému počtu cvičících a kvůli krátké recitaci, která cvičení předcházela - končila slovy "svobodnému Československu - zdar!" To "zdar!" bylo burácivé od všech cvičících i přítomných. Po konečném nástupu jsme se jen pomalu a neradi rozcházeli - smutni, že už je po všem na dalších několik let. K. Voleníková, Zpráva Sokola Montreal 159 [pageend7]DARY NA SLETOVÝ FOND Výkaz č. 10. 50.00 dol. Jaroslav Vašata, Boris a Jaroslav Zígl 5.00 dol. Dušan Světlic Sbírka evropských jednot 520,- Fr. Sokol Winterthur 470,- Fr. Sokol Delft 400,- Fr. Spolek Amitiés helveto-tchécoslovaques Lausanne 300,- Fr. Sokol Basilej 260,- Fr. Sokol Winterthur /druhý dar/ 220,- Fr. Krajané z Brazilie /Sao Paulo/ 215,- Fr. Sokol Basilej /druhý dar/ 175,- Fr. Sokol Solothurn 122,- Fr. Volejbalistky Sokola Basilej 100,- Fr. Dr. Heller, Dr. R. Hynek, Nejmenovaný /Londýn/ 60,- Fr. V. Chloupková 50,- Fr. Dr. M. Cuendet, Nejmenovaný, Dr. Zdarek, Nejmenovaný, Z. Pražák, J. Šejnoha /Toronto/, Dr. N. Hofman 40,- Fr. Nejmenovaný 30,- Fr. Hanušová, Lochmanová, Nejmenovaný, Velebný, J. Nový, Dr. Kabeš 25,- Fr. B. Biolek, Nejmenovaný, 20,- Fr. Rusek, Dr. Gulík, V. Svoboda, Dr. Voženílek, Petruška, Nejmenovaný, Klofec, Nejmenovaný, Malý, Nejmenovaný, R. Hain, Nejmenovaný, I. Adamcová, Nejmenovaný, R. Dokoupil, Nejmenovaný, Dr. švestka, Nejmenovaný, 7 Nejmenovaných 15,- Fr. J. Valenta 10,- Fr. Sochor, Kostomlatský, Svoboda, Kotál, Boček, Navrátil, Dr. Sobel, Beneš, Dr. Schindléry, Štěpánek, Bezuchová, Škorpil, Nejmenovaný, A. Sklenář, Nejmenovaný, J. Molík, Nejmenovaný, J.J. Jína, Čtvrtníček 5,- Fr. Bouška, Nejmenovaný, Sláma, Nejmenovaný,Pajer, 0. Pitro 100,- DM Greif Elisabeth, Dr. M. Veska, Dr. J. Voříšek 50,- DM S. Zaorálek, J. Pejskař 21,- DM J. Paul 20,- DM Goldene Stadt /maj. D. Hubáček/, M. Brada, R. Lamprecht, Dr. V. Vachalec 16,- DM Dr. Steyskal 10,- DM B. Rendl, Inc. J. Holman 8,- DM B. Jirousek 5,- DM L. Polášková 200,- Franc.Fr. G. Trková 100,- Franc.Fr. M. Pajdar, O. Mikula, Aillet-Křička, Ing. J. Lipský 50,- Franc.Fr. V. Keller, prof. L. Bochet, I. Kostelník, G. Smutek 40,- Franc.Fr. Dubská, 30,- L.Milec, 20,- Lomosová. 160 [pageend8]HLÍDKA VZDĚLÁVACÍ POZNÁMKY POSLETOVÉ Jan Fellmann Slet byl úspěšným vyvrcholením práce velké řady členů naší sokolské rodiny a vydal rovněž svědectví o tom, jak jsme pracovali (či nepracovali) na poli vzdělávacím. Vzpomínám při tom jak všichni cvičící účastníci XI. sletu v Praze měli při svých členských průkazech vzdělavatelem podepsané osvědčení, že jsou ideově na slet připraveni a znají podstatu sokolství. V našich poměrech není ovšem možné, z důvodů hospodářských a vzdálenostních, míti vše, co jsme měli doma. I když na sletišti nás bylo méně počtem než při velkých sletech ve vlasti, je nutné spravedlivě vyzvednoutoběti, které cvičenci i návštěvníci sletu v Curychu museli přinésti, aby na sletu byli. Myslíme hlavně na členstvo a hosty ze zámoří, jejichž cestovní náklady představovaly velkou položku osobního rozpočtu celé rodiny a byly dokladem jejich kladného sokolského cítění a obětavosti. Valný sjezd dal celé naší sokolské obci povzbuzení a obraz o tom, kolik práce hlavně na vzdělavatele, ale i všechny ostatní činovníky čeká. Nesmíme se však uzavřít jen v omezený kruh sokolský, ale snažit se všem našim krajanům vysvětlovat, co stále zůstává našim hlavním cílem: vychovávat své příslušníky k činorodému vlastenectví, aby z nich byli krásní, zdraví a slušní lidé - aby byli ozdobou nejen vlasti původní, ale také užiteční občané zemí hostitelských. Tento zdánlivě krátký, ale při tom věčně nedokončený pracovní úkol podmiňuje nejen velikou soustavnou trpělivost a lásku výkonných činovníků - vzdělavatelů, ale hlavně také soustavnou kázeň, která je základem a předpokladem úspěšných výsledků větších celků jako je naše obec sokolská. Velký Michel Angelo napsal: Dokonalost spočívá v maličkostech,ale není maličkost. Na sletišti v Curychu při spatření domovenky "Sydney, župa Australská", nebo "Toronto, župa Kanadská", nebo z jiného světa koutu, došlo ke setkání členstva, které se slétlo doslova z "nad oblaků lemu", aby osvědčilo svou lásku a věrnost myšlence sokolské. Sletový úspěch bude dokonalý utvrdí-li naše odhodlání pokračovat v naší další práci a zejména v práci vzdělávací tak, aby všechno Sokolstvo a jeho příznivci, jichž v Curychu byl tak velký počet, i nadále představovalo věrnou vlasti stráž! A proto po sletu - s novou chutí do další práce! 161 [pageend9]ZA BRATREM VĚNCESLAVEM HAVLÍČKEM Ve čtvrtek 24. června 1976 sokolští bratři a sestry ve vlasti uložili urnu s popelem známého sokolského pracovníka bratra Věnceslava Havlíčka, dlouholetého člena vzdělávacího předsednictva Československé Obce Sokolské, sokolského spisovatele a novináře, který zemřel 30. března 1976 v Praze, k urně s popelem jeho manželky - jen několik kroků od Tyršova hrobu na Olšanském hřbitově v Praze. Věnceslavův otec Václav Havlíček narodil se ve Zdiměři- cích, okres Jílové u Prahy, 8. února 1859. Jako krejčovský pomocník oženil se v Českých Budějovicích s Kateřinou Gregorovou, švadlenou. Jako jejich osmé dítě narodil se Věnces- lav 27. září 1894. Už v srpnu 1900 zůstala vdova Kateřina Havlíčková se šesti dětmi od 3 do 17 let. Po studiu na Jirsíkově gymnasiu v Českých Budějovicích maturoval Věnceslav na akademickém gymnasiu v Praze, kde byl u svého staršího bratra. V roce 1913 studoval na Karlově universitě českou filosofii, filologii a literaturu. Později přestoupil na právnickou fakultu. Byl úředníkem menšinového muzea a když po válce odešel bratr Jan Pelikán do ČOS, nastoupil Věnceslav na jeho místo v Národní jednotě severočeské jako úředník a později jako redaktor časopisu Stráž severu. Od konce dubna 1924 byl úředníkem filiálky Zemské banky v Bratislavě, od r. 1938 do r. 1954 byl v Zemské bance v Praze. V září 1912 vstoupil do Malostranského Sokola, kde byl od r. 1915 vzdělavatelem. Redigoval "Sokolský list Podbělo- horský" a později, na Slovensku, časopis "Bradlo". Od roku 1918 je účasten soustavného rozvoje sokolské vzdělávací činnosti. To byla desetiletí naplněná intensivní sokolskou činností: funkce, články, přednášky, knížky. Už v r. 1918 vydal V. Rytíř Havlíčkovu knížku "Proroctví Karla Havlíčka o Slovensku". V r. 1919 vyšla jeho práce "Postavení sokolstva v národě", o rok později v Sokolské osvětě "Organisace osvětové práce v župě". Ve sbírce Tyršův sborník, svazek VII., vyšly Havlíčkovy práce: "Tyršovy snahy vojenské", "Tyrš či Hanuš" a "Vliv Darwinovy nauky na Tyrše". Jako X. svazek Tyršova sborníku vyšlá práce "Tyršova činnost politická a jeho zásady politické" je vlastně obrazem jeho doby ve světle četných dokumentů. Ukazuje Tyrše jako politika přesně politicky orientovaného a vyhraněného. Ve Svátkově sbírce knížek Domov a cizina vyšla r. 1923 Havlíčkova práce "Miroslav Tyrš". Podává krátký nástin jeho života, díla a významu. Ukázky z Tyršových prací ji vhodně doplňují. Z velikého bohatství materiálu k připravovanému Tyršovu životopisu vznikla v roce 1946 knížka "Tyrš hovoří k dnešku". Úvahy a názory o živých otázkách dnešní doby, zvláště o tělesné výchově a Sokolstvu. Dvě Havlíčkovy drob162 [pageend10]né knížky "Miroslav Tyrš" a "Jindřich Fügner", vydané v Orbisu ve sbírce Kdo je?, přišly vhod zvláště sokolským vzdělavatelům v r. 1947 a 1948. Stejně tomu bylo i se sbírkou letáků "Živá slova sokolská". Byly v ní rozšířeny Havlíčkovy výpisky z děl a úvah Tyršových: "Tyrš stále živý", slovenské hlasy o Sokole: "Slováci svedčia o sokole" a vzor lidství a vlastenectví: "Jindřich Fügner". V 5. čísle Živých slov sokolských přináší výběr z "myšlienok slovenského bohatiera" pod názvem "Štefánikov sokolský duch". V roce 1930 vydala Sokolská župa Bratislavská-Masaryko- va za redakce V. Havlíčka "Živé slova o slovenskom Sokolstve" s texty Pavla Orságha-Hviezdoslava, dr. Vávro Šrobára, dr. Metoda Belly a dr. Milana Ivanky. Táž župa vydala 1932 Havlíčkovu vzpomínku na "vůdce Morhistů Mateja Janču" u příležitosti sjezdu slovenské mládeže v Trenčianských Tepliciach. V době, poznamenané účastí Sokolstva na sjednocení čsl. tělesné výchovy, vydala ČOS Havlíčkovu práci "Sokolstvo, jeho myšlenka, organisace a vývoj". Kapitoly: Zakladatelé Sokolstva, Sokolská myšlenka, Sokolstvo pojítkem Čechov a Slovákov, Sokolstvo a Slovanstvo, Sokolská tělesná výchova, Sokolské sriadenie, Dějiny Sokolstva, Statistický přehled vývoje sokolstva a Literatura o sokolstvu dosvědčují aktuálnost této knížky. Propagační odbor XI. sletu vydal pro veřejnost v grafické úpravě Jaroslava Švába knížku "0 Sokole". Ve 12 jazykových variacích vyšla Havlíčkova práce "Československý Sokol" rovněž ke sletu. Nakladatelství Sfinx vydalo v roce 1948 s barevnými fotografiemi Karla šmirouse Havlíčkův pohled na "Sokolské slety". Přípravný výbor ČOS připsal k nositelům Havlíčkovy literární ceny v roce 1969 jistě právem i jméno Věnceslava Havlíčka. Celá desetiletí Havlíčkova života byla naplněna intensivní sokolskou činností. Stovky, víc než 1000 článků; řeka článků začínala v roce 1920 jeho příspěvky do knížky Sokolské župy Rokycanovy "Základy sokolského vzdělání. S bratry Ant. Šebánkem, dr. Janem Hořejším, dr. Eugenem Kunzem, Karlem Vaníčkem, dr. J. Maličkým, Frant. Beránkem, Jožkou Novákem, Františkem Křížem, Dušanem Preisem, Josefem Rochem, Václavem Kukaněm, MUDr. Fr. Tichým, Rud. Frydrychem, Janem Pelikánem, Emilem Tůmou, Aug. Očenáškem a dr. Josefem Pátou vytvořil za redakce dr. B. Horáka velmi zdařilý pokus o sestavení Sokolské čítanky. Jeho články v časopise Sokol, ve Věstníku sokolském, v Sokolském vzdělavateli, v četných župních měsíčnících i v denním a místním tisku byly připomínkou k programu vzdělávací činnosti, podtržením významných událostí v historickém kalendáři, příspěvkem k právě řešeným problémům. Bratr Věnceslav Havlíček svou celoživotní sokolskou prací zařadil se mezi nejvýznamnější sokolské pracovníky! E. M. 163 [pageend11]BRATR EVŽEN KÖPPL ZEMŘEL 10. září 1976 zemřel ve Washingtoně na srdeční záchvat bratr Evžen Köppl, bývalý jednatel Československé Obce Sokolské. Narodil se 28. března 1904 v bývalé Haliči, studoval v Písku a v Praze a působil v ministerstvu zemědělství v Praze. Od r. 1953 žil v exilu ve Spojených státech. Celý svůj život zasvětil práci pro Sokol a národ. V Sokole byl znám jako přední organizační pracovník všesokolských sletů - byl členem výboru IX. sletu v r. 1932 a jednatelem sletů X. v r. 1938 i IX. v r. 1948. V roce 1935 byl zvolen do předsednictva ČOS a byl ihned zvolen jeho jednatelem,jímž zůstal, s výjimkou přestávky v II. světové válce, až do znásilnění obce komunisty. Od r. 1935 byl také jednatelem Svazu slovenského Sokolstva. Za II. světové války pracoval v sokolské odbojové organizaci "Jindra", v únoru 1940 byl zatčen gestapem a z koncentračních táborů se vrátil až v květnu 1945. Za svou odbojovou činnost byl vyznamenán Čs. válečným křížem a medailí "Za zásluhy" v protinacistickém odboji. Po komunistickém puči r. 1948 zapojil se opět do boje proti nové diktatuře a když r. 1953 mu hrozilo zatčení, odešel za hranice, do Spojených států, kde působil ve výzkumném oddělení americké armády. Ve své exilové činnosti pracoval bratr Köppl především na poli literárním a administračním. V sokolských i jiných časopisech napsal řadu hodnotných článků, úvah a statí a měl podstatný podíl na vydání II. dílu Stručných dějin Sokolstva, jakož i na vydání Památníku XI. všesokolského sletu v roce 1967. Působil také v Radě svobodného Československa, ve Společnosti pro vědy a umění a v dalších národních a exilových organizacích. Jeho živý a neutuchající zájem o činnost sokolskou i jeho starost o budoucnost Sokolstva je výstižně vyjádřena v zdravici, kterou dne 20. června 1976 zaslal IV. sletu Čs. Sokolstva v zahraničí v Curychu: "I když nemůžeme srovnávat naše zahraniční sokolské slety s bývalými mohutnými všesokolskými slety v Praze, je třeba přiznat, že v jednom jsou totožné: v uvědomělém úsilí všech sokolských účastníků osvědčit věrnost a oddanost sokolské myšlence. Věrnost zásadám utvářejícím tělesnou,mravní a duševní základnu každého z členů národa. Každý se tu hlásí sebevědomě a s určitou pýchou k tomuto jedinečnému bratrstvu. Snad ještě víc než doma poznáváme tu v cizině jak silným pojítkem sokolství je a jakou nesmírnou mravní sílu v sobě nese. Již ta skutečnost, že téměř všude kde je sdruženo víc Čechů, Slováků nebo Slovanů, vznikají i jednoty sokolské, dokazuje mnoho. 164 [pageend12]Zůstaňte vždy oddáni Tyršovým zásadám a přenášejte je v plné víře na své děti a následovníky v obětavé, nadšené a důstojné práci ve prospěch národa, přechodně sice trpícího,ale určitě věřícího. Tyršova myšlenka měla již nesporný podíl v obrození a osvobozování národa a jsem přesvědčen, že převezme tuto čestnou úlohu znovu, až přijdou dny duchovní obrody a nového osvobození ujařmené země. A ty přijdou. My, starší, tu už asi nebudeme, ale věříme, že naši sokolští odchovanci to jednou dokáží." Čest jeho světlé památce! - jf - HERBERT POLESÝ Dne 29. června, kdy se Sokolstvo svobodného světa připravovalo k slavnostním dnům sletovým, zemřel v Sydney v Austrálii ve věku 77 let bratr Herbert Polesý. Rodák z Jičína a dlouholetý člen Sokola Malá Strana, bratr Polesý se ihned po svém příchodu do Australie zapojil do sokolské práce v Sokole Sydney. Členům jednoty v Sydney zůstanou navždy v paměti zachovány jeho krásné a poučné projevy o T.G. Masarykovi a při oslavách státního svátku 28. října. Ve vlasti věnoval se bratr Polesý mimo práci v Sokole také práci na poli kulturním a byl m.j. také zakládajícím členem spolku "Umělecká beseda", který sdružoval přední čs. spisovatele, básníky a umělce. Pohřeb žehem se konal dne 2. července. Se zesnulým se rozloučili Dp. Vlad. Ondrášek a za Sokol bratři J. Jelínek a bývalý starosta Sokola Sydney Václav Haramul. VÁCLAV PEŘINA V Torontě 13.srpna zemřel ve věku 81 let bratr Václav Peřina, zasloužilý Sokol, italský legionář a dlouholetý činovník řady čs. krajanských spolků v Kanadě. Narodil se v Srbcích, studoval v Poděbradech a v Praze. V I. světové válce přihlásil se do čs. legií v Itálii a účastnil se mj. bojů na Piavě. Po válce vybudoval velkou stavební a podnikatelskou firmu v Brně, která provedla řadu velkých projektů, mezi nimi stavbu Masarykova okruhu a čs. hraničních opevnění. Vypracoval také plány několika sokoloven. Po komunistickém puči opustil vlast, usadil se natrvalo v Torontě v Kanadě a zapojil se do práce v Sokole a celé řadě dalších krajanských a exilových spolků. 165 [pageend13]V CHICAGU ZEMŘEL BRATR VOJTA CAJTHAML V pátek 28. května 1976 zemřel v Chicagu - po delší vážné nemoci - známý sokolský pracovník bratr Vojta Cajthaml, ve věku téměř 71 roků. Narodil se 15. června 1905 ve Stupně u Plzně v Československu. Od svého mládí po celý svůj život byl věrným Sokolem. Ve své domovské župě - v Sokolské župě Šumavské - byl župním náčelníkem. Po komunistickém puči v roce 1948, jako tak mnozí jiní bratři a sestry, byl nucen opustit svoji vlast a odejít do exilu. Po svém příchodu do Spojených států začlenil se ihned do práce v Sokole, zvláště v Čs. Sokolstvu v zahraničí, i do jiné národní práce. Od svého příchodu do Chicaga byl členem odbočky Čs. národní rady americké "Dř. Milada Horáková" v Chicagu a po všechna léta se pravidelně zúčastňoval všech jejích podniků i schůzí. V posledních letech svého života žil v předměstí Chicaga, v Brookfield, Ill., se svojí manželkou Jiřinou, kterou se mu - po létech úsilí - podařilo dostat do Spojených států. Z jejich manželství vzešli dva synové - Petr a Pavel - dnes již oba ženatí a otcové rodin. V roce 1976 však bratr Cajthaml těžce onemocněl a dne 28. května 1976 navždy opustil naše řady. Na jeho poslední cestě, v úterý 1. června 1976, rozloučili se s ním sokolští bratři a sestry i nesčetní jeho přátelé. Za všechny se s ním při jeho poslední cestě rozloučil starosta Čs. Sokolstva v zahraničí bratr Dr. Antonín Hřebík, který ve svém projevu zvláště zdůraznil, že bratr Vojta Cajthaml zasvětil svůj život třem svým láskám: svojí milované rodině, svému zaměstnání a Sokolu! Budiž čest jeho světlé památce! Hřk. ÚSPĚCH SOKOLA - SPORTOVCE Mistrem státu New York ve vrhu koulí se stal 18ti letý Jiří Mecerod z Mineoly, Long Island a to výkonem 19 m 6 cm. Vyhrál rovněž mistrovství v hodu diskem, 52 retry. Jiří Mecerod je odchovancem sokolské tělocvičny, jeho otec byl po několik let cvičitelem Sokola New York. Jiří je rovněž úspěšným hráčem kopané a byl zvolen jedním z nej lepších hráčů v USA (All American). Na nabídky některých baseballových klubů odpověděl negativně a rozhodl se pro studium na americké vojenské akademii ve West Point. - Blahopřejeme. 166 [pageend14]ŽIVOTNÍ JUBILEA DR. JIŘÍ ŠKVOR "60" Bratr Dr. Jiří škvor - básník čs. demokratického exilu Pavel Javor - dožil se 24. června 1976 v Montrealu v Kanadě 60 let. Všechen čs. krajanský a exilový tisk ve svobodném světě právem vysoce zhodnotil jeho úspěšnou vynikající a záslužnou práci. Sokolstvo, jehož upřímným a dlouholetým členem bratr Dr. Jiří Škvor je, radostně se připojuje k nesčetným gratulantům a přeje mu do mnoha dalších let hodně pevného zdraví a úspěchů. STANISLAV ŽMOLA "65" V červenci dožil se Vídni 65 let bratr Stanislav Žmola, člen Sokola Vídeň XVI., vzdělavatel Sokolské župy Vídeňské a člen předsednictva Ústředí Čs. Sokolstva v zahraničí. Svou vytrvalou, ideově nesmlouvavou a při tom s citem a skromností konanou prací vyoral bratr Žmola hlubokou záslužnou brázdu na poli sokolském. Jsme mu za to vděčni a přejeme mu ještě mnoho zdaru v práci další. ANTONÍN SVOBODA "65" Dne 21. října oslavil ve Vídni 65 let bratr Antonín Svoboda, člen Sokola Vídeň XVI. a výboru župy Vídeňské. Bratr Svoboda je znám svou neúnavnou prací v mnoha čs. menšinových spolcích - v Českém srdci, v Čs. lidovém sdružení, v Jednotě sv. Metoděje atd. Menšinová veřejnost ve Vídni s vděčností vzpomíná jeho dlouholeté činnosti v českém divadle ve Vídni, kde působil jako herec i jako režisér. Přejeme mu mnoho zdraví a síly do dalších let. JOSEF ŽIVNÝ "80" V Paříži dožil se dne 8. září požehnaného věku 80 let bratr Josef Živný, dlouholetý člen Sokola Pařížského, který tam zastával řadu funkcí. Po úmrtí zasloužilého starosty br. A. Smutného r. 1951 byl zvolen starostou jednoty a tuto funkci zastával s úspěchem plných 11 let. Ve své funkci starosty Sokola Pařížského organizoval úspěšný slet r. 1954 v Paříži a vedl delegaci Pařížského Sokola na slet svobodného Sokolstva r. 1956 ve Vídni. Do mnoha dalších let přejeme mu dobrého zdraví. 167 [pageend15]Bata Shoemakers to the world We make Bata shoes 5^ People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00. Předplatné ze všech zemí krčmě Kanady přijímá: Jar. Hanuš, 412 E.73rd St. New York, N.Y.,USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kehbarb Rd.,Mississauga,Ont,Canada L5B 2E9. [pageend16]