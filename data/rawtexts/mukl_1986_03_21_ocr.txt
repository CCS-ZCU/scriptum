MUKL Zpravodaj Sdružení bývalých Československých politických vězňů v exilu ROČNÍK 4, ČÍSLO 3 (21) Toronto, Ontario, Canada LISTOPAD - PROSINEC 1986 [pageend1]Do roku 1987 Do nového roku mnoho odhodlání v boji za osvobození naší vlasti, mnoho osobních úspěchů a zdraví všem statečným doma, kteří nesou prapor odboje, naším podporovatelům v exilu a posléze bratrům a sestrám z našich sdružení přeje výbor. Sdružení bývalých čsl. politických vězňů v exilu (Švýcarsko) (Kanada) Nový výbor Švýcarské sdružení na své valné hromadě dne 29. listopadu 1986 si zvolilo nový výbor. Předsedou byl zvolen br. Dr. Ing. Jaroslav Anděl, místopředsedy Kurt Laube a Ladislav Křepelka, jednatelem Evžen Hoffmann, pokladníkem Miroslav Kežlínek, kulturním referentem Karel Kukal, sociální referentkou sestra Pittnerová. Bratři Lambert, Bím, Nyčkalo, Zadrobílek a Mašek jsou členy výboru. Programem švýcarského Sdružení je především boj proti komunismu. Volba (?) S útrpným úsměvem jsme zaznamenali zkvalitnění kádrů RSČ přijetím nových členů z Kanady jako náhradu za ty, kteří resignovali či odešli tiše bez skandálu po dohodě s vedením. Některá jména “přizvaných”, raději než zvolených, dávají dostatečnou představu, jaké Československo si RSČ přeje: osvědčený systém spolupráce s levičáky, obdobný tomu z let 1945 až 1948 s obdobně “neoblomnými, charakterově pevnými a mravně osvědčenými vlastenci”, kteří tehdy splnili denně hlásaný program: Se Sovětským svazem na věčné časy. Jaké je teď jejich heslo po čtyřiceti letech: RSČ* KSČ*CHARTA - lidová demokracie? Jára Mecú: Poslední pocta Odcházíš tam kde bitev není. Osud živých už nezměníš. Otroka v poutech, hlídá otrok. Ohlédneš-li se, zkameníš! Za tebou hřbitov. Hřbitov živých. Otrokář svpj bič zvedá výš. Tvůj bratr člověk křičí s kříže. Ohlédneš-li se, zkameníš! Vše co jsi měl jsi dával Vlasti. Svůj čas, svůj život, Ty to víš. Však zrádců příliš mnoho bylo. Ohlédneš-li se zkameníš! Tys nechtěl dráty, život v kleci. Chtěls národ Orlů. K slunci výš! Zbabělých příliš mnoho bylo. Ohlédneš-li se, zkameníš! “Ni zisk-ni slávu” měls ve štítu. I budoucím to na štít vpiš. By neslyšeli z hrůzy slova: Ohlédneš-li se, zkameníš!! 2 Zink předmětem nóty Lubor Zink, významný novinář amerického kontinentu a pravidelný komentátor torontského SUNU (kterýžto časopis se nelíbí Čsl. sdružení v Kanadě jak čteme v jeho věstníku) byl neobvykle poctěn Sovětským svazem, který ostrou nótou kanadské vládě protestoval proti jeho znamenitému komentáři o rekjavickém setkání presidenta Reagana s M. Gor- bačovem. Lubor Zink je myšlenkovým představitelem nekompromisního antikomunismu a jeho postoj je oceňován všemi exilovými seskupeními Sověty porobených národů, kteří věří v boj za svržení komunismu více než ve vždy propagačně načasované přerůstání komunismu v lidštější formu nelidského zla. Dvojí členství Švýcarské Sdružení na své výroční členské schůzi se rozhodlo, že nebude považovat za své členy ty, kteří jsou členy Klubu. Kanadské Sdružení některé členy, kteří byli svedeni a prohlédli, přijalo do svých řad. Náplní obou zmíněných Sdružení je především boj proti komunismu, což čím více bývalých muklů chápe. Zde ve svobodném světě nemusíme se přetvařovat ani taktizovat. S těmi, co chtějí mír a jsou ve styku s komunistickými úřady, ať již při žádostech o úpravu občanství nebo návštěvy Československa nechceme mít nic společného. [pageend2]Proč se musí bojovat V sobotu 27. prosince, v nevlídný sychravý den, se většina výboru našeho sdružení zúčastnila protestní manifestace proti invazi Sovětů do Afganistanu na Štědrý den před sedmi léty. Asi sedm set lidí, zástupců různých exilových seskupení, bylo svědky symbolického zapálení sovětské vlajky před torontskou radnicí, znázorňujícího zničení sově- tismu. Obdobné manifestace, jak jsme se dočetli v novinách a viděli na televizních obrazovkách probíhaly v různých městech na tomto kontinentě, v Asii, v Austrálii i v Evropě. Těch několik řádek by bylo asi obsahem krátké zprávy v “Muklo- vi”, pokud by mně nezaujaly oči člověka zapalujícího vlajku a jeho několika druhů šlapajících po vlajce v plamenech ve snaze tak symbolicky zničené impérium navíc znevážit. Oči, v nichž se zračila nenávist vůči všemu sovětskému, oči, které žádaly odplatu za milióny zabitých během sedmi posledních let i za pět milionů donucených opustit svou vlast k vůli hladomoru uměle způsobeným bombardováním zemědělských oblastí chemikáliemi a zápalnými bombami, které sežíhají nesklizenou úrodu. Za masakry dětí, žen a starců; za děti, jež byly nalákány na hračky shazované z helikoptér a které vybuchovaly při doteku dětských ruček, které již v životě se ničeho nebudou schopny dotknout, jelikož zbyly v optimálním případě jen zmrzačené pahýly; za odvlečené ženy helikoptérami do kasáren rudé armády, pro potěchu ze znásilnění “hrdinů” a “zachránců” afganistán- ského lidu. ------------- i KIDS LEAD ANGRY AFGHAN PROTEST}---------- 'Death to the KGB' Dokumentační zprávy Organizace Spojených národů jsou obžalobou těch, kteří zapalují živé bojovníky za svobodu i civilní obyvatelstvo, jež poskytují těmto mujahidinům pomoc. Tak jako i v Československu, invaze je zdůvodňována přátelskou pomocí lidu, pomocí léky, stavbou škol a ochranou před cizími uchvatiteli, jež by chtěli zničit vymoženosti lidu. V těch očích byla navíc výzva všem, aby se postavili proti sovětské zvůli kdekoli, kam Sověti proniknou. Uvědomil jsem si, že titéž Sověti okupují naši vlast a že v podstatě jsou asi stejní. Že rozdíl je snad jen v tom, že nedostali doposud rozkaz být divou zvěří, která nemá odvahu vyhnout se trestu smrti za neuposlechnutí rozkazu a páchá zločiny diktované zločineckým vedením. Mluvili jsme během manifestační- ho průvodu i s těmi, kteří byli posláni bojovat proti afganistánským vlastencům: s mladými Ukrajinci, kteří využili první příležitost, aby zběhli a nepodíleli se na zločinech proti lidskosti páchaných ve jménu revoluce dělnické třídy i ve jménu liberálního vůdce soudruha Gorba- čova. Uvědomil jsem si, že takových manifestací je zapotřebí více a častěji, aby prostí lidé svobodného světa pochopili, čeho je schopen sovětský režim. Aby vlády demokra3 tického světa pomohly zmírnit utrpení těch zmrzačených, kteří neváhali obětovat svůj život pro svobodu - svobodu nedělitelnou pro Afganistan, Kanadu či Švýcarsko, celý svět. Aby pochopili, že jakákoliv hospodářská pomoc Sovětům je nepřímou pomocí vraždit nevinné dnes v Afganistanu a zítra snad v Československu, až vůdcové v Kremlu seznají vhodnost rázného zákroku. Aby pochopili i ti, kteří nepoznali pravou tvář komunismu, proč bývalí čs. pol. vězni kteří poznali metody rudého teroru na své kůži, musí stát v předních řadách bojovníků za svobodu všech, kde svoboda byla pošlapána nebo je ohrožena. Čtyři vlajky našeho státu vzdaly čest padlým i živým bojovníkům za svobodu Afganistanu i svobodného světa a spolu s vlajkami porobených národů zavlály k pozdravu poslanci Yuri Shymkovi (Ukrajinec), který vyzval ostře vládu Kanady, aby pomáhala tam, kde je svoboda ohrožena, kde pomoc je i v zájmu svobody Kanady. M. Chromec Příspěvky na pomoc Afganistanu pošlete na Sdružení býv. čs. politických vězňů s označením: Afganistán. Adresa: Association F.C.P.P.E., P.O. Box 246, Station “V”, Toronto, Ontario, Canada, M6R 3A5 [pageend3]Zamyšlení u příležitosti 39. výročí únorových událostí. Bez jediného výstřelu EVŽEN HOFFMANN Už tu bude zas ten mrazivý měsíc únor. A komu by skutečně nepřeběhl mráz po zádech při vzpomínce na toho pětadvacátého před třicetidevíti lety. Datum předznamenané ránou ze zálohy, zradou, terorem a beznadějí. Pouhé necelé tři roky po odchodu zrůdných tvůrců ráje na zemi likvidací “méněcenných ras na smetiště dějin, těch hnědých ilusionistů, po nichž zůstal celý kulturní svět v troskách, utopen v slzách, přišli “spasitelé” světa, rudí ilusionisté marxističtí, dodnes usilující o nastolení ráje na zemi likvidací “méněcenných” společenských tříd, a to lží, podvodem a surovým násilím, jež si s tím předcházejícím v ničem nezadá. Naše národy pocítily na svém těle krvavé stopy obou “rajských” režimů. Při jejich vzájemném porovnání nechť nám neunikne rozdílnost, na kterou tak rádi zapomínáme. Odvěcí nepřátelé Čechů, cizáci, byli strůjci naší národní kalvárie v letech 1938-1945 a byli to příslušníci vlastního národa, kteří v polovině dvacátého století na území Československa v srdci Evropy nastolili otrokářský řád s bičem, šibenicemi a nasládlými řečmi, jak jej známe ze starověku. Žijeme v otroctví, kde není místa pro lidskou důstojnost, pro sebemenší respekt k lidským právům, již po dobu bezmála čtyřiceti let. A skončí-li jednou komunistická tyranie na lavici obžalovaných, koho budeme potom v zájmu nastolení ráje na zemi likvidovat? - Lidi s nosem jako okurka, nebo ty obrýlené, nebo snad automobilisty? - Čekáme na nové proroky, strůjce lidského “štěstí” a výrobce politických ilusí? V únoru 1948 bylo dovršeno úsilí převážné většiny naší tzv. intelektuální “elity” I. republiky. Hluboko tkví kořeny naší národní únorové tragedie. Spisovatelé, básníci, filosofové, herci, výtvarní umělci a vzdělavatelé mládeže, inspirováni revoluční formou absurdního obsahu a s nimi houf intelektuálních snobů, ti všichni poúnoroví sekční šéfové a tzv. “národní umělci”, kteří zavírali oči před politickými zločiny bolševického Ruska, nebo je vědomě zapírali, ti všichni se také přičinili o zdárný průběh únorového puče tím, že pro něho zplodili patřičné duchovní klíma. Česká politická “elita” v exilu během II. světové války ve své slepé víře v účinnost kompromisu ad absurdum a oportunní pohodlné cesty nejmenšího odporu pohřbila dávno před koncem války demokracii v poválečném Československu dopuštěním vzniku “Národní fronty”, která se stala povolným nástrojem zločinných úmyslů Komunistické strany Československa a jejíhc protektora v Moskvě, despoty Stalina. Čistkami v armádě a v policejním aparátu a vznikem ozbrojených tzv. “lidových milic” byla demokraticky smýšlející, nicméně totálně desorientovaná většina národa vydána na pospas profesionálním komunistickým pu- čistům. Ani jsme si tehdy v únoru nevystřelili. Jen hlouček v tom sychravém počasí prokřehlých zoufalců skandovalo před “Lidovou demokracií” na rohu Jindřišské ulice a Václavského náměstí své odhodlané “totalita bude bita” za zvuku okovaných bot za jejich zády pochodujících násilníků v tmavomodrém munduru s cynickým úsměškem ve tváři. Jen zástup nekomunistických vysokoškoláků se vydal na protestní pochod na pražský hrad. V Nerudově ulici se však obnažené hlavy pravého výkvětu české mládeže setkaly s pažbami biřiců tzv. předvoje dělnické třídy. A tehdy v Nerudovce tekla krev a za skandování data, připomínajícího nacistickou persekuci českého studens- tva “sedmnáctý listopad, sedmnáctý listopad” se zástup dal na zoufalý ústup u vědomí tragické porážky bez boje a v předtuše zločinných čistek na vysokých školách, k nimž se propůjčili vlastní kolegové. Ani jsme si tváří v tvář nadcházející ztrátě svobody a samostatnosti nevystřelili. Bez boje jsme vzdali všechno, za co přece stálo za to bojovat. Kam se tehdy podělo za tisíciletí tolika generacemi nastřádané duchovní bohatství, které se stalo pečetí naší národní identity a jehož výmluvným dokumentem z kamene je metropole kdysi slavného království českého, Praha - matka měst, v srdci Evropy. 4 [pageend4]Kam se toho dne poděl odkaz našich národních světců, mučedníků, statečných šlechticů, knížat a moudrých králů, neohrožených bojovníků za pravdu, našich buditelů, legionářů a těch statečných čs. vojáků, kteří se slzami v očích v roce 1938 pokořeni, bez boje, museli vracet od naší tehdy začachrované západní hranice? Co jsme tehdy udělali s odkazem prvního presidenta, presidenta Osvoboditele T.G. Masaryka, jemuž jsme tak slavnostně přísahali věrnost? - Jak jsme tehdy naložili s plody tisíců obětí na životech během II. světové války? - Kam se poděl věhlas našich umělců, vědců, techniků a drobných i velkých podnikatelů, kteří kdysi proslavili české jméno daleko za hranicemi?- Zřekli jsme se tehdy oněch po tisíciletí na území království českého osvědčených mravních norem, jimž dominuje nikoli nenávist, ale láska, která je tím pravým principem demokracie, protože z ní čerpáme potřebnou toleranci z úcty k lidské důstojnosti a respekt k přirozeným lidským právům. To všechno jsme zašantročili, hodili přes palubu bez jediného výstřelu a vyměnili za pochybnou ideologii nenávisti a násilí proletářů ducha. Následovaly šibenice, kriminály, vyhlazovací a koncentrační tábory, čistky, konfiskace, udavačství, prostě likvidace ducha se všemi jejími tragickými důsledky včetně totálitního zničení životního prostředí. To je 25. únor 1948, datum konce samostatnosti české, datum dočasného konce československé sounáležitosti s tou částí Evropy, kde se dosud žije normálně, přirozeně, prostě lidsky, stále ještě v duchu křesťanské hierarchie hodnot. A co dál? Trauma z prohraných a vzdaných bitev, trauma z hrozící ztráty naší národní identity, trauma z katastrofálního zbídačení země Bohem nám zaslíbené, to všechno vede k zoufalství, resignaci a nekonečné řadě dalších kapitulací. Národ však žije! Jeho génius nemůže podlehnout (nedej Bože) ani tisíciletému područí barbarského duchovního proletarismu. Národ má svůj exil, exil ve svobodném světě, exil, který má možnost vyjádřit před celým světem podíl Čechů a Slováků na duchovním dědictví dosud svobodných národů. A jakým způsobem demonstruje čs. exil touhu národů, které representuje, po uplatnění lidských práv a práva sebeurčení? Byl snad po čtyřiceti letech své existence schopen vytvořit svojí nějakou demokraticky zvolenou representaci? - Byl schopen přesvědčit veřejnost svobodného světa, že hrobaři čs. demokracie, žfóící nyní s námi v exilu, nejsou a nebudou jednou provždy mluvčími českého a slovenského národa ani v exilu, ani doma? - Není-li a ne- bude-li tomu tak, stane se čs. exil let 1948 až prozatím 1987 další smutnou kapitolou dějin Československa. Přestože budeme i nadále usilovat, aby sejí nestal, přesto ani celkové selhání současné čs. emigrace ve svobodném světě nebude s to způsobit smrt génia národa v srdci Prezident Beneš přjjímá podmínky Klementa Gottwalda Evropy. Je to totiž nová mravní elita ve vlasti, ač nepočetná, nicméně obětischopná, neoportunní a asketická, před níž se bývalí průkopníci moderního otrokářství, nynější nositelé těch nejakademičtějších titulů na Západě, bývalí propagandisté komunistické tyranie a likvidátoři svobodomyslného československého studentsva v poslaneckých funkcích západních socialistických stran a bývalí prominenti komunistických hromadných sdělovacích prostředků, nyní opět v prominentním postavení těch západních “imperialistických”, pověřených dokonce vysíláním zpráv, komentářů a rad do jimi samými zbídačené vlasti, ale také ti bývalí bonzové nekomunistických stran Národní fronty, kteří se snadno a rychle na Západě přizpůsobili politické zvrácenosti, ti všichni se před novou domácí aristokracií ducha, náhle probuzenou dědictvím otců v prostředí barbarského duchovního vakua, budou muset přinejmenším propadnout studem, pokud tento dosud zcela nevymizel z jejich západním blahobytem zbytnělého citového rejstříku. Proto neztrácejme naději, modleme se, bojujme, praciyme a buďme schopni přinášet oběti pro svátou věc svobody národa. ’Pamati^me, že nejen v životě jednotlivců, ale též v dějinách národů se dějí zázraky. V Dietikonu, prosinec 1986 Jednou větou: Prof. Milan Zelený plánuje výstavbu kulturního centra v New Yorku, USA. Dr. Josef Kalvoda rozebírá v lednovém čísle torontských “Našich Hlasů” věcně otázku representace našeho exilu a odsuzuje demagogii stále slábnoucí RSČ. Úvahy a projevy Tomáše Batě z roku 1932 vyšly knižně a jsou jíž k dostání u “Moravia Press Ltd.” 2098 Dundas St. W., Toronto, Ont., Canada M6R 1W9. Cena 13.00 $ Can. plus poštovné. Prof. Dr. Josef Kalvoda publikoval novou knihu “The Genesis of Czechoslovakia”. 5 [pageend5]Žijeme v míru? EMIL STEINER Na tuto otázku většina odpoví kladně, protože si podle vžité tradice válku představuje jako pluky vojsk s tanky, kanóny, leteckými squadro- nami a opancéřovanými křižníky na bitevních polích po historicky zastaralém formálním vyhlášení nepřátelství a tím války. Ignorují skutečnost, že Karel Marx předešel strategii vyhlášením, že výsledek světí prostředky. Tuto myšlenku převzal Lenin i Stalin a aplikoval ji s nemilosrdně vražednými výsledky. Lhaní, podvádění a zabíjení je v pořádku, pokud to prospívá komunismu k ovládnutí světa. Chruščev, Brežněv, Andropov, Černěnko a nyní Gorbacev tuto myšlenku “vylepšili” v mnohem rafinovanější a nebezpečnější strategii- Střílí se a bomby vybuchují skoro ve všech koutech světa a tam, kde se toto neděje jsou zase stovky koncentračních likvidačních táborů, ve kterých pomalá smrt hladem a vysílením je nejnemilosrdnějším zlikvidováním člověka. Ne, my nežijeme v míru, ale v průběhu Třetí světové války, která je momentálně vedena ne na válečných polích, ale jinými rafinovanějšími prostředky. Největší problém je v tom, že většina lidí v dosud nekomu- nistickém svobodném světě si to nechce uvědomit. Je jim totiž ustavičně “vymýván mozek” levicově zaměřenou propagandou levicově-liberál- ně vychovanými žurnalisty, kteří nevidí, že svým psaním ženou do záhuby nejen sebe, ale i celé národy a státy. Nevidí, že v Kremlu sedí generální štáb sofistů, který ustavičně chrlí propagandu za účelem rozvrátit západní demokracie a jednoho dne uchvátit moc nad celým světem. Právě v těchto dnech se snášejí nemilosrdné útoky na presidenta Reagana se strany demokratického “odvaru” a vševědoucích ko- mentátorů, kteří jsou čistí jako andílci. Nechtějí vidět Reaganovy politické úspěchy za posledních 6 let jeho presidentství. Případ: Zbraně- Iran-Contras je jim záminkou k těm nejpodlejším útokům. Nechtějí přiznat, že od roku 1980, kdy byl Reagan zvolen, ani jedna země nepadla pod nadvládu Moskvy a že naopak, a poprvé vůbec, byla jedna země (Grenada) osvobozena z komunistické diktatury. Ronald Reagan Hlavními aktéry při osvobození Grenady byl Reagan, šéf CIA Bili Casey a námořní plukovník Oliver North. Tato akce byla úspěšná proto, že byla udržena v maximální tajnosti s minimem prozrazení sdělovacím prostředkům. Rozhodnost akce měla za výsledek, že bylo prolito minimum krve. O tom se dnes ale mlčí. Jako by se dnešní politikové z historie vůbec nepoučili. Byl to Churchil, který ve 30tých létech marně varoval svůj vlastní národ i celý svět před ambiciósním Hitlerem. Ve sdělovacích prostředcích (rádio a 6 tisk) byl pokárán a zkritisován tak, že musel opustit vládní funkci až do okamžiku, kdy mírotvůrce Cham- berlain byl vykopnut z předsednictví vlády po Hitlerových úspěších. To stalo célý svět miliony obětí. A byl to opět Churchil, který se po Druhé světové válce snažil varovat Západ před Železnou oponou, kterou Stalin a jeho pomocníci zatahovali po Evropě. Bez sebemenšího odporu ze západu, Sovětský Svaz uchvátil Estonsko, Litvu, Lotyšsko, část Finska, Polsko, Československo, Rumunsko, Bulharsko, Maďarsko, Východní Německo, Albánii a Jugoslávii. Od té doby vidíme jen zbrojení, podvracení, lži a intriky sovětských vůdců, kteří si uvědomují, že nežijeme v míru a lépe rozumí vedení Třetí světové války. Mluví o nukleárním odzbrojení a míru, Spojené státy označují za krvelačného válečného štváče ale mezitím dostali do své moci Kubu, Angolu, Mozambik, Habeš, Jižní Yemen, Vietnam, Laos, Kambodžu, Afganistan a Nicaraguu, kterou označují za nej důležitější základnu na západní polokoulí. Ironií všeho je, že tolik “užitečných idiotů” na západě odmítá uznat nebo jen trochu připustit po všem tom, čeho jsou svědky, že Třetí světová válka již dávno začala. ★ Co řekl mluvčí marxistů Máme Nicaraguu, brzy budeme mít El Salvador, Guatemalu, Honduras, Costa Ricu a Mexico. Jednoho dne, zítra nebo za 5-15 let od nynějška vezmeme 5-15 miliónů Mexikánů, kteří budou mít v hlavě jen jednu myšlenku - překročit hranice a jít do Dallasu, jít do El Pašo, jít do Houstonu, jít do Nového Mexica, do San Diega a každý bude mít v hlavě zasazenou ideu zabít 10 Američanů. Tomas Borge - ministr vnitra Nicaraguy, 26. března 1985 [pageend6]MLADÁ LÉTA Vzpomínky P. Jiřího Svobody z Kanady na společné kněžské mládí s P. Vilémem Vondrou v Praze, u sv. Jindřicha. (Otec Vondra byl členem Švýcar. Sdružení.) Kdykoliv si vzpomenu na Viléma a na naše společná léta u sv. Jindřicha v Praze, vynoří se mi jedna žertovná událost. Jednou odpoledne jsem se vrátil domů. Můj byt byl na začátku chodby, Vilémův na konci v kaplance. Na chodbě stojí neznámý pán s černými brýlemi, ve sportovním obleku, načesaný, ve šviháckém postoji, přistoupí ke mně a osloví známým hlasem: “Tak jsem, Jirko, dobře namaskovanej, až budeme utíkat?” Byla to léta našeho společného mládí ve službě kostela sv. Jindřicha - celé dva roky. Myslím, že Vilém zdědil svůj postoj k práci po svém otci, kterého jsem znal jen z fotografie a který byl ciselérem v Holandsku. Vilém měl velký smysl pro odpovědnost a uměl vše “vybrousit” do detailu; nikdy nenechal svou práci nedokončenou. Byl mým vzácným pomocníkem. Třebaže byl o pár let starší, byl i mým rádcem a učitelem. Jeho pevná pastorační zkušenost, jeho vhledy do života kolem nás, jeho smysl pro Církev a jeho otevřený a humorný charakter, kterým si získával mládež, udělaly z něho vlivného kněze a bezpečného vůdce v každém podnikání v pastoraci a ka- techezi ve farním životě. Protože jsem nebyl úplně zdravý, neměl jsem plný pastorační úvazek a byl jsem mu proto vděčný za jeho bratrskou pomoc, když mé síly nestačily na všechny úkoly, uložené farním životem. Nemohu zapomenout na jeho klidnou a vždy vlídnou maminku, která mu vedla domácnost. (Maminka zemřela v 92 letech v r. 1967. Její poslední slova synovi: “Můj dobrý hochu.”) Když byl Vilém zatčen, nedala se utěšit. Za sedm let ho směla navštívit jen čtyřikrát. Ale časem si na svůj úděl zvykla, vždyť měla skoro dva syny, jednoho v kriminále marxistického režimu, druhého za oceánem v Kanadě - totiž mne. Blížil se 9. říjen 1949. Dlouhý čas jsme žili v nejistotě. Bylo to někdy po osudném Božím Těle na Hradčanech a po internování pana arcibiskupa Berana. V neděli ráno ke mně přiběhne Vilém se slovy: “Podívej se, co se děje!” Vyhlédl jsem z okna. Před kostelem stáli cizí muži a rozdávali všem vstupujícím do kostela neznámé Katolické noviny. Pak byly různé konfrontace, náš první výslech na radnici. Vyslýchajícím byl místní pekař, a další akce, které jsme společně podnikali. Naše životní cesty se rozešly v noci 9. září 1949. Policie našla tajné důvěrníky zatčených biskupů. Vilémova cesta vedla do výroben a dílen nového světového názoru, mocné menšiny národa a později do krutých dolů v pohraničí. Má cesta vedla za oceán, do neznámé vlasti - za novými pastýřskými úkoly. Naše cesty se opět sešly po r. 1968. Byli jsme v jistém styku už po jeho propuštění na svobodu v Praze, ale byl jsem rád, že Vilém je v exilu a věděl jsem, že nebude zahálet. Naše první setkání zde bylo trochu žertovné, když se dva starší, bělovlasí páni hledali v klikatých uličkách St. Gallenu a našli a poznali se zcela náhodou, když už to vypadalo, že se nenajdou. Na svobodě ve Švýcarsku našel Vilém brzo své místo k práci a k nové službě ve prospěch exilu a národa. Zde už mnoho psát nemusím, protože téměř každý český exulant zná KLUB a P. Vondru i DOPISY PRO TEBE. Vydavatel, redaktor, autor, organizátor poutí a exer- cicií - Vilém si získával nejen jméno, ale spíše srdce exilu. Jeho úvahy, publikace a časové postřehy měly své čtenáře ve všech koutech exilu, ve vesničkách i ve městech naší vlasti, kam občas pronikly balíčky s knihami či léky ze Švýcarska. Stále podnikavý Vilém nešetřil ani penězi, ani námahou. Uplatňoval ve své pastorační činnosti vlastnosti, které jsme všichni znali. Bez předsudků - ale pevný, někdy neúprosný ve svých zásadách, měl vždy na zřeteli Církev ve světě a zející mezery v životě našeho exilu. Někdy mu bylo trpko nad fakty, která se nedají tak lehce napravit, ale to vyvážil svým hlubokým smyslem pro Církev a svým nadšením, které našlo řešení často i tam, kde se zdálo, že se musíme vzdát naděje, že se dá něco napravit. Měl vždy kladný postoj k duchovním potřebám exilu. Vzdor občasným zklamáním byl neúnavný a uměl ukázat cestu, kterou by lidé měli jít v době, kdy jiní dávali přednost všednosti nebo se chlubili svým švejkov- ským postojem, ačkoli měli ukázat víru a být věrni zásadám. Vilémovo dílo zůstalo nedokončeno. Letos na podzim měl přijet jako exercitátor do Kanady. Těšili jsme se na něho. Jeho poslední lístek z Izraele, napsaný několik dní před smrtí, mi potvrdil, že na náš plán pamatuje. S Vilémem jsme mnoho v exilu ztratili. Ale získali jsme něco trvanlivého a někoho, kdo se za nás přimlouvá u Pána. P. Jiří Maria Svoboda, Kanada Prosincové číslo “Národní politiky” přináší rozsáhlé interview Jaroslava Dressiere s p. Štefanem Romanem o práci a cílech Svetového kongresu Slovákov. V Kanadě vyšla v angličtině kniha “Dvorak in love”, jejímž autorem je Josef Škvorecký. 7 [pageend7]NEVYDAŘENÉ POVSTÁNÍ r. 1949 MILO KOMÍNEK Je po Vánocích 1949. Před Novým rokem jdu na prohlídku do nemocnice. Při té příležitosti slyším útržek z rozhovoru úředního civilního lékaře s velitelem horské věznice kapitánem Šafarčíkem za přítomnosti politruka Ladmana a bachařů Kramla a Brabce. Celý hovor se týká majora gen. štábu Tupého, který byl na Borech na společné “B” a v této době ležel ve vězeňské nemocnici. Pak jsem svědkem toho, když k lékaři přichází chodbař Herajn a doslovně říká: “To máte jednoduchý, pane doktore. Horká koupel, votevřený vokno a ráno ho máte v márnici.” Tak tohle je recept, který úřednímu horskému lékaři předkládá dvojnásobný vrah, chodbař Herajn na likvidaci majora Tupého. Skutečně major Tupý asi druhý nebo třetí den zemřel a já jsem přesvědčen, že Herajnův návrh byl akceptován. Major Tupý byl svědkem těch špinavostí kolem provokace s případem “Zatec” a “Milovice”, při nichž bylo pozatýkáno mnoho důstojníků a vojáků z nichž pět bylo popraveno. Mezi těmi kdo položili svůj život byli majoři Sabela, Jebavý a kapitán Skokan a proto musel hlavní svědek - mqjor Tupý zmizet ze světa. CO SE TO VLASTNĚ STALO? Odněkud přišla myšlenka pro vojenské obsazení Prahy. Na generálním štábu v Praze, někteří vyšší důstojníci odhodláni svrhnout komunistický režim přešli do akce. Nitky jejich vojenských plánů se táhly k leteckému a tankovému útvaru do Žatce, útvaru pancéřových vlaků a letcům do Milovického tábora. Další nitka vedla k letcům do Pardubic a k parajednotce do Mimoně u Dox a detašovanému žateckému tankovému oddílu do Královic u Plzně. Plán byl údajně takový: Tankisté z Královic najedou do Prahy a obsadí hlavní úřady, rozhlas, telefonní centrálu a křižovatky. Velitelé budou kapitán František Schleis a jeho zástupce kpt. Babic. Budou podporováni parašutisty z Mimoně, pancéřovými vlaky a letectvem z Milovic, letectvem z Žatce a Pardubic. Velitel pražské protileta- dlové dělostřelecké posádky z kasáren na Pohořelci, plukovník Micha- lík obsadí se svou jednotkou Hrad, Ministerstvo zahraničí, generální štáb s Ministerstvem obrany a další důležité objekty v blízkosti svých kasáren. Aby nedošlo k panice a případnému vyzrazení, kpt. František Schleis z Královic dostal příkaz, aby se svým tankovým útvarem jel z Královic nejprve na střelnici pro ostrou střelbu do Milovic, tam nafasoval ostré náboje pro střelnici a s těmi by se nekontrolované vraceli přes Prahu jako zkratkou do Královic u Plzně. Ovšem ve skutečnosti by v Praze měli provést akci. Blížila se hodina “H”. Na generálním štábu v Praze byl povstaleckým velitelem pro Milovice (letectvo a pancéřové vlaky) major Tupý. Protože kpt. František Schleis se svými tanky přibližovali se k Praze, vydal milovickým útvarům rozkaz k úderu. Jelikož byl nemocen na srdce a nebyl nějaký hrdina, předal velení milovických jednotek mladému neprověřenému poručíkovi Hruškoví (Kružkovi) z generálního štábu a okamžité opustil Prahu směrem na Špičák, kde chtěl vyčkat jak to dopadne. Poručík Hruška (Kružka) zřejmě odhadl situaci a viděl před sebou závratnou kariéru. Bleskově se Jan Žižka z Trocnova spojil s generálem Raicinem a ten s obezeťáky vzal celé povstání pod svou kontrolu. - Mezitím však vojenská akce pokračovala. Kapitán F. Schleis dorazil se svým tankovým útvarem do Prahy. Kolona tanků stála podél Wilsonova nádraží k Václavskému náměstí. Kpt. F. Schleis byl v prvním tanku a čekal na další rozkaz, který mu měl být doručen pod heslem, mužem v civilu. Spojka se hlásila. Byl to převlečen důstojník OBZ, když pravou spojku zatkli. Frantíkovi Schleisovi předal falešné šifry a za krátký čas kpt. Schleise, kterého vylákal do větší vzdálenosti od tankové kolony zatkli. V současné době však část tankistů pod vedením kpt. Babice dorazila do Dejvic a kryla Ministerstvo obrany. V Milovicích velitelem pancéřových vlaků byl štábní kapitán Karel Martínek. (Byl to tentýž důstojník, který ve funkci posádkového dozorčího důstojníka 8 pluku Slezského dal 14. března 1939 rozkaz k palbě proti německým jednotkám které okupovaly Místek. Během války byl partyzán. Vyhodil do vzduchu nákladní vlak ve Frýdku-Lískovci, vysoké napětí u Lipníka, vysoké napětí v Kunčicích u Ostravy, dálkový telefonní kábel v Hranicích na Mor. a mnohé další akce.) Škpt. K. Martínek provedl rozkaz, který dostal od majora Tupého. Pancéřové vlaky naložené doprovodnými tanky se vydaly na hlavní trať směr Praha. Mezitím co vlaky už vyjely, byl škpť. Martínek zavolán zpět do kanceláře 8 [pageend8]a právě když přebíral telefonní sluchátko vtrhli do místnosti příslušníci OBZ se samopaly v čele s majorem Ichnovským a škpt. Karla Martínka zneškodnili a zatkli. (Shodou okolností, major Ichnovský sloužil do r. 1939 u stejného útvaru jako Karel Martínek u 8 pěšího pluku slezského v Místku. Během války jako partyzán spolupracoval s Karlem Martínkem a pak členy brigády které znal vyzradil gestapu. Jeho bratr se dal k SS a otec k Volksturmu. Zatím co Karel Martínek se dožil konce války v koncentráku Buchenwald a vrátil se domů až v červenci jako poručík s podlomeným zdravím, udavač Ichnovský už byl členem KSČ a majorem OBZ. Je to ironie osudu.) * * * Padlo povstání a agenti StB a OBZ měli v rukou síť a jména vojáků a civilistů, Kteří se postavili proti komunistickému režimu. Došlo k zatýkání, souzení a popravám. Popraveni byli majoři Sabela, Jebavý, kpt. Skokan a další dva. Doživotí dostali kpt. Schleis a por. Voves. 20 let kpt. Babic a pluk. Pelikán. 15 let Major Tupý, škpt Martínek. Další důstojníci dostali nižší tresty. - Na chybu majora Tupého tak doplatilo mnoho osob. Je otázka, jestli třeba už major Tupý v té době nezjistil, že od samého počátku byli mezi důstojníky zrádci a organizovali celou akci pod vedením agentů z Obranného zpravodajství (OBZ). Mnoho tomu nasvědčuje a také i to, že major Tupý v kritickém čase se snažil z akce uniknout. Nebyl sice dosti statečný, ale měl svoji důstojnickou čest. Ať je to jakkoliv, major Tupý jako korunní svědek povstání je mrtev. Zůstaly jen smutné vzpomínky na mrtvé, na ztrátu svobody a varování. Nesmlouvavý postoj Bývali političtí vězni organizovaní v kanadském sdružení nehodlají podporovat spolupráci s komunisty v exilu ani doma. “Glosnost”, hlásanou nyní Michalem Gorbačovem v Sovětském Svazu, jakož i policií povolenou kritiku u nás doma v mezích zákona, považujeme za taktiku komunistů, jež chtějí ve válce o světové veřejné mínění posílit ztracenou reputaci. Případné uvolnění vítáme, poněvadž spoluvytváří prostředí pro organizovaný odpor širokých vrstev národa, proti komunistickému režimu, ale chartu nepovažujeme za mluvčí ujařmeného domova. Věříme ve zdravé jádro lidí doma. Ze zkušenosti víme, že komunisté ze svých pozic neustupují dobrovolně a že petice o zlidštění režimu a poukazy na nezákonné konání bezpečnostních orgánů nezmění nic na podstatě komunismu. Po roce 1948 se naši bratři a sestry postavili proti diktátu komunistického režimu ve snaze jej svrhnout. Stovky popravených vlastenců a tisíce ubitých a zmrzačených těžko by schválilo jakékoli námluvy s dnešním režimem nebo s komunisty v Chartě. Snad pro ty, kteří již ve vězení nebo po propuštění byli ochotni ke kompromisu s komunisty, ať na pracovištích nebo dokonce v tom nejužším soukromém životě, je samozřejmým pokračovat v kompromisech. Osobní výhody ve formě návštěv, dřívější závazky vůči režimu či klid v manželství nejsou důvody, které by měly ovlivnit opravdového mukla, natož pak jeho výbor, k pokojnému nažívání s komunismem. Drobky ze stolu sytých jsou dobré jen pro otroky. Sovětský Goebbels Západoněmecký kancléř Helmut Kohl, jenž se uchází o přízeň voličů v lednových volbách, srovnal M. Gorbačova s nacistickým ministrem propagandy Dr. Josefem Goebbelsem, jehož výřečnost a schopnost přesvědčit německý národ po roce 1933 a svět před rokem 1938 o mírumilovných úmyslech nacismu zamlžila utrpení statisíců odpůrců nacismu v koncentračních táborech. Gorbačevovo roztrpčení nad srovnáním, ostré protesty se žádostí o omluvu zhoršily vztah mezi Západním Německem a Sověty, kteří žádali omluvu. Kohl se neomluvil a prohlásil, že se omluvit ani nehodlá - že srovnání je velmi přiléhavé a že mnozí novináři ve světě podléhají klamu, včera nacistického Goebbelse a dnes “hlasatele míru” Gorbačeva. Sedmdesát let velmoci zla Na letošní rok připadá sedmdesátileté výročí zrodu Sovětského svazu. Na tribuně na moskevském Rudém náměstí budou stát sedmého listopadu seřazeni po boku M. Gorbačova ostatní členové ústředního výboru strany, aby před nimi defilovala vojenská síla státu. Připomenou svobodnému světu přehlídku zbraní, co je vlastní povaze jejich režimu a přidají k tomu sladká slova o mírových snahách SSSR. Oslava výročí bude konečnou fází propagandy, jež Sověti zahájili koncem minulého roku - mírovým úsilím v Rejkjaviku, výměnou zprofanových politických i bezpečnostních kádrů a propuštěním prof. Sacharova z interního exilu s jeho poselstvím svobodnému světu . Asi měl Helmut Kohl pravdu, když srovnal Gorbačova s Goebbelsem - oba dva jsou mistři ve svém řemesle. Doufejme, že oba skončí stejně. V listopadu 1986 zemřel v Československu bratr Ladislav Bedřich. Čest jeho památce! 9 [pageend9]Kdo to řekl? Doplněk k článku “Kdo si hrtye . . ” Naše odpověď na události v Afganistanu byl vznesený akt loajality k principům mezinárodního proletariátu, který bylo nutno hájit v zájmu naši vlasti. Juri Andropov 1982 Boj mezi světovým proletariátem a buržoásií bude pokračovat až do komunistického vítězství ve světovém měřítku. F. Ryzenko - Pravda, 22 srpna 1973 Světoví reakcionáři nemohou akceptovat ani vítězství pracující třídy Československé Socialistické Republiky v únoru 1948 ani její vlastní porážku ze srpna 1968. Rovněž odmítají tolerovat skutečnost, že tato porážka překazila plány k uskutečnění všeobecné revise výsledků Druhé světové války v Evropě. PRAVDA, 27. srpna 1978 Sovětský stát bude pokračovat v poskytování podpory národně-osvo- bozovacím bojům k rozhodnému zadržení agresivních sil imperialismu. Dmitri Ustinov, ministr obrany SSSR -1979 Víme, že imperialisté budou divoce křičet, že jsme intervenovali do záležitosti maďarského lidu. Víme ale také, že během krátkého času maďarská pracující třída, pracující zemědělci a inteligence pozná a pochopí, že zde byla pouze jedna správná cesta. Nikita Chruščev - Rádio Budapešt duben 1958 Je život tak drahý nebo mír tak sladký, aby by! vykoupen řetězy a otroctvím? Nedovol to všemocný Bože! Nevím, jakou cestu si druzí vyberou; ale co se mne týče, dej mně svobodu, nebo smrt! Patrick Henry 23 března 1775 Největší neštěstí dnešního světa je, že politikové dělají politiku jen pro svůj osobní prospěch Kdo si hraje s osudem světa? Pro mnohé je dnešní zahraniční politika dosud zbývajících demokratických států velkým a těžko pochopitelným otazníkem. Jakoby tyto země byly hluché a slepé ke všemu, co Sovětský Svaz dělal, dělá a jak se chová. Po skoro 70 let sovětské Rusko šlo neúprosně za svým cílem, který je jasně definován v posledním paragrafu Komunistického manifestu: “Komunisté pohrdají zatajováním svých hledisek a cílů. Veřejně vyhlašují, že jejich cíl může být dosažen jenom násilným převratem všech existujících společenských podmínek. Nechť se vládnoucí třída třese před komunistickou revolucí.” Všech 52 svazků Leninových dogmat je založeno na tomto principu k dosažení tohoto cíle. Od Lenina po Gorbačova, všichni sovětští diktátoři drželi marxisticko-le- ninskou linii.Doufat, že Michail Gorbačov by mohl dnes zmírnit Brežněvovu doktrínu, je mít halucinace. Místo toho přidal Gorbačov své vlastní prohlášení, že každý pokus “vyrvat některou zemi ze socialistického společenství znamená zasahovat nejen do vůle lidu, ale též do celého poválečného ujednání a nakonec i do otázky míru”. President Reagan promluvil dne 22. září 1986 v OSN v atmosféře většiny zástupců národu Třetího světa, kteří neustále ostouzejí Spojené Státy, ale nejvíce těží ze štědrosti amerických poplatníků. Ve svém projevu se zmínil o snížení zbrojení, o Strategické obranné iniciativě jakož i o tom, že Sovětský Svaz je zdrojem rozvratu ve světě, pachatelem podstatného porušování lidských práv a budovatel nepředstavitelného zbrojního arsenálu. Neřekl však (i když je o tom sám osobně přesvědčen), že Západ by neměl nikdy obchodovat s komunismem, který bez odchýlení šel a jde za svým cílem světové nadvlády s úspěchem především proto, že západní vůdcové byli a jsou ke komunismu příliš mírní. Reaganův projev napadl sovětský ministr zahraničí Ševardnadze, ku kterému spěchali s nápadnou horlivostí zástupci Velkých sdělovacích prostředků a publikovali jeho lži. Velké sdělovací prostředky v interview představovali falešné sovětské “žurnalisty”, kteří jsou ve skutečnosti dobře vycvičenými propagandisty. Zdvořilost a grandiosní řeči nemají co dělat s komunistickým ohrožením světa. Komunismus prokázal, že je hospodářsky i morálně zbankrotělým systémem, udržovaným při životě Velkými bankami, Velkým obchodem a Velkými sdělovacími prostředky - všechny nakloněny peklu - pro chamtivost a zřízení jednoho světa. Otázku komunismu může rozřešit jen isolace. Nechrne komunismus, aby sám sebe zardousil bez jakékoliv pomoci od kohokoliv ze Západu, obzvláště v obchodování a v technologii. Lenin předpověděl, že Západ v hledání sovětského trhu bude poskytovat “úvěry, materiál a technologii” k vlastní sebevraždě. Několik příkladů: prodej obilí podepřel sovětské neúspěchy v zemědělství a pomohl nasytit Rudou armádu a výrobce válečného arsenálu, automobily ze Spojených Států uvolnily kapacitu sovětských továren na výrobu tanků, americká technologie umožnila vybudovat obrovskou továrnu na nákladní auta v Kama River, čímž umožnila transportaci vojáků k terorisování Afghánistánu. Ve vysoké technologii jsou Sověti úplně vedle, zvláště v 10 [pageend10]elektronických počítačích a v přesném strojírenství, ale průmysl spojených států jim tyto věci ve velkém dodává z chamtivosti. Biliony dolarů by mohly být odpočítány z obranného rozpočtu Spojených Států, kdyby Velký obchod neprodával Sovětům tato zařízení a technologii, které jim poskytují schopnost prvního atomového úderu: 1) pokročilé elektronické počítače jako Cyber 73-76 a IBM 370 pro systémy vedení válek, 2) Centalign-B, přesný stroj pro výrobu kuličkových ložisek pro válečné hlavice Mirv, 3) technologii siliconových čipů pro extrémní přesnost v raketách MIRV. Velký obchod a Velké banky si cení zákazníků, kteří si mohou půjčovat peníze od západních bank a nikdy nesplácí. Sovětský blok dnes dluží západním bankám 70 bilionů dolarů, což je dluh garantovaný poplatníky Spojených Států. Odvážný příkaz presidenta Reagana “hotovost na stůl” je vlastně bezvýznamný, protože tato hotovost je vypůjčena od velkých amerických bank. Chce Západ skutečně spáchat Leninem předpovězenou sebevraždu? Politikové se v budoucnu nebudou moci vymlouvat, že nebyli varováni. Anthony Sutton ve své knize “The Best Enemy Money Can Buy” mimo jiné píše: John Lehman, sekretář námořnictva, řekl v roce 1983 graduantům z námořní akademie Spojených Států že: “v několika týdnech se mnozí z vás budou dívat přes jen několik set stop vody na jednu z nej modernějších technologii v Americe kdy vynalezené. Naneštěstí je na sovětských lodích”. Velké banky, Velký obchod a Velké sdělovací prostředky i president Reagan by měly věnovat pozornost varování pana Suttona a konečně si uvědomit, že v případě Rudého vítězství budou stát jako první v dlouhých řadách na popravištích. Žalujeme! Exil se dopustil zrady na vlastním národě Skupina exilových spolků předala vídeňské Konferenci o bezpěč- nosti a spolupráci v Evropě - v listopadu, 1986 - jménem “uprchlíků, exulantů a emigrantů” z Československa, jakož i jménem všech jejich potomků a v zastoupení “naprosté většiny lidu v Československu” - PETICI vládám Československa a Sovětského Svazu, aby tyto: udělily Chartě 77 oficiální status a právní ochranu jako vládně uznaným “monitorům” helsinských dohod v Československu. Historie porobení Československa byla vždy charakterizována bezpáteřním suplikanstvím různých skupin, sdružení a “iniciativ”. Vídeňská petice však pochází od lidí údajně svobodných a nezávislých, provádějících svoji činnost bez nátlaku či hrozeb, dobrovolně a bez přímé iniciativy režimu v ČSSR. Proto nelze Vídeňskou petici charakterizovat jinak než pokus o národní zradu. Alarmující perspektiva Před koncem roku bylo v USA oznámeno, že do roku 2000 vzroste počet obyvatel naší planety o dalších 828 milionů a že každou vteřinu se narodí 4 a půl dětí. Na přelomu století bude Zemi obývat 6,2 bilionů homo sapiens, což znamená o 27 procent více než v roce 1985 při porodnosti 4 dětí za vteřinu. Koncem tohoto století populace v zemích Třetího světa (nevyvinutých), která dnes čítá 75 procent světového počtu poroste třikrát rychleji než populace průmyslových států. Odhaduje se, že v průmyslových zemích vzroste obyvatelstvo pouze o 60 miliónů, což je pouze 1 desetina proti nevyvinutým zemím. V Záp. Německu, Dánsku, Rakousku a Maďarsku počet obyvatel klesá a při současném stavu porodnosti se předpokládá, že klesne i v ostatních evropských státech. V polovině roku 1985 činil počet obyvatel 4,9 bilionu. Do roku 1990 se předpokládá zvýšení na 5,3 bilionu a 5,7 bilionu v roce 1995. Pro porovnání růstu: v roce 1960 3 biliony, v roce 1970 3,7 bilionu a v roce 1980 4,8 bilionu. Přibližně polovina obyvatel světa žije v Číně, Indii, SSSR a USA. Pouze 21 procent všech obyvatel žije v Severní Americe, v Evropě a SSSR a předpokládá se, že v těchto zemích počet klesne. Nejodstrašujícím je očekávaný vzrůst obyvatel v Nigérii, která s počtem 103 miliónů v roce 1985 byla na osmém místě ve světovém žebříčku. Podle dnešního trendu porodnosti se má v této zemi počet obyvatel zčtyřnásobit do roku 2035. V roce 1950 žilo 29 procent všech obyvatel ve velkých městech. Dnes v nich již žije 42 procent a pro rok 2000 se tento počet odhaduje na 50 procent. Dnes nejlidnatější městská area Tokyo-Yokohama v Japonsku s 25,4 milióny obyvatel bude do 20ti let předstihnuta městem Mexico City. U.S. Census Bureau 11 [pageend11]Stalo se ve světě Velká Britanie a Guatemala se rozhodly obnovit diplomatické styky na úrovni velvyslanců, přerušené před 23 roky. * * * Idyle klidných vánoc odpon^e zpráva policejního velitelství pro povodí řeky Temže v obvodu zahrnujícím západní a severozápadní okolí Londýna bylo v uplynulých svátcích zraněno celkem dvacet policistů, kteří se snažili obnovit pořádek při početných výtržnostech a hospodských pranicích. * * * V uplynulém roce 1986 bylo zabito 41 dětí a 317 zraněno při použití střelných zbraní v Detroitu. Je to dosud největší počet a vůbec nejsmutnější rekord v historii tohoto šestého největšího města Spojených států. * * * Izraelské vojenské úřady deportovaly do Švýcarska A. Haniju, vydavatele arabského listu Aš-Šaab vycházejícího ve východním Jeruzálemu. Byl obviněn, že pracoval jako vysoký funkcionář v OOP, kterou Izrael na okupovaných územích postavil mimo zákon. * * * Podle odborníků Bank of America, která patří k desíti největším finančním podnikům světa, se hrubý národní produkt v celosvětovém měřítku zvýší v r. 1987 o 2,7 proč, po přírůstku o 2,6 procenta v r. 1986. * ♦ ♦ V Jeruzalémě začal soud s izraelským jaderným technikem M. Vanu- em, který je obviněn z vyzrazení tajemství o vývoji jaderné zbraně v Izraeli. Vanunu byl zadržen v západní Evropě agenty t^jné služby Mos- sad. Soudní jednání je zcela tajné. * * * Americké raketoplány budou v budoucnosti vybaveny novým záchranným systémem, který má zvýšit bezpečnost astronautů na palubě. Oznámil to americký deník The New York Times. Systém tvoří dvě malé nosné rakety, které mají v případě nehody dostat kabinu s posádkou do bezpečí. * * * Mezinárodní banka pro obnovu a rozvoj půjčí Maďarsku 30 miliónů dolarů na výstavbu okružní dálnice kolem Budapešti. Náklady celého projektu Činí 4,3 miliardy forintů, což je v přepočtu 93 milióny dolarů. * * * Polská cestovní kancelář ORBIS uzavřela s rakouskou firmou “Wa- rimpex Handels AG” dohodu o výstavbě deseti hotelů v Polské lidové republice. Hotely, které mají být postaveny do roku 1990, bude používat ORBIS, ale až do zaplacení zůstanou majetkem rakouské firmy. * * * Celníci v japonském přístavu Kóbe odhalili při prohlídce nákladní lodi Leslie Likes několik skrýší s drogami v hodnotě více než 13 miliónů jenů. * * * Výroba osobních automobilů v EHS se v r. 1986 zvýšila o 3-3,5 procenta, ale jejich prodej v některých členských zemích klesl. Rekordní výsledek byl zaznamenán v NSR, kae se prodalo 2,7 miliónu nových osobních vozů proti 2,38 miliónů v r. 1985. V Řecku a Irsku se však odbyt nových osobních vozů snížil. * * * Polsko se letos stalo největším dodavatelem léků do SSSR. Vývoz farmaceutických výrobků ve výši 327 miliónů rublů trojnásobně přesáhl hodnotu příslušných dodávek ze západních zemí a poprvé předstihl i úroveň maďarského exportu léků do 12 SSSR. (!!!) * * * Italská policie objevila ve Vicenze nedaleko od Benátek dílnu padělate- lů mincí. Kromě zařízení objevili policisté půldruhé tuny falešných mincí v “hodnotě” více než miliardy lir. Dva padělatelé, kteří falšovali francouzské i švýcarské franky, zá- padoněmecké marky a španělské pesety, byli zatčeni. * * * Argentinský parlament schválil návrh zákona, který prakticky znemožníme další trestní stíhání příslušníků ozbrojených sil za zločiny spáchané v době vojenské diktatury v letech 1976-1983. * * * Naprostou většinou hlasů byl znovu zvolen somálským prezidentem na sedmileté funkční období M.S. Barre. Oznámil to rozhlas v hlavním městě Mogadišu. * * * Indické policií se podařilo odhalit síť zločinců, kteří se zabývali prodejem dívek do nevěstinců v Dillí. Podvodníci lákali mladé dívky z několika indických měst a rovněž z Bangladéše a slibovali, že jim opatří “výhodná zaměstnání v Dillí”. Ubohé dívky poté prodávali do nevěstinců za částku přibližně 3000 rupií (237 dolarů). Jako přechodný úkryt zlákaných obětí sloužil podvodníkům sik- hský chrám v Kalkatě. * * * VÁNOČNÍ SUPERNOVA se jmenuje nová hvězda, kterou objevili američtí vědci z Berkeley v Kalifornii. Hvězda je vzdálena od Země 250 miliónů světelných let a nachází se v souhvězdí Eridanus. Američtí astronomové ji zpozorovali dalekohledem o průměru 76 centimetrů vybaveným speciální elektronickou kamerou. * * * V Jugoslávii jsou od 31. prosince v platnosti nově, v uplynulém roce již potřetí zvýšené ceny benzínu a dalších naftových produktů. Litr benzínu super (98 oktanů) stojí 240 dinárů (dosud 195 dinárů) a litr benzínu normal (86 oktanů) se prodává za [pageend12]225 dinárů (dříve za 181 dinárů). S “novoročním dárkem” přišly i jugoslávské železnice, které oznámily, že od 31. prosince zvyšiyí ceny jízdenek za přepravu osob o 20 procent a zboží o 13 procent. * * * Bílý dům hledá náhradu za ředitele ústřední zpravodajské služby (CIA) W. Caseyho, který se po operaci mozkového rakovinného nádoru zřejmě do své funkce již nevrátí. Uvedla to americká televizní stanice ABC, podle níž Casey více než dva týdny po operaci není schopen chodit ani mluvit. * * * Švédská vláda přišla s návrhem, podle něhož řidiči, kteří před jízdou požili alkohol, mohou počítat se zabavením automobilu. Soudy by měly mít právo nařídit delikventovi protialkoholickou léčbu a zabavení vozu. Kdo se bude zdráhat nastoupit léčbu nebo ji přeruší, bude potrestán odnětím svobody. * * * V Jakutsku v SSSR byly 6. ledna zaznamenány extrémní mrazy 55 až 60 stupňů pod nulou. Tak nízké teploty tam byly naposled před 15ti léty. * * * Čtyři maskovaní muži zablokovali 6. ledna ve středoanglickém Notting- hamu ukradeným kamiónem obrněné vozidlo místní banky, zneškodnili jeho posádku a ukradli 1,25 miliónu liber šterlinků. Podle oznámení policie byl jeden ze strážců odvezen se zraněním do nemocnice. * * * V Maďarsku je nyní přes sedmdesát smíšených podniků se zahraniční kapitálovou účastí. Za poslední dva roky se jejich počet zdvojnásobil. * * * Americký astronom F. Kerr z Ma- rylandské univerzity objevil 10 galaxií v části oblohy, v níž se rozprostírá Mléčná dráha. Od Země jsou vzdáleny 5-50 miliónů světelných let. Jelikož zmíněnou zónu nelze pozorovat běžnými optickými dalekohledy, neboť v cestě stojí kosmický prach, plyny a miliardy hvězd obklopujících Zemi, použil vědec parabolický radioteleskop. * * * Nejméně 34 dozorců bylo lehce zraněno při vězeňské vzpouře v trestním zařízení ve Skotsku. Podle policejních údajů se asi dvě desítky vězňů zabarikádovaly v jednom z křídel vězení Bralinnie v Glasgowě a část z nich vystoupila až na střechu. Tři z dozorců drží vězňové jako rukojmí. Vězeňský personál, který se snažil zasáhnout, zasypali vězňové sprškou kamení, lahví a střešní krytiny. Někteří z dozorců se v obavě o vlastní život raději sami zamkli v celách. * * * Tragickou statistiku zveřejnily nizozemské úřady o důsledcích požívání drog v hlavním městě Amsterodamu. Mluvčí městské rady uvedl, že nadměrnému požívání heroinu podlehlo loni ve městě 60 osob. V porovnání s rokem 1985 je to o 50 procent více. Východní Německo Ve své předvolební řeči v Dortmundu v lednu, upozornil kancléř Helmut Kohl šedesát tisíc posluchačů, že Západní Německo nesmí zapomenout ani na chvíli s kým mluví: s vládou, která nebyla svobodně zvolena, s politickým režimem, který má ve svých věznicích a koncentračních táborech německé spoluobčany jako politické vězně. Východní Německo má dnes více než osm koncentračních táborů. Dle tvrzení východoněmeckého mluvčího, pouze vrazi Židů a pachatelé zločinů proti lidskosti jsou žalářování ve východním Německu. Očekává se, že křesťansko-demokratická strana posílí ve volbách 25. ledna své pozice a že Dr. Josef Strauss bude ministrem zahraničních věcí. Kupqjí lacino Západní novináři se shodli, že nejlépe oblékáni muži v roce 1986 byli americký president Reagan, sovětský vůdce M. Gorbačev a princ Andrew. Zřejmě tvrzení v sovětské Pravdě, která byla zabavována v Československu, že Gorbačev žije skromně jako ostatní sovětští občané na rozdíl od vládních činitelů v ČSSR, není asi tak přesné. Luxusní apartmenty a dače jsou stále výsadou extra třídy i v Sovětském svazu. Afganistan varqje Na jiném místě přinášíme článek o protestní manifestaci okupace Afganistanu a o zvěrstvech Sovětů. Návštěva ministra zahraničí Eduarda Ševardnadzeho a A. Dobroni- na, vedoucího mezinárodního oddělení ústředního výboru komunistické strany SSSR a po dobu dvaceti čtyř let sovětského vyslance ve Washingtonu, nasvědčuje, že přijali s požehnáním mírové iniciativy afganistánského komunistického vůdce N^jibullaha. Najibullah slibuje přiznání nespecifikovaných oposičních sil do vlády pod jeho vedením. Sověti od počátku své invaze před sedmi lety měli v Afganistanu 35,000 mrtvých a zraněných. 1 přes nátlak svých kolegů stáhnout vojska z Afganistanu, Gorbačov si nemůže dovolit, aby vojska odešla, aniž SSSR by měl zajištěnou “přátelskou”, to je komunistickou vládu. Bojovníci za svobodu odmítají účast ve vládě, která by byla závislá na vůli Sovětů. Ženevské jednání jedenáctého února ukáže, jaký bude další osud šestnácti miliónů afganistánského lidu a jak dlouho bude trvat postupný odchod Sovětů z Afganistanu. 13 [pageend13]Snad nikde na světě a v žádné jiné zemi není takový nepořádek alaxnost v udělování státního občanství jako v Kanadě. Možnost dvojího občanství podle zákona z r. 1976 je nejkřiklavějším a nejnemorálnějším paradoxem. Této světové rarity si všiml ve své úvaze v torontském deníku “SUN” žurnalista Douglas Fisher a jako příklad si vzal Československo. Říká se: Čížek, hlava otevřená a za vzor mu slouží Pepa Švejk. Několik měsíců po vydání nového zákona o občanství v r. 1976 v Kanadě, přišli v Praze “chytří hoši” na nápad, jak z tohoto zákona “vytřískat” tvrdé valuty z československých emigrantů. Geniální nápad, hodný pro udělení Státní ceny a odměny pěti miliónů Kčs. Nápad byl jednoduchý. Uprchlík podepíše věrnost staré vlasti a za patřičný úplatek v tvrdé valutě mu strana a vláda dá dodatečně se zpětnou platností povolení k trvalému pobytu v cizině. Dostane československý cestovní pas, na který může bezpěčně a kdykoliv navštívit Československo. Praxe vypadá takto: Uprchlík z Československa, který prohlašoval a zapřisáhal se, že je politickým uprchlíkem, že mu hrozilo uvěznění, že nebyl “svobodným občanem svého státu”, nyní kanadský státní občan si normalizuje poměr ke staré, dříve tak macešsky se chovající vlasti a vrací se skoro po dvaceti létech navštívit nemocnou maminku, “která za rok přijede do Kanady na několika měsíční návštěvu” a nebo se “vytahovat” před příbuznými a kamarády. Za dolary je všude na světě dobře. Upravenec vycestuje na kanadský cestovní pas a V Praze na letišti předloží československý cestovní pas a na ten samý pas vycestuje zpět za oceán. Po příletu (málokdo cestuje lodí) se prokáže opět kanadským pasem a kromě BOHA nikdo neví, kde dotyčná osoba byla na dovolené. Nic tak komplikovaného. Studium Švejka zapracovalo perfektně. Horší to je ale s morálním profilem takového “uprchlíka”. Komu sloužit a komu být věrný? Na jednu stranu přísaha věrnost britské královně a na druhou stranu podepisuje na československém konsulátě tuto větu: Já X Y. prohlašuji, že během mého pobytu v zahraničí se nebudu angažovat do žádné činnosti, která by poškozovala dobré jméno československé socialistické republiky, jakož i ostatních států světového socialistického společenství (systému). Podle neúplných údajů do konce roku 1983 dostaly československé úřady z Kanady 2018 žádostí o normalizaci. Z toho 1154 o úpravu poměrů, t.j. dvojího občanství a 864 žádostí o zbavení československého státního občanství. Za obojí se platí. Na nemorálnost a zradu nové vlasti, které se dopouští každý “upravenec - uprchlík z Československa”, bylo poprvé v exilu uveřejněno v r. 1984 na Symposiu Naardenského Hnutí v Londýně. V širším měřítku rozvířil tuto hanbu československého exilu náš článek v MU KLU č. 4, ročník 2, z února 1985, na který se napojilo více exilových organizací kladným nebo záporným postojem. V témže roce se měl touto otázkou (která by mohla v minulosti sloužit Lehárovi k napsáni nějaké operety) zabývat kanadský federální parlament. Ten byl v tomto směru interpelován naším Sdružením bývalých čsl. politických vězňů v exilu, jakož i Československým národním sdružením v Kanadě. Narůžovělá konservativní vláda Kanady (tak jako ta předešlá liberální) však k nápravě tohoto “srandastavu” dosud nic neučinila. Náš bývalý spoluvězeň - komunista Gustav Husák, nyní prezident na pražském hradě se nad tímto stavem může upřímně smát a na oslavu blbosti kanadské vlády dát otevřít další flašku Cognaku Hennessy pro své spolu- soudruhy. Vždyť jim ji zaplatí upravenci. Doufejme, že nyní po publikování této ostudné skutečnosti v denním a rozšířeném kanadském tisku se vláda konečně “rozhoupe” a ty “otevřené české hlavy”, které studovaly Švejka s dvojím občanstvím, tohoto kanadského občanství zbaví! DROGY DROGY DROGY DROGY DROGY Boj proti omamným drogám je jeden z prvořadých problémů v SSSR a ve východní Evropě. Do nedávna problém “neexistoval”, a komunističtí vůdcové hlásali, že požívání drog je úkazem dekadentního kapitalismu. V rozhovoru se sovětskou Pravdou, ministr vnitra Alexander Vlasov připustil, že 46,000 sovětských občanů bylo shledáno jako nevyléčitelní poživatelé drog. Koknar a Anaši jsou nejvíce užívané drogy v SSSR. Jsou podobné opiu z makovic a marijuaně z kanabisu. Doposud zatajuje problém s drogami Bulharsko, Rumunsko a Východní Německo. V Československu jsou drogy lehce k dostání: devadesát druhů sedativ a prášků proti bolestem jsou každému dosažitelné. Poživatelé míchají drogy s vodou a požívají drogy ve formě koktejlu, kterému říkají perník. Československo se nedávno připojilo k výzvě schvalující kampaň Spojených národů proti požívání drog. 14 Dvojí občanství [pageend14]Z péra Josefa Hermana, Kalifornie Co Čech, to muzikant Ano, tak se o nás ve světě tradovalo, dokud se sousedé zblíž i dál nepřesvědčili, že se u nás zpívá také falešně. Ostatně je napravitelné cokoliv, známe-li příčinu. A my víme, od kdy u nás začalo všechno vrzat, od kdy se ujal Kmochovy taktovky samozvaný břídil. Jeden z krajanů říkával něco jiného. Nemluvil o muzikantech, on s pietou oslavoval reformátory. Od Mistra Jana jsme jich prý měli milióny. Je tu však podezření, že tohoto přesvědčení nabyl až v emigraci. Je přece dobře známo nejenom jemu, že nejeden krajan by předělal mnohé, kdekoliv objevil soukolí nedostatečně mazané. Že k nedbalostem ve světě dochází je každému dobře známo. Žádný stát a národ není imunní proti omylům, chybičkám. Nikdo se nevyvaruje přehmatů, nikdo není perfektní vzdor zdejšímu rčení, že “practice makes perfect”. Kdekdo známe Čížka, hlavu otevřenou, která řeší s nevídanou hravostí hospodářské problémy, mezinárodní vztahy, finanční nesnáze, která se přes jedinou noc vypořádává s trvalou prosperitou, zahladí skandály společnosti a mávnutím ruky přiblíží na dosah nejzářivější perspektivy. Je divně, že někdo z nás už neupozornil povolané činitele na vyložený přebytek těchto zdatných rádců v naslcíf řadách. Je přece neodpustitelným hříchem nechávat ladem ojedinělý národní poklad. MUKLI DRŽTE SE Právě se mi dostalo do ruky číslo domácího časopisu Květy (ze 27. III 1980). Upoutal mě tam maličký obrázek s povídáním o hornickém kahanu, naší karbidové lampě, kterou bystrý dopisovatel objevil jako museální kus sbírek ve Stříbře. Dostal se tam co kus historie, živý pomocník havířů z poloviny devatenáctého století. Vážně? Tenkrát se tak svítilo v šachtách? Odvaha takhle psát bije dnes do oči při nej menším nás, prožívající téměř každodenní muka na jáchymovských šachtách s tímto výkvětem modernosti v letech 1950-1960 tedy přesně po stu létech! Jak snadně se tehdá dobývala šmolka (smolinec, uranová ruda) na návod jisté velmoci, jestliže práci obstarali Mukli, moderní otroci. Vykořisťovatelé našeho národního pokladu nebyli ani schopni, tím méně ochotni dodat pořádné hořáčky (co jen jsme se s nimi natrápili, lampami mlátili vztekle o skálu), víte, co to je být v šachtě bez světla ? Rabovalo se tenkrát, rabovalo bezohledně, až bylo vyrabováno. Nyní stejná cizí, nejmenovaná velmoc rabuje dál na místech, kde se ukázalo množství šmolky, aby stálo za sporé a problematické investice. Doufejme, že lampy se trochu změnily: nejsou-li na baterii, snad nejsou tak těžké jako jsme mívali my. DOMOVU I EXILU! MOJMÍR CHROMEC Při vstupu do nového roku 1987 se Česká světová unie obrací na každého občana doma a krajana v exilu, na jeho cit i rozum: pomožte národu! Přejeme všem i sami sobě, abychom nacházeli dosti síly, odvahy a hlavně odhodlání být nápomocni v znovunabytí svobod pro naše národy, aby pak svobodní občané sami rozhodli dle svých přání a své vůle o státoprávním a politickém uspořádání odpovídajícímu duchu a potřebám doby. Zvolí-li si naše národy život v jednotném československém státě, formu federativního státu nebo život v konfederaci, nebo v samostatných nezávislých státech či jiném uspořádání, je na vůli svobodných Čechů, Moravanů, Slezanů, Slováků, Rusínů a národnostních menšin po osvobození. Ustavení České světové unie dne 6. července před půl rokem ve švýcarském Curychu bylo především nutným a nezbytným vyústěním snah po účinnějším boji za svobodu našich národů, za svržení komunistického režimu a znovunastolení demokracie ve vlasti. Posléze pak i zhodnocením skutečnosti, že slovenské organizace ve své většině stojí mimo rámec organizací československých. Neméně pak i ze žádoucnosti spolupráce s bratry Slováky doma i v exilu ve věcech společného zájmu. Česká světová unie je si vědoma nutnosti mravní obrody i obrody vlastenectví, které jsou nezbytnými pro dosažení našich cílů - dosažení svobod pro domov. ČSU proto zvýší své úsilí v této cílevědomé práci. Naše národy jednak v důsledku zájmů sovětského imperialismu, jednak i 15 Jak stará je gilotina? Gilotina nebyla poprvé použita za francouzské revoluce; ale nejméně o tři století dříve. Snaží se to dokázat Francouzský institut ve Florencii. Jeho pracovníci shromáždili na 130 grafických náčrtů a historických záznamů, které dokazují časté používání tohoto mechanického popravčího nástroje dlouho předtím, než jej “úspěšně” předvedl ve Francii doktor J.Guillotin, podle kterého byl také pojmenován. Z materiálů mj. vyplynulo, že gilotina byla použita v Neapoli již v prosinci 1486 a poté ještě mnohokrát. Upozorňují dále, že v Britanii se gilotina osvědčila pod názvem “Maiden” (dívka) od roku 1564. “Vynález” doktora Guillotina je přitom datován až v roce 1789. [pageend15]vinou politiky tak zvané Národní fronty po roce 1945 i dílem netečností západních demokracií hájit poválečné výdobytky svobod všech, jsou zbaveny svobod, jež jsou předpokladem k dosažení plného duchovního i hmotného rozvoje. Téměř po dobu půl století náš národ žije v mravní, politické i hospodářské porobě. Po dobu devatenácti let žije národ v hanbě, kdy naše vlast je okupována vojáky mocnosti, jež si porobila půl, dříve svobodné Evropy. Jež vybrala krvavou daň žalářníků národů téměř jednoho miliónu zavražděných ročně po dobu svého sedmdesátiletého trvání, jehož výročí připadá na letošní rok. Mocnosti, jež hrozí denně válkou a udržují tak ostatní v nemohoucnosti či nechtěnosti odporovat zlu. Svobodu lze předně charakterizovat nepřítomností donucení nebo omezení. Jsme-li přinuceni státem nebo vůlí jednotlivců ke konání či opomenutí něco vykonat, jež bychom jinak vnitřně nezvolili, pak nejednáme ze své vůle a nejsme skutečně svobodnými. Hrozba strachu, trýznění či následného trestu zbavení života nebo žalářování umožnila přežití sovětského režimu i komunistické nadvlády u nás doma. Pokusy o svržení moci zvůle a bezpráví po roce 1948 nebyly úspěšné - ne proto, že nebylo dostatek statečných, ale že byli ušlechtilí a odhodlaní zrazováni nasazením biřiců zvenku i z vnitřních jidášských zdrojů. Pokus o zlidštění komunistické vlády z roku 1968, organizován shora těmi, co viděli bezvýslednost krutosti svých nelidských druhů, skončil invazí nepřátel lidských svobod. Ne proto, že národ se nechtěl bránit, ale proto, že soudruzi z ústředního výboru komunistické strany nikdy by se nepostavili vojskům svých vychovatelů. V našem národě bylo vždy odhodlání žít ve svobodě. Legie z první světové války si vydobyly uznání světa a byly nesporným přínosem při zrodu státu. Vojákům z druhé světové války patří dík za jejich podíl na porážce nacismu. Letcům patří dík za záchranu Anglie v bitvě o její bytí či nebytí. Političtí vězni byli nositeli odporu proti rudému fašismu po roce 1948 a jejich zásluhy o zno- vuzískání svobod budou hodnoceny historiky v budoucnu. Národ, který projevil odpor proti moci v roce 1968, zůstane tou světlou stránkou našich národních dějin, které nemohou však než nezaznamenat nerozhodnost tehdejšího exilového vedení vytýčit směr hnutí odporu. Svoboda je nezadatelným právem jednotlivce a není na libovůli diktátorů poskytovat svobody ve formě kritiky hospodářských vedoucích “glosností” či povolením hlásání nutnosti dodržování zákonitosti a ústavy danou tyrany. Výrazem svobody jsou spíše desetitisíce občanů na Velehradě či v Levoči, podzemní tisk a organizovaný odpor skupin proti komunistickému režimu. Svět se poučil. Spojené státy rozpoznaly příčinu napětí ve světě a učinily patřičné kroky k zabránění šíření komunismu. Západní Evropa se stala hospodářskou velmocí s politickými sjednocujícími tendencemi, které budou přerůstat ve vojenskou moc, schopnou čelit Sovětům. Třistašedesát miliónů Evropanů na západě je si vědomo neudržitelnosti neustálých hrozeb z východu. Vedoucí politikové západní Evropy H. Kohl a M. Thatcherová, přední to hlasatelé antikomunismu, budou asi po další čtyři léta rozhodnými politickými činiteli demokratického západu. Spojené státy se ani v budoucnu nezřeknou podpory těch, kteří si chtějí zachovat či vydobýt důstojnost svobodného člověka. Česká světová unie podpoří boj proti komunismu vedený kdekoli ve světě a bude střežit výsady demokracie ve svobodném světě. Česká světová unie vynaloží všechny síly, aby přesvědčila vlády svobodného světa, že naše národy jsou hodny žít ve svobodě a rozhodovat sami o svém osudu. Ať rok 1987 je obdobou roku 1967, kdy komunistické panství se otřáslo ve svých základech; kdy rok 1967 byl předehrou k pražskému jaru. Přičiňme se všichni, doma i v exilu, aby náš národ nežil pod bodáky okupantů a zařadil se opět do rodiny národů svobodné Evropy, kam svou tradicí patří. Buďme opět vlasteneckými syny a dcerami našeho národa, jeho božími bojovníky! Proč zemřeli? V dlouhé řadě zločinů komunistického režimu, který se v roce 1948 násilím zmocnil vlády, je justiční vražda Milana Choce. V poúnorových měsících byli mnozí pozatýkáni, mnozí uchránili svoji svobodu a mnohdy i životy odchodem do exilu. Mezi těmi, kteří odešli, aby v zahraničí pracovali pro novou svobodu svého národa byl také Milan Choc. Lidé doma se nesmířili s násilnou smrtí ministra zahraničních věcí, Jana Masaryka. Jeho smrt byla připisována členu politbyra KSČ majoru Schramovi, který byl vedoucím státní bezpečnosti. V květnu 1948 byl Sehraním zastřelen. Režim odpověděl sankcemi, které tolik připomínaly válečné soudnictví. A právě v té době přišel ze zahraničí Milan Choc. Jeho příchod a činnost byla objevena a Choc byl zatčen, ne náhodou, ale zradou. Začátkem roku 1987 to bude 38 let, co za údajné zastřelení majora Schráma šel Choc se skautem Mílou Sádkem v ranním mrazném šeru na popravu. MUKL Je zpravodaj, který vychází jednou za dva měsíce. Je tribunou všech politických vězňů roztroušených po celém světě. Vydává: Sdružení býv. ěsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. ♦ ♦ ♦ “MUKL” P.O. Box 246, Station “V”, Toronto, Ontario, Canada M6R3A5 16 [pageend16]