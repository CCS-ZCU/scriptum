časopis čechů a slováků ve Švýcarsku časopis čechov a slovákov vo švajčiarsku ročník 30 / 1997 zpravodaj 3 Jindřichův Hradec [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 / 343 47 00 REISEBÜRO C-TOURS Aktuální ceny letenek platné od 1. dubna 1997 Zürich - Praha Fr. 345.— + let. popi. Fr. 32.- Kam posíláme naše zákazníky nyní za sluníčkem? BAHAMY - jedinečná nabídka Club all. inkl. Fr. 2 396.- Nabídky pro rodiny: KARIBIK Putna Cana 2 týdny s polopensí Fr. 2 145.- sleva pro děti 50% Kam v květnu a v červnu? ZYPERN 2 týdny s polopensí, appartementy přímo na pláži 2 dospělí a 2 děti do 12 let cena za všechny osoby Fr. 3 801 .— Velice výhodné nabídky i v červenci a v srpnu 1-2 děti zdarma nebo 50 - 75% slevy. Další zajímavé nabídky na červenec a srpen: jižní TURECKO all. inkl. 1 týden Fr. 1 145.- RHODOS hotel se snídaní 2 týdny Fr. 790.- mimo sezónu Fr. 590.— KRETA 2 týdny s polopensí Grekotel 4* Fr. 1 870.— mimo sezónu Fr. 1 270.— DJERBA 2 týdny s polopensí lberotel 4* Fr. 1 370.— mimo sezónu Fr. 1 120.— Snížené ceny letních dovolených: FURTEVENTURA 2 týdny appartement Fr. 1 315.— + s polopensí Fr. 370.— GRAN CANARIA hotel Riu Waikiki s polopensí Fr. 1 340.—, mimo Fr. 1 140.— ALGARVE appartement 1 týden Fr. 1 195.— mimo sezónu Fr. 845.— Na požádání Vám rádi zašleme bližší informace k našim nabídkám. Poraďte se, nebojte se!!! Vaše děvčata z C-TOURS: pí. Roštíková, pí. Ulrychová, pí. Schmid, pí. Nováková, sl. Malá. Pazdera fůr Versicherungs-, Finanz-, Unternehmens- und Rechtsberatung,- Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody 'třetího sloupce jistoty'? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? ♦ Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 [pageend2]zpravodaj 3/97 Jaroslav Seifert Píseň na vrbovou píšťalku Už na nás prší z jehněd pel a na kře letí jaro horempádem zpod křídel kvočny vyletěl houf kuřat, pípajících hladem. Bože, ať i to nejmenší z nich zrníčko najde na tvé jarní zemi, to jenom člověk v dobách zlých může se živit sny a nadějemi. Z obsahu: L. Křivánek V. Klaus L. Kováč J. Hanák O. Ulč L. Frýbort D. Seidlová Potřebujeme vizum? J. V. J. Blaha Rehabilitovaní mají zatím smůlu R. Němeček J. Mlynárik L. Moníková V. Bukovski K. Lavička J. M. Lochman J. Strnad H. Barraud - Hromádková Co nám chybí Pokus o podivný komplot Dvoj domček Mutace zla Emigranti na pražské televizní obrazovce Balada československá Nad českou politickou šachovnicí v únoru Referendum ke vstupu Slovenska do NATO Masopust, karneval a Fasnacht Záznam z besed se signatáři Charty 77 Zakladatelské iniciativy Alberta Pražáka Ale jsou pryč! (Konec dočasného pobytu) Zúčtování s Moskvou Dobrá životospráva Vzpomínka na Boženu Komárkovou Za G. T. Mandlem Vzpomínkový večer pro Olgu Havlovou Titulní obrázek: Jindřichův Hradec. Původní ranný gotický hrad z 13. století. Přestavby v pozdně gotickém slohu do 16. století. Konečná přestavba v renezanční zámek od pol. 16. stol. Nákladné úpravy ve starší západní části (Zlatý sál). Později nedošlo k větším zásahům, spojení původního gotického hradu a renezančního zámku zůstalo zachováno. Značné škody požárem r. 1773 byly odstraněny postupně až začátkem a v průběhu tohoto století. 1 [pageend3]zpravodaj 3/97 Ladislav Křivánek Co nám chybí Je mezi námi ještě dost krajanů, kteří se domnívají, že se naše stará vlast chová k nání macešsky. Stěžují si, že vzájemný vztah domova a exilu není dobrý, že 1,7 milionů krajanů nemá ve vlasti svého zástupce ani své lobby, nikoho, kdo by hájil její zájmy. Snahy o navázání dialogu jak s exekutivou tak také legislativou prý byly dosud bezvýsledné... Zdá se, že tito krajané nejsou dostatečně informováni o tom, jak situace ve skutečnosti vypadá. Je pravda, že zpočátku se federální a české instituce, zejména vláda a parlament, dopouštěly chyb, ale to bylo omluvitelné, protože v té době šlo o zvládnutí složité vnitropolitické situace a jak říkal dědeček, „kdo není doma, tomu se hlava nemyje“. Dnes je ale situace podstatně jiná, zejména od té doby, co Ústavní soud opravil zákony, které nás venku vylučovaly z restitucí. Tak především se dal do práce Odbor krajanských a nevládních styků při Ministerstvu zahraničních věcí ČR. Podporuje potřebné krajany v zahraničí, zejména v Rumunsku, bývalém Sovětském svazu a jinde, pomáhá jim při přesídlení, vysílá k ním učitele češtiny, dodává jim knihy, videokazety, filmy atd. Myslím, že i ta pomoc je prvořadá. My ve Švýcarsku nejsme na tom tak zle, abychom o podobnou pomoc museli žádat. Ostatně i nám odbor pomáhá - posílá nám české časopisy a zevrubnou dokumentaci o všem, co se týká exilu. A všechny spolky, které chtějí pořádat přednášky, kursy, výstavy, symposia a které propagují Českou republiku, mohou si prostřednictvím velvyslanectví požádat o příspěvek na režii. Také Čs. zahraniční ústav v Praze oživil svoji činnost, pořádá pro krajany kursy a ujímá se rád návštěv. Časopis Český dialog zřídil přímo na Masarykově nádraží v Praze klubovnu Mezinárodního českého klubu, kde mohou návštěvníci navázat kontakty a získat informace. Že práce exilu je kladně hodnocena, o tom svědčí velká řada vyznamenání a řádů, které byly exilovým pracovníkům uděleny. A pokud se týká legislativy, i tam má exil své přímluvce - existuje už sněmovní výbor pro otázky exilu. Exekutiva zapracovala také v oblasti mezinárodních dohod a smluv. Se Švýcarskem byla ratifikována dohoda o dvojím zdanění, která platí zpětně už od začátku minulého roku. Uzavření se blíží i dohoda se Švýcarskem o penzijním zabezpečení - čeká se jen na ratifikaci s české strany. Text dohody zatím neznáme, ale je už předem jasné, že od ní nelze čekat velké zázraky. Příčina spočívá ve velké disparité mezi frankem a korunou - i když někdo si odsloužil v České republice dostatek let, aby měl nárok na slušnou penzi (počítáno na poměry v ČR), při převodu do Švýcar v dnešním kursu toho mnoho nezbude. Spíše se vyplatí odstěhovat se do ČR, kde i malá švýcarská penze umožní dobře žít - a k tomu není třeba žádná mezistátní dohoda. Ostatně ten, kdo četl pozorně Zpravodaj, mohl se už dávno o českou penzi přihlásit a nechat si ji posílat na český účet, takže má při návštěvách ČR slušné kapesné. Jestliže si někdo stěžuje, že exil nemá v republice svoje lobby, pak je zřejmé, že dobře neví, o čem mluví. Lobby nám nikdo nezařídí, to bychom museli zařídit sami. Prakticky to znamená najít vhodné lidi, dát jim k dispozici vybavenou kancelář a hlavně peníze, aby mohli svoji činnost rozvíjet. Je ovšem obecně známo, že lobování není činnost vysoce morální: většinou jde o to prosazovat věci, které samy o sobě nemají zákonné či morální oprávnění. V zemi, kde stále bují instituce úplatků, byla by to zřejmě hlavní metoda lobování - a to snad přece nepotřebujeme! 2 [pageend4]zpravodaj 3/97 Také stížnost, že nemáme v parlamentu svého zástupce, při bližším rozboru neobstojí. Jak ukazuje případ obecně známého a zasloužilého pracovníka exilu, Pavla Tigrida, máme sice jako občané republiky právo být voleni do zákonodárných sborů, ale tím není zaručeno, že opravdu budeme zvoleni. Musela by se nás ujmout vlivná strana a umístit našeho zástupce na čelné místo kandidátek - ale proč by to dělala, když by jí to mohlo přinést jen pár hlasů navíc? Tím přicházíme k otázce, která je stále otevřena - že totiž krajané, kteří bydlí daleko od vlasti, nemohou hlasovat na zastupitelských úřadech. Že je to otázka živá, o tom svědčí podpisová akce, nedávno nastartovaná časopisem Český dialog v Austrálii. Je známo, že na tomto nedostatku má značnou část viny nynější předseda vlády, který uváděl jako důvod, že nemůže volit ten, kdo v zemi nežije a nezná tamější poměry a osobnosti. To snad může platit pro volbu do obecních zastupitelstev, případně i do senátu, jinak ale zdůvodnění těžko obstojí. Ve volbách do parlamentu nezáleží ani tak na osobách jako na programu strany, pro kterou se rozhodneme. Ostatně vidíme, že i ti, kdo žijí ve vlasti a měli by tedy být dokonale informováni, mají velké obtíže s dobrou volbou - pestré složení obou sněmoven a nyní i nechuť volit to nejlépe dokazuje. Krajané i ve vzdálených končinách, jako je Austrálie, jsou o poměrech v republice docela dobře informováni, jak z krajanského tak i českého tisku, který odbírají. A těžko by se mezi nimi našel někdo, kdo by dnes volil komunisty, pana Sládka nebo pana Zemana. Ale o to ani tak nejde - jde hlavně o to dát krajanům pocit, že jsou stále součástí své původní vlasti, že sdílejí její radosti a starosti, že mohou opravdu bez obtíží využívat hlavního práva občana České republiky. Je nesporné, že tento problém bude muset být vyřešen. Není to opravdu otázka zásadní anebo finanční - jde spíše o organizaci a možná, že by k tomu stačilo jen prosté vládní nařízení. Jestliže současný pan premiér není věci nakloněn, může se to brzo změnit. Až bude tento jediný bod vyřešen, budeme se muset zeptat: co nám tedy vlastně chybí? Pak vyjde najevo, že je tu ještě jeden či dva důvody, proč si s domovem nerozumíme. Už se o tom vícekráte psalo, proč nás někteří lidé doma nemají rádi. Vyčítají nám, že jsme utekli za lepším, zatímco oni doma trpěli. Tento názor bohužel svědčí o tom, jak zapůsobila komunistická propaganda, jak jsou v lidech zakořeněny zbytky komunistického myšlení. A to je zase to, co my venku těžko chápeme a snášíme. Když se republika zbavila komunismu, domnívali jsme se idealisticky, že naváže na odkaz první republiky, že nastolí opravdovou, na morálce, humanitě a právu založenou demokracii. Jsme hluboce zklamáni, když vidíme, že lidé doma stále ještě volí komunisty a chovají se tak, jako kdyby ještě vládli. Důsledkem pak jsou ony aféry, korupce, bankroty, právní nejistota a všechny ty negativní jevy, o nichž denně píše tisk a na něž si stěžují v dopisech i přátelé a příbuzní z domova. A tak přicházíme k tomu, co nám opravdu chybí, co venku nejvíce postrádáme: vědomí, že republika překonává úspěšně dědictví komunismu, že je na dobré cestě, aby se zařadila mezi civilizované, dobře vedené státy. Všechno ostatní, co mohlo dát podnět ke stížnostem, už bylo napraveno anebo se dá brzo napravit, ale ty dva poslední problémy může dát do pořádku jenom čas - tady žádné stížnosti nepomohou. A vůbec - není to trochu neskromné, když my, kteří žijeme v zemi s vyspělou demokracií a vysokou životní úrovní, klademe nějaké požadavky na starou vlast, která má sama 3 [pageend5]zpravodaj 3/97 svých starostí dost? Neměli bychom jí spíše pomáhat, aby se zbavila špatného dědictví, a zaplňovat tak příkop nedůvěry, který mezi námi a původním domovem existuje? Úvahy a komentáře Václav Klaus Pokus o podivný komplot V jistém smyslu jsou poslední týdny a měsíce v naší zemi velmi varovné. Nejde mi v této chvíli ani tak o to, že bych měl strach, že naše země v tisíci detailech nepostupovala vpřed. Za varovné považuji to, že dochází - podivným, tichým (protože nepochybně předem nedomluveným a nekoordinovaným) spolčením zdánlivě zcela odlišných lidí - k obracení naší země někam úplně jinam. Dostali jsem se tím - pro mnohé z nás nechtěně - na další důležitou křižovatku. Komunismus a s ním spojené zločinnosti, nepříjemnosti a špatnosti jsou už nenávratně pryč a česká veřejnost se díky tomu začíná poněkud bezstarostně uvelebovat ve své spokojené nirváně až přílišného klidu a až příliš pasivního čekání na jakýsi dějinný automatismus pokroku (a na plody samovolně a bezbolestně fungující tržní ekonomiky). Zapomíná, že tomu tak nikdy a nikde není, a neuvědomuje si že se tímto pasivním způsobem nemusí dočkat. V roce 1949 napsal Hayek (ve svém textu Intelektuálové a socialismus) velmi přesnou větu: Jakmile je dosaženo svobody, začíná být považována za samozřejmost a přestává být doceňována." Mám strach (podobný tomu, jaký cítil Hayek v poválečné západní Evropě), že přesně něco takového nastalo u nás. A že to někteří z nás umějí využívat a zneužívat. Bohužel jich k tomu stačí poměrně velmi málo, protože platí známá formulace Stanleyho Kinga: "Demokracie je ohrožována lhostejností lidí dobrých, krátkozrakostí většiny a špatnými úmysly jen malého počtu z nás." Jak je možné, že se tak najednou - a asi předem nechtěně a nezamýšlené - na stejnou stranu dostali pánové Zeman, Dušek, Grabeníček a Sládek, abych jmenoval pár nejznámějších? Je to od nich čistý politický cynismus? Nebo je to jejich bezmezná touha po moci? Je to snaha chaotizovat společnost s očekáváním, že v nastalém zmatku vznikne prostor pro úplně nové seskupení politických sil? Je to jen a jedině krátkozraké partajničení? Je to naprosté zahledění se do sebe sama a opomenutí širších souvislostí? Souvislostí domácích i zahraničních? Je to od nich čirá nezodpovědnost, nebo jakási přehnaná, nikým nekorigovaná víra ve svou vlastní pravdu, která pak ospravedlňuje dnes předváděné destruktivní chování? Nevím, jak si vysvětlit postoj Miloše Zemana v souvislosti s jeho "kufříkem BIS", s vyslovením hrozných obvinění týkajících se samých základů naší země ( = policejní stát) a s následujícím chováním se, jakoby se nic nestalo. Netuší, jaký to otevírá prostor pro republikány a komunisty, pro všechny nepozitivní a nekonstruktivní lidi, pro zbabělé útočníky na poslance Dostála, pro podsvětí organizovaného zločinu. Netuší iracionalitu svého chování vůči česko-německé deklaraci? K definitivně hotovému, dva roky složitě skládanému textu, který bychom sice každý z nás (mnou počínaje) zkoušeli psát trochu jinak, ale který už změnit nelze. Který je možno jenom zdiskreditovat, a tím znehodnotit? Domýšlí, kdo na tom vydělá? 4 [pageend6]zpravodaj 3/97 Tuší pan Dušek, co představuje železničářská stávka? Ví přesně a jasně, o co bojuje? Když ne o mzdy, tedy o vliv? O vliv na řízení Českých drah? Pak by měl opustit odbory a stát se členem managementu. Domýšlí chaotizaci země, kterou stávka vytváří? Domýšlí náklady této stávky? Představuje si vůbec částku s devíti nulami? Vidí kousek dál? Pan (či soudruh) Grebeníček je docentem a měl by svá slova dobře vážit. Asi se od něho příliš neliším v odsudku fašismu, okupace a druhé světové války. Česko-německá deklarace - pro každého, kdo to vidět chce - vyjadřuje politickou vůli nevracet se do minulosti a minulostí nezatěžovat budoucnost. Myslí pan Grabeníček vážně svá slova, když řekne, že Klaus udělal pro tuto zemi horší věc než Hácha? Nebo slova nemají vůbec žádný smysl, obsah a váhu? Čeho chce těmito slovy docílit? Chaosu a vzájemné nedůvěry, protože si myslí (jako si to komunisté ostatně mysleli vždy), že je to pro něj velmi dobrou půdou pro prosazování komunistické ideologie? A co republikán Sládek? Ten určitě není tak nevinný, jak se tváří. Jeho chování v parlamentu má na ostatní poslance nesmírně demoralizující a nás ostatní tak strašně ponižující dopad. Důvěra v parlament je tím zásadně snižována. Kolikrát se už v historii opakoval stejný scénář! Kolikrát parlament začínal být považován za bezmocnou "žvanímu" a kolikrát pak přišla silná ruka, která tuto žvanímu nahradila. Jsou samozřejmé i méně přímočaré scénáře. Leckoho z nás to "pouze" přestane bavit, a tím vyklízí prostor jiným, což je sice pomalejší, ale ve svých důsledcích obdobně účinné. Každý z těchto případů, zůstane-li izolován, hrozbou a tragédií není. Ve svém součtu a ve své chtěné i nechtěné souhře už je to horší. Právě proto bychom to neměli podceňovat. Neměli bychom podceňovat ani ona tajemná parlamentní čísla. Je to 99:101, nebo 99:83, nebo 99:61? Někteří by měli říci nahlas, která z těchto čísel zastávají. LN 15.2.97 Ladislav Kováč Dvojdomček Luhačovice, Česko-slovenské kolokvium Vlada Čecha, 8. 2.1997, MOSTY 8/97 Na trojdňovom kolokviu stretlo sa už po tretí raz v kúpeľoch Luhačovice do sto predstaviteľov českej a slovenskej inteligencie, aby posúdili příbuznost či odlišnost vývoja oboch krajín a života ich občanov, zdieľajúcich do konca roku 1992 jeden štát. Podujatie nesie meno disidenta a signatára Charty 77 Vlada Čecha, zakladateľa Hnutia československého porozumenia, ktorý v roku 1994 tragicky zahynul. 5 [pageend7]zpravodaj 3/97 Či chceme alebo nie, Česi a Slováci ostávame súrodencami. Priateľstvá si môžeme slobodne vytvárať a slobodne rušiť. Súrodenectvo nie - to je nám pridelené osudom. Neutečieme si. Nepustí jazyk. Blízky, skoro rovnaký. Nezdieľame cezeň iba vecné údaje, ale aj emócie. Nie iba jeho slová, i jeho citové konotácie, hudbu. "Slnko jak koráb v ohnivých vodách plá pod údery hvězdné artilerie." Má vlast. Žalm zeme podkarpatskej. O koľko sme obidvaja bohatší! Nepustia dejiny. Stáročné dejiny spoločného písaného jazyka a spoločnej kultúry. Súhra - až k neuvereniu - spoločného vzdoru v auguste 1968 a spoločnej eufórie v novembri 1989. Testament spoločného štátu a na ňom krv tých Čechov a Slovákov, čo za tento štát položili životy. Nepustia tí, ktorí nás oboch zaviazali prikázaním humanizmu a európanstva: Jan Ámos Komenský, Tomáš Masaryk a Milan Štefánik. Rozpadla sa nám spoločná domácnosť, lebo sme nevenovali dosť pozornosti tomu, že sme nerovnakého veku. Jeden - už skoro dospelý: rozšafný, mudrlantský, múdry. Druhý - výrastok, skade ruka stade noha. Čo už len stačil povyvádzať odvtedy, čo sa pred siedmimi rokmi postavil na vlastné nohy! Ale dieťa je to zdatné a učí sa rýchlo, aj ked pritom robí kotrmelce. Nezbeda. Nedalo sa presvedčiť, že pec je horúca, kým sa na nej pár ráz poriadne nepopálilo. Lenže vari od nepamäti takto deti dokazovali svoju životaschopnosť. Slovensko dozrieva. Čas súri: Európa ostane otvorená nakrátko a imperiálne Rusko sa zas stavia na nohy. Preto nie je doba na urazenosť, na gestá zhrdenej lásky, na ľahostajnosť predstieranú či skutočnú. A ak sa niekto škodoradostne pochechtává, alebo zrieka nezrelého súrodenca len za to, že mu pred svetom robí hanbu, zhadzuje sám seba. Slovensko potrebuje české pochopenie. Záujem. Kritiku. Rady. Pomoc. Nech to neznie pateticky: aj to, čo v dejinách československého súžitia nikdy nechýbalo a čo ich robilo dojímavo krásnymi - súrodeneckú lásku. Páči sa mi iná metafora nášho vzťahu: českého a slovenského dvojdomčeka. Prišiel s ňou Petr Pithart, ked sa snažil zachrániť Československo. Hoci sme ho poväčšine nechceli, tak ho tu teraz , dvojdomec, máme. Aj ked v inej podobe než si predstavoval Pithart. Jedna polovica je už skoro hotová, už sa len interiéry dokončujú. Druhá je hrubou stavbou, bez omietky a bez strechy. Až si ho raz spoločne dobudujeme, bude to možno pekný dvoj- domček. Budeme dospelými, rovnocennými partnermi, budeme si poskytovať podnety a bude nám dobre. Jiří Hanák Mutace zla Nemá už smysl maskovat existenci republikánů nějakými eufemismy. Řekněme popravdě: je to strana neonacistická. Jejich ideologie je prosáklá divokým nacionalismem, zuřivým rasismem, vulgární xenofóbií a násilím. Do sněmovny vneslo 18 jejich poslanců mravy rozdováděné pavlače. Asi nej důležitějším odpůrcem republikánů je sociálně demokratický poslanec Pavel Dostál. Před televizní kamerou jim dokázal dolézání za šéfem německých neonacistů a bývalým esesákem Schönhuberem. Neustále se dožaduje trestních postihů republikánů za šíření rasové nenávisti a vyzývá k jejich izolaci. Před několika dny, nikoliv na dohled, nýbrž 6 [pageend8]zpravodaj 3/97 na dohmat od budovy sněmovny poslance Dostála kdosi přepadl a jeho obličej poznamenal mnoha řezy břitvou nebo nožem na koberce. Byla to práce profesionálů. Doprovodil ji hrozbou Dostálově rodině. Pavel Dostál vypadá jako chlap, chová se jako chlap, je to chlap. Právě proto volba padla na něho. Smyslem akce totiž bylo zastrašit ty méně statečné. Nejsou důkazy, že za tím mají prsty republikáni, nejsou ani důkazy, že za tím prsty nemají. To však, paradoxně, není tak důležité. Z celé té akce vane cosi známého, byť už po- lozapomenutého. To, co se v naší zemi plížilo k moci od konce druhé světové války a co nakonec v únoru 1948 zvítězilo. Metoda noci a dýky (v Dostálově v případě břitvy), násilí, nahrazující souboj argumentů, ponížení a zdeptání občana jako metoda mocenského boje, jednoduchá řešení čehokoliv. Dnešní čeští komunisté jsou ovšem už jen jakési ochočené a vypočítatelné zlo. A spíše jen oštara, než zlo. Vzpínají se na řetízku, ale je to jen z jakési pudové povinnosti. Vědí, že jejich doba už minula. Nebezpeční nejsou. Avšak čím společnost za více než čtyřicet let zasmrděli, to je cítit stále. Virus zla se zachytil v politické spodině. Přežívá tam, různě se mutuje, virulenci však neztrácí. Připomí- ná nezničitelné potvory z amerických hororů. Byla jen otázka času, kdy zase pookřeje v nějaké politické straně. Zdá se, jako by se přepóloval zleva doprava, ale to jen tak vypa- dá.Ve skutečnosti politické zlo není ani levé, ani pravé. Je jen jedno zlo. Čert a dabel znamenají totéž. Rasismus zůstává rasismem, ať ho hlásá nacista Göbbels, komunista Kopecký či republikán Krejsa. Přepadením poslance Dostála zaútočilo na českou demokracii politické zlo. Ministr vnitra Jan Ruml reagoval okamžitě a vzal si tento případ za svůj. Dokud si ho ovšem za svůj nevezme česká společnost, bude se neona- cistickým móresům dařit. A česká společnost se Dostálovám případem příliš nevzrušila. MOSTY 9/97 Ota Ulč Emigranti na pražské televizní obrazovce Úřady odhadují, že za dobu komunistického vládnutí opustilo zemi téměř půl milionu občanů. Pro ČSR/ČSSR, stát nikoliv gigantického rozsahu, to znamenalo statistickou pravděpodobnost, že každý měl nějakého příbuzného či bývalého kamaráda „tam venku.“ Jednou za sedm let se nám vymění všechny buňky v těle. Když jsme po listopadu 1989 začali přijíždět do rodných končin, přijížděli jsme tedy několikrát jinačí. Po původním přivítání, jací že jsme to byli kabrňáci, následovala proslulá česká závist a přepisování reality: opustili jsme vlast, dezertovali, kdežto oni setrvali v režimu, proti němuž se pak vyrojilo přemnoho dodatečných bojovníků. Nutno nám vyspravit si image, kaceřoval nás státník Jiří Payne a další předáci. 7 [pageend9]zpravodaj 3/97 Kauza emigrace se před několika měsíci dostala do českých domácností zásluhou šestidílného televizního seriálu „Konec velkých prázdnin“ autorů Pavla Kohouta a jeho ženy Jeleny Mašinové. Prý šlágr sezóny. Dostal jsem video záznam a doma se na něj podíval, dokonce dvakrát, čili dvanáct hodin před obrazovkou ocenit dílo a podumat. Scénář, kamera, herecké výkony - musím salutovat. Podařilo se evokovat brutalitu totalitní moci (odrátovaná hranice), její vulgaritu (potupné zacházení se šťastlivci, kteří směli vyjet, šmátrání jim zrcadlem pod autem). Ledacos se povedlo, ale přece jen jsem se nemohl zbavit pocitu, že při pominutí protikomunistického kontextu a při soustředění na osud prchajících se tento opus mohl s požehnáním cenzury docela dobře vysílat za totality. Pokusím se vysvětlit, byť poněkud oklikou. Psychologové ať už na Západě či Východě tvrdí, že emigrace krátí v průměru život o pět až deset let. Mně se to nezdá a to nejen při pomyšlení na šťastlivce, jimž se podařilo opustit Bosnu, Rwandu, Somálsko, atd. Však i při návratu do Čech si ověřujeme, kolik našich vrstevníků už má obřad v krematoriu za sebou. I když tedy Viktor Dyk pravdu tak docela neměl, často aspoň uslyšíme, jak ochuzený, vykolejený, je život v emigraci, nezřídka končící v bezútěšné samotě, případně v kriminálu či blázinci. Slovy rudého katechety Jiřího Bagára (ve skutečnosti fiktivní postavy, jejímž jménem psali střídající se členové redakce) „Emigranti... ze zlatého telete, za kterým se vypravili, na ně padá toliko stín a jejich životní pouť za hranicemi je souhrnem strachu, napětí, omylu a osobních porážek.“ Tato mravokárná úvaha, nazvaná „Cesty za zlatým teletem,“ vyšla v Tvorbě 9. června 1982, před začátkem letních prázdnin - novou sezónou útěků a tedy i správně časovaných varovaček před takovým krokem. Například 19. června téhož roku 1982 v sobotní příloze Rudého práva se objevil horor pod titulem „Nejcennější co mám,“ z pera Jany Musilové. Napřed hrůza v Traiskirchenu, poté hrůza v Austrálii. „Když jsme zastavili před hotelem, jeden z emigrantů se zdvihl na sedadle a zoufale zvolal: „Kterej blbec to napsal, že je Austrálie krásná země!“ Přidali se k němu další a žádali řidiče, aby se vrátil na letiště. ... Pavel se seznámil s člověkem s dvěma akademickými tituly. Za devět let se mu nepodařilo najít práci. Irena viděla, jak dospělí chlapi probrečí celé noci.“ Čili druh propagandistické megatonáže, bijící onu druhou stranu barikády třídně rozděleného světa hlava nehlava - slovem, zvukem, obrazem. Připomeňme si například žer- téře Žentela v tomtéž Rudasu a jeho malovánky obézních kapitalistů s cylindrem na hlavě a v tlamě místo zubů řadu atomových bomb. Svého času mi způsobila potěšení kniha nazvaná Emigranti autora Luboše Juříka (Pravda, Bratislava, 1977, stran 336). V dramatu s va- rovně-převýchovnými prvky se setkáváme s touto emigrantskou čtveřicí: 1. lékař Steiner, utíká kvůli ženské, která ho pak beztoho zradí; 2. dělník Zeman, kvůli automobilům - pozlátku kapitalismu; 3. číšník Lichner, kvůli zločinné činnosti, uniknout před trestem; 4. literát Hrabina, člen strany, renegát, podlá osoba. Tvorům s takovou motivaci nadělil osud po zásluze. Pomýlený a poučivší se lékař se vrací do Bratislavy, dělník rovněž poučený se vrací po automobilovém karambolu, ale bez nohy, číšník se dostane do kapitalistického kriminálu a renegát literát se děsí existence v podmínkách nelítostného vykořisťování. Ted tedy zpět k manželům Kohoutovým, co má jejich seriál s něčím takovým společného. Společného má toto: 8 [pageend10]zpravodaj 3/97 1. Slovenský zubní lékař se s rodinou poučen vrací do Bratislavy, poté co zjistí, že v Americe by znovu musel podstoupit kvalifikační zkoušky, což jaksi nevěděl. 2. Zahradník - manuální pracovník pracovat nemůže, poněvadž se rozmázl na motorce a má roztříštěny obě ruce. Jeho podstatně starší láska, koncertní pianistka, nemá šanci pokračovat ve své kariéře. 3. Šejdíř, snažící se vzkřísit kouzelnickou kariéru, prohraje všechny peníze v kasinu a pro krádež peněz jde za mříže. Padouch dle Juříkova mustru se v tomto scénáři nevyskytuje. Jsou tam ale jiné postavy, jimž se ale rovněž dostane potrestání za opovážlivost jít jinam a tak uplatnit ono lidské právo, svatosvatě potvrzené mezinárodní konvencí. Slavný herec jménem Čech při nepravděpodobném útěku tunelem z Jugoslávie do Rakouska přijde o dítě (slabé srdce, smrt) a přijde o manželku (přesedlá k bohatému západoněmeckému lékaři). Profesor, hodný starý pán, se oběsí, poněvadž nedostal vízum do Kanady. Dezertér od pohraniční stráže se vrací kvůli dívce, pluje přes řeku, na slovenském břehu začnou vystřelovat poplašné rakety a tím seriál končí. Tedy ani jeden případ člověka, který šel za svobodou, za lepším (však proč by se někdo chtěl pachtit za horším?) a jeho tužby se mu naplnily. Kohout posadil drama do doby roku 1983. Přesně v tu dobu jsem rovněž pobýval v těchže místech - jednak Traiskirchen, jednak rakouskou vládou financovaný penzión v podhorské vesnici. Věnoval jsem se průzkumu profilu a motivace právě těchto uprchlíků. Výsledky, totálně odlišné od Kohoutovy ságy, uveřejňoval na několik pokračování časopis Západ v Kanadě a po listopadu 1989 též Sociologický časopis v Praze. Sluší se ovšem dodat, Pavel Kohout ani v tom nejmenším nebyl typický emigrant. Přece nikdy neutíkal a tím míň by býval musel někam do Traiskirchenu. Z Prahy byl nedobrovolně vyvezen ne do uprchlického lágru, ale do vídeňského Burgteátru. Pokud vím, nikdy do žádného z exilových časopisů nepřispěl, interview neposkytl, zkrátka si s námi, emigrantskou pakáží, nezadal. Na což jistěže měl právo a my nemáme právo mu ho ubírat. Ale snad máme právo podrbat se na hlavě, s otázkou, proč tento od exilu se tolik distancující autor se pustil do právě takového tématu. Pesimisté tvrdí, že tím je předmětnému žánru odzvoněno na plno let. Lze ale i slyšet ojedinělé optimisty, že prý naopak se ted národ bude víc zajímat o ten půl milión odešlých, kteří vesměs tak hanebně dopadli. Luděk Frýbort Balada československá Běda, nedovedu si již představit ovzduší v dnešní české armádě. Nevím, jaké to může být, když se po kasárenských chodbách neozývá svobodnický řev - "behom, boha jeho! Ja vás zatvorím, vojak!" Natož pak krásné věty typu - "Pote sem, čeče. Akože ste neni oholi- tý?" To už uznáte, je zrovna esence čechoslovakismu, ne-li rovnou česko-slovenské vzájemnosti. Nu, zanechme nostalgie. To já jen že jsem v posledním čísle Zpravodaje četl ten pozoruhodný dopis pana slovenského velvyslance, jakož i řádku jiných přípisů, vesměs želících zániku někdy společného státu. Co se toho vyslaneckého dopisu týče, i ten mě přivedl zpátky do Čepičkových kasáren. Jak jsme tak spolu svorně škrábávali brambory (neboť zbrojí ona armáda nijak zvlášť neřinčela) a dělali si ze sebe navzájem šoufky. Popichovali jsme se a hleděli vynalézt obzvlášť pěknou pitominu, již by pak bylo možno se řehtat. Tak jsme seděli, dobrou vůli spolu 9 [pageend11]zpravodaj 3/97 měli - až se Slováci najednou chtěli prát. Jaksi jsme z české strany nechtě a nepozorovaně překročili hranici, kdy už na druhé straně Bezkyd končí legrace, kritika, výměna i různost názorů a začíná urážka, již je nutno smýt krivákom. Nechci budit zdání, že se na tuto část slovenské letory dívám svrchu, slovenská opravdovost, smysl pro čest, ba chuť se o tu čest poprat, to jsou věci, jichž aspoň ždibec by nám Čechům naprosto neškodil, valná část našich malérů v tomto století vyplynula z toho, že jich postrádáme. Nicméně rozdíl tu je a dopis páně velvyslancův je jeho názornou ukázkou. Co nám je předmětem diskuze a kritiky, jemu už je ohováráním. Projevem nekultumím, poburujúcim a štvavým, není-liž pravda. Jistě je to velmi postkomunistické a mečiarovské, ale také poněkud slovenské. Co naplat, žili jsme spolu sedmdesát let ve společném státě, jak zdůrazňuje jeden z čtenářů, ale také tisíc let v státech, systémech a světech hluboce rozlišných: a těch tisíc let udělalo své. Vyvinuli jsme se až na ten jazyk dost různě a společná domácnost nám nesvědčí. Československé spojení ztroskotalo možná kabinetním rozhodnutím, na mínění občanů se neptajícím, ale také dost organicky. V důsledku různosti genů, daných nám obojím už do národní kolébky. Ale vždyť to není žádná tragedie, přátelé Slováci, milí Češi. Nemusím hned žít s každým ve společné domácnosti, kdo je mi sympatický, to bych si musel vydržovat harém. Naopak, chceš-li se s kým nadosmrti znesvářit, pořid si s ním společný dům a společnou peněženku. Je pozůstatkem komunistických časů představa o strašlivé důležitosti státní hranice. Za ní že svět končí a dál už jsou lvi, špatné pivo, odvěcí nepřátelé, žinčica, land- smanšafty a podobné nepochopitelné jevy. Nikoliv. Za tou pruhovanou kládou ještě pořád může být svět vlídný, pochopitelný a velmi přátelský. Možná přátelštější, než jaký by byl bez té klády. Není nutno žehrat, že lid český a slovenský dělí jakási administrativní čára, spíš je třeba hledět toho, aby se česko-slovenská hranice podobala hranici belgicko- nizozemské nebo norsko-švédské. Dosáhneme-li toho, bude dosaženo více než zřízením společné kuchyně. A není ani podložen jiný nářek, že Československo bývalo stát velký a vážený, ale jeho dvě pozůstavší půlky že jsou celky prťavé a světu nedůležité. Země česká není v Evropě nijak prťavá, co ji odlišuje dejme tomu od království nizozemského nebo dokonce dánského, není rozloha ani počet duší, jako spíš kvalita. Na čtverečních kilometrech a těch duších světu houbeles sejde. Mnohem důležitější je dobré jméno a spolehlivost. Vévodství lucemburské je zemička droboučká, ale vážená, jména dobrého, dobře se tam daří právním a demokratickým zásadám a peníze tam kvetou. Naproti tomu nezjedná Česku, Slovensku ani Československu uznání, i kdyby bylo velké jak říše Alexandrova, ale kvetly tam neprůhledné kšefty, jepicí chytráctví veksláckého typu, bonzovská povýšenost a občanskému principu se vysmívající techtle mechtle, o nichž se rozepisovat už je pomalu únavné. Mnohem užitečnější než se ohlížet po rozpadlé kuchyni by byla opravdová snaha, aby země česká i země slovenská našly pevné místo ve společenství evropských národů. Mají k tomu, obávám se, dále, než jak zní obecný názor. Je totiž třeba, aby obojí země přimalovaly svou hvězdičku na modrý prapor ne shovívaným přivřením západního státnického očka (obávám se velice této neprozíravosti), nýbrž splněním přísných podmínek, čím přís- nějích, tím lip pro Evropu i pro ony země. Rovněž by bylo užitečné najít vztah lidu českého a slovenského ne snad zrovna bratrský, ale aspoň přátelský, ono to totiž může znamenat víc. Popravších se bratří znají dějiny habaděj. Toho lze dosáhnout i jinak než hemžením ve spo- 10 [pageend12]zpravodaj 3/97 léčné kuchyni. Hojnými styky a vzájemným poznáním, jako ostatně i s lidmi jinými. Zatím navzdory společným domácnostem vládl spíš předsudek. Co se přátelských pocitů, sympatií, vzájemností týče ... pěstujme si je a važme si jich, co nám v tom brání? Ze hranice? Jinak barevné pasy a poštovní známky? Nevypočítal bych, kde všude mám přátele: v USA, v Izraeli, v Jižní Africe, v Holandsku, v Anglii a ve Finsku, v Brazílii, dokonce i na Slovensku ... přátele různých jazyků, věr a obyčejů, leckdy i nosů jinak zbarvených, ale že by mi někdy v přiblížení k nim vadilo něco jiného než ta ukrutná vzdálenost a cena letenky... Přivykněme si pomyšlení, že stát je administrativní celek, nic víc. Území, v němž sídlí nám příslušné úřady a v němž je jednacím jazykem ten, který nám narostl v hubě, i když také ne vždycky. Dobrému pocitu přátelství je státní hranice překážkou stejně nicotnou jako okresní hranice benešovsko - příbramská. Řeknete mi možná, že zapomínám na cosi, čemu se říká vlast. Jenže vlast je také pocit, jako to přátelství. Nerozpíná se a nesmršťuje podle toho, jak státníci rozhodnou. Na podzim roku osmatřicátého se například zmenšil náš stát, ne ale naše vlast. A chápe-li kdo svou vlast v rozsahu od Aše k Poloninám, nemusí svůj pocit měnit ani ted. Přiznám se ale, že tento pocit nesdílím. Poznal jsem Slovensko velmi důvěrně a naučil jsem se je chápat a mít rád, slovensky umím jako když namaže a brynzové halušky mi chutnají. Přesto a snad právě proto jsem Čech. Trochu mi vadívalo, že mnozí občané zemí českých, stavši se ochotně Čechoslováky, zapomněli být Češi. Nelituji, že se jimi opět stali. Což všechno vysloviv, neodtahuji se nafměně od Slovenska a Slováků. Přeji jim dobrý stát a hranici ke království českému nejen bez závor, nýbrž i bez rozličných nedůvěr, podezíravostí, nedůtklivosti a ukřivděností, jaké kolem ní zhusta kvetly - budme upřímní - před tím rozdělením. Tak, abych přibyv někdy zase do končin podtatranských, nebyl snad právě ve své vlasti, ale v zemi dobrých, důvěrných přátel. Hannover, 21.1.1997 Dana Seidlová Nad českou politickou šachovnicí v únoru Začněmě hlavou státu: Václav Havel omilostněním Martina Odložila si u české veřejnosti pěkně zavařil - jeho popularita klesla o celých 12 procent! A k tomu ještě vyhověl žádosti matce Martinova přítele Lieskovana, který byl v tomtéž případu odsouzen ke třem měsícům podmíněně a i jemu udělil milost. Ale v tom je právě velikost našeho pana prezidenta, že se řídí výlučně hlasem svého svědomí - i když za to draze platí. První týden v únoru byl ve znamení stávky železničářů. Na železnici se nějak zasekla transformace, čím více se o ní mluví, tím méně se uskutečňuje a modrá armáda nad tou nejistotou ztratila nervy. Ústy svého odborového předáka Duška vyslovila požadavek jasné koncepce, rozmetání úřadu náměstka Mládka a taky, ovšem, zvýšení mezd. Městský soud prohlásil stávku za nelegální, přesto však stávka pokračovala celých 5 dní a vytvořil se tak nebezpečný precedens. Tentokrát to železničářům prošlo, ale ukázala se tak potřeba nového zákona, který by pravidla stávky přesněji stanovil. Co takhle zeptat se na radu Švýcarů. Učitelská stávka je řetězová, probíhala celý únor, pokaždé v jiných okresech, měla spíše slabší účast. Tato štafetová vzpoura pedagogů byla nyní na deset dní přerušena a dostala se tak do chronického stadia. Provází ji ovšem ministerské vyjednávání. Ministr - celkem logicky - podmiňuje zvýšení platů zvýšením úvazku o 1 hodinu. 11 [pageend13]zpravodaj 3/97 Vedle stávek se postarala o vzrušení strana republikánů. Nejprve poskytli její poslanci asyl svému komplicovi Votavovi, po kterém bylo vyhlášeno celostátní pátrání. Nedostavil se totiž k soudnímu líčení, pro které již strávil ve vazbě 4 měsíce. Po 10ti denním pobytu v budově parlamentu v kanceláři Sládkově byl konečně policií dopaden a v poutech vyveden ze svého úkrytu. Poté přenesli republikáni své řádění do sněmovny, kde neustálým řečněním a hulvýtským chováním zcela ochromili jednání. Zákonodárci, v bezmocném zhnusení, začali jednat o změně jednacího řádu, která by zabránila zneužitíí práv poslance k zlomyslným obstrukcím. Ani se věřit nechce, že současný řád to neumožňuje. Konečně poslední únorový den byl vynesen verdikt nad třemi republikány (Sládek, Krejza, Šmuncr) a byli zbaveni imunity, aby mohli být souzeni za své fašisticko-neonacistické postoje. Očekávané klání se strhlo kolem schvalování česko-německé deklarace. Odhlédnuto od nedůstojného řevu republikánů a komunistů, vyvolal nelibost ve svých řadích Klaus, který se nekolzultoval se svými druhy ani s koalícií kompromisní návrh a povolil Zemanovi ve snaze získat v jeho straně co největší podporu. No, nakonec to spacifikoval a výsledek byl docela uspokojivý - 131 : 59 - a deklarace půjde so senátu! Po tom mrhání času i penězi (železniční stávka stála prý přes 1 miliardu) se přece něco hnulo: zákon o česko-slovenské hranici, který již dříve zablokovala ČSSD, konečně prošel, Zeman to vzdal. Také pro přijetí důchodového zákona - s dodatkem změkčení podmínek pro předčasný důchod - nastala příznivá atmosféra pro vládní koalici. Ošklivá příhoda se stala poslanci Dostálovi: Cestou z parlamentu byl přepaden a pořezán v obličeji. Pachatelé nebyli dopadeni, ani motiv, ač bezpochyby politický, není znám. Poslanec Kužílek přišel s nápadem založit fond, do kterého by poslanci dali po tisícikoruně, jako odměnu na dopadení pachatele. Zatím je ve fondu nejméně 127.000 Kč. Potěšitelný výraz solidarity! Velmi živá diskuze se týká deregulace nájemného a cen tepla a elektřiny. Je to bolavá otázka, nájemné by mělo být v r. 2000 pětinásobné, cena energie nejméně dvojnásobná. Na způsob provedení tohoto tvrdého zásahu má jeden každý politik jiný názor. Také sociální síť pro ekonomicky slabší občany musí být dobře promyšlena. Diskuse jsou však vedeny ve velmi konstruktivním duchu. Miroslav Macek chystá zákon k reformě zdravotnictví: kapitační proplácení dávek (podle počtu pacientů v kartotéce), v nemocnicích dávky podle diagnózy, konkurence zdravotních pojišťoven. Reforma má slušnou šanci, že projde, avšak spěchá. Čeká ji ještě cesta do senátu a 1. dubna musí být vše pod střechou, aby nenastal chaos. Podle rozhodnutí Ústavního soudu by jinak od toho dne byly zdravotnické úkony a léky zcela zdarma. Trestních oznámení na různé veřejné pracovníky je bezpočtu, ale jeden proces stojí za zmínku: Městský soud odsoudil ČSSD k odškodnému 1 milion Stanislavu Devátému a k veřejné omluvě. I když se Zeman bude odvolávat, snad je konečně aféře BIS konec! ODA se chystá na březnový sjezd strany, mezi kandidáty na místo předsedy je i ministr životního prostředí Jiří Skalický. Třeba chce aliance zezelenat - kdo ví? Kalvoda bude šéfovat o patro níž, v pražské organizaci. Také ČSSD se chystá v březnu na stranický sjezd. Kterou figurkou na šachovnici pohne? Ministryně Parkánová vypracovala návrh na zvýšení platů státních zástupců (při současném snížení platu soudců) - už je třeba vybojovat proplácení nemocenských dávek po dobu 6 měsíců jako u soudců. Nu což, těch státních zástupců zas až tolik není, to snad erár unese. 12 [pageend14]zpravodaj 3/97 A abychom zakončili něčím radostným: Až přijedete do Prahy, snad už najdete Valdštejskou zahradu otevřenou. Projděte se v ní, je to barokní skvost! Z ministerstev a velyslanectví Potřebujete vízum? Občané České republiky, kteří mají český pas, mohou s ním dnes cestovat prakticky po celém světě bez viza. Uvádíme níže seznam států, se kterými má ČR dohodu o bezvízovém styku. Seznam je ovšem jen orientační, protože se v něm mohou vyskytnout změny nebo různá omezení (nutné pozvání anebo finanční hotovost, omezená délka pobytu a pod.) Doporučuje se proto vyžádat si na příslušném zastupitelství závazné informace. Armenie, Benelux (Belgie, Nizozemsko, Lucembursko), Bělorusko, Bulharsko, Makedonie, Chile, Dánsko, Estonsko, Ekvádor, Finsko, Francie (včetně zámořských území), Fr. Polynésie, Gruzie, Řecko, Chorvátsko, Itálie, Irsko, Island, Israel, Kanada, Kazachstan, Jižní Korea, Kostarika, Kuba, Kyrgizstan, Litva, Lotyšsko, Madarsko, Malta, Malajsie, Moldavie, Monako, Německo, Nizozemské Antily, Norsko, Nový Zéland, Polsko, Portugalsko, Rakousko, Rumunsko, Ruská federace, San Marino, Slovensko, Slovinsko, Singapur, Vatikán, Španělsko, Švýcarsko, Švédsko, Turkmenistan, Ukrajina, Velká Britanie a Irsko. Jak si pozorný čtenář povšimne, chybí v seznamu některé velké státy, např. Argentina, Bolivie, Brazílie, Čína, Japonsko, Jižní Afrika, Jemen, Kambodža, Maroko, Mexiko, Pakistan, Peru, Thajsko, Turecko, Uruquay a také USA. S touto poslední zemí už probíhá jednání a je naděje, že bezvízový styk bude sjednán ještě tento rok. Zprávy z Čech a Slovenska Referendum k vstupu Slovenska do NATO Slovenská vláda sa k otázke vstupu do NATO uzniesla previesť ľudové hlasovanie v máji tohto roku. Z oficiálnych prameňov sa hlása, že sa touto akciou chce podčiarknuť vôľa Slovenska vstúpiť do západného spoločenstva. Opozícia naproti tomu hovorí o alibizme. Podklady k širokej diskusii, ktorá sa má pred referendom rozvinúť, sú obsiahnuté v programe vlády z roku 1994, v ktorom je vstup do NATO označený ako zahraničnopolitický cieľ. Vyzerá to však tak, že Slovensko na Madridskú konferenciu v lete t. r. na rokovania ohľadne vstupu nebude pozvané. Obyvateľstvo Slovenska teda má v máji o vstupe do NATO rozhodnúť, i ked doposiaľ nie sú ani podmienky pre vstup do spoločenstva známe. Z ministerstva zahraničných vecí v Bratislave je možné sa dozvedieť, že sú si vedomí výhrad voči Slovensku najmä zo strany amerického senátu. Práve preto sa má referendum uskutočniť. Všetky politické strany, či už HZDS, ale aj opozičné podporujú snahy o vstup do NATO. Počíta sa, že ľud rozhodne pozitívne, čím by NATO-štáty museli zohľadniť nielen žiadosť slovenskej vlády, ale aj slovenského obyvateľstva. 13 [pageend15]zpravodaj 3/97 Z ministerstva zahraničných vecí sa zdôrazňuje, že v prípade prijatia Pofska, Českej republiky a Maďarska do NATO, by vzniklo pri odmietnutí Slovenska uprostred európskeho regiónu vákuum, čo by mohlo byť využité zo strany Ruska, ktoré je tak či tak proti rozšíreniu obranného spoločenstva na východ. Opozícia zastáva mienku, že by vláde nebolo ani negatívne východisko referenda až tak nepríjemné, lebo tým, že Slovensko na Madridskú konferenciu nebude pozvané, dalo by sá alibisticky argumentovať tým, že si obyvateľstvo vstup ani nežiada. Pri pozitívnom rezultáte, by sa dala použiť stará téza, že Slovensko dostalo košom preto, lebo bolo v zahraničí očiernené opozíciou, čo viedlo k strate imidžu Podľa NZZ 7. 2. 1997 "Slowakische Volksabstimmung zum NATO-Beitritt". J. V. Katedrála sv. Víta na Hradčanech bude mít své čestné místo v připravovaném hudebním festivalu Pražské jaro. Bude dějištěm prmiéry liturgické opery Jeremiáš od Petra Ebena, a to dne 25.kvëtna. Na zahájení Pražského jara dne 12. května v obnoveném Obecním domě bude hrána, jak tradice káže, Smetanova Má vlast. Školní prázdniny v ČR, na které se těší přes milion žáků základních a 600.000 žáků středních škol, jsou v tomto roce rozděleny takto: jarní prázdniny od 10. února do 21. března, vždy po týdnu v pěti tumusech v různých okresech. Velikonoční prázdniny budou od 27. do 31. března, hlavní prázdniny začnou v sobotu 28. června a skončí v neděli 31. srpna. Nemoc prezidenta Havla je, jak se zdá, na dobré cestě k úplnému vyléčení. Jak konstatovalo konsilium 11 českých lékařů, zhoubný nádor byl zcela odstraněn, nejsou žádné příznaky dalšího šíření, takže nějaká další léčba (chemotheralie, ozařování) není nutná. Prezident se ovšem musí podrobit pravidelným kontrolám - první z nich se bude konat v květnu v USA. Mladá generace ČR není tak beznadějná. Byl proveden průzkum mladých lidí, v čem spatřují smysl života, nejpočetnější (24%) byla skupina, která v souladu s dnešní obecnou tendencí dává přednost penězům, nezajímá se o osudy jiných lidí, chová se racionálně, nic neponechává náhodě, vyhýbá se alkoholu. Vysloužila si označení racionální materialisté. Druhá skupina (19%) jsou kooperativní altruisté. Spatřují smysl života v práci pro druhé, nevyhledávají konflikty, jsou nakloněni ke kompromisům. Váží si rodinného života, odmítají drogy. Patří sem častěji ženy než muži. Nejaktivnější ze všech skupin jsou avantgardisté, kterých je v mladé generaci 16%. Více než blahobyt uznávají svobodu, usilují nejen o osobní slávu, ale i o všeobecný pokrok. Pokoušejí se změnit svět, ale zároveň se mu tvořivě přizpůsobují. Jejich charakteristickým znakem je, že pěstují své tělo i ducha a dbají o svůj zevnějšek. I zde převažují ženy. Malá přizpůsobivost je vlastností dobrodruhů, jichž je 19%. Jsou to lidé málo zodpovědní, reagují spontánně, vytvářejí si vlastní pravidla života, namísto aby se přizpůsobovali existujícím normám. Dobrodruhové vyhledávají pestré subkulturální prostředí, nejrůznější party a společenství. Pouhých 9% mladých nevěří ve smysuplnost jakéhokoliv úsilí. Tito pasivní fatalisté vyhledávají klid a nemají rádi změny. Nezajímá je profesionální úspěch, nedbají o svůj zevnějek. Nudu zahánějí cigaretami a alkoholem, z letargie je dovedou probudit jen dobří přátelé. V této skupině převažují muži, zejména v menších obcích pod 1000 obyvatel. Opatrných tradicionalistů je asi 10 %. Opírají se o tradiční vzor společenského chování. Chtějí být nenápadní, neriskují, hledají kompromisy. Straní se společenského dění, vůči možnostem ovlivňovat veřejné věci jsoou skeptičtí. Zbývajících 3% mladých se k hodnotovým otázkám nedovedla nebo nechtěla vyjádřit. Na prvý pohled by se zdál výsledek tohoto průzkumu málo příznivý. Uvážíme-li, že 35 % mladých zastává vysloveně kladný poměr k životu, přičteme-li ještě 10 % opatrných 14 [pageend16]zpravodaj 3/97 a nějeké procento fatalistů, není výsledek tak docela neznadějný. Vladimír Mečiar ukazuje určitý smysl pro sebeironii, ale dává najevo také značnou sebejistotu, když se s oblibou věnuje vyprávění vtipů, v nichž je hlavním hrdinou. "Kdy se na Slovensku ženy třesou?" zeptal se svých příznivců v bratislavské sportoní hale. A hned si sám odpověděl: "Ve dvacítce, když se jim sáhne na ňadra, ve třicítce, když níže, a nad padesát, když se jim sáhne na Mečia- ra." Pozor - změna telefonní předvolby do ČR a do SR Od 1. března 1997 platí pro ČR nové směrové číslo 00 420, pro Slovensko 00 421. Zprávy ze Švýcarska a ostatních států Jan Bláha Masopust, karneval a Fasnacht Dokud jsem žil ve staré vlasti, neměl jsem pořádné ponětí, co to vlastně masopust a karneval je. Jako odchovaný latinou jsem si dovedl přeložit, že je nějaké rozloučení s masem a že se při tom pěstují nějaké zvyky. Když jsem přišel do Švýcar, vídal jsem v televizi jakési karnevalové průvody, např. v Rio de Janeiro, ale pořád mi to nic neříkalo. Teprve když jsem se zmohl na vnuka - školáka a ten už měsíc o ničem jiném nemluvil, začal jsem se o věc zajímat. První a myslím spolehlivou informaci jsem získal v Českém kalendáři, kde odbornice dr. Krupková pěkně vysvětlila, jak je to s českým masopustem. Je to období před velkým půstem, který je přípravou na velikonoční svátky. Po dobu masopustu, který začíná na Tři krále a končí na Popeleční středu, může se maso jíst - poslední tři dni pak se jí až nemírně, aby se nabraly zásoby na postění. A při té příležitosti, aby se nemyslelo pouze na jídlo, pěstují se různé zábavy a zvyky. Ty měly na našem venkově spojitost především s přírodou - slavnost voraček symbolicky naznačovala přípravu na jarní práce a měla zajistit dobrou úrodu. Vyvrcholení masopustu nastalo v úterý před popeleční středou, kdy vesnicemi procházely průvody maškar, zastavovaly se u jednotlivých statků a získanou výslužku pak propily v hospodě. Jak je vidět, byl náš masopust zaměřen především na vesnici a její vztah k půdě. Ve Švýcarsku a v dalších oblastech, kam sahal vliv latiny, má karneval jiný, městský charakter. Jeho těžiště spočívá ve velkých průvodech maškar a s tím spojených radovánkách. Vyjadřuje to starou touhu člověka, oprostit se alespoň na chvíli od všedního života, s maskou změnit svoji osobnost a pod jejím krytem si moci beztrestně zařádit. Zda k tomu maškarní průvod dává v našich studených krajích dostatek příležitosti jako třeba v Jižní Americe, to je jiná otázka. Švýcarské karnevalové průvody mají ovšem svoje specifikum, a to je zvláštní hudba zvaná Guggenmusik. Vyznačuje se především velkým rámusem a prostými melodiemi, přičemž se na čistotu tónů příliš nemusí dbát. Velké karnevalové průvody se letos konaly v Bernu, v Curychu a s různými daty a v různém rozsahu skoro ve všech švýcarských městech. Nejlépe a nejpůvodněji se slaví „Fasnacht“ v Basileji. Tam se vytvářejí uzavřené společnosti zvané „kliky“, které se už dlouhou dobu na Fasnacht připravují. Letos vyrazily 15 [pageend17]zpravodaj 3/97 do ulic v pondělí 17. února už časně ráno ve čtyři hodiny, aby procházely městem za doprovodu pronikavé hudby pištců a bubeníků. Mají originální, jednotné masky, nesou s sebou bohatě vyzdobené lampióny a zpívají satirické popěvky, které si stručnou a vypointovanou formou dělají legraci z místního i světového dění. Každá klika se snaží originálními nápady předstihnout konkurenci - vše se samozřejmě odbývá v basilejském dialektu. I když jim dobře nerozumím, kdyby se mělo bodovat, dal bych tomuto způsobu oslavy karnevalu nej- vyšší známku. Masopustní rýmování se vyvinulo během doby, jako samostatné literární odvětví. Aby básně nezmizely ze světa, rozdávají je jednotlivé kliky vytištěné jako letáky („Zeedel“) divákům, kteří sledují jejich průvod. Takový leták obsahuje více než 100 veršů a celkem se tak dostává mezi lid až 250 různých „Zeedel“. Letos se objevila novinka - výběr veršů byl nahrán na kompaktní desku (E Hampfle Fasnachtszeedel 1997), která je k dostání za 29.-- Fr. Témata letošních veršíků dávají podnět k úsměvu i k zamyšlení: spojování velkých podniků (Ciba-Sandoz), šílenství krav, bída selského stavu, prosperita bank a podobně. Fasnacht není jen záležitostí dospělých - druhý den odpoledne se koná průvod dětí, které prožívají masopustní veselí stejně spontánně jako dospělí. K masopustu v Basileji patří také zvláštní pokrmy, mléčná a cibulová polévka, které prostydlí účastníci průvodu horlivě pojídají pro zahřátí. A přihřívají se i diváci, kteří přijíždějí do Basileje zblízka i daleka. Kriticky vzato, je tento švýcarský druh masopustu jisté bláznovství, který by se u nás těžko ujímal - ale musí se uznat, že je to bláznovství značně inteligentní. Švýcarský rozpočet na rok 1997 je opět deficitní, bude chybět asi 9 miliard franků. Už po řadu let žijeme tedy na dluh budoucnosti - lze těžko pochopit, jak se to srovnává se švýcarským smyslem pro šetrnost. Nebo se snad povaha Švýcarů trvale změnila? Bývalý prezident USA Ronald Reagan oslavil 86té narozeniny. Reagan, který trpí těžkou Alzheimerovou nemocí a na veřejnosti se již neukazuje, dostal mnoho blahopřání od významných osobností. Ačkoliv mnozí popírali kvality tohoto bývalého filmového herce, zůstává nesporné, že období jeho prezidentství bulo obdobím silné ekonomiky, velkých daňových úlev a rozpočtových škrtů. Do dějin mezinárodní politiky vstoupil Reagan svými styky se sovětským prezidentem Gor- bačovem. Svou politikou bez ústupků se obrovskou měrou podílel na likvidaci komunistických režimů ve střední a východní Evropě. Anglická monarchie se stále těší, jak ukázal nedávný televizní průzkum, přízni většiny poddaných. Nic nevadí aféry ve vládnoucí rodině, uznává se, že královna Alžběta hodlá vyměnit svoji luxusní jachtu, starou 40 roků, za novou ještě luxusnější - je to prostě otázka reprezentace. Problém, který anglickou veřejnost v současné době zaměstnává, je otázka, jak vyhubit myši v Bucking- hamském paláci, které se v přízemí silně rozmnožily... Filmová komedie "Kolja" autorů Zdeňka a Jana Svěrákových získala v Americe cenu filmových kritiků Zlatý globus a byla zařazena do nominace na nejvyšší filmovou cenu Oskara. V současné době se tento film hraje v USA ve 40 kinech. Soutěžit o Oskara bude i Miloš Forman, který svým filmem "Lid versus Larry Flynt" vzbudil v USA velkou polemiku. Jedná se totiž o jednom ze základních článků americké ústavy, kterž zaručuje svobodu orihevu. Jako zastánce této svobody si Forman vybral osobnost velmi rozpornou, totiž magnáta Larry Flynta, známého jako producenta pornografií. Vlastním hrdinou je ale nakonec Nejvyšší soud, který Larryho Flynta, obžalovaného pro obscénní urážku, s odvoláním na ústavu osvobodil. 16 [pageend18]zpravodaj 3/97 Právo a bezpráví Rehabilitovaní mají zatím smůlu Ústavní soud ČR je v posledních měsících zaplavován žádostmi rehabilitovaných osob, převážně z Kanady a USA, o vyloženi nálezu z července loňského roku. Ten se týkal zrušení vedlejších trestů propadnutí majetku. "Náš soud řešil nálezem z 11. července 1996 situaci, kdy v katastrech nemovitostí jsou stále uváděny trestní rozsudky včetně trestu propadnutí majetku, i když již byly v rehabilitačních řízeních zrušeny," vysvětlil LN soudce Ústavního soudu ČR Antoním Procházka Ústavní soud podle něj proto došel k závěru, že je nutno toto zrušení rozsudků do katastrů promítnout, a to formou záznamu, neboť se jedná o závažné rozhodnutí státního orgánu. Procházka ale upozornil na skutočnosť, že tyto záznamy nemají vliv na vznik, změnu či zánik vlastnického práva, jak se mylně domnívá velké množství rehabilitovaných. "I když byly tresty o propadnutí majetku zrušeny, je jeho vydání u povinných osob vázáno na dodatečně vydané restituční zákony," řekl Procházka. Provedením záznamu do katastrálních listin podle ústavního nálezu ovšem podle soudce vzniká zajímavá právní skutečnost: vlastnické právo svědčí osobě jedné, ale užívání majetku druhé. Podle Procházky byl další problém v tom, že katastrální úřady trvale odmítaly záznamy provádět, i když na ně má rehabilitovaný občan právo. Povinnost soudů zaslat rozsudky k vyhotovení záznamu zákon nestanovil, takže občané se domáhali jejich provedení sami. "Pro úředníky ale podle katastrálního zákona nebyli rehabilitovaní partnery, takže se s nimi odmítali bavit," konstatoval soudce. Proto ÚS v předmětném nálezu současně dovodil, že k provedení záznamu je možné použít ustanovení o řízení podle správního řádu, což katastrální zákon nevylučuje. "Bohužel, na základě pouhého záznamu nelze žalovat na vydání věci," uzavřel soudce. Určitou šanci na navrácení majetku mají ti rehabilitovaní, kteří žijí v zahraničí a nemají české občanství. Podle kuloárových zpráv z Ústavního soudu bude podmínka českého občanství pro restituční řízení v nejbližších týdnech na pořadu jednání s tím, že má být zrušena. Ivo Horák, LN (Viz také sděleni JUDr. A. Procházky ve Zpravodaji č. 12/96, str. 19). Kultura a rozhovory Rudolf Němeček Záznam z besed se signatáři Charty 77 Danou Němcovou, Dr. Janem Sokolem a Svatoplukem Karáskem Večer v Bernu 6. 2. 11997. K 20-tiletému výročí Charty 77 pozvalo vyslanectví ČR a švýcarská skupina SVU na besedu s chartisty. Za účasti téměř 100 krajanů přivítali p. velvyslanec Dr. R. Belcredi a po něm předseda švýcarské pobočky SVU Dr. K. Hrubý hosty a přítomné krajany a krátce 17 [pageend19]zpravodaj 3/97 zhodnotili význam Charty 77: Charta měla význam mravní, politický, ale také výchovný - posilovala občanské sebevědomí. Následující den se konala další beseda s krajany v Ženevě. Tam bylo úvodem vzpomenuto akcí na podporu Charty, zejména krajanského setkání v Romainmoutier, na kterém se podílely všchny složky zdejší exulantsko-krajanské obce, Svaz spolků, Sokol, SVU, Skaut. Setkání bylo zahájeno ekumenickou bohoslužbou na paměť všech, kteří přišli o život za komunistického režimu, byli pronásledováni a trpěli. Dana Němcová je nyní předsedkyní Výboru dobré vůle - nadace Olgy Havlové, Dr. Jan Sokol je docentem na pedagogické fakultě Karlovy univerzity, Svatopluk Karásek působí jako evangelický farář v Curychu a od června t.r. bude farářem evangelického kostela v Salvátorské ulici poblíž Staroměstského náměstí v Praze. Výňatky z poznámek: Dana Němcová zažila jako děvče, jak byly podepisovány petice žádající smrt Dr. Milady Horákové. Byla pokřtěna v 21 letech jako katolička, v 60-tých letech se účastňovala seminářů křesťanských církví, dialogu mezi českými bratry a katolíky. Českobratrská církev, která měla volnější pole působnosti, umožňovala účast katolíků, kteří byli jako "zaprodanci Vatikánu" tvrději pronásledováni. V r. 67-68 docházelo dokonce k dialogu mezi křesťany a marxisty. Pražské jaro označila D.N. za Don Quijotský pokus dát lidskou tvář šelmě. Ona a ostatní podobného smýšlení čekali, až si komunisté vyperou svoje špinavé prádlo a žezla se pak ujmou jiní. V r. 68 byla s celou rodinou v zahraničí, vrátila se, svoje místo viděla doma. Soud se skupinou Plastic People, k níž Sv. Karásek patřil, sledovali sympatizanti v budově, když nebyli vpuštěni do sálu, bylo jich okolo sta a informovali o tom, co se děje. To zřejmě pomohlo, že ze 24 souzených dostali tresty 4, ostatní byli propuštěni. Tehdy zúčastnění poznali, že se dá něco dokázat, když si nenechají všechno líbit. Podepsání Helsinských dohod otevřelo možné pole působnosti a to vedlo k sepsání Charty 77 a jejímu podepisování. Vytvářelo se společenství postižených. Jako signatářka Charty se potom D.N. necítila obětí, sama se svobodně rozhodla účastnit se s vědomím možných následků. Když byla s manželem zatčena a souzena, dostala jako matka 7 dětí trest 2 roky podmíněně na 5 let. Režim chartistům spílal, dával podpisovat Antichartu. Vytvářel tak vlastně pro chartisty vítanou publicitu. Charta se stávala školou občanského spojenectví, demokracie a plurality. V Chartě byly různé proudy - křesťané, exkomunisté, intelektuálové, dělníci. Po 10ti letech vydali prohlášení - demokracie je úkol pro všechny, náš osud záleží na nás. Jan Sokol uvedl, že Charta byla také výsledkem netrpělivosti některých, byli toho názoru, že je třeba už něco dělat. Neměli však zkušenosti z veřejného života. Režim je učil, že lidé se dělí do dvou skupin, jedni dělají veřejnou práci a druzí jim nadávají. Jan Patočka tušil, že vývoj nebude lehký, a že se jedná o dlouhodobé úsilí. První signatáři si museli dobře rozmýšlet, komu dál nabídnout Chartu k podpisu. Mnozí přátelé varovali, že je to vše zbytečné, že se režim jen zostří. Dvě věci byly na Chartě podstatné:. - někdo vyslovil to, co si mnozí jen mysleli a - ve spolupráci s emigrací, radiem Hlas Ameriky a Svobodná Evropa mohl potom každý znát aspoň několik jmen a to se vyplatilo po listopadu 89. Chartisté měli důvěru veřejnosti, ačkoliv před tím nezastávali veřejné funkce, aby tak byli lidem známí. 18 [pageend20]zpravodaj 3/97 Před volbami v r. 1990 se lidé kandidátů ptali: byl jste ve straně?, podepsal jste Chartu 77? a podle toho kandidáta hodnotili, zda mu mohou dát důvěru. Smysl Charty dnes? Úmysl režim reformovat se naštěstí ukázal jako naivní, k žádnému dialogu s ním nedocházelo, StB řešila situaci po svém. Z dědictví Charty se přenesla do současnosti slušnost v politickém zápolení, tolerance, občanské (sebe)vědomí. Období mezi r. 78 - 89 bylo však špatně využito na přípravu toho, co bude následovat. Přesto získané sebevědomí vykonalo po listopadu i tak svůj vliv. Svatopluk Karásek nesměl kázat, nemohl se věnovat svému kněžskému povolání. Byl si vědom, že když bude ve vězení, že nemůže očekávat od lidí solidaritu. Díky ostatním chartistům a zveřejňováním osudů postižených se však o jednotlivých signatářích vědělo hodně a tak mohl skutečnou solidaritu zažít. O sobě Sv. Karásek řekl, že nemá hlas zpěváka, ale důležité je, co zpívá, obsah, na rozdíl od těch, kteří mají parádní hlas, ale to co zpívají je nesmyslné. Zazpíval píseň, kterou složil ve vězení a potom některé další písně, jednu z nich doplnil ještě po listopadu. Vzpomněl s Danou Němcovou, jak zpíval s ostatními ve stodole na "Hrádečku" ( na chalupě u Havlů) za asistence policie a ted tytéž písně znějí v sále s křišťálovými lustry v hlavním městě švýcarské konfederace. ♦ Přítomní upřímně ocenili úroveň a bezprostřednost přednesených poznatků a zkušeností, vždyť každý z nich mluvil o tom co sám prožil a o co usiloval v oněch neradostných dobách, které byly především tvrdou zkouškou charakterů. * V diskusi byla nadhozena otázka, zda Charta neměla pokračovat ve své činnosti. V republice Charta svoji činnost ukončila, signatáři se angažují nyní v různých směrech, které odpovídají jejich zaměření. Dříve jako chartisté - i když rozdílných názorů - byli všichni sjednoceni proti jednomu režimu a tak se jejich rozdílnost neprojevovovala. Na setkání v Praze k 20. výročí Charty v lednu t.r. byla účast mezinárodní (je o tom zmínka v článku Chartisté děkují v č. 1/97). Na světě je stále mnoho zemí, kde jsou lidé v podobné situaci - utlačovaní a pronásledovaní jako byli chartisté dřív a podpora z venku by pomohla stejně i jim. Po ukončení pokračovaly v menších kroužcích živé hovory. Dík pořadatelům za zdařilý a podnětný večer. * * * Večer v Ženevě 7. 2. 1997 (podle magnetofonového záznamu). Dana Němcová, Jan Sokol. Komunismus je ďábelská záležitost, protože je postaven na lži: sliboval svobodu a dal žalář, sliboval blahobyt a dal hlad a mnohé další. Režim podepsal Helsinké dohody, přihlásil se ke všem možným lidským právům, ale ve skutečnosti držel občany v posici zotročených nesvéprávných lidí. Po podepsání Charty se režim pokoušel najít lidi, kteří by podpis odvolali. Nikdo neodvolal. Z průběhu převratů v jednotlivých zemí východního bloku lze poznat, zda byla v zemi nějaká skupina, která by mohla nahradit současnoun politickou sílu. Charta tuto roli sehrála. V Chartě byly tři skupiny, každou representoval jeden mluvčí: 1. Osmašedesátníci, exkomunisti s lidskou tváří, někteří se s komunismem rozešli, někteří si socialistické ideály ponechali. 19 [pageend21]zpravodaj 3/97 2. Silná skupina křesťanská, evangelíci, katolíci. 3. Potlačená kulturní vrstva a tvůrčí inteligence. Mezi prvními 242 signatáři bylo více ex-komunistů, protože velkou iniciativu vyvinul Zd. Mlynář, sehnal hodně podpisů. Později se poměr změnil přibližně na třetiny. Na Slovensku bylo 16 signatářů, těch skutečně aktivních méně. V jiných státech lze mluvit o podobných organizacích v Polsku např. KOR, ne však v Bulharsku, Bělorusku, Ukrajině, Rumunsku, do jisté míry v Madarsku. Dokumenty se dohodly ve všech třech skupinách, text byl pak pro všechny přijatelný, závazný. Už během dalších let se vytvářely další skupiny, nezávislé iniciativy, kulturní, náboženské (tajná církev), paralelní polis, paralelní kultura, Hnutí za občanské svobody HOS a j. Dřív jsme se mohli shodnout, jednotní proti režimu. Po listopadu 89 jsme Chartu uzavřeli a byli jmenováni 3 strážci odkazu: Battěk, Vohryzek, Němcová. Výňatky z diskuse: Otázka: Mohlo to být v 89tém jinak, nebo můžeme být rádi, že to bylo tak? Dana Němcová, Jan Sokol: Spousta věcí se mohla dělat lip, my jsme to ale v té době neuměli, otočili jsme kolo o 180 stupňů velmi rychle, vedoucí úlohu strany v parlamentě zrušili komunisté, nás tam byla jen hrstka kooptovaných, oni hlasovali, jak byli zvyklí poslouchat a schvalovat. Nikdo však neměl připravené plány, jak by to mělo vypadat. To kdyby se nám zdálo vzdálené, byli jsme uzavřený okruh, neměli jsme ty specialisty, tenkrát se nám pan Klaus nehlásil, že by nám vymyslel nějakou ekonomickou variantu. DN: Sklízíme plody všech těch uplynulých let, toho příšerného materialismu, který v lidech je, kteří si neváží toho, že dneska mají svobodu, zapomenou na všechny věci, na které dříve nadávali, ale všimnou si, že je dražší rohlík, že se zdražuje elektřina, tohleto a támhleto, to odporné rovnostářství, které z lidí činí závistivce, když se někomu daří. To jsou bohužel věci, které bud vymřou, nebo se musíme starat, aby to mezi mladými bylo jinak. Ot.: Byli jste listopadem zklamaní? DN: Zklamaní? Jsem zklamaná z listopadu 89 v tom smyslu, že jsme byli ochotni odpouštět, ale nikdo o odpuštění nepožádal, ti co dělali svinstva, mlčeli a dnes vylezou znovu drze, aniž by čehokoliv litovali - to je to jediné zklamání JS: To je rozdíl proti 60tým létům. Tehdy bylo několik pozoruhodných komunistických vyznání. U těch pozdějších nic takového nebylo. Ot.: Jak se díváte na postoj předsedy vlády, který chce udělat tlustou čáru? JS: Tlustá čára je sen každého politika, když vládnete, musíte se snažit říci - nevnášejte sem další problémy, máme ty dnešní. Po mém soudu to není úkol vládnoucího politika, aby to dělal, to mají dělat jiní.Na tu minulost se nesmí zapomenout. V Německu se začalo až v 60tých letech, statistiky jsou zdrcující. Z těch odstraněných denacifíkací se během 5 let 95% vrátilo na svá místa. Nemůžete si slibovat něco jen od toho, že se narodí nová generace, ta musí mít navíc něco v hlavě. Ot.: Jak byste se na to díval, kdyby Kaltenbrunner a Himmler byli sice odsunuti z veřejného života, ale dostávali by penze a žili by si docela v klidu. Nechci říci, že komunistická policie zamordovala tolik lidí, jako nacistický režim v Německu, ale někteří vyšetřovatelé StB si neměli vůbec co vyčítat s těmi, co mordovali za druhé světové války. JS: Měl jsem v začátcích projev na Václavském náměstí a tehdy jsem řekl, že by bylo hrozně dobré, kdyby nás nás někdo obsadil, co bychom nejvíce potřebovali je demokratická okupační armáda - ale věděl byste o ní? Nebyl nikdo, kdo by to mohl udělat. 20 [pageend22]zpravodaj 3/97 DN: U nás přece existuje Úřad, který vyšetřuje zločiny komunismu. Je obtížné vyšetřit tak, aby zločiny byly žalovatelné, aby bylo dost důkazů, svědci. Sama jsem svědčila proti vyšetřovatelům, vyznělo to naprázdno. Další věc je naše soudnictví - kdo soudí, jak dlouho to trvá. My jsme se nemohli těch lidí nějakým právním způsobem zbavit - a to bylo první, na čem jsme trvali. To bylo také zásluhou Charty, že všechno bude podle práva, že nechceme žádnou divokou revoluci, kdy se budou zase věšet lidi na lucerny. Jsem tak stará, že si pamatuji, že na ty lucerny věšeli po válce většinou kolaboranti, aby byli jó horliví. Ot.: Kolik členů vlády je chartistů? JS: Vláda byla vybrána z jednoho ústavu, ať jsou na straně levé nebo pravé. Chartisté jsou dva ve vládě (Rumi, Bratinka), prezident Havel a předseda Nejvyššího soudu Motejl. * * * V neděli před odjezdem pokračoval rozhovor se třemi signatáři u Dany Seidlové, o tom chceme referovat příště. Zakladateľské iniciatívy Alberta Pražáka Výňatok z knihy Jána Mlynárika: Českí profesori na Slovensku. Riaditeľom Oddelenia pre novú českú literatúru a pre literatúru slovenskú sa roku 1922 stal Albert Pražák, starší brat etnografa Viléma Pražáka. Bolo čosi v rodine Pražákov- cov, čo ich hnalo na Slovensko, aby aj osobne spevnili a utužili československú vzájomnosť, v ktorej boli vychovávaní vo vrcholnej fáze slovakofilského hnutia v Čechách a na Morave a v ktorom sa Pražákové intelektuálne a duchovné okolie angažovalo. Mladší Vilém začínal roku 1919 ako profesor na gymnáziu v Bratislave, od roku 1920 bibliotekár, radca archívnej a knižničnej služby a národopisný referent Slovenského vlastivedného múzea v Bratislave: v rokoch 1936 - 1939 externý prednášateľ národopisu na bratislavskej univerzite. O 9 rokov starší Albert Pražák mal v medzivojnovom období priaznivejšiu univerzitnú kariéru: prišiel na Slovensko so zakladateľskou generáciou českých profesorov a podobne ako viacerí iní z tejto generácie po splnenej úlohe sa ešte za prvej ČSR vrátil do Prahy. Albert Pražák, syn záhradníka z Chroustovic pri Chrudimi, ročník 1880, vyštudoval v rokoch 1990 - 1905 filozofiu, slovanskú a germánsku filológiu, porovnávaciu jazykovedu a svetovú literatúru na českej univerzite v Prahe u profesorov T. G. Masaryka, Josefa Ge- bauera a Jaroslava Vĺčka. Lepších profesorov profesionálne, ale aj vo vzťahu k Slovensku a jeho citlivej problematike, si vari nemohol ani priať. Roku 1905 zložil profesorské skúšky, roku 1906 získal doktorát filozofie. Od roku 1906 do roku 1914 učil na pražských gymnáziách. Za prvej svetovej vojny slúžil na srbskom a ruskom fronte: vojna mu opäť narušila plynulosť štúdií - už roku 1903-1904 absolvoval základnú vojenskú službu v Innsbrucku. Tieto skúsenosti ho v druhom pláne jeho života priviedli k politickej činnosti a k citlivejšiemu chápaniu celospoločenských problémov, na ktoré tiež už ako politik reagoval. Roku 1919 bol Albert Pražák odborným poradcom slovenského oddelenia Ministerstva školstva - spolu s Jaroslavom Vĺčkom, Antonom Štefánkom a inými pomáhal rozbiehať sa onomu procesu, ktorý T. G. Masaryk charakterizoval ako "uškolení Slovenska". Nestačilo mu, aby to robil spoza úradníckeho stola z Prahy, roku 1921 prišiel na Filozofickú fakultu Univerzity Komenského, aby aj osobne prevzal úlohu učiteľa a pomohol priamo v "ohni". Albert Pražák prišiel na Slovensko s otvoreným srdcom pomoci a tolerancie. Nebol to výbojný politik čechoslovakizmu (ako ho nazývali autonomisti), jeho vrúcnosť k česko21 [pageend23]zpravodaj 3/97 Kresba: FRANTIŠEK JABLONOVSKŸ slovenskej vzájomnosti sa navonok istým politickým prúdom na Slovensku aj tak javila, ale z etickej stránky nebolo možné spochybňovať základnú túžbu Alberta Pražáka: Slovensku, oslobodenému od hungariskického útlaku, skutočne pomôcť. Generácie Čechov boli pestované v tomto duchu, najmä od konca 60. rokov, ked Madari dostali vo východnej časti habs- burgskej ríše všetky právomoci a po desiatkach rokov doviedli Slovákov pred zánik. Česká verejnosť vefmi pozorne sledovala, čo sa na Slovensku deje. Odmietla Rie- grovo koketovanie s Budapešťou v rámci recipročného uznania historického práva českého a uhorského za cenu, že sa Česi vzdajú Slovákov. Zvíťazili mladočesi a Masaryk, ktorý integroval slovenskú otázku do otázky českej: pokiaf nebudú oslobodení Slováci z útlaku, nebude slobodná ani česká spoločnosť - otázka slovenská je integrálnou súčasťou českého riešenia a naopak. Tak sa to vtedy chápalo s najlepším úmyslom, toto dobové chápanie musí uznávať každý historik, ktorý vie čosi o metóde historizmu. Vlastne až na Pražákovom etickom kréde vidíme, prečo a s akými úmyslami prišli českí profesori do Bratislavy na najvyššie učenie: aby tu pôsobili. Ľudáci ich obvinili a podozrievali, že prišli na Slovensko preto, lebo boli nezamestnaní, z núdze či trestu. Učili na pražskej univerzite a na exkluzívnych gymnáziách, mali zabezpečenú kariéru aj hmotný blahobyt, a aj napriek tomu sa vydávali do neznáma, obmedzených podmienok. Začali na zelenej lúke budovať čosi, čo pre národné vzkriesenie malo základný význam. Medzi tisícmi učiteľov základných škôl, gymnázií a stredných škôl, ktorých bolo behom niekoľkých rokov na 3000, mali rozhodujúcu úlohu učitelia najvyššieho učilišťa. Mali za úlohu vychovať generácie učiteľov všetkých stupňov, pochádzajúcich zo slovenského národa, položiť základy, vychovať prvé generácie, aby slovenskí žiaci českých profesorov niesli pochodeň vzdelanosti dalej: nebolo predsa možné, aby české krajiny trvalo zásobovali Slovensko pedagógmi - muselo sa po prvom impulze pozdvihnúť k tomu samo. A v tom je vlastný princíp pôsobenia českej pedagogickej inteligencie za prvej ČSR na Slovensku. A práve prítomnosť Alberta Pražáka nás vedie k akcentovaniu etického zmyslu pôsobenia českých pedagógov na Slovensku. Že to ľudáci roku 1938 chápali inak, je ich vec, a boli zmetení dejinami. Otvorené srdce Alberta Pražáka, človeka bez Isti, človeka svojej doby nám to výraznejšie sprítomňuje. O knihe sme referovali v č. 2/97. -rk- Knihu možno objednať v adm.. Zpr., cena 5 Fr. + porto. Oživnou zase rukopisné boje? Kterýsi řecký filozof doporučoval, aby se nesahalo na věci, které jsou v klidu. Jsou však lidé, kteří si nedají pokoj a odvážně překročují tuto zásadu. Jedním z nich je zřejmě profesor na univerzitě Puget Sound, Tacoma USA, pan Zdenko Frankenberger - Daneš. Napsal a vydal knížku „Rukopisy bez tajemství a záhad“. Rozhovor s ním (z pera VI. Kříže) otiskl časopis Český dialog v čísle 11-96. 22 [pageend24]zpravodaj 3/97 Pan profesor má za sebou pestrou životní dráhu. Narodil se 1920 v Praze, studoval matematiku a fyziku na Karlově univerzitě, v roce 1950 opustil republiku a zakotvil v USA. Zkoumal složení Země, složení Měsíce, šíření zemětřesných vln, vznik horstev a kontinentů, dynamiku lávových proudů, vznik a růst solných dómů, vliv chemického prostředí na šíření gammapaprsku, vznik polární záře, mikrovlnné záření různých zemských povrchů i teorii relativity a nekonečna. Vědecké metody, osvědčené při těchto výzkumech, použil prof. Daneš při rozboru Rukopisů a všechny záhady se podle něho rozplynuly. Došel k závěru, že Rukopisy jsou pravé. Rukopisné boje řádily před 100 lety, v době, kdy český národ hledal svoji identitu. Byl to nakonec profesor Masaryk, který spolu s jinými vědci, hlavně filology, dokázal, že Rukopisy jsou padělek. Tento názor také veřejně zastával, protože byl přesvědčen, že národní hrdost se nesmí opírat o lež. Když se TGM stal prezidentem republiky, vyskytly se malé duše, které hledaly, jak by jeho autoritu poškodily. K tomu našly jako záminku boj o Rukopisy, a vyšlo několik publikací, které hlásaly jejich pravost. Dnes, po stu letech, je opravdu těžké pochopit, proč má být tento boj znova oživován. Nejde už o národní uvědomění - s dnešního hlediska je celkem jedno, zda Rukopisy, které tak zázračně objevil pan Hanka, byly pravé či falešné. Nejde ani o autoritu TGM a nejsou možné ani žádné nové objevy a důkazy. Všechna pro a proti byla prodiskutována a přikryl je čas. Jestliže se odborník v geofyzice na americkém západě snaží záhadu, která není záhadou, rozluštit, může to udělat jen na základě starých publikací, které se mu dostaly do ruky, a na základě čiré spekulace. Tady ovšem veškerá věda končí - a s ní autorova reputace. - r - Nové dokumentárne filmy zo Švajčiarska Autorská dvojica Dušan Šimko (scenár) a Mirek Pazdera (kamera) dokončili v decembri 1996 hodinový dokumentárny film "VI. prápor". Po dvojročnej práci vznikol dokument mapujúci biele fláky na mape slovenských dejín, zachytávajúci osudy príslušníkov jednotiek Pracovnej služby armády Slovenského štátu v rokoch 1939 až 1945. Viac ako 1000 mladých mužov, Židov, Romov a tzv. asociálnych živlov bolo na nútených prácach pod armádnym dozorom na rôznych stavbách roztrúsených po celom Slovensku. Títo mladí muži vykonávali tvrdú manuálnu robotu na stavbe železničnej trate, tunela, pri výstavbe letiska Mokřad, ako aj na výstavbe cestnej siete vtedajšieho Slovenska. Pokiaľ sa títo vojaci - robotníci dreli, boli ich rodiny vyvážané do táborov smrti v Poľsku. Filmovú kostru tvoria autentické výpovede 16 bývalých príslušníkov VI. robotného prápora a iných svedkov. Komentár dodáva kritický historický rámec ku tejto tabuizovanej téme Slovenského štátu ako vazala Hitlerovej Veľkonemeckej ríše. Autorov zaujímala otázka aktívnej kolaborácie vtedajšej mocenskej elity, ako aj vládnych kruhov a venujú pozornosť hlavne postojom vtedajšieho ministra národnej obrany Slovenského štátu generála Ferdinanda Čatloša. VI. prápor je film o kolaborácii, statočnosti a prežití za najťažších podmienok. Dokumentárny film VI. prápor bude mať premiéru v Českej televízii ČT 2 v marci 1997 a bude vysielaný aj v Nemecku, Švajčiarsku a Rakúsku kultúrnou vysielačkou 3-sat. Pravdepodobne pobeží aj v maďarskej, rakúskej, izraelskej a britskej televízii. Film bol ponúknutý Slovenskej televízii v Bratislave. 23 [pageend25]zpravodaj 3/97 Autorská dvojica Šimko a Pazdera vytvorila v minulom roku tiež 15 minútový televízny dokument Portrét Jiřího Koláře. Tento bude odvysielaný v ORF, ČT 2 a 3-sat v priebehu tohoto roka Abychom nezapomněli 15. března 1939 zmizelo Československo z mapy Evropy Čechy a Moravu obsadili Němci a proměnili v Protektorat Böhmen und Mähren - Protektorát Čechy a Morava. V noci ze 14. na 15. března byl v Berlíně prezident okleštěné republiky Emil Hácha donucen podepsat předem připravenou smlouvu, že vkládá osud českých zemí do rukou německé říše. Již 16. března přijel Hitler do Prahy oficiálně vyhlásit Protektorát. Tak zmizela z mapy tehdy jediná demokratická země ve střední a východní Evropě. Jestliže v pohraničních oblastech německé obyvatelstvo převážně jásalo a heilovalo, Češi vítali okupanty a Hitlera zaťatými pěstmi, se zoufalstvím a nenávistí. Jako supi se vrhali na tento zmrzačený stát sousední země, aby každá urvala kus, který jim nacisté milostivě přenechali: Madaři obsadili jižní část Slovenska a Podkarpatské Rusi, kterou si pak přivtělili, Poláci také utrhli svůj díl z Moravy a Slovenska. Již 14. března byl vytvořen Slovenský štát pod ochranou německé říše a jejího vůdce. Před tím 6. října 1938 vyhlásila Hlinkova ludová strana autonomii Slovenska, v čele autonomní vlády stanul Jozef Tiso, byly navázány kontakty s Německem a chystalo se tak odtržení Slovenska. Tiso se stal potom prezidentem Slovenského státu. Z Protektorátu udělali Němci říšské území, plánovali fyzickou likvidaci části českého národa, vystěhování další části a pogermánštění zbytku - ten prostor se měl stát navždy německým. Neuvěřitelná byla slepota těch, kteří se přidali na stranu nacistického Německa, nemysleli na to, že další obětí budou oni sami. Jaké pocity měli mít Češi a Moravané ke svým sousedům, kteří nebyli schopni odhadnout budoucí vývoj a postavit se na obrany svobody. Ani v Čechách a na Moravě nezůstala válečná léta beze stop, lepší část národa šla do odboje a nebo ho podporovala a byla zato značně zlikvidována, zatím co na zcela opačné straně stáli fašisté, ne až tak silní, kolaboranti a konfidenti. I toto období čeká ještě na historiky, aby je zpracovali. Za komunistického režimu byly i válečné dějiny hrubě zkreslovány. Musela Evropa tak draze platit, aby se teprve potom dala na cestu spolupráce a vzájemného respektu? - rk - *** Paní Thatcherovou znám, říká se jí železná lady, a proto bych tomu pánovi nepřál, aby jí to řekl do očí. Velvyslanec v USA Michael Žantovský o tvrzení Jana Vika, že je pravicový humanista názorově blízký Margaret Thatcherové. *** V Moskvě koluje vtip: Proč jste utekl z vězení? - Chtěl jsem se oženit. - Vy máte divné představy o svobodě! 24 [pageend26]zpravodaj 3/97 Libuše Moníková Ale jsou pryč! (Konec dočasného pobytu) Mezitím už o tom existuje dokumentace. Jednání šla ztuha. Rusové mají svou taktiku, pokoušejí se druhou stranu unavit, al- koholisovat, zastrašit bratrským objímáním, líbáním a hesly o přátelství. V říjnu 1968, po okupaci, se vrátila československá delegace zpět ze Sovětského svazu s ponižujícími podmínkami o "dočasném pobytu sovětských jednotek v ČSSR". "V několika hodinách vás můžeme převálcovat. Chcete krveprolití nebo klid? Nedovolíme urážet sovětskou armádu!" Vojenští páni byli určitě těžce dotčeni letáky, jimiž byla za noc Praha polepena. "Ivane, jdi domú. Tvoje Nataša chodí s Koljou, s tím desertérem". Časy se mění. Na nás už nebudete řvát, píše jeden z vyjednavačů. První setkání se konalo uprostřed ledna 1990, měsíc po první oficiální notě a po opětovných upomínkách z Prahy. Rusové hráli na čas. Přesto je ještě nikdy nedostali k vyjednávacímu stolu tak rychle, ojedinělá zkušenost se sovětskou diplomacií. Po převratu v listopadu 1989 nastoupil československý ministr zahraničí svůj úřad 11. prosince. Neměl s diplomatickými zvyklostmi žádnou zkušenost stejně tak jako politici, které prosadilo Občanské fórum a kteří přicházeli bud přímo z vězení nebo od umývání talířů. Povolal si náměstka, který už byl po léta ve svém úřadě, zkušeného taktika: Pane náměstku, je vám šedesát, měl byste jít do pense. Bud řádně připravíte jednání a čestně je povedete tak, aby vedla k úspěchu a pak vás pošlu někam na dva roky za vyslance, nebo uděláte tu chybu, že budete hrát na obě strany a půjdete do pense hned. Zástupce, profesionál, nabídku přijal. Ze začátku ještě tituloval vedoucího sovětské delegace "můj přítel Abojmov" (kromě jiných obratů), ale brzy to skončilo. Rusové přiletěli zvláštním letadlem přímo na svou základnu do Milovic a ani se neobtěžovali ohlášením příletu, ubytování v Praze odmítli - k jednáním je vozil vojenský autobus. Skupina v civilu a třicet důstojníků v hodnosti generálů a plukovníků proti patnácti vyjednavačům na české straně, z nichž většina byla civilistů, právníků a technik. Jako první věc odmítli vojáci jakékoli konkrétní určení projednávaného tématu, nejsou prý k tomu zplnomocněni. Nejdřív se tedy jednalo o tom, o čem se bude jednat. Pro většinu z nich se zdálo být překvapením, že se na ně pohlíží jako na okupační mocnost a že v zemi nejsou vítání. Slovo datum bylo rudým šátkem pro všechny, nebyli ochotni jít nad "postupné redukování branných sil", spojené s jednáním ve Vídni, které se už táhlo dva roky. Češi trvali na tom, že jde o dvoustranné rozhovory a na lavírování velmocí ve Vídni se nebere zřetel, že jde o revisi smluv z roku 1968 vynucených invasí, totiž o jejich neplatnost. Přitom se ukazovalo, jak málo byli Češi informováni o aktivitách sovětských jednotek na vlastním území: o přesných počtech, o výzbroji a o tom, co stále hledali pod zemí. V operačních plánech sovětského velení byl český prostor od začátku naplánován jako spálená země. V případě útoku měla československá armáda postoupit k Rýnu, překročit ho v šíři tří set kilometrů a pak měla přestat existovat: v šedesátých létech se neustále konaly manévry "Vltava", cvičil se přesun na druhou stranu řeky. Naopak, kdyby byly armády Varšavského paktu přinuceny k ústupu, měl být kosočtverec Čech vydán a první obranná linie se měla budovat až dále k východu, na moravské hranici. Během jednání hrozili Sověti několikrát přerušením a handrkovali se o každé slovo. Má se přeložit "včetně" jako "vključaja" nebo jako "v etom čisle"? Teprve tehdy, když se 25 [pageend27]zpravodaj 3/97 začalo mluvit o odsunu, objevily se na stole skutečné problémy. Předtím se analyzovaly staré smlouvy a ujednání, která Sověti uzavřeli už od třicátých let při všemožných mezinárodních setkáních a na mnoha úrovních - o neporušitelnosti hranic, respektování cizího území, pakty o neútočení, statut Varšavského paktu o kolektivní obraně, nikdy o kolektivním útoku. Vzhledem k technickým problémům by si prý odsun vojenské techniky a lidí vyžádal deseti let. Český požadavek, že by měli odtáhnout do konce roku, prohlásili za nereálný, při příštím jednání však slevili na pět let. Jen pro odsun vojenského materiálu prý potřebují 1800 vlaků a dva roky, pro nevelikou propustnost hraniční stanice v Čiernej pri Čope, že nemohou odbavit víc než dva až tři vlaky denně. Když konečně jmenovali počty, mohli jim Češi vypočítat, že stačí 800 vlaků a na odbavení šest až sedm měsíců. Z celé republiky přicházely přísliby a závazky železničních odborů, že odbaví denně až sedm vlaků se sovětskou armádou. A aby se vlaky za hranicí nehromadily, nabídla se československá armáda, že Rusům vybuduje za tři týdny novou překládači stanici v jejich rozchodu. Rusové tvrdili, to že by trvalo další rok. Část transportu, 1700 speciálních dělostřeleckých nábojů, prý vyžaduje zvláštní zacházení. A proto že to bude trvat podstatně déle. Přes všechna oficiální prohlášení, že kromě svého vlastního území nemají v Evropě žádné atomové zbraně, byly po celou dobu na československém území skladovány atomové hlavice. Druhá řada rozhovorů se konala o měsíc později v Moskvě. Ještě více vojenských odborníků. Po technických problémech přišel v civilních výborech na stůl konečně hlavní problém: nevěděli, kam s lidmi, neměli kasárna pro pětasedmdesát tisíc vojáků a sedmnáct tisíc rodin důstojníků. Nikdy doopravdy nepočítali s tím, že by odtáhli: okupace byla plánována na věčné časy, tak jako nezdolné přátelství. Toto přiznání učinil vysoký sovětský funkcionář v důvěře, že česká strana bude mít pochopení pro takové humanitní problémy. Jeden z vyjednavačů, historik Jaroslav Šedivý, se poprvé dostal do ráže. Pane náměstku, vaše sociální problémy jsme měli po celých dvacet let, kdy vy jste své dnešní byty vzali našim lidem. Pak začali vojáci hovořit otevřeně: Ještě nás budete prosit, abychom se vrátili, až přijdou Němci. Proč se zrovna konají v Bavorsku největší americké manévry? A kdo od vás bude kupovat všechno zboží, když my ne? Ještě v průběhu jednání stoupl počet vlaků, které po desetiletí odjížděly na východ, zaplombované a plné textilií a spotřebního zboží. Pro Sověty platil výměnný kurs 1:30, a to v době, kdy oficielní obchodní kurs byl 1:9 a turistický 1:12 - obojí až zločinné přehodnocení rublu. Dvě třetiny všech výdajů okupačních armád nesl československý stát. Handrkování o celní ustanovení by měla za následek další průtahy, ve velké míře se na ně rezignovalo. Jeden rockový zpěvák a člen parlamentu zřídil souběžně s politickými grémii výbor pro kontrolu odchodu a jednal se skupinou sovětských poslanců. Tak byly rozhovory podporovány v mediích a ve veřejnosti. Nakonec přišla oficiální prosba Gorbačovova - ten až do té doby váhal s jasným odsouzením okupace roku 1968 - aby z humanitních důvodů byl odsun proveden do konce příštího roku, tedy za dva roky. Havel souhlasil s 18 měsíci. Česká strana informovala Ma- dary. Rusy čekalo obdobné vyjednávání v Budapešti. Západní cizina reagovala bez většího pochopení. Anglie, už od Mnichova v československých záležitostech troufalá víc, než jí příslušelo, kárala Čechy, že svým samostatným jednáním negativně ovlivnili odzbrojovací rozhovory. Odsun Britů z Německa se konal až o dva roky později. 26 [pageend28]zpravodaj 3/97 Poslední sovětský voják opustil Československo několik dní před dohodnutým termínem, 30.června 1991. Rusové nemohli pochopit, proč se nikdo s nimi nepřišel rozloučit. Obrazy z Milovic po odsunu. Zbyly tu: bezduchá socha Lenina ulitá z betonu, baráky plné špíny s vytrhanými prkny a bez oken, rozrytá, olejem zaneřáděná země. Ale jsou pryč. Tak rychle to nešlo nikde. (Výňatek z knihy Libuše Moníkové "Verklärte Nacht" - přeložil Jindřich Buben). Libuše Moniková, narozená 1945 v Praze, studovala anglistiku a germanistiku, od r. 1971 v Německé spolkové republice, činnost učitelská - komaparastika, německá literatura v Kas- selu a na univerzitě v Brémách. Od r. 1981 nezávislá spisovatelka. Essaye, další publikace: Eine Schädigung, Pavane für eine verstorbene Infantin, romány Die Fassaden, 1987, přeložený do 11 jazyků, Treibeis a naposled Verklärte Nacht, 1996. Vladimir Bukovski Zúčtování s Moskvou Z 1. kapitoly Zvláštní válka, 1. části Koho to ještě zajímá Lidé mají krátkou paměť, varující hlasy bývají málokdy oslyšeny, tak tomu bylo v historii u proroků, tak je tomu i dnes. Přesto je nutné pozvedat hlas a nemlčet k závažným až tragickým událostem jen proto, že to některé už nezajímá. V. Bukovski díky své vytrvalosti a zkušenostem se sovětským režimem za dlouholetého věznění dokázal shromáždit v rámci mezinárodní komise, kterou inicioval, aby vůbec se mohl do archivů dostat, velké množství dokumnetů z archivu ÚV KSSS, dokud to bylo po určitou dobu možné. Nyní je předkládá zpracované ve své knize, o které jsme referovali v č. 11/96. Že by to zodpovědné politiky ve světě nezajímalo, to jistě nelze říci, byl ve styku s řadou z nich, mezi nimi byl viceprezident USA Mondale, kancléř Kohl. Stručně shrnujeme, co o tom autor v 1. kapitole, 1. části píše: Bylo co nejpřísněji zakázané dávat dokumenty ÚV KSSS dál, kopírovat, dělat výtahy. Dokument směla dostat jen osoba, která byla pověřena provedením. V těchto papírech je původ a výsledky tragedií posledních 30 let. Před 3-7 lety by se za každý papír platilo statisíce dolarů. Dnes je nabízím zdarma nejvlivnějším novinám, ale nikdo je nechce uveřejnit. Koho to ještě zajímá? Ještě před 3-4 lety by bylo všechno, co v papírech stojí, s pobouřením popřeno, nazváno anti- komunistickým šílenstvím, pomluvami. Každý, kdo ještě před nedlouhou dobou mluvil o tom, že Moskva má v něčem prsty, byl napaden v tisku, obviněn z McCarthyismu. I ti, kteří byli naklonění disidentům, mínili - nejsou důkazy. Ale ted jsou důkazy tady - s podpisy, očíslované, k disposici pro vyhodnocení, posouzení. Tak je čtěte, tiskněte je! A odpověd: No a? Koho to dnes ještě zajímá? Celé teorie byly vymyšlené k tomu, proč to lidi nezajímá. Je třeba počkat, až to bude historie. To mě nepřesvědčuje. Lidé chtějí pochopit smysl událostí, jejímiž aktéry byli oni a jejich rodiče, zda jejich oběti měly smysl a vyvodit z toho závěry k prospěchu potomků. Jednak, aby se to neopakovalo, jednak prodělat jakousi skupinovou terapii, která by vyléčila jejich duševní rány. 27 [pageend29]zpravodaj 3/97 Uveden dokument - gratulace a dar ÚV - předsedovi finské sociálně-demokratické strany, kandidátovi na prezidenta: spolupracoval s KSSS, jako místopředseda v Socialistické internacionále měl velký vliv. V té době pacifistické demonstrace, v jejichž centru stáli evropští socialisté a sociální demokraté, bouřily proti plánům NATO rozmístit v Evropě rakety středního doletu. Ani Německo se neodhodlalo odsoudit Ericha Honeckra, báli se, že bude mluvit a odhalí zdroje východní politiky Brandta a Bahra (zpráva Andropova o důvěrníkovi Egona Bahra Zeltwitzovi, koordinátorovi zahraniční politiky SRN, týkající se kontaktů k SPD i CDU a jejich ovlivnění podle zájmů Moskvy). To byl začátek slavné "východní politiky", která na dlouhou dobu napadla vztahy mezi východem a západem virem kapitulanství. Nezajímá nás, za jakých okolností způsobili němečtí sociální demokraté škodu NATO a konečně také východoevropským národům, kterým byl život v komunismu prodloužen nejméně o deset let? Necítí potřebu bilancovat poctivě svoji východní politiku? Naopak, prohlašují se za hrdiny. Vypátrat nacistické zločince je samozřejmě pro každého věc cti. Ale kdo dnes ukáže na komunisty nebo na jejich sympatizanty, pořádá "hon na čarodějnice". V pralesích latinské Ameriky honíme 8Otileté starce a nezatěžujeme si svědomí. Jsou vrazi, žádný pardon. Ale postavit Honeckra před soud, na jehož pokyn ještě před 3 roky byli lidé zavražděni - jak bychom to mohli udělat! - je to starý, nemocný muž - a propustíme ho do pralesa. * * * V Norimberku byli souzeni nacističtí zločinci, mezi žalobci a soudci zasedali i sovětští zástupci. Norimberský proces byl soudem vítězů nad poraženým. Nikdo nežádal, aby také zločiny sovětské byly souzeny. Jen v Katyni zavraždili sověti za války 11.000 polských důstojníků a vinu dávali stále Němcům, ačkoliv již za války byly důkazy, že se to stalo před příchodem německé armády. Trvalo až donedávna, než to konečně přiznali. A takových případů je nespočet. Jednou bude i tato část dějin osvětlena, historie nezná žádné tlusté čáry, naopak s postupujícím se rozšiřováním poznatků se vrací znovu a znovu k minulým dějům a přehodnocuje je. Cílem je dobrat se blíž k pravdě. Archivy států býv. východního bloku i různé archivy západních států se otvírají. Byla dokonce již vydána řada CD s náměty z druhé světové války, z historie nacismu a jeho hlavních představitelů. V současné době dochází v Německu ke kontroversim a demonstracím kvůli výstavě o zločinech německé Wehrmacht, kterou se mnozí snažili a dosud snaží bránit, že se ničeho nedopouštěla. I další evropské státy přehodnocují své dějiny. Jen nestranným, objektivním posouzením se nakonec poslouží většině, zejména mladé generaci. -rk- Wladimir Bukowski: Abrechnung mit Moskau, Gustav Lübbe Verlag, 1996. Něco pro zdraví Karel Lavička Dobrá životospráva Všichni živí tvorové mají už od přírody zakódováno, jak se chovat a jak se živit, aby splnili svůj úkol a zachovali svůj rod. Člověk se svým vyvinutým rozumem se ovšem chová tak, jakoby na něj tento základní přírodní zákon neplatil. Pak se ovšem stává, že jej ten vychvalovaný rozum nechá na holičkách, že nad ním zvítězí náruživosti a vášně - a je zle. 28 [pageend30]zpravodaj 3/97 Jak jinak si můžeme vysvětlit např. dopis jakési čtenářky D. T. (MF Dnes 4. 12. 96), která po operaci prezidenta Havla napsala: „Člověka od kouřem neodradí asi nic. Můj táta na rakovinu plic umřel a nebyla to pěkná smrt. Přesto kouřím dál.“ Podobných dopisů došlo do redakce asi deset. Nad takovým selháním rozumu zůstává rozum stát. Na světě pracují tisíce lékařů a odborníků aby našli způsob, jak zabránit zhoubným nemocem, ale lidé, pokud se cítí zdraví, jejich rad nedbají. Když pak na ně nemoc přijde, chytají se každého stébla včetně zázračných lékařů, ale pak už je většinou pozdě. Předcházení nemocem, profylaxe, znamená ovšem určitá omezení, ale člověk, který se už podíval smrti do tváře, rád se jim podrobí - a to by mělo platit pro všechny, kdo se dosud cítí zdrávi. Ne nadarmo se říká, že zdraví je největší poklad - ale jsme si toho všichni vědomi, nezacházíme s tím pokladem velmi nešetrně? Lékaři už dávno zjistili, co lidem škodí a co jim prospívá. Švýcarská liga proti rakovině shrnuje například pravidla, jak si zachovat zdraví, do těchto bodů: 1) . Zvýšit podíl rostlinných vláken ve stravě. To znamená jíst více ovoce a zeleniny, místo bílého chleba jíst chléb celozrnný. Ve Švýcarsku je snadno dostupná výživa podle Dr. Bir- chera - ono slavné „Muesli“. Doporučuje se začínat tím svoji snídani - je to velmi prospěšné pro dobrou funkci zažívacího ústrojí. 2) . Omezit přísun tuků, zejména živočišného původu, jako je slanina, sádlo i máslo. Místo mléka plnotučného pít mléko odtučněné, které má jinak všechny důležité živiny. Jako náhrada za tuky živočišné plně vyhoví tuky rostlinné s nenasycenými kyselinami, jako je olej slunečnicový nebo řepkový. Omezený přísun tuků brání tvoření nežádoucího cholesterolu. Americká brožura o cholesterolu, která je zdarma k dispozici v každém větším supermarketu, doporučuje jíst netučná masa, na př. drůbež (ale bez kůže), nejíst vnitřnosti, vaječný žloutek a langusty či krevety. Stejnou dietu vám doporučí každý lékař, který zjistí, že máte mnoho cholesterolu a vystavujete se nebezpečí infarktu či mrtvice. 3) . Omezit spotřebu soleného masa a uzenin - obsahují obvykle mnoho tuku a karcinogenní látky. 4) . Nejíst pokrmy příliš horké a připálené. Také jídla připravovaná na rožni nejsou příliš zdravá. 5) . Pečovat o dostatečné zásobování vitaminy, to znamená jíst dostatek ovoce a zeleniny, což je ve shodě s bodem 1). Je např. dobré dávat přednost bramborám před knedlíky, nudlemi nebo chlebem. Potřebnou dávku vitaminů je možné doplnit i vitamínovými pilulkami, ale nesmí se to přehánět - ostatně nadbytek vitamínů projde tělem bez užitku. 6) . Nevystavovat se zbytečně silnému slunečnímu záření - u choulostivé pleti to může vést k tvorbě melanomu, rakovině pokožky. 7) . Omezit spotřebu alkoholu (k tomu není třeba žádný komentář). 8) . A samozřejmě nekouřit a pobývat co nejméně v zakouřených prostorách. Dále doporučuje Liga proti rakovině jíst více zeleniny, která dle zkušeností může zabraňovat vzniku rakoviny. Je to např. broccoli, květák, zelí červené a bílé, kapusta, řepa, kedlubny a pod. Pochopitelně nelze na léčebné účinky těchto zelenin spoléhat - jsou to vše jen hypotézy, které dosud nebyly řádně vědecky ověřeny, ale určité zkušenosti ukazují tímto směrem. Uvedený výčet doporučení a zákazů neplatí jen pro rakovinu, ale má svůj význam i pro jiné nemoci. Aby pravidla měla obecnou platnost, je třeba je ještě doplnit dalšími body. 9). Omezit spotřebu soli na 1-3 g denně. Je to na prospěch ledvin, krevního oběhu a srdce. Místo soli jsou zdravější různá bylinná koření. 29 [pageend31]zpravodaj 3/97 10) . Omezit spotřebu cukru a cukrovinek včetně čokolády. Cukr škodí zubům a napomáhá vzniku tloušťky. 11) . Omezit spotřebu kávy a čaje. Působení dráždivého kofeinu lze snížit přídavkem mléka - i Angličané pijí svůj čaj s mlékem. Ostatně je tu velké množství bylinkových čajů z nichž mnohé, jako heřmánek (Camillen) mají vysloveně léčebné účinky. Čaj z baldrianu a chmele doporučují lékaři proti nespavosti - je mnohem lepší než umělé přípravky, protože nemá žádné vedlejší účinky. Je pravděpodobné, že čtenář si po přečtení těchto pravidel vzdychne: proč se mám odříkat právě toho, co mám nejraději! Zač potom bude můj život stát? Tady je třeba se zamyslet nad tím, co vlastně pokládáme za smysl života. Nedává nám snad život větší hodnoty než jen pocit dobře naplněného žaludku? Zkušenosti ukazují, že i při dodržování všech zde uvedených zásad, na které si člověk zvykne, je možno žít plným životem. A to je ostatně jedna z dalších důležitých podmínek dobré životosprávy: umět život užívat, nepropadat stressu a trudnomyslnosti, dovést se pobavit, umět si odpočinout, umět využívat dobrodiní a krás, které nám poskytuje příroda. Dobré jídlo není rozhodně všechno. Existují vědecké výzkumy, které potvrzují správnost staročeské zásady: „Jez do polosyta, pij do polopita, vyjdou ti na dlouho léta“. Američtí vědci zjistili, že myši (i jiní živočichové, např. opice) jsou zdravější, čipernější a žijí až o 33% déle, jestliže se jim omezí přísun potravy, jestliže jsou tedy zdržovány ve stavu mírného hladovění. Krevní tlak, obsah cukru a cholesterolu v krvi je u pokusných zvířat nižší než u zvířat kontrolních. Tyto výsledky byly ověřeny i na lidech. Zatím se ale nedá říci, že by se taková polohladová dieta mohla obecně doporučit. Rozhodně to nelze dělat nějak amatérsky - je třeba zajistit dostatečnou pestrost potravy, aby v ní byly zastoupeny všechny důležité prvky. Pokus by měl začít hned po skončeném vývoji, řekněme kolem 20ti let, a být veden pod kontrolou lékaře, který by jej sledoval pravidelnými rozbory krve. Až jednou tyto poznatky naleznou širší uplatnění, mohl by se průměrný věk lidí, který je dnes asi 75 let, zvýšit i přes hranici 100 - ale to už je hudba 21 století. Míchal Pavlata Bude to fuška - nekouřím! Už dvanáct hodin a třicetpět minut nekouřím. Hezký výkon. Kouřil jsem šestatřicet let první ligu, několikrát za národní mužstvo. Vyhrál jsem v kouření mistrovství Prahy I. v květnu 1994 a byl jsem v první stovce účastníků celostátního přeboru v listopadu 1989. Prokouřil jsem dva domy a parcelu, prokouřil jsem tolik, že bych za tyto prachy oblékl peleton Závodu míru (kdyby ještě byl) a navíc bych každýmu koupil kolo. Už nekouřím dvanáct hodin a třicet šest minut. Mám absťák. Všechno mi připomíná cigaretu, telegrafní tyč mi připomíná cigaretu, Jana Dokouřilová mi připomíná cigaretu zpívám si píseň Pavla Kouřila: „Kouřil jsem Kouřil, ale málo, kouření se mi polámalo“ ... Určitě ted někde jede jeden z posledních vlaků na páru a kouří. Poštovní směrovací číslo do Kouřimi je 28161. Pokud bych nevěděl, že nekouřím už dvanáct hodin sedmatřicet minut, vůbec bych si nevšim, že nekouřím. To je teda situace! Zapálení cigarety je reakcí na situace nejrůznější. Na tuto situaci reaguji tím, že nekouřím. Když jsem kouřil, tak mi to slušelo. Ted nekouřím, ale zase nevím, co s rukama. Cigareta, základní výrazový prostředek českého herce. „Frajeři 30 [pageend32]zpravodaj 3/97 nekouří“ - Marek Vašut v roce 1991. Tomu se to ovšem kecá, ten nekouřil nikdy. Pan prezident kouřil a ted nekouří. Prezident je frajer! Za svoje rozhodnutí skoncovat s kouřením byl časopisem Vital jmenován i prezidentem nekuřáků. Nekouřím! Držím s panem prezidentem basu. Aspoň tentokrát. Ušetřil jsem prvních 40 korun českých a koupím si knihu „Končíme s kouřením“ (Kč 23), kterou vydalo nakladatelství Prágma a prodávají ji ve Vězeňské ulici. Název ulice mi připomíná, že před dvanácti hodinami a třicetidevíti minutami jsem byl ještě vězněm nikotinu. Ted, když jsem se zbavil svého návyku, koupím si za ušetřené peníze pozítří na stejné adrese publikaci „S bohem cigareto“ od autora Allena Carra (Kč 38). A vy si klidně kuřte dál, ale vaše svoboda kouřit končí u mého nosu (cituji MUDr. Evu Králíkovou, CSc.) Kdo je ovšem frajer, podpoří prezidenta. Ušetřené peníze posílejte na prospěšná konta. Přede mnou leží krabička cigaret Peter Stuyvesant, nikotin 1.0 mg, dehet 12 mg. Pan Stuyvesant, The Man the founded New York 1653. Cigaret je v krabičce 8. To bych zvládnul za tři hodiny. Ale držím basu! Kolem okna letí přes dvůr hejno holubů. Ani jeden z nich nekouří. Doufám jen, že si neletěj do trafiky pro cigára. Telegrafiu tyč, Kouřil, Dokouřilová a já. Bude to fuška! I v ČR se dá dlouho žít 14. 2. 1997 nejstarší muž v ČR Rudolf Tille slavil 105. narozeniny. Pátému nejstaršímu občanu ČR /starší jsou pouze čtyři ženy/, přišel k životnímu jebileu do jeho bytu v Nuslích popřát senátor a starosta městské části Praha 4. Zdeněk Klausner. Tille se narodil ve Vrbně nad Lesy a vyrůstal v Poříčí u Březnice. Až do svého odchodu do důchodu v roce 1948 pracoval jako sládek v Chebském pivovaru. Stále se těší poměrně dobrému zdraví a jakékoli lékařskůé zásahy odmítá. Ještě dnes si rád dá plzeňské pivo. V rámci pracovních povinností prožil několik let v různých zemích Evropy, například v Madarsku, Jugoslávii nebo Německu, do svých pětadevadesáti žil v Chebu. Byl dvakrát ženatý, podruhé se ženil v pědasedmdesáti letech. Se svou druhou ženou žil asi šest let. O nejstaršího Pražana, který má dvě děti, tři vnoučata a čtyři pravnoučata, se stará jeho dcera Milada. "Už devět let jsem neměla dovolenou, ale vůbec si nestěžuji," říká paní Tilleová, která jinak bydlí v Horoměřicích. Dodává, že rod jejího otce má dlouhověkost v genech, hlavně v mužské části. "Avšak tatínek je první, kdo překročil stovku." Pokud jde o oslavencovu životosprávu, nej oblíbenějším jídlem je drůbeží a rybí maso a zelenina. Tille kouřil cigarety asi do svých čtyřiceti let, potom přešel na jeden doutník denně a po nějaké době přestal kouřit úplně. Na otázku, jaké má tatínek záliby, jeho dcera odpověděla, že hlavně kocoura, kterému říká Čičan nebo Čičulínek. "A dokud slyšel, rád poslouchal rozhlas. Vůči televizi však měl vždycky averzi. Dnes si přečte nějaký titulek v novinách a někdo mu pak musí vyprávět obsah článku." LN 2.1997 čtk Při nákupu jsem stál s manželkou blízko převlékací kabiny, když z kabiny vyšlo děvče a očekávalo, že její otec bude obdivovat obzvláště krátkou koženou minisukni. Na toho to zřejmě nijak nezapôsobilo a řekl: Ten široký pás je docela pěkný, ale potřebuješ k němu ještě sukni. 31 [pageend33]zpravodaj 3/97 Poslední pocta Jan Milič Lochman Vzpomínka na Boženu Komárkovou Koncem ledna zemřela v Brně v požehnaném věku 94 let jedna z nejvýraznějších představitelek českého křesťansky orientovaného disentu Dr. Božena Komárkova. Rodačka z Tišnova vystudovala filosofii na Masarykově univerzitě v Brně. Na celý život ji poznamenal vliv Akademické YMCA, křesťanského studentského sdružení, zakotveného v hlubině biblického myšlení a zastávajícího Masarykovo pojetí demokracie. Takové přesvědčení vedlo za nacistické okupace středoškolskou profesorku k účasti v odboji, za kterou byla trestána dlouhodobým vězněním. Po osvobození se vrátila tělesně postižena, ale duchovně nezlomena. Připravovala se na habilitaci z oboru filosofie, ale komunistický převrat pro ni znamenal konec akademické dráhy. Byla nucena jít předčasně do penze. Avšak její "odpočinek" znamenal vlastně vyvrcholení její životní cesty. Stala se jednou z ústředních postav duchovního života nejen v Brně, ale pro celé skupiny mladých lidí z různých koutů republiky. Nezapomenutelná byla pro mnohé z nás její činnost v jesenických lesích, kde se kolem ní shromažďovali převážně studenti, oficiálně na evangelických lesních brigádách. Dostávalo se jim pro celý život příkladem i výklady "naší paní profesorky" podstatné pomoci, aby právě v temnu totality našli cestu k životu v duchu a pravdě. Když jsem v době svého basilejského rektorátu rozvažoval o tom, koho z oficiálně umlčených představitelů českého disentu vyznamenat projevem evropské akademické solidarity, padla volba má i mých přátel jednoznačně na Boženu Komárkovou. Ve slavnostním rámci dies academicus jí byl 1982 udělen čestný doktorát naší univerzity. Na slavnost nesměla osobně přijet. Diplom jí byl předán v předvečer jejích 80. narozením potají v Brně. Po roce 1989 se dostalo Boženě Komárkové uznání i ve vlasti. Byla jednou z prvních, kterým Václav Havel předal Masarykův řád. A došlo na řadu publikací textů, které se dříve publikovat nesměly. Připravili jsme jim v krajanských kruzích ve Švýcarsku cestu už za normalizace, když curyšská Konfrontace vydala její jasnozřivou, pronikavou knihu o původu a významu lidských práv. V České republice se chystá v šesti svazcích soubor jejích filosofických, teologických a historických studií. Tak je naděje, že i těm, kdo neměli výsadu poznat Boženu Komárkovou z blízka, zůstane její odkaz živý. Jaroslav strnad Za G. T. Mandlem Drahnou část života bojoval proti diktátorům a rádoby diktátůrkům. Když na podzim 1938 okupovaly Hitlerovy hordy takzvané Sudety, musel opustit vlast a přenechat jim rodičovskou papírnu v Merklíně. Ještě se však od otce naučil, jak se vyrábí papír a tomuto dědictví se nezpronevěřil, opustil je jen na pár let. V Anglii, kam se před nacisty uchýlil, věděl ovšem hned, kde je jeho místo. Vvstoupil do britské armády a bojoval jako tankista na straně Spojenců. Po vítězné válce se opět ujal merklínské papírny. To mu bylo dvaadvacet. Ani tehdy se však nemohl do rekonstrukce fabriky kloudně obout a už tu byl jiný, nový diktátor, soudruzi komunisté, kteří, jak známo, všemu rozuměli a všechno dovedli. Jenom ne s úspěchem a fortelem vyrábět papír, stačili právě jen rozkrást fabriku. Zatknout právoplatného majitele se jim nepodařilo. Byl varován a utekl jim. Zase do Anglie. V kapse 32 [pageend34]zpravodaj 3/97 měl pět dolarů, ale v hlavě spolehlivou znalost výroby papíru a v těle spoustu energie, houževnatosti. Pustil se do práce a za krátký čas vlastnil několik továren na výrobu papíru v různých částech Evropy. Z ničeho vybudoval mezinárodní skupinu firem, vyrábějících papír a byl jako první cizinec postaven do čela odborného cechu Stationers Company v londýnské City. Neusnul však na vavřínech. V r. 1974 se k jeho společnosti přidala i papírna v Netstalu (Švýcarsko). Zmodernizoval ji a vybudoval z ní dobře prosperující podnik. Přijal švýcarské občanství, ačkoliv byl dávno Britem, a zakotvil v kantónu Glarus. Byl členem švýcarského střeleckého spolku a několika jiných ryze švýcarských sdružení. Dvakrát se oženil. Před několika léty onemocněl rakovinou lymfatických žláz a zdálo se, že i v tomto boji zvítězí. Když nás loni navštívil, vypadal jako před léty, když mi předával peníze na podporu chartistů. Smrt však byla přece jen silnější a zdolala G. T. Mandla počátkem letošního února. Odešel za svou chůvou paní Pávkovou, která se v jeho domácnosti a péči dožila více než sta let. G. T. Mandl měl pozoruhodného koníčka: sbíral knihy s vlastnoručním podpisem autora. Měl jich už hezkou řádku a některé byly opravdu staré. Trochu jsem mu tuto jedinečnou sbírku záviděl právě tak jako originální obrazy, které zdobily a zdobí, doufejme, stěny jeho netstalského tusculla. A ještě jeden jeho vlastenecký čin bych rád vyzvedl. Dlouho poskytoval českému exilovému časopisu Zpravodaj levnější papír. I proto na něj budeme vděčně vzpomínat. Umřel Čech, podnikatel, bojovník, člověk ryzího srdce. Prof. Josef Švejcar 20.5.1997 - 30.1.1997 Zemřel dětský lékař - pediatr světové pověsti. Narodil se v Praze, do nedožitých 100 roků chyběly 4 měsíce. Ve své vědecké práci se soustředil na otázku kojenecké výživy, vypracoval nové metody umělé výživy, ale vždy zastával názor, že přirozené kojení nemůže být nikdy nahrazeno. Od uznání úlohy matky postoupil dále k hodnocení úlohy ženy v lidské společnosti. Ženy mají harmoničtější názor na uspořádání světa, protože mysli na děti a tedy na budoucnost, zatímco muži myslí především na sebe, vyvolávají války, jde jim o moc a peníze. Prof. Švejcar nebyl z tohoto těsta: přes všechny vědecké hodnosti a pocty i ohromné životní zásluhy zůstal skromným a milým člověkem. Spomienka Zomrel profesor Švejcar. Keby som si teraz nespomínala na dlhé hodiny, ktoré sme strávili v úprimnom rozhovore, na jeho vtipkovanie a rady, aj na pomoc, ktorú tento výnimočný lekár venoval našej rodine, na jeho schopnosť radovať sa z jednoduchých vecí - ked si predstavím, ako sa nadchýnal ovocnými knedlíčkami - možno by sa ma zmocnil smútok a pocit márnosti. Že už nič z toho neprežijeme. Ale mám v pamäti drahého priateľa ako múdreho a pravdivého, stále veselého a činného človeka, nuž cítim skôr povzbudivú silu ako márnosť konca. Lebo to, čo nám profesor Švejcar poskytoval za svojho života, zostáva v nás. Ešte pred mesiacom telefonoval na všetky strany, donedávna bol svieži a „potřeboval styk se světem“. Ten Švejcarov styk so svetom sa nikdy nepreruší. Dagmar Gregorová, MOSTY 9/97 33 [pageend35]zpravodaj 3/97 Zemřel spisovatel Bohumil Hrabal Stalo se to dne 3. února - Hrabal vypadl z okna pátého patra ortopedické kliniky na Bulovce, kde byl léčen, a na místě se zabil. Dodnes není a nikdy nebude jasné, zda to byla nehoda nebo záměr - i ta druhá možnost není u osobnosti tak složité jako byl Hrabal vyloučena. Bohumil Hrabal se narodil 28. března 1914 v Brně - Židenicích. V letech 1935-39 studoval práva na Universitě Karlově, doktorát získal rok po válce. Od roku 1939 procházel univerzitami života v nejrůznějších povoláních - jako skladník, dělník a výpravčí ČSD, pojišťovací agent, obchodní cestující, brigádník v kladenských ocelárnách, balič papíru ve Sběrných surovinách a kulisák libeňského divadla S. K. Neumanna. Zkušenosti z těchto let zobrazil pak ve svých prózách. Od r. 1962 byl spisovatelem ve svobodném povolání. V povídkách, jež uveřejňoval v mnoha literárních časopisech, krystalizoval jeho osobitý styl, postihující poezii, krásu, hrůzu i absurditu života v jednom plynulém toku vyprávění, jemuž je vlastní hluboce lidský, soucítící pohled na osudy jednotlivce konfrontovaného se společností. Když v r. 1963 vyšla jeho knížka „Perlička na dně“ a o rok později „Pábitelé“ a „Taneční hodiny pro starší a pokročilé“, bylo to jako zjevení - nová, překvapivá fantazie, nový překvapivý styl, nový pohled na život okolo nás. Následovala pravá exploze Hrabalo- vých prací, která trvala celé desetiletí a poznamenala celou českou kulturu šedesátých let. Jeho dílo dále popularizovali filmaři - zfilmované „Perličky na dně“ se staly manifestem nové české vlny, „Ostře sledované vlaky“ režiséra Menzla byly oceněny Oscarem. Klíčový román „Obsluhoval jsem anglického krále“ připravuje Menzel k natáčení. V poslední době byl Hrabal pro kloubové onemocnění upoután na vozík - tak se také 28. října dostavil na Pražský hrad, aby přijal vysoké státní vyznamenání z rukou svého dávného obdivovatele, prezidenta Havla. Pro nemoc nemohl Hrabal už navštěvovat pivnici u Zlatého tygra, kde býval stálým hostem. Hrabalovi přátelé byli jeho skonem hluboce dojati. „Odešel mi starší bratr“, řekl režisér Jiří Menzel „Vše ostatní by v tuto chvíli znělo banálně a zbytečně“. - lk - Knihy, o kterých se málo ví Sloupek Pavla Řehoře Blanka Kubešová: Perlový svět Kdo četl romány Blanky Kubešové, setká se asi v její sbírce povídek, která vyšla koncem loňského roku v méně známém pražském nakladatelství B. Justa se známými texty. Autorka totiž do ní zařadila i zlomky z dřívějších románů a povídky otištěné už časopisecky. Úryvky z obsáhlejších prací chtěla asi názorně ukázat jádro, kolem kterého romány vznikaly, zárodečnou buňku, která zavdala podnět ke krystalizaci románového děje. Takový postup také naznačuje, kde jsou meze jejího vyprávěčského umění. Blanka Kubešová je dobrá po- vídkářka, zdá se však, že jí na románový příběh někdy nestačí dech. Kolem základního příběhu kupívá několik vedlejších, které se vzájemně neprolínají ani neovlivňují, jdou jako samostatné a svérázné povídky vedle sebe. Romány tak působí jako souhrn příběhů, které na 34 [pageend36]zpravodaj 3/97 sobě vzájemně zanechávají jen tu a tam stopu. Mám tu na mysli zvláště Kočičí dlažbu a Horror Hill, kdežto Romance pro Žoržínu je jednotlivý příběh a Deník Leošky Kutheilové (vyšel v Praze pod názvem Od školy se práší) je žánrem pro konglomeraci přímo předurčený. Povídky, i ty, z nichž vznikl časem román, jsou vesměs dobře vypointovány. Už se ví, že autorčinou oblíbenou tématikou jsou osudy vyděděnců z normální (nebo čemu se tak říkává) lidské společnosti, tělesně i duševně postižení, osamocení, opuštění, celý život na něco marně čekající, zklamaní v naději a právě tím vyšinutí z běžných kolejí, přesazení do nezvyklého prostředí, s nímž se nemohou sžít, protože s sebou cosi z minula vlečou, pouta, která se mamě snaží ohodit. Také láska, chybně vyslyšená nebo zcela oslyšená je její oblíbenou zápletkou, sex, poněkud obstarožně vylíčený. I zdá se, že název této povídkové sbírky s hezounkou obálkou myslela autorka spíše ironicky. Příběhy nezáří většinou radostným závěrem, naopak se nad sbírkou rozprostírá jakási smutná mlha zmaru. Svět, o němž Blanka Kubešová podává zprávu, není perlový, jas perel v takovém světě se zahlédne jen zřídkakdy. * * * Knihu Banka. Kubešová Perlový svět lze dostat v knihkupectví Eugen Haag, Kappelplatz 9, 6000 Luzern. Cena 14 Fr. Toto knihkupectví je nakloněno české literatuře, nejednou to dokázalo. V 80. letech tu krátce fungoval Koutek české knihy, který bohužel zanikl pro nezájem nebo neinformovanost krajanů. Nyní se tu po Milanu Kunderovi, Pavlu Kohoutovi a Ivanu Klímovi objevila ve vánočním prodeji i kniha Bl. Kubešové Perlový svět. Pěkně vypravenou knížku, která je průřezem autorčiny práce obohacují ilustrace Karla Šťastného. Jako jeden z těch, kdo měl příležitost poznat autorku na pořadech v kavárně Roxy, jsem po letech uvítal i toto setkání. - am - Ladislav Křivánek: Fotografujeme dnes na cestách i doma Člověk, který fotografuje z božího dopuštění jednou za uherský rok (jako třebas já) si představuje, že k tomu, aby vznikl snímek, není zapotřebí nic jiného, než zaměřit kameru jakžtakž na předmět, který si vyhlédl k zvěčnění a zmáčknout spoušť a má vystaráno. Pro tetičky, které jsou zvědavé, jak synoveček rostl a pro kamaráda, kterému se chci pochlubit, že jsem letošní dovolenou ztrávil v Tananarive, to bohatě stačí. Když se mu pak náhodou dostane do ruky třebas knížka L. Křivánka, pozná, že by se neměl vlastně plést ani do periferie fotografického kumštu, neřkuli zacházet do sacrosankta, to je do fotografie umělecké. Křivánek v útlé příručce ovšem neobjevuje nové světy, nevstupuje na neprobádanou pevninu. Návod, jak šikovně fotografovat, se ve světě vyskytuje nesčíslněkrát, bývá však přeplněn, ba zaneřáděn tolikerou odborností, že je pro nezkušeného hotovým labyrintem. Křivánek naproti tomu poskytuje to nejzákladnější a dává čtenáři bez zkušeností patentní a spolehlivé rady, jakou kameru si koupit a jak s ní prvopočátečně zacházet. I absolutní amatér pochopí, jak se na snímku projeví správné či nesprávné osvětlení, jaká exposice je v tom kterém případě nejvhodnější, jakou vzdálenost zvolit, poučí se o vlivu různých světel včetně "blesku", doví se, co je to "focus" a "paralaxa", prostě všechny ty "maličkosti", kterých je záhodno dbát, má-li i prostá fotka k něčemu vypadat, aby se oko co nejhutněji nasytilo. Je samozřejmé, že ani při fotografování žádný mistr s nebe nespadl. To uznává i autor brožurky. Hned však radí, jak "učební dobu" zkrátit, jak se co nejdřív vyvarovat začátečnických chyb. A to nej důležitější: hovoří nesložitým jazykem, vyhýbá se s úspěchem 35 [pageend37]zpravodaj 3/97 teoretickému balastu, kde je to jen trochu možné. Prosté, praktické rady jsou pro něj důležitější než přílišné tonutí v odbornosti, které laik - a pro ty hlavně Křivánek psal - nemusí vůbec rozumět. Praxe platí, a aby ji autor co nejvíc přiblížil, doložil ji povedenými a jako kontrast i nepovedenými snímky, které souborně umístil v závěru brožury a doprovodil krátkými texty. ♦ ♦ ♦ Knihu L. Křivánek Fotografujeme dne na cestách i doma možno objednat u autora: LK, Allée de Chenes 1,1723 Marly. Cena 10 Fr. . Činnost Svazu spolků a ostatních organizací Vzpomínkový večer pro Olgu Havlovou U příležitosti prvního výročí úmrtí zakladatelky Výboru dobré vůle uspořádala švýcarská větev Asociace Olgy Havlové pamětní večer, za přítomnosti paní Dany Němcové, předsedkyně Výboru dobré vůle z Prahy. Patronát nad večerem převzalo Velvyslanectví České republiky v Bernu, které od počátku pozorně sleduje a podporuje činnost švýcarské Asociace Olgy Havlové. Velvyslanec České republiky, pan Richar Belcredi, se večera rovněž zúčastnil v doprovodu kulturní atašé, slečny Alice Mžykové. Představení se konalo v ženevském Divadle Saint-Gervais, ve kterém jeho zakladatel Francois Rochaix uvedl v roce 1967 Zahradní slavnost Václava Havla. Ředitelství divadla nabídlo sál i propagaci zdarma. Finanční podporu zajistily. Fondace paní Neumannové, České Aerolinie v Curychu, Union de Banques Suisse v Ženevě, La Société générale de Surveillance v Ženevě. V obecenstvu, které do posledního místa naplnilo sál divadla, byli také představitelé ženevského veřejného života, kteří měli možnost osobně poznat paní Olgu Havlovou při její cestě do Ženevy s panem presidentem v roce 1990 i při její poslední zahraniční návštěvě, kterou poctila švýcarskou Asociaci v roce 1994. Vláda ženevského kantónu byla zastoupena ředitelem pro oblastní a evropské záležitosti a pro vývojovou koordinaci a prvním náměstkem ministerstva zdravotnictví a ředitelem sociální akce. Dostavilo se i několik poslanců ženevského parlamentu a starosta obce Bemex. Přítomní byli také:velvyslanec stálé mise při OSN v Ženevě Dr. Somol s chotí, Dr. Černý, člen výboru společnosti pro vědu a umění ve Švýcarsku a Dr. František Chládek, předseda spolku Slovan - Beseda. 36 [pageend38]zpravodaj 3/97 Úryvky "Dálkového výslechu" a z "Dopisů Olze", které s vervou a talentem, který je mu vlastní, přednesl v režii Marcely Salivarové Jean-Luc Bideau, známý filmový herec a stálý člen divadla Francouzské komedie, byly pro obecenstvo příležitostí nejen k dojetí a rozjímaní, ale i k úsměvu nad humorem vždy přítomným v textech Václava Havla. Hudební doprovod zajistilo Kvarteto Města Prahy, které interpretovalo Tři Cypřiše a Slovanský kvartet Es-dur Antonína Dvořáka. Večer byl věnován ženevskému obecenstvu jako poděkování za dlouhodobou podporu z pokladen ženevského kantónu a města na činnost Asociace. Přesto bylo toto představení pro Asociaci přínosem. I finančním: následující den navrhl ženevský ministr vnitra, že požádá ženevskou vládu o zdvojnásobení výnosu sbírky uskutečněné během večera. Tyto peníze najdou uplatnění při organizaci ozdravných táborů pro astmatické děti z ekologicky postižených oblastí severní Moravy. Asociace Olgy Havlové - Švýcarská větev organizuje již třetí z těchto táborů v únoru tohoto roku. Hlavně však tento večer ukázal, jak mnoha lidem záleží na tom, aby se pokračovalo v díle, které paní Olga Havlová se svými spolupracovníky započala: pomoc těm, které předchozí režim zanedbával a na které se v současném shonu často zapomíná. Hana Barraud-Hromádková Sokolská župa Švýcarská Z kalendáře sportovních akcí 1997 22.3. sobota 14.30 - 16.30 hod, tělocvična Gersag II, Emmenbrücke. Cvičební odpoledne dětí pořádá Sokol Luzern. Na programu jsou zábavné i závodivé hry, soutěže, svičení na nářadí pro starší žactvo vede br. Milá ze Sokola Zürich. Informace a přihlášky: Jana Bachmann, Hinterherdschwand 22, 6020 Emmenbrücke, tel 041/711 75 51. 20.4. neděle od 9.00 hod., tělocvična Spiegelfeld Binningen. Sokol Basilej pořádá jubileejní 10. ročník volejbalového turnaje smíšených družstev. Tak jako v minulých ročnících i letos se organizátoři těší na co největší účast. Přijeďte všichni, volejbal se hraje snad v každé jednotě. Informace a přihlášky: Zdeněk Bidlo, Unterer Rebbergweg 5, 4153 Reinach BL. 17.-19.5. svatodušní svátky. Tradiční setkání v Oetzu organizuje letos župa Švýcarská. Na programu je volejbalový turnaj, běh kolem jezera, soutěže a hry dětí, táborák, pochod k Tyršově desce. Splnění programu záleží především na počasí. Informace: Bernhard Zoder, Untere Fabrik 22, 9100 Herisau, tel. 071/351 12 74. 7. a 8. června pořádá Česká obec sokolská největší akci v tomto roce - Sokolské Brno. 28. - 29. června se koná v Chicagu slet Americké obce sokolské. Klub Jan Palach, Curych oznamuje, že setkání členů a příznivců klubu se koná každé první pondělí v měsíci v 18. hod. v přízemí restaurace Café du Nord v Curychu, Bahnhofplatz 2. Na shledanou se těší výbor 37 [pageend39]zpravodaj 3/97 Beseda Svatopluk Čech zve Vás a Vaše přátele na tradiční soirée při příležitosti narozenin T.G.M. x v pátek 14. března 1997 v 19.30 hod. v Jugendstube, St. Peterstrasse 3 (mezi Lavaterhausem a Bahnhofstrasse), parkoviště Jelmoli. Naším letošním hostem bude p. Michal Frankl, předseda Zahraničního podvýboru Českého parlamentu. Pan poslanec bude hovořit o současné politické situaci ve vlasti, o úloze Zahraničního podvýboru a o vzájemném vztahu domova a exilu. Poté bude následovat diskuse s účastníky večera. za výbor Besedy Jiří Kraus Jiří Nápravník Tříkrálový večer Členové TJ Sokol Zürich, TJ Sokol Winterthur a TJ Sokol Baden se pod vedením bratra Petra Horvátha schází ve společenské místnosti u Dvořáčků. Naší poslední akcí byl "Tříkrálový večer" dne 6. ledna t.r. Dr Anton Rajmon velmi zajímavým způsobem informoval přítomné o "naší královské historii". Nechyběli ani tři králové, Dr. Rajmon, Dr. Ing. Karel Skala a ten černý vzadu - Josef Dvořáček, zazpívali 16 veršů "My tři králové". Srdečný potlesk patřil nejen králům, ale také jejich manželkám, které mají velkou zásluhu na důstojném královském oděvu svých horších poloviček. Bratr Skala nás pomocí svých profesionálně provedených diapozitivů z cest kolem třeboňských rybníků alespoň na chvíli přenesl do romantických zákoutí jižních Čech. (Stejný večer oslavoval Zunft zu den Drei Königen v Kongresshausu stoleté výročí od svého založení. Při této příležitosti přejmenovali nám dobře známý Gartensaal na Dreikönigssaal). Slané a sladké speciality našich děvčat, jako vždy, byly vítaným zpestřením našeho večera. Naši činnost silně ovlivňují zahraniční cesty, dovolené a nemoci jednotlivých členů. Proto zádi přivítáme mezi námi milovníky našich národních tradic, přijďte si s námi zatančit! Bratru Petru Horváthovi děkujeme za jeho dlouholetou činnost mezi námi (dříve vedl 25 let taneční kroužek mladých členů TJ Sokol Zürich) a k jeho letošnímu kulatému výročí přejeme HAPPY BIRTHDAY TO YOU (Psssst - šedesát) Sestry a bratři, jednotě Sokol Zürich, která letos vzpomíná 125 let od svého založení, Přeji Jen dát, čas nový nové chce mít činy. NAZDAR! Josef Dvořáček Mládí je doba kdy člověk zná nejkratší cesty k cíli. Žel, jsou to však právě i ty nejkrkolomnější. V. Davydovski ********** Kdyby se Miloš Zeman pustil do sestavování vlády s republikány, musela by se vláda přestěhovat ze Strakovy akademie do kabaretu u Fleků, a ani tam by ji asi nepustili. Senátní kandidát ODA Oldřich Kužílek o perspektivě vlády dnešní opozice. LN 38 [pageend40]zpravodaj 3/97 Staňte se sponzory budoucnosti českých dětí! Na českém knižním trhu je nedostatek vhodné literatury, ktorá by varovala děti před drogami. Paní Paula Schultz z USA, zajistila překlad vynikající knižky z amerického originálu, vhodné pro ZŠ. Kniha má název "Nenič své chytré tělo". Víme co drogy dokáží a co se "řítí" do České Republiky, vrchol teprve přichází. Proto se na Vás obracím, na krajany v celém světě a v České Republice: Sponzorujte budoucnost českých dětí Učitelé na ZŠ jsou knihou nadšeni, ale knih je zatím žalostně málo. Pro práci se třídou je optimální počet 20 knížek. Učitelé Vám budou vděčni za každý výtisk. V USA je možno objednat knihu, v ceně 3.00 US- dolarů i s dodáním na udanou ZŠ, na adrese: Mrs. Paula Schultz, 2613 Willow Ave, Woodridge, Illinois, USA. Plaťte šekem, nebo zašlete peníze v obálce. V České republice je cena 49,30 KČ za výtisk. Objednat můžete na adrese: Paní Daniela Sýkorová, SONUS PUBLISHING, Novodvorská 1097/126, 142 00 Praha 4, ČR. TeL 02 61711233. Paní Sýkorová Vám sdělí vhodnou formu dodání a zaplacení. Milí krajané, děti Vám předem děkuji, nečekejte, pomozte! Jan Šinágl, Sokol Luzern Přeplatné 1997 Někteří čtenáři dosud nezaplatíli předplatné na r. 1997. Zaplaťte, prosím, co je dříve. Administrace Inzerce ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu „Krajanské středisko Denia“ pro Vás od roku 1983 stavíme apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte svoje rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká S C./Cop 14, 1.patro, E-03700 Denia (Alicante) 8 0034(9)6/578 58 36 nebo 642 22 78 • Fax 0034/6/642 21 33 Osobni návštěvy podle dohody. Knihovna: ú & č 18.oo-19.oo hod. 39 [pageend41]zpravodaj 3/97 Malý oznamovatel Praha.Pronajmu byt u centra. Garáž, výtah, metro. Lůžko 484 - 720 Kč podle počtu osob. TeL/Fax: 00422 / 73 59 114 nebo 994 23 95. Samostatná Češka 47/170 hl. upřímného, vyrovnaného partnera se smyslem pro humor, sport a kulturu, cestování atd. a s pochopením pro děti 10 a 14 let. Zn. "Zürich a okolí 3/97" do adm Zpr.___________________ Katka 21/175 hledá kamaráda. Zn. "Město Zürich a okolí 3/97" do adm. Zpr.___________ Vezmu práci domů.Tel. BRD - 7454 - 5351 po 17. hod.______________________________ Komorní smyčcový orchestr PRIMA VERA (25 mladých muzikantů ve věku 13-18 let) Dirigent: prof, konservatoře Jaromír Křováček. Sólista: Stephan Baumgartner z Curychu. Na programu díla: J. Benda, A. Vivaldi, P. Hintemith, B. Britten, C. St. Säens, S. Baumagartner. Koncerty: 22.3. Chur, 16.30, Erlöserkirche 23.3. Goldau, 17.00, Kath. Kirche 24.3. Curych, 12.15, St. Jakob-Kirche 25.3. Küsnacht, 20.00 26.3. Bern, 19.00, Nydeggkirche 27.3. Schinznach Bad, 19.30 28.3. Curych, 9.30,Balgrist Kirhe 28.3. Wittikon, 15.00, Kat. Kurche 31.3. Regensdorf, 10.00, Kath. Kirche Informace: tel. 01 / 840 10 06, Anna Gora. Žena do domácnosti - 48 let, zdravá a zdatná, hledá práci v české, slovenské rodině, milá k dětem, šikovná v domácích pracech. Zkušenosti z Mnichova, Zürichu, Luzernu, Lausanne, ref. 022 I 785 23 10. Volejte pí Klára Mrázková, 00420-2-77 94 25. Hrejte s námi kolektivně německé loto. 1848 výher týdně za 25 DM. 25% provize. Info: PF 81 4153 Reinach 2. Sbírám staré české sklo Volejte prosím večer (do 22 hod.): Tel. 061 / 981 65 04, Fax. 061 / 281 70 88 Švýcarsko - česká právní kancelář Dr. Vondracek & Partner Naše právní a komerční kancelář se zaměřuje především na poradenskou činnost a právní zastupování v podnikatelských vztazích mezi Švýcarskem a Českou republikou, jakož i v ostatních právních oborech obou zemí. Dr. iur. Jaroslav Vondracek Marzilistr. 19, CH - 3005 Bern Tel.:+41/31/311 83 95 Fax:+41/31/312 13 72 Hotel ALPENROSE * v Adelbodenu nabízí v měsíci dubnu ubytování za 20 Fr. na osobu a noc, děti do 16 Zet 10 Fr. Pro skupiny nad 10 osob sleva 10%. Přijďte do česky mluvící společnosti. Můžete si u nás také sami vařit. Informace - objednávky - sněhové zprávy tel. 031 - 755 60 48. Halo krajané, penzisté k pronajmutí 3-pokojový byt k stálému bydlem. Podhorská vesnice Grüsch. Od 1.6.1997 nebo dohodou. V okolí termální koupání, Bad Ragaz, Rakousko, Davos, Chur, vandrování, cyklistika. V místě přímo tenis, koupání, lyžování, cyklistika, běh na lyžích, 680 m/m, bruslení. Pátek, sobota, neděle v ostatních 5 bytech v domě česká společnost. První poschodí. Telefon. Garáž, myčka na nádobí, keramický sporák, krátkovlnná trouba. 300 slunečných dní v roce. Vše v ceně 1.000.- Fr. měsíčně. Tel + Fax 01 / 202 87 42, od 19.00 hod a sobota a neděle 077 / 69 18 37. 40 [pageend42]Radio + TV + Servis Televizory, magnetofony, videokamery, faxy, satelitní antény - včetně montáže. Zastoupení všech značkových firem! Bezkonkurenčně nízké ceny i na splátky. Vlastní opravna. Leszek Studzinski Fronwaldstrasse 19, 8046 Zürich Telefon 01 ! 371 76 32 Fax 01 ! 371 26 86 PŘEKLADY českých listin do němčiny a naopak pečlivě a rychle provádí, opatři úředním ověřením soudní tlumočnice jazyka českého a německého lic. phil. I. Markéta KARASOVÁ Höfliweg 7,8055 Zürich telefon 01 / 463 96 10 Pro krajany podstatná sleva! ZÜRICH Petr Blíženec z Bernu telefon 031/370 55 30 fax 031/370 55 24 Všechny druhy pojištění, výhodné životní pojištění Vám spolehlivě zajistí Výhodné ubytováni ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 607 40 19 Autodoprava ČR - CH nákladů (až 1,6 tun) rychle, spolehlivě, levně informace tel. 026 / 402 74 10 EUROMARKET WWW.EUROMARKET.cz Obchodní a informační katalog na mezinárodní síti Internetu Nabízíme veškeré služby spojené s Internetem: => prezentaci Vašich společností, služeb a produktů => návrhy a realizaci databázi => výroba WWW stránek => připojení serverů na sít Internet => řešeni Intranet projektů Naše společnost s rostoucí sítí akvizitorů po České republice a kontakty v západní evropč nabízí zastoupení i pro Vaše produkty a služby. Kontakt: M. Uher Plánická 36, 153 00 Praha 5 - Radotín, Česká republika, telefon nejlépe od 7:00 do 10:00 hodin ++42 (0)602 309 082, E-mail: muher@euromarkct.cz [pageend43]AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH - 5233 STILLI, Switzerland zpravodaj Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Kňvánek Allée des Chênes 1, CH -1723 Marly telefon 026 / 436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 25 15 večer Tiskárna: Druckerei Milan Cimburek Badenerstr. 698, CH - 8048 Zürich telefon 01 / 431 68 78, fax 01 / 432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesiačne. Zeitschrift der Tschechen und Slowaken in der Schweiz. Monatszeitschrift. Celoroční předplatné: ve Švýcarsku.............................SFr. 40.- v Evropě....................................SFr. 45.- zámoří (letecky).........................SFr. 50.- Česká republika, Slovensko:.....SFr. 20.- při placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana...............................SFr. 1 / 2 strany..............................SFr. 1 / 3 strany................................ SFr. 1 / 4 strany................................ SFr. 1 / 6 strany................................ SFr. 1 / 8 strany................................ SFr. M.O. za 1 řádek SFr. 380.- 190.- 130.- 100.- 70.- 55.- 7.- Texty inserátů neipozději do 20, v měsíci na adresu administrace. Slevy při opakování. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli AGENTUR Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]