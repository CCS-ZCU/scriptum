TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU KVĚTEN-ČERVEN 1958 ROČNÍK X Z OBSAHU Československo a schůzka velmocí Mojmír Povolný: Východní a západní cesta k jednotě světa Pavel Javor: Básník neumírá Sen mrtvého světla Jan Mates: O poměrech na frontě vědy V. CH.: Odhrnutá opona Poznámky ze světa — Jací jsme — Z dopisů a diskusí — Z exilu IVAN GAĎOUREK O ČLOVĚKA ZÍTŘKA V době válečného konfliktu se politické a hospodářské problémy redukují na problémy mravní. Ve chvílích nejvyššich oběti nelze více pominout základní životní otázky mlčením. Před tím než jdou na smrt, lidé se ptají, proč a zač umírají. Udobí studené války se v tomto ohledu od skutečného konfliktu podstatně neliší. Miliony lidi jsou proti své vůli nuceni vyrábět smrtící zbraně k vyhubeni národů, s nimiž se čiti kulturně spřízněni; stovky lidí nasazuji již dnes své životy a podstupuji nejvyšši oběti zcela spontánně a dobrovolně. Za těchto okolnosti je otázka po programu Východu a Západu stále aktuální. V tomto článku se proto pokoušíme filosoficky ohodnotit současné úsilí Východu a Západu s hlavním zřetelem na otázku: jak vidi a jak si obě civilisace cení člověka a jeho hlavních hodnot — pravdy, zbožnosti, dobra a krásy. Úvodem Tváří v tvář světu, ve kterém je nám dáno žít, nestačí tvrdit, že tomu není po prvé, co lidstvo žije rozděleno do dvou navzájem nepřátelských táborů, a že přežilo-li podobná nepřátelství v minulosti, není proč se obávat, že by nepřežilo nepřátelství našich dnu. Přes všechna vnější podobenství každé údobí v dějinách lidstva má své charakteristické znaky a otázky, na které musí hledat odpověď způsobem podstatně rozdílným od vší předešlé zkušenosti. Bylo by nešťastné zapomenout, že dějiny jsou učitelkou života, ale bylo by tragické stát se jejich otrokem. Ani se nestačí utěšovat, že svět nemůže žít na půl svobodný a na půl porobený a že cesta ke stále větší svobodě je vlastní pochodu dějin. Nebot co je nám pouze dáno, je schopnost rozeznat svobodu od poroby a rozhodnout se, zdali a jak chceme naplňovat ne smysl dějin, nýbrž smysl svého vlastního života svým přínosem k ideálu svobody. TRIBUNA Jeden z poznatků, které nám současná sociální věda přináší, je skutečnost, že lidská povaha není svou podstatou neměnná. Každému dějinnému údobí, každému velkému územnímu celku odpovídá nejen určitá forma společnosti, nýbrž i nápadná- koncentrace povahových rysů. Středověký člověk se liší od člověka starověku, renesanční člověk překonává nejen oba typy předchozí, nýbrž je charakterisován i odlišnými znaky vzhledem k člověku dnešnímu. A to nepřihlížíme ještě k rozdílům místním, které právě v údobí formování národních států hrály a dosud hrají důležitou úlohu. Rozličné typy člověka a organisace lidské společnosti vznikají během historického vývoje jen zčásti uvědoměle, plánovitě. Budovatelé států a civilisací vědomě pojímají do svých plánů jen určitý úsek osobnosti a společnosti, ne osobnost a společnost celou. Většina změn je pak navozena sama sebou, bezděky. Kalvín, na příklad, usiloval převážně jen o reformu mravní a náboženskou; změna hospodářského systému, růst kapitalismu, jak je rozšíření přísně kalvinistické morálky způsobilo, byly s historického hlediska neméně důležité než změny náboženské a církevní. Podobně pokles porodnosti je jedním z neplánovaných a nepředvídaných následků vědeckého pokroku. Rozmanitost kulturních a společenských jevů je tak bohatá, že často je ještě obtížné předvídat následky změn navozených na jednom kulturním úseku pro celou civilisaci. Můžeme-li však věřit moderním kulturním badatelům jako Northropovi a Sorokinovi, lze bohatou stupnici kulturních jevů redukovat na několik málo základních filosofických pafmis. Jinými slovy, podaří se nám vystihnout podstatu určité civilisace, najdeme-li Pokrač na str. 3 [pageend1]2 TRIBUNA O NAŠI VĚC. Manchester Guardian Weekly napsal 20. března 1958: »Je třeba si uvědomit, že Západ usiluje o radikální změnu ve východní Evropě. Ve skutečnosti jedním cílem západní politiky bylo a je přesvědčit sovětské vůdce, že jejich revoluční cíle jsou neslučitelné s jejich cílem sebezáchovy. Rusko by bylo osvobozeno od povinnosti volit mezi těmito dvěma cíli jen, jak jeho poslední návrhy naznačují, kdyby se Západ vzdal své obrany, zatím co Sovětský svaz by si udržel všechny prostředky revoluce. A hlavním prostředkem revoluce všude ve střední Evropě — v oblasti, ve které se mluví o stažení ozbrojených sil — byla přítomnost Rudé armády. Dostaňme ji z východní Evropy a hlavní ruská zbraň bude pryč. V zádech pana Chruščeva jsou lidé — miliony lidí, jak ukázaly události v Polsku, Maďarsku a východním Německu, kteří sní o opečených holubech« (termín, kterého sám Chruščev užil, když mluvil o tužbách lidstva, hladového po míru, který jim Západ upírá). Stažení ozbrojených sil nesmí být nikdy pokládáno za pouhé obranné opatření, za pouhý ústup. Jeho cílem musí být, aby národům ve východní a střední Evropě byla zajištěna větší svoboda — včetně svobody vstoupit v nevojenské svazky také s jinými zeměmi než se Sovětským svazem. J e možné, a snad i pravděpodobné, že sovětští vůdcové odmítnou o takové změně uvažovat. Ale jestliže je tomu tak, není povinností západních státníků ukázat jasně, kdo maří tento sen nejen těch, kdo hladoví, nýbrž celého lidstva ?« CHICAGSKÁ VÝZVA Koordinační výbor, složený z deseti krajanských a exulantských spolků v Chicagu, uspořádal dne 2. května přeďnášku, na které promluvil M. Povolný o mezinárodní politické situaci, přípravách ke schůzce čtyř mocností a neu- tralisaci střední Evropy. O vojenských soudobých otázkách referoval plukovník Otakar Pejša. S ohledem na tuto mezinárodní politickou situaci a přípravy možné schůzky čtyř, mocností, přednáška zakončila VÝZVOU ke všem krajanským a exilovým organisacím, aby stály na stráži a nedopustily, aby zase bylo jednáno o nás a Československo nebylo odepsáno jako,za doby Mnichova. VÝZVA byla odeslána Čs. národní radě americké, RSČ a ostatním krajanským a exilovým vrcholným organisacím v Americe, Anglii, Austrálii, Kanadě, Francii, a Holandsku, jakož i krajanskému a exilovému tisku v uvedených zemích. Hlavně bylo poukázáno, aby organisace i tisk se připojily k prosazování tří bodů uvedených ve Výzvě: 1) aby diskuse o tak zvaných satelitních státech byla dána na pořad jednání vrcholné schůze; 2) aby Spojené státy za žádných okolností neuznaly dnešní řád v našich zemích za trvalý a právní stav; 3) aby Spojené státy především důrazně žádaly ve všech zemích za Železnou oponou provedení svobodných voleb pod mezinárodním dohledem. MLČET NESTAČÍ Vloni sovětský časopis Literatur- naja gazeta neustále kritisoval sovětské spisovatele, kteří začali psát svobodněji, že se nedali zatáhnout do diskuse se svými oficielními kritiky a že na oficielní útoky odpovídali mlčením. V únoru letošního roku se profesor Adam Schaff obořil ve varšavském týdeníku Polityka na mlčící polské spisovatele a žádal'. oMusíme zmobili- sovat třicet až čtyřicet skvělých spisovatelů, přidělit je různým tiskovým orgánům, určit jim, kdy mají nastoupit do práce, a výsledky mohou být zaručeným. Jeden z těch, jichž se tento návrh týkal osobně, jen poznamenal: »Jinými slovy přinutit nás psát. Potom jediné, čeho bude potřeba, bude přinutit 28,000.000 Poláků, aby to četli*. PERMANENTNÍ PERSEKUCE Pražská vláda znova reorganizuje československý průmysl. V nepřetržitém cyklu centralisace — decen- tralisace přišla tentokrát na řadu decentralisace. To znamená, že z ústředních úřadů v Praze a Bratislavě bude přemístěno nějakých 38.000 zaměstnanců, s rodinami asi 130.000 lidi. Půjdou do továren, dolů a zemědělských družstev. Strana se netaji tím, kdo bude první na řadě. Sydney Gruson z New York Times zjistil podle vlastních rozhovorů v Praze, že to budou: (1) bývali vlastnici továren,, ředitelé, podnikatelé, obyčejně zahrnuti do kategorie ^nenapravitelné buržoasie«; (2) osoby, jejichž blízcí příbuzní jsou na Západě. Úřední instrukce byla propustit jen ty, jejichž přttnizní jsou na Západi aktivně činní proti komunismu, ale nižší instance, aby se pojistily, tuto kvalifikaci většinou přehlížejí; (3) bývalí členové a funkcionáři stran, které existovaly mezi dvěma světovými v válkami', ^4) bývali členové KSč, at ji opustili dobrovolně či byli vyloučeni; (5) osoby, které sloužily v úředním postaveni za rakousko-uherské monarchie, za prvé republiky anebo za německé okupace. PO DESETI LETECH Oblastní výbor ČSNRA společně s Koordinačním výborem čs. demokratických exilových organi- sací v Chicagu uspořádaly schůzi příležitosti u výročí 10 let komunistického puče, aby odsoudily znásilnění ďemokratického řádu v Československu. V zaplněném sále Šřefánikovy Haly promluvil dr. Juraj Slávik, který zároveň vzpomněl zemřelého dr. . Huberta Ripky, jednoho z prvních obětí v boji proti komunismu. Tato protestní schůze našla ozvěnu nejen v krajanské, ale i v americké veřejnosti, nebot došly telegramy od starosty města Chicaga Daleyho, guvernéra Strattona a senátora Dirksena za State Illinois, v nichž odsuzují diktaturu v ČSR a sdílí snahy všech občanů československého původu a demokratických Američanů proti tomuto útlaku bojovati. KOLCHOZ, MTS A MONOPOL MOCI Chruščev již po nějakou dobu propaguje a nyní dokonce uskutečňuje svůj návrh na zrušeni motorových a traktorových stanic, které byly v Sovětském svazu hlavním nástrojem, jimž vláda a Strana kontrolovaly sovětskou zemědělskou výrobu. Znamená to, že se kontrola uvolňuje a že kolchozníkům se dostává větší autonomie? Za prvé vláda rozhodne, které kolchozy mohou zakoupit vlastní hospodářské stroje a tak se odpoutat od MTS. Za druhé bývalí zaměstnanci MTS přejdou do přímého zaměstnáni na jednotlivých kolchozech. Protože většina jich je členy Strany, ' zatím co obrovská většina kolchozníků jimi není, do kolchozů se tak dostanou nové vtyčky Strany a přímá kontrola Strany se tak jen zvýší. Za třeti bývalé MTS převezmou funkci roz- děloven součástek, pohonných látek, hnojiv a jiných potřeb. Za čtvrté sám Chruščev nestoudně prohlásil, že kolchozy vykoupí MTS za ceny, jež ubudou poněkud vyšší než ceny původním. Za páté, říká Chruščev: »V minulosti řídil stát kolchozy pomocí MTS. Nyní bude ovlivňovat výrobu kolchozů přímo dodávkami traktorů, kombajnů a jiných strojůn. Ani v Sovětském svazu bohatém na zlato není tedy všechno zlato, co se třpytí. I PODSVĚTÍ POZNÁMKY ZE SVĚTA... [pageend2]TRIBUNA 3 O ČLOVĚKA ZÍTŘKA (se str. 1) odpověď na otázku, co je v ní považováno za konečnou pravdu, co je konečným cílem úsilí místních obyvatel, zač je považován člověk-jedinec a jak ho společnost hodnotí a jak si ho cení. S těchto hledisek pak můžeme srovnávat i dvě největší civilisace současné doby, jak vystupují s nároky řídit a usměrňovat historický vývoj světa: komunistickou civilisaci jvýchodní a evropsko-ame- rickou civilisaci západní. Činíme tak ovšem s následující výhradou: kdežto státy východního bloku jsou natolik asimilovány, že tvoří poměrně jednotný kulturní celek, státy západní Evropy a severní Ameriky se podobnou jednotnou strukturou nevyznačují. Ve srovnání se zeměmi východního bloku či se státy a národy asijskými a africkými však podobnosti převažují odlišnosti a to nám umožňuje, byt i s reservou, mluvit o »západní civilisaci«. Civilisace komunistická Jednotná struktura komunistických států a dnes již velmi bohatá literatura, která o nich byla napsána, umožňuje nám formulovat základní premisy, na nichž celá společenská budova komunismu spočívá. Komunisté jsou důslední v tom smyslu, že — abychom užili odborného výrazu filosofického — kosmologický problém jim splývá s problémem anthropolo- gickým. Vzhledem k tomu, že komunism nezná filosofických problémů ve vlastním slova smyslu, že sám je považován za souhrn »pouček a řešení všech problémů lidských, můžeme říci přesněji, že komunistům dogma kosmologické splývá s dogmatem anthropologickým. Podstatu světa tvoří hmota, která je v pohybu a ve vývoji dle »železných«, celý vesmír determinujících zákonů — zákonů dialektického materialismu. Na rozdíl od moderní přírodovědy komunisté tvrdí, že fysické zákony nejsou svou podstatou kvantitativní, spočívající na infinitesimálních přeměnách, nýbrž kvalitativní. Ne postupné změny, nýbrž proměny probíhající skokem, kdy jedna kvalita znenadání přechází v druhou, jako se voda náhle promění v páru — příklad Engelsů v, spočívající na mylné domněnce, že voda jen při 100°C přechází ze stavu kapalného ve stav plynný. Změny biologické a jevy psychické spočívají v podstatě na přeměnách hmotných. Člověk je nedílnou součástí celé hmotné přírody. I dnešní komunism přejímá totiž vedle dialektiky Marxovy také Feuerbachovo heslo »člověk je to, co jí«. Ve vztahu k člověku je totiž dialektický materialism podáván formou materialismu historického. Tytéž zákony řídí živou i neživou přírodu a ovládají i lidské dějiny, společnost a kulturu: (1) zákon o hmotné podstatě všech jevů; (2) zákon negace; (3) zákon o náhlé přeměně kvantitativních změn ve změny kvalitativní; (4) zákon o zrušení principu identity procesem dialektického vývoje (t.j. vyvrácení pravidla, že určitá věc nemůže současně být i nebýt). Za hmotnou podstatu či materiální podmínky ve vztahu k člověku komunism jakoby mimochodem jen zaměňuje hospodářské podmínky, či lépe vlastnické vztahy pracujících k výrobním prostředkům. Celá historie, celý vývoj kulturní je určen skutečností, zda pracující vlastní výrobní prostředky či zda tyto prostředky — kapitál — jsou v rukou vykořistovatelů — kapitalistů. Celá kultura je totiž nadstavbou; hmotné — rozuměj »výrobní« — podmínky určují, več lidé věří, o čem přemýšlejí a jak cítí: náboženství, estetika, etika i věda jsou jen vedlejší splodinou hospodářských změn. Jednotlivé fáze vývoje, od primitivního komunismu ke kapitalismu a odsud ke komunismu socialistickému, následují po sobě automaticky se stejnou železnou nutností, jako se mění voda zahřátím v páru či zrno v obilný klas. Jedinec nemůže tento vývoj odvrátit. Postaví-li se proti němu či zrodil-li se náhodou »na druhém břehu«, bude příští vlnou dialektického vývoje hozen na »smětiště dějin«. Jako zrno nachází svého opodstatnění v klasu a v celé úrodě obilí, tak i lidský jedinec není cílem sám a sobě: cílem je příští vývojová fáze, socialistický komunism. Tímto pojmem rozumějí komunisté společnost, v níž dělníci vlastní všechny výrobní prostředky, v níž odměna za práci je určována intensitou potřeb, jež mohou být ukojeny, poněvadž nebude kapitalistického obklíčení a socialistická nadvýroba nebude konsumována závodem ve zbrojení. Potud základní myšlenky komunismu, které se v sovětských zemích staly oficiální doktrínou, universální, jedině správnou a neomylnou, prosazovanou pomocí mocenských prostředků na úkor názorů jiných. Sovětská prakse se však s komunistickou theorií zcela nekryje. Vedle naprostého kolektivismu, který je podáván širokým masám, se shledáváme se stejně naprostým individualismem vůdců, kteří svou vůli, ba i své omyly a poklesky prohlašují za absolutní, všeobecně platné zákony. Jejich individualism se tím více přibližuje despotické zvůli, že není brzděn ohledem na jakoukoliv vnější autoritu, nejen společensky, nýbrž ani metafysicky. Komunistický vůďce neuznává žádné moci kromě své vlastní, je moderním atheistickým titanem par excellence. A jak už se často stává, člověk, který porušil svůj poměr k Bohu, naruší rovněž poměr k svému bližnímu a k sobě samému — ztrácí míru všech věcí. Sovětští titanové dávají milionům zahynout v táborech nucených prací a stavějí mučírny, které svou rafinovanou nelidskostí a krutostí překonávají mučírny středověké a orientální. Tím pak, že ztrácí víru v objekt mimo sebe, sovětský titan postrádá i ostatní základní lidské hodnoty, pojem objektivní krásy, dobra a pravdy. Čin zvůle kremelského vládce je ospravedlňován celou mašinérií propagandy. Často nesmyslné, s vědeckým názorem v protikladu stojící dogmata jsou prosazována methodami inkvisitorů, pomocí celého mocenského aparátu. Kde není víry v objektivní sankce dobra a pravdy, tam není ani autority. Sovětští vůdcové se neopírají o inherentní řády kulturní — vědecký, ethický či esthetický — nýbrž jen o nahou moc a násilí. Proto otázka následnictví, výměny vůdců, má tak neblahé následky pro sovětské země: údobí dogmatické jistoty mají vzápětí údobí skepse, kdy subjektivní názor padlého vůdce je zbaven mocenských sankcí a je nahrazen subjektivním názorem vůdce nového. »Čemu věřit? Co je pravda?« táží se nejen masy obyvatel, nýbrž i straníků, a skepse, relativismus, indiferentism a oportunism nabývají širokých rozměrů. Západní civilisace I když jsme obecně při studiu cizích žerní a civilisaci zvyklí všímat si nejdříve odlišností a protikladů, přece je nesporné, že i přes ostrou polemiku studené války Západ i Východ mají mnoho rysů společných. Uvědomíme si to zejména při srovnání jejich civili- sací s jinými civilisacemi, na příklad se zeměmi blízkého či dálného Východu. Víru v ovládnutí přírody aplikací a rozvojem vědy sdílí Západ, s komunismem, rychle postupující racionalisace lidského konání charakterisuje oba bloky. Mnoho jiných podrobností i vzájemně přejatých prvků lze pozorovat v obou civilisacích. Angličan E. H. Carr v knize The Soviet Impact on the Western World popisuje, jak methody válčení, technologické produkce, propagandy, ba dokonce i centralisace státních zřízení se v obou civilisacích připodobňují. Američan J. Burn- ham popisuje vzrůst a rozmach nové společenské vrstvy manažerů v Sovětském svazu, i v západních zemích. [pageend3]4 TRIBUNA Konečně je třeba si připomnět, že až do nedávná existovala mezi oběma teritoriálními celky živá výměna kulturních statků a že i současný vývoj lze s historického hlediska převést na společného jmenovatele. Krisi mezi Západem a Východem možno považovat za následek osudného rozštěpení západního sociálního myšlení, za důsledek západního liberalismu a kapitalismu předchozího století. Vzrůstající úctu k lidské práci, rostoucí úlohu širokých mas v hospodářství a politice pozorujeme jak v komunistických tak i západních státech. Při bližším srovnání však podobnosti mizí a výše uvedeným společným znakům se dostane vymezení a specifikace, jež jim náleží. Tak, na příklad, i emancipace širokých mas pracujících, kterou v obou blocích pozorujeme: ne abstraktní kolektivism — »dělnická třída«, »socialistická společnosti nýbrž individuální člověk je předmětem péče a cílem politického snažení západních socialistických hnutí. A nejde, jen o cíl, nýbrž i o prostředky, o methodu, jimiž jsou politické cíle uskutečňovány. Lidská osobnost není chápána jako článek v určitém systému, není pojatá abstraktně jako norma, jíž se člověk se všemi svými slabůstkami musí snažit přiblížit. Lidské slabosti, drobná přání i vznešené tužby jsou pojaty a začleněny do společenského procesu, v němž padají závazná rozhodnutí. Ne že by v západním kulturním prostředí pro abstraktní koncepce a mravní ideály nebylo místa. Naopak: každému jedinci se nabízí ne jedna, nýbrž celá řada možností, aby se zapojil do práce jedné z politických či zájmových organisací, církví, kulturních či společenských sdružení. Každý z těchto systémů sleduje své vlastní, autonomní cíle, rozmanité skupiny rozvíjejí svou činnost nezávisle, jakoby vedle sebe. Rozmanitost kulturních systémů a společenských celků je tak bohatá, že nám připadá zatěžko západní civilisaci jako celek považovat za jednotnou kulturní strukturu. Filosofický základ této rozmanitosti spočívá v demokratickém pluralismu, v přesvědčení, že bohaté formy jsoucna nelze redukovat na jednu podstatu — at už je jí hmota, jak tvrdí komunisté, či substance jiná- nýbrž že jsou podstatou samy o sobě a vyvíjejí se dle svého vnitřního řádu nezávisle , k svým předurčeným cílům. Nábožensky vyložen pluralism znamená toleranci k víře druhých; plné, vědomé uznání skutečnosti, že lidé jsou svou podstatou jeden od druhého odlišní a přes své vzájemné rozdíly sledují každý svou cestu k Bohu, nemůže než vést k úctě k přesvědčení jiných a k snášenlivosti. Podobně i na poli poznání: vědomí, že konečná pravda je bohatší, než se nám z naší omezené perspektivy jeví, že k ní vedou rozličné cesty, umožňuje existenci více systémů vedle sebe, v praksi, mimo jiné, i více politických stran. Vědomí toto nevede nezbytně k popření pojmu objektivní pravdy. V době, kdy komunisté jako G. Lukacs poukazují na třídní zaměření všech poznatků a kdy sociologie poznání potvrzuje část marxistických domněnek na tomto poli, pluralistické, mnohoznačné pojetí pravdy je západnímu člověku útočištěm před sub- jektivismem a skepticismem. Tady je třeba zdůraznit, že pluralism není pokusem překlenout logické protiklady či protiklad dobra a zla třetí, na logických a ethických zákonech nezávislou možností. Je převážně jen varováním, že systém, at politický či náboženský, jako celek není o sobě jediným pravdivým a jediným dobrým; jsou zde systémy jiné, stejně oprávněné. Pomocí logického úsudku a ethického imperativu se pak kritický jedinec učí vybírat z existujících systémů prvky pro syn- thesu zítřka. V demokratické společnosti se tak přesunuje důraz od systému na člověka-jedince. On to je, jenž nese v sobě »jiskru božství«, ač stojí ještě na saměm počátku cesty k vzdáleným, Bohem mu daným cílům. On to je, jenž shromažduje nové a nové poznatky a zlepšuje své vztahy k svému bližnímu. Bližní je mu pak stále více cílem a předmětem péče než prostředkem k ukájení vlastních potřeb a chtíčů. Jak komunistická tak i západní prakse se však od svých základních filosofických premis často odchyluje. Ohled na přesvědčení jiných vede až k potlačení víry vlastní, k pouhému pasivnímu přihlížení k ideologickému zápasu naší doby. Zmaten mnohostí možných cest západní člověk usedá na křižovatce dějin a nevolí žádnou, propadaje relativismu a indiferentismu. Bez osobní víry a přesvědčení, původní individualism se přetváří v oportunism: jediným cílem zůstává život sám o sobě — tož aspoň život zabezpečený, bezstarostný a díky technickému pokroku, též pohodlný. Emancipace širokých mas místo k zintensivnění existujících zřízení — církví, umění, výchovných ústavů — vede k rozšíření technologického hedonismu: masové vlastnictví aut, tele- visorů, kamer. Všechny tyto technické a sociální vymoženosti, hodnotné jako prostředky k zintensivnění duševního života, míjí se svým posláním, stávají-li se cílem samy o sobě, opiem, odvádějícím moderního člověka od jeho vzdálených, vznešených cílů. Závěrem Náš rozbor komunistické a západní civilisace nás tak přivádí k paradoxnímu závěru: zatím co základní theoretické premisy obou kulturních celků obsahují nepřeklenutelné protiklady a rozdíly, prakse v obou civilisacích konverguje směrem ke kulturnímu indiferentismu a relativisinu, směrem k masovému technologickému hedonismu. Jsme oprávněni se domnívat, že nové tisíciletí indiferentismu zachvacuje obě civilisace a zabrání jim tak se vyhubit v nové totální technologické válce ? Jisto je však, že člověk zítřka neroste jen v školních lavicích vysokého učení marxismu-leninismu či u televisorů a promítacích přístrojů pohodlných západních domovů. Roste ve věznicích komunismu i v exilu, roste v řadách kritických, uvědomělých zastánců pluralistické demokracie na západě. Individuální odpor proti totalitnímu režimu na jedné straně, zoufalá snaha přizpůsobit stará, životodárná společenská, zřízení technologickému pokroku na straně druhé — to jsou síly, formující nový lidský typ-Kriticky hledaje vlastní světový názor, člověk zítřka bude snášenlivý ke všem vyjma těch, kdo jsou sami nesnášenliví a ohrožují svobodu myšlení i kritiky. Na počtu a-úsilí podobných obránců pluralistické demokracie v našich řadách a v našem okolí bude pak záviset, zda se komunistické monistické diktatuře nepodaří získat pod heslem snášenlivosti a demokratičnosti indiferentní masy Západu na svou stranu. TOMÁŠ G. MASARYK 1850 - 1958 Počátkem měsíce března vzpomněla Masarykova Družina čsl. legionářů v Chicagu 108 let narozeni TGM. V zaplněném sále Moravského domu pronesl slavnostní řeč starosta Americké obce sokolské Karel Prchal. Bylo až nápadné, že za celého projevu o životě T. G. Masaryka nebyla zmínka o ruských legiích a jejich boji proti bolševikům, ani o porobeném národu doma a jeho dnešním utrpení. Takovýchto úkazů je ve zdejším krajanském životě více, kdy předsedové dosti početných spolku demokratických spolků dělají líbivou politiku tím, že mlčí a přihlížejí nečinně, jak je vše demokratické postupně ničeno ve staré vlasti, kterou krajané zo~tak velkých obětí v prvním a druhém odboji pomáhali budovat, [pageend4]TRIBUNA 5 ČESKOSLOVENSKO A SCHŮZKA VELMOCÍ Počátkem dubna zaslal Čs. zahraniční ústav v exilu zahraničním ministrům Spojených států, Velké Britanie a Francie memorandum, ve kterém se zabýval výhledy jednání se Sovětským svazem, naléhal, aby otázka Střední a Východní Evropy byla dána na jejich pořad, a varoval před tím, aby sovětští satelité byli připuštěni k jednáním jako rovní partneři. V memorandu se praví: Kdykoliv se v mezinárodním řádu objeví dobyvačná velmoc, usilující o nadvládu nad světem, její vůle a zvůle je s to určovat povahu mezinárodních vztahů. Její strategie vymezuje období napětí a uvolněni. Její iniciativa nutí ostatní mocnosti do obranného postoje, jenž jim ubírá na svobodě jednáni a zbavuje je jejich vlastní iniciativy. V případě Sovětského svazu je jeho přítomnost v mezinárodním řádu a jeho expansivnost o to vlivnější, že ^lastni do^yvačnost podpírá ideologii, jež se aspoň v některých zásadách shoduje s ideologickým pozadím revoluce, která přetváří dnešní svět. Hlavním cílem svobodného světa je zastavit rozpínavost Sovětského svazu. Lze ji zastavit, jen když svobodný svět, zbaví Sovětský svaz cest, po nichž ji může vést, a oblasti, které může podle své vůle proměnit v oblasti třenic a sporů. Lze tak učinit třemi možnými způsoby. První je válka, jíž, i kdyby byla možná a účelná, lze použít jen jako posledního nástroje', a protože svobodný svět může jit jen do obranné války, válku lze jen sotva považovat za nástroj aktivní politiky. Za druhé svobodný svět může vzít na sebe risiko, že čas pracuje proti Sovětskému svazu, doufat, že čas bude erodovat sovětskou dobyvačnost, a podporovat tento pochod prostředky psychologické války tak umírněnými, aby nešly proti svému vlastnímu cíli. Cílem psychologické války je v tomto případě vyvolat pomalou změnu bez vyprovokováni mezinárodního konfliku nebo přímého jednostranného ozbrojeného zákroku Sovětů. Toto je však dilemma, které psychologická válka nedovedla dosud rozřešit, a všechna zkušenost vyzývá ke krajní opatrnosti: psychologická válka je účelným nástrojem zahraniční politiky, jen když je svobodný svět ochoten zaštítit její důsledky ozbrojenou moci. Třetí možnost je vyjednávat se Sovětským svazem. Jednáni mohou poskytnout svobodnému světu příležitost, aby zjistil, zdali dobyvačné ambice Sovětského svazu jsou tak absolutní, jak se jeví v sovětských deklaracích a skutcích, či zda je lze omezit vice, než jak sovětské chováni navenek připouští; zdali tyto ambice sdílí celé sovětské vedeni či zda jsou v něm rozdíly co do důležitosti, kterou jim jeho členové připisuji; a co se v sovětském vedeni považuje za dostatečnou cenu, která by vyvážila jejich aspoň částečné opuštěni. Sovětský svaz se až dosud snažil v jednáních se svobodným světem konsolidovat vše, čeho dobyl během a po druhé světové válce, získat de facto uznáni stávajícího stavu a zbavit svobodný svět možnosti zvrátit proud poválečné sovětské expanse. Jestliže se svobodný svět odhodlá vstoupit v jednáni se Sovětským svazem, nesmí prejudikovat své postaveni ústupky, které by udělal předem a které by posvětily kterýkoliv z těchto sovětských cílů ještě drive, než jednáni začnou. Protože začátek takřka všech mezinárodních problémů dneška může být vystopován zpátky ke druhé světové válce a protože hlavni otázky druhé války nebyly dosud rozřešeny, svobodný svět by měl jit do jednání se Sovětským svazem za přesně definované podmínky, že v nich musí jit o narovnání dědictví druhé světové války. Spojené národy, které v této válce bojovaly proti mocnostem Osy, svěřily toto narovnáni čtyřem velmocem — Britanii, Francii, Sovětskému svazu a Spojeným státům. Svobodný svět by na tomto pověřeni měl trvat a nedovolit Sovětskému, svazu aby je obešel tím, že by k jednáním chtěl přizvat další státy. Kdyby svobodný svět dovolil, aby k jednáním byly přibrány na příklad Československo a Polsko, nedovolil by pouze Sovětskému svazu, aby se lehce odpoutal od základny, se které by jednání měla začít, nýbrž by zároveň také uznal poválečné faits- accomplis, jež by právě měly být hlavním předmětem jednáni. Hlavni oblast nerozřešených problémů leží nepochybně v Evropě. Na jejich rozřešeni závisí narovnáni mezi Sovětským svazem a svobodným světem kdekoliv jinde v světě. Proto by prvním cílem jednáni mezi Sovětským svazem a svobodným světem mělo být obnoveni bezpečnosti a stability na evropské pevnině. Zdá se, že Sovětský svaz se dosud stavěl proti obnoveni rovnováhy sil v Evropě proto, že by jej zbavila volného prostoru k manévrováni. Západní velmoci by měly dát Sovětskému svazu najevo, že rovnováhu sil v Evropě nepovažuji jen za prostředek, který by ji zajistil proti nadvládě kterékoliv mocnosti, nýbrž že ji pokládají za nezbytný předpoklad evropského a tim i světového míru. Západní velmoci by měly také dát Sovětskému svazu jasně na srozuměnou, že nevyhnutelnou součásti této rovnováhy je nezávislá střední a východní Evropa, ve které si jednotlivé národy mohou vybrat vlády podle svého vlastního přáni a zaváži se zůstat stranou spojeneckých svazků s tou či onou velmoci. Jedinou alternativou ,k takové rovnováze je Evropa rozdělená mezi Západ a Východ se všemi důsledky nahromaděných třenic, jež mohou vést ke světovému konfliktu i proti vůli a zájmům velmoci. Za toto osvobozeni a neutralisaci střední a východní Evropy by svobodný svět měl Sovětskému svazu slíbit neutralisaci sjednoceného Německa, které by pak mělo podobné postaveni jako osvobozeni a neutralisovaní bývali sovětští satelité. Jen když bude dosaženo dohody o tomto základním předpokladu evropské bezpečnosti a stability, bude lze jednat o odzbrojeni, uznáni sovětských zájmů a o spolupráci mezi Západem a Východem na jiných problémech. Jakýkoliv odklad v brzkým narovnání středoevropské a východoevropské otázky učiní její řešeni v budoucnosti ještě nesnadnější. Odklad může být brzy považován za přijeti a de facto mezinárodni uznání všech sovětských zisků ve střední a východní Evropě. Může dále zmenšit ochotu Sovětského svazu, aby připustil, že je to dosud otevřená otázka a že jako taková tedy může a má být předmětem mezinárodního jednání. Rozdíl v sovětském postoji k německé otázce v Zenevě roku 1955, kdy byla hlavním bodem na pořadu jednání, a na jaře roku 1958, kdy Sovětský svaz o ni odmitá jednat se západními velmocemi, ilustruje toto nebezpečí zcela jasně. Konečně jestliže bude narovnáni dále odloženo, nespokojenost národů ve střední a východní Evropě se bude hromadit a není žádné záruky, že opět nedosáhne onoho výbušného bodu, jehož dosáhla nedávno v Maďarsku. Je zároveň velmi pravděpodobné; že při'jakékoliv budoucí příležitosti důsledky vnitřní revoluce nezůstanou omezeny na území, ve kterém revoluce vybuchne; je realističtější předpokládat, že jakákoliv budoucí revoluce ve střední a východní Evropě může zanítit světový konflikt. Na druhé straně naléhání svobodného světa, aby Pokrač. na str. 16. [pageend5]6 TRIBUNA MOJMÍR POVOLNÝ VÝCHODNÍ A ZÁPADNÍ CESTA K JEDNOTĚ SVĚTA Úvod These, že moderní dějiny směřují ke stále větší integraci světa, musí počítat s velmi důležitou skutečností, jež od konce druhé světové války svou bezprostředností a naléhavostí zastínila všechno ostatní: rozdělení světa na dva tábory, jež začalo Říjnovou revolucí v Rusku v roce 1917. Sovětský svaz se na toto rozdvojení dívá jako na jev dočasný. Starý a »nový« sociální řád existují souběžně a jejich koexistence byla vyhrocena nepřetržitou a nevyhnutelnou polarisací. Vrcholu v tomto rozdvojení bylo dosaženo v politické revoluci, doprovázející konec druhé světové války. Sovětský svaz věří, že od onoho bodu mohou dějiny vést jen ke konečnému vítězství jeho společenského řádu. Tento řád má převládnout ve světě, znovu sjednoceném, tentokrát však na komunistické základně. Podle Sovětů je toto sjednocení inherentní v dějinném pochodu, jenž nese lidstvo z období kapitalismu do éry komunismu. Toto pojetí dějin však nebrání těm, kdo je vyznávají, aby neuznávali důležitost a nevěnovali pozornost objektivnímu rámci mezinárodní politiky, ve kterém mají napomáhat uskutečnit konečný cíl komunismu. Rozdíl mezi přítomnou skutečností a konečným ideálem a vzdálenost, kterou je třeba mezi nimi urazit, vyžadují politiku stejně jako dvojí ideologii, která by ji vysvětlila a ospravedlnila. Vytvářejí tak dvojí pojetí mezinárodních vztahů, avšak obě tato pojetí jsou pro komunisty v souladu s dějinným pochodem. Tento soulad odpovídá dvěma stupňům dialektického vývoje dějin. Jeden, theoreticky důležitější, je stupeň proletářského internacionalismu; druhý je stupeň dočasné koexistence a spolupráce s nekomunistickými zeměmi. Ačkoliv tento druhý stupeň je plný pragmatických důsledků životní povahy pro Sovětský svaz, pouze proletářský internacionalismus je v sovětské politické theorii pokládán za ryzí výraz mezinárodnos- ti. Koexistence je jen vysvětlením, proč a jak se Sovětský svaz přizpůsobuje potřebám přechodného období. Na základě proletářského internacionalismu se Sovětský svaz snažil od konce druhé světové války upevnit svou posici ve střední a východní Evropě, zatím co užíval thématu koexistence a spolupráce s nekomunistickým světem jako nástroje na obranu proti vnějším zásahům do postupného upevňování své moci v satelitních zemích. Na druhé straně postoj svobodného světa k integraci prošel dvěma stadii. Svobodný svět sé nejprve domníval, že aspoň theoreticky a do jistého stupně všechny národy, které chtěly vybudovat světovou mezinárodní organisaci jako výraz tendencí ke stále větší integraci, byly spojeny společnými duchovními pouty. Tento základní předpoklad jednoty co do zásad a cílů Spojených národů měl být filosofií, která by řídila práci mezinárodní organisace. Bez této předpokládáné jednoty ve věcech základních by nebývalo bylo možné o Spojených národech ani uvažovat ani je přivést na svět. Oď začátku se však ukázalo, že žádnému z těchto theoretických předpokladů neodpovídalo nic ve skutečném životě mezinárodního společenství. Tak se stalo, že zatím co Sovětský svaz od samého začátku usiloval o integraci své mocenské oblasti a používal Spojených národů k tomu, aby jimi hájil a protěžoval svůj cíl, svobodný svět se po nějaký čas marně snažil o integraci celého světa. Marnost těchto snah na jedné straně a agresivnost Sovětského svazu, vyplývající z jeho předchozí úspěšné expanse, na straně druhé převedly postoj Západu k otázkám integrace do druhého stadia. V obranné reakci na poměrnou konsolidaci sovětské mocenské sféry, západní svět opustil jako praktickou možnost bezprostřední program postupného sjednocení celého světa a uložil si za úkol zkonsolidovat a sjednotit aspoň nekomunistickou část světa a v ní zejména oblasti, vystavené bezprostřednímu sovětskému nebezpečí: západní Evropu, Blízký východ a jihovýchodní Asii. Avšak zatím co se sovětský program opíral o ucelenou ideologii a směřoval k permanentnímu, revolučnímu řešení, plán Západu byl pragmatický a pramenil z bezprostředních požadavků obrany a bezpečnosti. Plány, které nebyly primárně motivovány bezpečnostními úvahami, byly daleko omezenější co do rozsahu a promítnuty do vzdálené budoucnosti co do účinnosti. Bezpečnostní plány vzaly na sebe podobu obranných aliancí. Zatím cq v sovětské oblasti aliance byly jen bezvýznamnou nadstavbou nad jednotným politickým řádem, ve svobodném světě byly hlavním a mnohdy jediným článkem, který jednotlivé jeho členy držel dohromady. Rozklad v roce 1956 Na počátku roku 1956 se aspoň na povrchu zdálo, že ideologická konsolidace komunistického světa pod nadvládou Sovětského svazu a pragmatický systém aliancí ve svobodném světe byly dokončeny. Dvě možné cesty do budoucnosti se zdály být otevřeny pro obě strany: za prvé další konsolidace a upevnění jejich postavení bez pokusu o změnu stávajícího stavu a za druhé pokus o změnu stávajícího^stavu bez použití násilí. Západní mocnosti daly v Zenevě v roce 1955 Sovětskému svazu na srozuměnou, že stávající stav jim byl nepřijatelný a že prvá změna, o kterou usilovaly, bylo sjednocení Německa za mezinárodního dozoru. Sovětská politika v Asii a Africe a bezvýsledné pokusy přivést Jugoslávii zpět do sovětského tábora ukázaly, že Sovětský svaz rovněž neměl zájem o udržení stávajícího stavu. A i kdyby obě strany byly jen manévrovaly s těmito návrhy a plány, aniž by se byly vážně snažily stávající stav změnit, jejich projevy a postup vyloučily možnost, aby sledovaly politiku prvé možnosti — udržení státu quo. Tento postup však uvedl do obou oblastí prvky napětí, jež uzrály přibližně současně na podzim 1956. Výbušné situace, které se vyvinuly, ohrožovaly jednotu každého tábora do takové míry, že obnovení dřívějšího stavu bylo pro oba bloky prvotním požadavkem a dominovalo politiku Západu i Východu po celý rok 1957. V sovětské oblasti byla poznaňská stávka na jaře 1956 prvým varováním proti výstřelkům komunistického sjednocování a novým důkazem jeho škodlivých hospodářských a politických důsledků. Spolu s událostmi v Československu, zejména na sjezdu [pageend6]TRIBUNA 7 spisovatelů, a v jiných satelitních zemích poznaňská stávka a proces zároveň odhalily nebezpečí, skrývající se za uvolněním vnitřní kontroly. Revoluce v Maďarsku pak dokázala, že sovětská a komunistická nadvláda jsou neslučitelný s uvolněním, které překročí jistý bod, jestliže se režim současně snaží sledovat nezměněný cíl. Proto musel být maďarský komunistický režim zachráněn před zničením sovětskou ozbrojenou mocí a status quo udržen násilím. Polský režim se ale zachránil od vnitřního rozkladu, podobného rozkladu maďarskému, stejně jako od přímého sovětského ozbrojeného zásahu jen tím, že změnil své bezprostřední cíle; tato změna byla kompromisem mezi zájmy Sovětského svazu a zájmy polského lidu, značně nakloněným na sovětskou stranu pod tíhou hrozby sovětské moci. V západní oblasti došlo ke konečnému zlomu v otázce egyptského znárodnění Suezského průplavu a ochrany západních zájmů na Blízkém východě. Příčinou tohoto zlomu byla neshoda co do cílů i methody. Tato neshoda mezi názory Spojených států a názory Britanie a Francie dosáhla bodu, kde normální spoje jejich aliance přestaly fungovat a kdy zásada jednoty byla podřízena rozdílným národním zájmům jednotlivých členů aliance. Anglo- francouzská akce v suezské oblasti odhalila, že největší slabinou západní aliance bylo, že neměla prostředků, jimiž by bylo lze rozvinout novou společnou politiku a pak ji také dělat ve chvíli, kdy bylo potřeba přizpůsobit novým konkrétním požadavkům jinak příliš obecný cíl — obranu proti sovětské agresi. Že Spojené stály proti Britanii a Francii ve Spojených národech a zároveň se snažily nahradit jejich přímou akci Eisenhowerovou doktrínou bylo jen dalším důkazem toho, že západní aliance nejen trpěla nejednotou, nýbrž že také nechápala své nedostatky a potřeby. Proto bezprostředním důsledkem byl zřejmý protiklad ve výsledcích, dosažených v pokusech o obnovení starých svazků na Západě a v sovětské mocenské oblasti. Na druhé straně však rozdílná povaha obou táboru přivodila, že dlouhodobé důsledky dočasného rozkladu z roku 1956 jsou pro Sovětský svaz těžší než pro Západ, i když Sovětský svaz měl větší zjevný úspěch v jeho okamžitém překonání. Zatím co se rozklad na Západě dotknul jen sítě, která drží západní alianci dohromady, rozklad v sovětské oblasti zasáhl samu její základnu. Proto také sovětské pokusy o konečné znovusjednocení byly v postatě rozdílné od prostředků, jichž použil Západ. Obnova obou systémů Sovětský svaz začal s novým sjednocováním své oblasti takřka bezprostředně po potlačení maďarské tevoluce. V prvním kole byly komunistické státy, které zůstaly aspoň na povrchu nedotknuty protikomunistickým a protisovětským hnutím, přitaženy v těsnější svazek se Sovětským svazem. Bylo jich použito jako nástrojů uvnitř sovětské oblasti k posílení prosovětských sil a mimo sovětskou oblast k zastavení protisovětské kritiky, zejména mezi západními komunisty. Druhé kolo se vyznačovalo zintensivněním dvoustranných styků mezi Sovětským svazem a jeho komunistickou stranou na jedné straně a komunistickými státy a stranami na straně druhé. Sovětský svaz se tak vyhnul spojené oposici proti své politice; a zároveň mohl předstírat, že nový význam byl připsán individualitě, ne-li suverenitě jednotlivých komunistických států a stran. Nový důraz na zásadu, že je třeba věnovat pozornost zvláštním podmínkám v jednotlivých zemích pro vývoj socialismu, měl založit theoretický podklad pro tyto styky, umlčet oposici proti sovětským požadavkům a rozkazům, až dosud ospravedlňovaným superioritou a vedoucí úlohou Sovětského svazu, a ukovat sovětský blok v novou jednotu. Zároveň však se Sovět- . ský svaz snažil dokázat svou de facto nadřazenost a primát zásahy na Blízkém a Středním východě a na poli zbrojení a vědy, obojí určené k tomu, aby učinily dojem na členy a národy sovětského bloku do stejné míry jako na nekomunistický svět tím, že měly ukázat sílu moskevského režimu. Ve třetím kole užil Sovětský svaz příležitosti čtyřicátého výročí Říjnové revoluce k tomu, aby komunistickým stranám států, jež jsou ovládány komunisty, předložil svůj požadavek na zvláštní postavení uvnitř komunistického tábora. Společné prohlášení z Moskvy uznalo Sovětský svaz jako »první a nej mohutnější socialistickou mocnost* a připomnělo světu, že »dnes životní zájmy pracujícího lidu všech zemí volají po podpoře Sovětského svazu a všech socialistických zemí, jež jsou záštitou míru a sociálního pokroku*. Tím že ďo požadavku podpory začlenil »všechny socialistické země«, Sovětský svaz pozměnil své původní pojetí proletářského internacionalismu, jak je definoval Stalin. »Internaciona- lista«, psal Stalin, »je ten, kdo bezvýhradně, bez váhání, bez podmínek je připraven bránit Sovětský svaz, nebot Sovětský svaz je základnou světového revolučního hnutí, a je nemožné bránit a protěžovat toto revoluční hnutí bez obrany Sovětského svazu*. Protože Sovětskému svazu se nepodařilo obnovit formální organisaci komunistických stran v podobě Kominterny či Kominformy, tento slovní ústupek od původní definice proletářského internacionalismu musí mít hlubší význam. Výslovný návrat k původní posici byl nemožný, protože síly, které mu odporovaly, musely být dost silné, aby jej znemožnily. Je tudíž odůvodněné předpokládat, že sovětský systém nýní drží dohromady síly a zájmy, mezi nimiž aspoň některé jsou nové a jiné než ty, které jej poutaly předtím. Budoucnost ukáže, jak trvanlivá je tato nová struktura a zdali Sovětský svaz vezme na sebe risiko a bude čekat na tuto budoucnosti či zdali bude usilovat o změnu dnešního systému buď v - uvolnění či utužení jeho vnitřní struktury. Ve své oblasti Spojené státy nerozpoznaly, že kořeny odstředivých sil v západní alianci jdou hlouběji než k ochraně západních zájmů na Blízkém východě. Proto začaly spravovat svůj systém na nej zřejmějších, i když ne vždy na nej důležitějších místech. Spojené státy chybně pokládaly zoufalou anglo-francouzskou akci v Egyptě za ústřední problém západní aliance a snažily se jej rozřešit bezúčinnou Eisenhowerovou doktrínou. Tato doktrína měla nepatrný účinek na Blízkém východě a vůbec žádný na západní alianci. Ve druhém stadiu se Spojené státy pokusily spolehnout na pouta, jež je mají vázat k Britanii úžeji než k jiným západním zemím. V anglo-amerických poradách byl učiněn pokus o rehabilitaci tohoto jádra západní aliance. Že se Spojené státy nepokusily o podobné sblížení s Francií, bylo o to důležitější, čím naléhavější se staly otázky politického rázu uvnitř i navenek západní aliance. Nic, co by mělo praktické důsledky, se nestalo, aby byly realisovány návrhy »Tří moudrých mužů* ve struktuře a činnosti NATO. Teprve po vystřelení prvé sovětské družice na podzim 1957 začal Západ přemýšlet o roku, který ztratil od suezské krise. Prosincové zasedání Rady NATO, jehož se zúčastnily hlavy členských vlád, zdůraznilo potřebný symbolismus této aliance; čeho však nedodalo, bylo ještě potřebnější politické vedení, které by šlo za standardní cíle a procedury. Důraz na obrannou stránku NATO zastínil zlepšení, která byla naplánována pro činnost stálé Rady, zejména když stálá Rada se může zabývat jen otázkami, jez jsou stejně bezvýznamné. Lze tudíž říci, že v Paříži byla vloni v prosinci obnovena stará zá- Pokr. na str. 16 [pageend7]8 TRIBUNA BÁSNÍK NEUMÍRÁ Jakoby z nějakého úradku Prozřetelnosti, Vítězslav Nezval spatřil světlo tohoto světa právě na rozhraní našeho století, kdy v českém písemnictví doznívalo působení básnické generace let devadesátých a znovu se silně ozvalo Vrchlického heslo: »Otevřte okna do světa«. Individualismus, zdůrazňovaný českými de- kadenty a stupňovaný až v chorobný egocen- trismus a subjektivismus, vyvolal prudkou reakci, projevivší se poesií lidské družnosti, oslavou osvobozující práce dělníkovy, bojem proti skepsi, která na konci století zachvátila člověka-příslušníka onoho časového a citového údobí lidské kultury, pro něž ve Francii nalezli výraz »le fin de siěcle«. Skepse onoho údobí pochybovala o Bohu i o člověku. Jako by se proti sobě zdvihly srdce a rozum v nesmiřitelném nepřátelství. Čím bolestněji srdce toužilo věřit a milovat, tím neúprosněji se rozum posmíval. Bolestný kri- ticismus rozleptával všechny dosavadní hodnoty. Torsem života nazval Karel Tomán tehdejší dobu a její odraz v písemnictví, »Života bído, přece tě mám rád« — volal hořce Fráňa Šrámek, zatím co Viktor Dyk se snažil dobrat nových pramenů konkrétního češství. Prvá světová válka zalehla ostrou polnicí do politického i poetického zmatku a pomohla českým básníkům »otvírat okna«. Vítězslav Nezval stál od samého začátku v předních řadách nového ideového boje. Jím vpadla do českého písemnictví dravá vlna jakéhosi pudového člověčenství, básnivá energie, jakou do té doby — vedle výbojů Vrchlického a Březinových — české básnictví nepoznalo. Nezval atomisoval všechny dosavadní prvky thématické i formální, otevřel stavidla cizím směrům, at již šlo o sensualismus, vitalismus, futurismus, dadaismus, o poesii zvanou »civi- lisační«, či o novou notu poesie sociální i socialistické. Třebaže každá Nezvalova kniha (jichž se za jeho poměrně krátké životní pouti [naroz. 12.V. 1900, zemřel 6.IV.1958] na jeho stole navršilo na sto), neznamenala absolutní lidské nebo básnické vítězství, byla jednou z bitev, které básník svádí se životem a se světem o plnější a svobodnější lidský úděl. Již ve své básnické prvotině Most, kterou napsal sotva ve 22 letech, jako by proudila bystřina básnické fantasie a intuice, věčná revoluce myšlenková i citová. Sílila v Pantomimě, v Básních noci, v oslavě lidské práce a družnosti (Edison), okouzlila čtenáře v poetickém cestopise Sbohem a šáteček i ve visionářském cyklu Historického obrazu, psaného za nacistické okupace. Často není snadno prohlásit, která z Nezvalových knih je poesií, prózou, povídkou, románem či divadelní hrou v technickém šlová SEN MRTVÉ Po rubu pláště, do něhož se opět zvolna, odkvetlé kaštany ve starém parku mých v jako zasmušilí staří mládenci do ošumělé stále ta nevýslovná úzkost jednoho začaté kdy ještě včera neprobuzen ze zítřejšího s snil jsem stále stejný, zakletý sen mrtvého, Bylo to jako kdyby svět se ke mně blížil někdo chtěl, zdá se mi, tenkrát říci, že bu ale náhle to bylo jako uprostřed pohádky kterou babička najednou zapomněla dopo děti, pohánějíce před sebou veselé barevné ztrnuly na samém kraji svých opuštěných zatím co dospěli, opřeni o hole svých každ a roztáhnuvše nad sebou černé deštníky s zastavili se uprostřed staronového příběhu, předstírajíce znalost tajemného zaklinadla jež by mělo moc zdánlivého vysvobození. A potom se přihnal proti své vůli jakýsi prosekávající se hlasitě růžovým křovím t a chystaje se políbit zakletou princeznu n zakopl o svůj vlastni stín a upadl k svým a tu se všechno rozesmálo úlevou nad zdárně překonaným nebezpečím. Někteří pak říkali, že vítr se utišil, ale myslím, že se tenkrát přece jen rozprše a ve starém parku s odkvetlými kaštany l ke kmenům stromů, tvrdě zasněných do u a po větvích, rozpjatých ještě do prostoru svými zelenými prsty však sahajících už sklouzl až k zemi šedivý, bezbarvý, plášť Potom se rychle, přízračně setmělo, den u jakoby však přitom nezáleželo na počátku (světlo je přece už dávno a docela mrtvé!) staré stromy mohutnýma rukama zprudka neuchopitelnou draperii pláště, beztížně v toužíce do ni zahalit i dávno dozněvší kro osaměle bloudící dosud po cestách starého nic nedbajíce na mlčenlivé hlasy, utichlé d Byl už skoro večer, déšť neustával a staré uprostřed temného, opuštěného parku mý kde známé tváře zůstávají dál nepoznány, a nevyslovená jména odpovídají známě n nečekajíce na probuzení ze svého domnělé Na jedné z laviček, obklopen sám sebou, seděl jsem dosud v tom podivném večerní kdy naše srdce náhle úzkostně tichnou, zblízka naslouchajíce vzdálenému vanutí n až najednou zprudka zvedne se s větví šed a k životu probudí věčný sen živého, sedm A. D. Martin [pageend8]TRIBUNA 9 HO SVĚTLA váhavě zahaluji zpomínek peleríny, ho, neskončivšího odpoledne, pánku, sedmibolestného světla. pozpátku, couvaje až k bezvědomí: de určitě pršet, o Šipkové Růžence, vídat: obruče svého smíchu, her, odenních lží vých starých nejistot, velmi vznešený princ, icha, a bezústá ústa, vlastním nohám lo ísal se líný, olysalý den plynulých let, včerejška, po zítřejším slunečném vánu, deště. ž nepoznával svou tvář, ani konci tohoto příběhu rozhrnuly isícího s jejich ramen, ky, parku mých vzpomínek, ávno dříve ještě než mohly zaznít. lampy otevřely dokořán udivené očí ch vzpomínek, a zavolání, ho spánku. m rozednívání, v tom jitřním soumraku, ekonečnosti, ý, bezbarvý plášť časného deště iradostného světla. BÁSEŇ Z DOMOVA smyslu. Básnický dynamismus, hraničící často s anarchií a s pouhou hříčkou slov, vytváří z Nezvalových knih jediný celek dynamického impressionismu a poetismu. Podvědomí a sny byly patrně nejsilnějším zdrojem Nezvalovy básnické intuice. Proto byl věčným experimentátorem a revolucionářem, v poetickém i společenském významu. Proto i jeho dramatické práce, z nichž si vzpomínáme alespoň na Milence z kiosku, na adaptaci Calderónovy Schovávané na schodech, nebo na okouzlující Manon Lescaut, jsou spíše snovými hrami básnické immaginace než projevem dramatikovy kázně a řádu skladebného i thématického. Ve stručné poznámce, v níž se chceme rozloučit s pozemskou cestou předního českého básníka, není možno vystihnout plný význam a smysl jeho básnického i společenského působení. Třebaže s tímto posledním nesouhlasíme, je třeba mít na mysli, že Nezval se přihlásil ku komunistické kulturní avantgardě již na počátku své umělecké cesty. Již ve své Neviditelné Moskvě (vyd. r. 1935), se vyznal ze své lásky k Sovětskému svazu a jeho lidu. Proto celkem nepřekvapilo, že se stal jedním z nej nadšenějších stoupenců Stalinova kultu, zvláště když to bylo značně výnosné. Zpívám zpěv míru. Před námi tvář jeho, generalissima, tak klidná, moudrá, lidská, přímá, a ozářená hvězdami, vede nás k míru. Třebaže Nezval zapřel tradiční havlíčkovskou režnou halenu a oblékl si bohaté roucho sekčně-šéfovské, nejednou naznačil, že mu ve stejnokroji státního básníka bylo nevolno. Naznačil také pravou příčinu sebevraždy svého básnického druha a přítele, Konstantina Biebla, uštvaného totalitní mašinérií k smrti. Na historickém sjezde československých spisovatelů, konaném krátce po XX. kongrese KSSS, se Nezval choval sice značně opatrně, ale přece se zastal Kamila Bednáře připomínkou: »Dokud v této zemi chodí třeba jen jediný básník s pocitem, že nesmí své knížky vydávat, pak tu, soudruzi, není něco v pořádku«. Spravedlivý soudce, který se v dnešním Československu ještě nemůže naprosto svobodně vyslovit, bude jednou soudit — a pravděpodobně i odsoudí — nejeden Nezvalův čin lidské slabosti a oportunismu. Literární historik však může již dnes prohlásil, že ve Vítězslavu Nezvalovi odešel veliký básník. Pavel Javor. [pageend9]10 TRIBUNA O POMĚRECH NA FRONTĚ VĚDY JAN MATES V TRIBUNĚ prosinec-leden jsme se pokusili zhodnotit důsledky komunistické censury pro myšlenkový vývoj v Československu. Tento příspěvek, který navazuje na článek ^Zakázané ovocet, navazuje také na jeho hlavní myšlenky a rozšiřuje jeho základnu o zhodnoceni jiných nástrojů, ‘jimiž STRANA dusí duchovni svobodu v Československu. Režimní jazykozpytec Trávníček vysvětluje, že věda je »odborné zkoumání, poznávání, souhrn odborných vědomostí, poznatků«. Jeho definice není zcela přesná. Vyhýbá se zjištění, že věda je odborným zkoumáním, že je souhrnem všech odborných vědomostí a všech poznatků. Zamlčuje, co platí za oponou, kde se jedinou theoreticko-filosofickou základnou vědecké práce stal »marx-leninský vědecký názor«. »Vítězství socialismu přineslo naší vědě pevné theo- retické základy v učení marx-leninismu. Vědeckým se stalo celé řízení společností*. Citujeme z usnesení ústředního výboru KSČ a vlády z 22. února 1956 o úkolech vědy (Rudé právo z 11.3.1956). Trávníček tedy opomněl připomenout i to, že věda je v komunistickém státě politickou záležitostí, řečeno přesněji, pod kontrolou politických vůdců. Nej důležitějšími středisky vědecké práce bývaly před válkou vysoké školy. Když byly na podzim 1939 na Hitlerův rozkaz uzavřeny, ztratili čeští vědečtí pracovníci po prvé — a to skoro na šest let — kontakty se Západem. V »samostatném« Slovensku nebyla situace o mnoho lepší. Následky této isolace nebylo možno překonat v necelých třech letech mezi odchodem posledního německého okupanta a komunistickým pučem v únoru 1948. A jeho důsledkem bylo opětné omezení obzorů. Sotva navázané styky byly přerušeny, nekonformní literatura znovu cen- surována a dokonce i konfiskována. Nepohodlní vědci byli zbaveni možnosti publikovat a učitelovat. Důležitým mezníkem v boji režimu proti vlivům západní vědy byl podzim. 1952 a první polovina r. 1953. V té době došlo k ustavení Čs. akademie věd (tzv. Velká akademie), Čs. akademie zemědělských věd (tzv. Malá) a Slovenské akademie věd. Tyto Akademie mají podle našeho odhadu na 300 členů a korespondentů. (Velká akademie měla před zasedáním v listopadu 1957 celkem 64 členů a 90 korespondentů.) Jsou vybíráni i podle hledisek politické spolehlivosti, která je zajištována také zvláštními odměnami: Členové dostávají 2.000 Kčs měsíčně, korespondenti 1.000 Kčs. Při Akademiích byla vybudována celá sít vědecko-výzkumných ústavů, laboratoří a kabinetů, v nichž pracuje (opíráme se o odhad Rudého práva z 21.6.1957) asi 20 procent všech čs. vědeckých sil. University a technická učení byla jako střediska vědecké práce odsunuta na vedlejší kolej. Zákon č. 52/1952 o Čs. akademii věd (dále: ČsAV) říká, že jejím úkolem je »badatelská práce ve všech oborech«, dále »řídící a vrcholná koordinační činnost v oblasti základního výzkumu a u vědeckých úkolů stěžejního hospodářského významu*. Akademie je také »poradcem vlády ve všech zásadních vědeckých otázkách*, uděluje vědecké hodnosti, atd. Paragraf 6, odst. .2 citovaného zákona říká: »Akademie udržuje vědecké styky s akademiemi věd a vědeckými institucemi v zahraničí, především akademiemi a institucemi Sovětského svazu a zemí lidové demokracie, sleduje vývoj veškeré zahraniční vědy a pečuje o využití jejích úspěšných výsledků*. Tento paragraf je přísně dodržován. Ze zpráv uprchlíků víme, že zahraničními časopisy, pokud ve skrovném počtu docházají, jsou zásobeny především vědecké instituce, které patří k Akademiím. Úřední údaje nám pak prozrazují čísla o stycích se zahraničím. V r. 1953 J>oslala ČsAV do zahraničí 47 delegátů, pozvala do CSR 30 cizích vědců. V r. 1954 smělo vyjet ven 150 čs. vědců a stejný počet zahraničních vědeckých pracovníku navštívil Československo. »Věstník ČsAV« č. 3—4/1955, z něhož citujeme, sám vyčíslil poměr styků se západní a východní vědou: 1 ku 15. V r. 1956 (údaje o roce 1955 nám chybí) se za hranice ČSR dostalo 404 členů, korespondentů a pracovníků ČsAV a 275 cizinců-vědců navštívilo republiku. V r. 1957 vyslala ČsAV 638 vědeckých pracovníků a 697 zahraničních vědců přijelo na její pozvání do Československa. Z toho rovných 600 bylo ze SSSR a »lidových demokracií*. (Viz zpráva Čs. tiskové kanceláře z 15.1.1958.) Těmito krajně nepříznivými skutečnostmi se nesmíme dát odradit od našeho úmyslu stopovat vlivy západní vědy na vědeckou činnost v Československu. Jistý vliv podle našeho názoru totiž existuje zejména v oblasti společenských věd: filosofie, státovědy, práva. Také v přírodovědě. Stížnosti na tzv. revisio- nistické tendence, které jsme v posledních dvou letech tak často slyšeli v projevech předních komunistů, nás v tomto přesvědčení jenom utvrzují. Jestliže hledáme prameny soudružských nářků, narazíme totiž na přímé či nepřímé vlivy nesovětské ideologie, nekomunistického světa a jeho kultury. Přímého vlivu je poskrovnu, výsledky nejsou však bezvýznamné. Západní vědeckou literaturu kteréhokoliv druhu může sledovat jen úzce omezená, pečlivě prověřená skupina vědeckých pracovníků. Ještě více je pak ztížena interpretace těchto materiálů. Přesto byla fronta komunistické vědy narušena i těmito bezprostředními vlivy mladou generaci učitelů marxismu- leninismu na vysokých školách. První tajemník slovenské Komunistické.strany Bacílek je v červenci 1956 nazval »nositeli liberalistických tendencí*; ne nepodobně o nich hovořil ředitel Vysoké stranické školy Rudolf Vetiška. Jde o úkaz, který si zaslouží plné pozornost: Školení marx-leninisté volají po reformě stranického a státního aparátu, žádají volnou soutěž několika politických stran a podobně. Právě oni, kteří byli po přepečlivém výběru považováni za imunní proti všem vlivům. O případu asistentů marx-leninismu z Vysoké školy ekonomické v Praze jsme již psali v Tribuně ze srpna-září 1957, dnes bychom mohli pohovořit o jejich kolegovi Dubském z Vysoké báňské v Ostravě, který se kacířských názorů nevzdal ani po napomenutích a důtkách. Byl vyloučen ze strany, snad přijde před soud. Podobné potíže měli s mladými marx-leninisty madarští komunisté a dodnes má polský režim. S názory 31-letého filosofa Leszka Kolakowskiho pole- misují celé hordy ortodoxních stalinistů, samozřejmě i českoslovenští (Na př. Václav Vrabec v pražském rozhlase dne 12.2.1958.). Vliv západního myšlení a vzdělání se dále najde ve značně odlehlé věkové generaci. Je to samozřejmé: Vyrostla a vyučila se za časů, kterým my dnes říkáme »normální«. Její příslušníci si cesty a směry vědecké práce volili svobodně, neomezováni státním božstvem. Někteří se z různých pohnutek odchýlili po novém větru. Velmi mnozí byli nuceni zůstat dlouhou dobu [pageend10]TRIBUNA 11 ve stínu. Jsou-li dnes požádáni o slovo, nebo vezmou- li si je, ozvou se svým hlasem, vlastními, ne vypůjčenými názory. Nejde o »boj proti režimu«, i když ovšem o jistou formu zápasu s vrchností opravdu jde. Umění polemisovat, statečnost, odvaha přít se o vědeckou pravdu i za nej nepříznivějších okolností — to jsou skutečnosti, které v tomto případě velmi účinně před celou veřejností demonstrují, co je věda, která svým původem nepatří do onoho (komunistického) světa. — Pražští soudruzi se snaží, jak zní termín, »pře- hodnotit« F. X. Šaldu; zapřáhnout jeho památku i dílo do svých cílů. Loni bylo vzpomínáno 90. výročí Šaldových narozenin, 20. výročí jeho smrti. Redakce Slovenských pohVadů vyzvala Václava Černého, po léta odsouzeného k mlčení, aby právě on pro ni napsal článek, hodnotící Šaldu. Byl otištěn v č. 4/1957 a lišil se samozřejmě velmi podstatně od toho, co režim chtěl, aby se psalo. Orgán strany (Ivan Skála v Rudém právu ze 7.3.1958) se zeptal, proč Slovenské pohlady požádaly_o článek právě Václava Černého, bývalého redaktora Kritického měsíčníku a »hlasatele starých intelektuálních bludů o vůdčím postavení inteligence# ? V č. 11/1957 časopisu Divadlo jsme četli příběh, který rekonstruujeme: Jaroslav Pokorný, odchovanec dramatické školy E. F. Buriana, který z důvodů ne dost dobře známých je dnes pokládán za znalce Shakespeara, byl v r. 1954 požádán nakladatelstvím Orbis o napsání »informativního náčrtu o vývoji čs. kulturních vztahů k Shakespearovi#. V r. 1955 tento »náčrt« vyšel. Pokorný nyní obvinil bývalého profesora anglistiky Karlovy university v Praze, Otakara Vočadla, že sto nemohl snést# a v prosinci 1956 otiskl v časopise londýnské university »The Slavonic Re- view« článek v »tigridovsko-peroutkovském duchu«. Říká závěrem Jaroslav Pokorný: »(Vočadlo) musil počítat s tím, že projevy dojdou do ČSR a sotva může névědět, že některé z jeho snadně prokazatelných zakládají skutkovou podstatu trestného činu«. Marxismus-leninismus je komunisty nazýván svědpu všech věd« a jeho aplikace na všechny vědní obory je po deset let už více-méně zákonem. Při podávání důkazů »pravdivosti« jeho paragrafů se komunističtí vědečtí pracovníci neštítili v minulosti (ne jinak tomu bude v budoucnu) ani podvodů. Četli jsme dokonce. i v sovětských pramenech částečná doznání, týkající se podivných method, jakými v biologii resp. genetice pracovali O. B. Lepešinská, Mičurin, Lysenko. Povzbuzeni těmito doznáními a živeni poznatky, získanými zkoumáním, jež nebylo ovlivněno dogmatikou, zahájili zápas o vědeckou pravdu i čs. biologové. Zemědělské noviny dne 28.4.1956: Profesor Antonín Fingerland byl »dočasně zbaven možnosti učit«, vědečtí pracovníci Činátl a Havlík byli zbaveni možnosti pracovat na biologické katedře lékařské fakulty v Praze, »protože jejich práce odporovaly theorii O. B. Lepešinské«. Začátkem července 1956 zasedalo X. valné shromáždění Čs. akademie zemědělských věd. Přijalo usnesení, že akademie bude »nadále rozvíjet zemědělské a lesnické vědy na základě mičurinské agro- biologie a bude bojovat proti idealistické biologii#. {Rudé právo 7.7.1956) Dne 17.12.1957 uveřejnil orgán KSČ článek Jindřicha Opavy, bývalého vedoucího hlavní správy výzkumu a propagandy, který je nyní ^ředitelem a tedy prakticky šéfem výkonného orgánu Čs. akademie zemědělských věd. Útočil na profesory Hrubého (učí na bilogické fakultě Karlovy university) a Kříže- neckého (učí v Bratislavě), kteří ve slovenských časopisech kritisovali práce I. D. Lysenka. »Nejde (jim) o kritiku Lysenká«, psal Opava, »ale o jasný útok na materialistické základy mičurinské agrobiologie. Profesoři Hrubý a Kříženecký vystupují — nebo se alespoň snaží vystupovat — jako seriosní vědci. Jasné však je, že spory, které chtějí vyvolat, pomáhají zemědělské praxi tak málo, jako ona muška, která se posadila volovi na roh a pak tvrdila, že také orala#. Až dosud jsme hovořili o rytířích s otevřeným hledím, kteří se bez ohledu na možné následky přiznali k myšlenkovému světu, z něhož se zrodili, či který je ovlivnil. Je tady ještě jedna skupina, početně asi silná, ale blíže neurčitelná. Museli jsme si na ni vzpomenout, když jsme na příklad četli článěk mjr. Gramata v Obraně lidu z 6.11.1957: »Škůdlivé a nesprávné názory se vyskytly mezi bezpartijními soudruhy v armádě. Jeden z nich si postěžoval: Proč nám dávají stále tu naši ideologii a přitom neukáží na ideologii buržoasní, abychom ji poznali a mohli proti ní bojovat#. Musili jsme myslet na tuto část občanů^— veřejných i vědeckých pracovníků, kteří se bud neumějí či nechtí vyjádřit přímo — když jsme pročítali vzpomínky Abe Čapka na jeho 10-týdenní pobyt v Číně {Literární noviny 30.3 a 13.4.1957). Vyprávěl o politice, známé pod heslem »Necht kvetou všechny květy umění, necht soupeří různé školy myšlení#. Ujištoval o úspěchu, kterého tato čínsko-komunistická politika docílila. Citoval Ču Enlaje : »Intelektuály není možno ideologicky přetvářet, vyloučíme-li boj idejí. Hrubé methody neřeší ideologické problémy. ..« Vypočítával přednosti této školy: »Studium marxismu-leninismu bylo obohaceno přednáškami o Kantovi, Hegelovi a Russelovi«. Pekingská universita prý připravuje, vyprávěl Abe Čapek, »kurs o buržoasním národohospodáři Keynesovi«. Bylo to napsáno dobřena tak přesvědčivě, že je přímo cítiti touhu s. Čapka, aby »různé školy myšlení# aspoň v tom čínském podání mohly »soutěžit« i u nás. O dva měsíce později, v červnu 1957, považoval sekretář ústředního výboru KSČ pro ideologické záležitosti, Jiří Hendrych, za vhodné upozornit, že tato »škola« se hodí snad pro Asii a pro Afriku, ale ne. pro Československo. * Západní věda není tedy bez vlivu na vědecký svět v Československu. Cesty, kterými tam proniká, jsou rozličné. Komunisté se bojí cizích vlivů, které již předem nazývají »nepřátelskými«. Dnes se domnívají, že překonali vnitřní krisi, kterou jejich hnutí prožilo po Stalinově smrti. Chystají se k nové ofensivě. V ostravské Nové svobodě napsal dne 16.3.1958 Vladimír Mariánek: »Čeká nás ještě uskutečnění kulturní revoluce, která je neoddělitelnou součástí celkového procesu socialistické revoluce. (T.o znamená) přetvoření a převýchovu myšlení lidí v duchu zásad marxismu-leninismu. V nej bližších dvou třech letech bude sveden rozhodný zápas o myšlení našich lidí a kultura a umění v tomto procesu sehrají velmi významnou úlohu«. Tato slova skoro do písmene opakoval první tajemník KSČ a president republiky Novotný na zasedání ústředního výboru strany dne 2. a 3.4.1958. I on prorokoval nutnost »dokončení kulturní revoluce v duchu učení marxismu-leninismu#. Jestliže^ tedy dnes hovoříme o poměrech na vědecké frontě v Československu, řekli jsme svůj komentář o jednom úseku, jen k jedné fázi dlouhého již soupeřství mezi režimem a pracovníky kultury a vědy — k té, která končí XI. sjezdem KSČ v červnu 1958. Dalším cílem komunistů je — jak je zřejmé — likvidace všech zbytků kulturních svobod ve jménu »socialismu«. Víme ze zkušenosti, že komunistům, když jdou za nějakým cílem, je každý prostředek dobrý. Ovšem, my také víme, že tvrdých a nejtvrdších method používají už přes deset let a že právě tam, kde šlo o tom zlomit ducha, že nepochodili. [pageend11]12 TRIBUNA ODHRNUTÁ OPONA Málokteré dílo obsáhlé literatury, která byla napsána o komunismu, přineslo theorii, která by vystihovala podstatu komunismu jakožto nového a zvláštního společenského útvaru. Byly pro to dva důvody. Těm, kdo o komunismu psali mimo hranice sovětské moci, se nedostávalo faktů o jeho praxi o denním životě v komunistickém státě. Těm, kdo byli uzavřeni v hranicích komunistické vlády, se nedostávalo možnosti praktickou znalost vědecky promyslet a ztheoretisovat. Tak se stalo, že pravá povaha komunistické společnosti zůstala až do nedávných let neodkryta a že všechny úvahy o ní vtěsnávaly známá fakta do vžitých formulí minulých dob, at šlo o formule komunistické ideologie anebo ne. Teprve v posledních letech se probojovalo, a to na obou stranách Železné opony téměř současně, poznání, že komunistická společnost je nový útvar, v mnohém směru jedinečný, nezařaditelný do dosavadních kategorií společenských poznatků, vymykající se ustáleným schématům společenských věd. Je pozoruhodné, že průkopníky tohoto poznání nebyli politikové ani vědci, nýbrž umělci, mezi nimiž Koestlera a Orwella nutno jmenovat na předním místě. Umělecká intuice předešla i zde vědeckou analysu. Za Železnou oponou došla řada komunistických vůdců k poznání pravé povahy režimu, který nastolili. Muselo jít o komunistické vůdce, protože ti jediní mají příležitost získat dostatečnou theoretickou výzbroj i dostatečný přehled o událostech. Je zajímavé, že k pravdivým závěrům o komunismu přišli nejrychleji komunističtí theoretikové Dálného východu — v Číně a Vietnamu. Největší ohlas však měly zatím na Západě závěry Milovaná Džilase, jednoho z tvůrců komunistického režimu v Jugoslávii. Osobní osud Džilasův je znám a konec konců pro pravdivost jeho závěrů není rozhodující. Významnější je, že zatím co jeho protějšky na Dálném východě své posouzení komunistických režimů formulovali jen jako projevy a články, Džilas shrnul své poznání knihou, která — i když utrpěla zřejmou nepřesností překladu — vytvořila systematickou theorii komunismu jakožto nového státního a hospodářského útvaru (The New Class, vyd. Frederick A. Praeger, New York, 1957, stran 214, cena $ 3.95). V následujících řádcích podáváme přehled Džilasovy theorie komunismu. Kořeny komunistické společnost tkví v komunistické theorii — v Marxově jistotě, že je možno odhalit zákonitost společenského dění. Z Marxova učení, které je směsí vědy a ideologie, ale které je přes své nedostatky učením otevřeným, vyžadujícím kritického přetváření, vyrobili jeho následovníci uzavřený systém, který se stal dogmatem právě proto, že se prohlásil za »jedině vědecký«. Vycházejíce z premisy, že jedině oni znají společenskou zákonitost, docházejí komunisté k nevědeckému a neodůvodněnému závěru, že tato znalost, kterou si sami přičítají, jim dává výlučné právo přetvářet společnost a kontrolovat její život. To je základním omylem jejich systému. Každé hnutí, směřující k přestavbě společnosti, musí být přesvědčeno o správnosti svých názorů, a jeho úspěchy je v této víře utvrzují. V tom leží důvod definitivního rozštěpení marxistických směrů začátkem XX. století. V sociálně demokratických stranách a odborech dosáhlo dělnictvo značných úspěchů pomocí stávek, všeobecného hlasovacího práva, parlamentního zastoupení; »reformismus« v těchto stranách nabyl vrchu, protože odpovídal konkrétní situaci, ve které dělnictvo o svou věc bojovalo. Naproti tomu v Rusku nebylo dělnictvo s to zlepšit svou posici ani o halíř bez krveprolití a nepředstavitelné persekuce. Proto tam nemohl reformis- mus prorazit a musila nabýt vrchu fanatická, nesmiřitelná a bojová ideologie neúprosné revoluce, kterou představoval zejména Lenin. Existuje neměnný společenský zákon, že každá lidská společnost a všichni její členové usilují o maximální rozvoj výrobních sil. Tím se střetává s jinými společnostmi a jedinci a soutěží s nimi v zápase o život. Růst výroby naráží stále na překážky přírodní i společenské: na individuální, politické, právní a mezinárodní zvyky a vztahy. Poněvadž je společnost v zájmů rozvoje výrobních sil musí překonat, vynáší v daných okamžicích ty, kdo o odstranění těchto překážek usilují, at jde o strany, třídy, politické ideologie nebo hospodářské systému. Komunisty tento zákon vynesl v čelo ruské společnosti, protože jedinou cestou, jíž bylo možno rozvinout její produktivní síly, byla industrialisace, a protože komunisté byli jediným politickým směrem, který tento cíl sledoval a podřizoval mu všechny ostatní zřetele. Tato industrialisace, která představovala úplný přelom ruské společnosti, mohla být uskutečněna maximální rychlostí jen dosažením úplné vlády nad všemi odvětvími společnosti. Komunisté to rozpoznali ze všech nejlépe, a tak se stah nástrojem dějin k industrialisaci velké části světa — nejen Ruska, ale i východní Evropy a Asie. Tato náhodná shoda objektivních vývojových tendencí a komunistických plánů komunisty ovšem jen utvrdila ve víře, že jejich úspěch pramení z jejich »jedině vědeckého světového názoru« a zastřela jim pohled na to, že se při uskutečňování tohoto pochodu nenávratně vzdálili od svého ideálu beztřídní společnosti. Definujeme-li třídu jako skupinu lidí, majících stejný poměr k vládě nad výrobními prostředky, a definujeme-li vládu nad výrobními prostředky jako moc přivlastňovat si jejich produkty a rozhodovat o nich, je zřejmé, že komunistická revoluce a následující industrialisace vytvořila zcela novou třídu, nový typ vlastníků výrobních prostředků: vlastníků ne individuelních, nýbrž kolektivních. Nová třída vlastní veškeré výrobní prostředky země a jejich produkty jako kolektiv, ne jako jednotlivci; její jednotliví příslušníci jenom používají plodů výrobních prostředků, a tím se zásadně liší od třídy kapitalistů, charak- terisované soukromým vlastnictvím výrobních prostředků. Dělnictvo však zůstává v poměru k výrobním prostředkům v zásadně stejné situaci: nemá možnost rozhodovat o jejich použití ani o použití výrobků, které svou prací vytvoří. Nová třída kolektivních vlastníků výrobních prostředků vznikla způsobem, který je v dějinách revolucí jedinečný. U všech ostatních revolucí napřed došlo ke změně ve formách výroby, vytvořila se nová třída, a teprve potom došlo k tomu, že tato nová třída svrhla dosavadní společenský řád, který poutal a omezoval rozvoj nových výrobních forem. U komunistické revoluce tomu bylo naopak: nejprve byla provedena revoluce a teprve pak se z těch, kdo se podjali úkolu industrialisace Ruska, vytvořila nová třída. Její vznik ji poznamenal nesmazatelně: vzala na sebe podobu organisace zvláštního druhu, organisace s mimořádnou kázní, založené na filosofické a ideologické jednotě všech příslušníků. Bez názorové jednoty a železné kázně by nebyla nová třída mohla přežít proti přesile svých nepřátel, Touto V. Ch. [pageend12]TRIBUNA 13 zvláštní organisací nové třídy se stala komunistická strana, v jejímž rámci se nová třída zrodila ze skupiny profesionelních revolucionářů, kteří byli jádrem strany už před převzetím moci. Po uchvácení moci se z nich vyhranila skupina praktiků, kteří se ztotožnili s industrialisací Sovětského svazu a kteří zničili své odpůrce mimo stranu i uvnitř strany — za Leninovy éry prostředky méně krutými, za Stalinovy éry prostředky neomezeně krutými, a tak dobyli vlády nad společnost a výrobními prostředky, které z její práce dovedli bezohledně vydupat. Nová třída se tudíž nekryje s komunistickou stranou — je jen jejím jádrem a rozhodující silou. Stejně tak ji nelze ztotožnit s byrokratickým aparátem, zejména ne s byrokratickým aparátem státním. Nová třída vytváří rozsáhlou byrokracii, poněvadž jinak nemůže své cíle proti odporu společnosti prosazovat; ale sama je nebyrokratická. Lze ji snad nejlépe ohraničit tím, že k ní patří všichni, kdo požívají zvláštních privilegií a hospodářských výhod na základě svého monopolu na administraci výrobních prostředků. Karierismus a bezohledná ambiciosnost v komunistickém režimu jsou dokladem úsilí stát se spoluvlastníkem výrobních prostředků a spolu- vládcem nad jejich produktem a nad lidmi. Přístup do nové třídy je otevřený nej širším vrstvám; ale výběrový proces je tím neúprosnější, čím výše se příliv nových sil dostane. Úspěch vyžaduje nejen energii a houževnatost, ale i schopnost rozumět doktrínám a tvořit je, být neústupný vůči soupeřům, být mimořádně obratným vychytralý a proradný ve vnitrostranických bojích a umět posilovat moc celé třídy. Čím výše se kdo v tomto boji dostane, tím strašlivěji doplácí na neúspěch: nejen ztrátou postavení, ale i ztrátou svobody a obvykle i života. V komunistické společnosti jsou moc a vlastnictví soustředěny v těchže rukou. Theoreticky a právně je vlastníkem výrobních prostředků celý národ; ve skutečnosti, vzhledem k monopolnímu způsobu správy těchto výrobních prostředků, užívá jen úzký okruh administrátorů práv a plodů vlastnictví. Kolektivní vlastnictví výrobních prostředků, které si nová třída vybojovala, jí získalo podporu dělnictva při likvidaci třídy soukromých vlastníků, a dočasně dovedlo zamlžit skutečný stav věcí. Ale rozpor mezi právním a skutečným stavem činí situaci nové třídy vratkou a je příčinou jejích nesnází, nebot život každému staví tento rozpor dennodenně před oči a vede k požadavku, aby byl odstraněn. Proti němu se nová třída může bránit jen tvrzením, že plní dějinnou úlohu osvobození' lidstva od veškeré bídy a útisku, zatím co její činy vedou směrem právě opačným. Přes tvrzení, že třídy už byly odstraněny a socialismus nastolen, a přes všechny záruky občanských práv v ústavě a zákonech ví každý občan komunistického státu, co si smí a co nesmí dovolit a co jej čeká, poruší-li tyto nepsané konvence, ví, kdo má skutečnou moc v rukou a kam se obrátit s prosbou, chce-li něčeho dosáhnout. Proto je nová třída nucena aspoň čas od času učinit gesta, která pro ni i pro ostatní společnost dokazují i v praxí, že byl učiněn krok směrem k vyhlašovaným ideálům a ke stavu, který je právně kodifikován. T.zv. libe- ralisace a demokratisace jsou toho příkladem. Ale protože podstata nové společnosti,' t.j. monopol vlastnictví a moci v rukou kolektivu nové třídy, zůstává beze změny, stanou se demokratisační opatření nové třídy nakonec jen novým prostředkem upevnění její vlády. Tak jako ve starověku prostupovalo otroctví všechnu činnost a všechny instituce ve společnosti, i rodinu, tak prosakuje monopolismus a totalita vládnoucí třídy všechny úseky života v komunistické společnosti, i když to vláda přímo nezamýšlí. Slabost nové třídy v údobí jejího vzniku si vynutila i ideovou jednotu ve straně v tom smyslu, jak jí rozumí komunisté: pravomoc nadřízených orgánů JEDEN STROM A JEDEN PTÁK. Literární noviny v Praze uveřejnily 22. března 1958 báseň Miloše Macourka pod titulem »Jeden strom, a jeden pták«. Čtěte ji nejlépe v souvislosti s naším článkem Jana Matese »O poměrech na frontě vědy«. Procházet se -pod modrým stromem Pod zeleným stromem Pod hnědým stromem Naslouchat bílému ptáku Žlutému ptáku Červenému ptáku Procházet se pod mnoha stromy A naslouchat mnoha ptákům Ale milovat jeden strom A jednoho ptáka Jehož zpěv uchvátí Tvé srdce K ČEMU TAKÉ SLOUŽÍ PAMÉT. »V listopadu 1918 byla na Staroměstském náměstí v Praze pošlapána česká tradice a popliván smysl českých dějin. Tehdy ještě neexistovala československá strana komunistická. Ale existovala česká strana národně socialistická*. Živ- nostensko-obchodnická strana středostavovská v exilu, č. 24-25, leden-únor 1958. NA UVÁŽENOU od čtenáře: Jsme kapky, jež se rozpršely do tváře paralel a poledníků. Měl bych však dotaz, možná trochu smělý: zda kapky ze žil mučedníků, z nichž kvetou příští slávy růže, či šlápl to jen medvěd do kaluže? regulovat myšlení nižších složek a členů. Za Lenina bylo názorové jednoty v nejvyšších orgánech strany dosahováno diskusí; za Stalina násilím. Násilné zaražení ideologických sporů ve- straně znamenalo konec veškeré myšlenkové svobody ve společnosti, protože s.vobodná diskuse existovala už jen v nejvyšších složkách strany. Potlačení ideologických rozdílů mezi vedoucími komunisty znamenalo potlačení frakcí a odlišných směrů a konec zbytků demokracie v komunistických stranách. Tak se stalo, že se marxismus stal theorii, kterou smějí definovat a rozvinovat jenom straničtí vůdcové. Kdo drží moc ve straně, je i ideologem bez ohledu na to, zda na tento úkol myšlenkově stačí. Z obligatorní myšlenkové jednoty nezbytně roste osobní diktatura. Jejím působením se z marxismu, který byl svobodnou revoluční theorii, stalo shora předpisované dogma. Jakmile se jednou vžila,, stala se myšlenka povinné názorové jednoty ve straně společenským činitelem, který má sílu zakořeněného předsudku. Komunisté jsou vychováni v názoru, že t.zv. ideová jednota, t.j. předpisování ideí shora, jě vrcholnou a nedotknutelnou svátosti a že frakcionalismus je nejstrašnějším zločinem. Logickým závěrem tohoto pochodu byly Stalinovy procesy proti zakladatelům komunismu, kteří se s ním dostali do sporu: prostě přetvořil »objektivní nepřátelství* vůči sobě, t.j. ideologické a politické rozpory ve straně, v subjektivní vinu jednotlivců a skupin, a tím jim připsal zločiny, kterých se nikdy nedopustili. Komunistická byrokracie je jedinou skupinou, která kdy v dějinách dosáhla plné ideologické jednoty. To proto, že žádná jiná skupina neměla za úkol přetvořit celou společnost prostředky převážně adJACÍ JSME [pageend13]14 TRIBUNA ministrativními a politickými. Pro takový úkol je třeba úplné, fanatické jistoty o vlastní neomylnosti a ušlechtilosti a současně neomezené brutality k potlačení všech, kdo myslí odlišně, dále monopolu na tvorbu ideologie ve společnosti a úplné jednoty vládnoucí skupiny. Nové vedení komunistické strany používá dnes jiných method než Stalinových k udržení této ideologické jednoty, ale vzdát se jí nemůže. Je neodlučitelná od komunismu. V komunistické společnosti je strana hybnou silou všeho: v jejím rámci jsou spojeny: nová třída, vláda, vlastnictví a ideje. Proto nemají pokusy o nastolení vojenské diktatury naději na úspěch proti komunistické straně. Žádná vojenská diktatura nemůže obsáhnout a absorbovat veškerý život společnosti nebo aspoň dočasně přesvědčit a nadchnout národ k mimořádným obětem a úsilí. K tomu je třeba strany, která je prodchnuta vírou v tak obrovské a vznešené ideály, že její členové považují tyranii za nezbytnou a za nej vyšší formu státní a společenské organisace. Změna v tomto stavu by neznamenala jen změnu vládní formy, ale přestavbu celé společenské struktury. Komunistická vláda je vládou úzkého okruhu stranických vůdců; tvrzení, že strana je předvojem pro- letariátu, je prázdnou frází. I když během boje o moc někdy zájmy proletariátu nebo některé jeho části splývají se zájmy a počiny strany, strana nikdy nepřipustí nic, co by dalo pracujícím, a zejména dělnické třídě, skutečnou moc a skutečná práva. Jejich jménem, ale bez jejich účasti vládne strana. V takové situaci bují karierismus, přepych a korupce. Přepych, protože se komunističtí vůdcové musí — i když odhlédneme od jejich přirozených lidských slabostí — představit lidu jakožto zřetelně viditelní nositelé moudrosti a moci. Korupce v komunistické společnosti je korupcí zcela zvláštní, plynoucí z toho, že vláda je současně zdrojem veškerých privilegií. Ta skupina, která ovládne stát, obsazuje všechny klíčové posice a vlastní veškeré výrobní prostředky — to vede samočinně k přiživnictví a privilegiím. Ani sám Stalin nemohl na tomto systému nic změnit — nehledě k tomu, že nic měnit nechtěl. Diktátorova síla v komunismu spočívá v tom, že nejlépe vyjadřuje a zastává zájmy nové třídy kolektivních vlastníků a že upevňuje její moc. Proti ní je bezmocný, a když se posice nové třídy upevnila natolik, že se jí Stalinovy methody staly škodlivými, byl nahražen. Selhání komunismu jakožto ideového hnutí je nej zřejmější v otázce státu. Podle komunistické theorie měl stát odumřít, jakmile zanikly třídy; do té doby měla vládnout diktatura proletariátu, a cokoliv ji posiluje, je ospravedlnitelné a pokrokové. Tam, kde nejsou u moci, dožadují se komunisté nej širší demokracie; kde se dostanou k moci, potlačí veškerou demokracii jakožto buržoasní«. Proti »bur- žoasní demokracii« staví jako vyšší stupeň svou »socialistickou« demokracii, nedbajíce toho, že takové dělení je očividně nesmyslné. Demokracii lze měřit jen mírou a universálností svobody. Zkušenost s diktaturou proletariátu ukázala, že výsledky uplatnění komunistické theorie jsou právě opačné: pod vládou odiktatury proletariátu« třídy nezmizely a stát neodumřel. Komunistické zničili staré vlastnické třídy, ale neodstranili třídní rozvrstvení společnosti: vytvořili vládnoucí třídu novou, která své postavení hájí bezohledněji a krutěji než kterákoliv jiná vlastnická třída. Proto stát ani ve stadiu »diktatury pro- letariátu« neodumřel a státní mašinérie sílí dál, přestože —■ dle oficiální theorie — byl už učiněn začátek přechodu do »zcela beztřídní« komunistické společnosti. Ale ani komunistům se nepodařilo přetvořit stát v prostředek jen a jen represivní; státní aparát nadále vykonává nesčíslné úkony, kterých společnost potřebuje k svému životu, a jeho složky se neustále staví proti libovůli strany. Komunistům se jedině podařilo státní aparát ovládnout pomocí policie, kterou si zcela osvojili, ale stálé třenice mezi nimi a státním aparátem jsou neodstranitelné. Komunistický režim je ve skutečnosti latentní občanskou válkou mezi vládou a občanstvem. Odpor společnosti se přenáší a projevuje i odporem státních orgánů proti opatřením, která jsou očividně »nesmyslná« — s hlediska toho, co je hlásáno jako cíl státní politiky, protože ve skutečnosti slouží zájmům nové třídy proti zájmům a na úkor celé společnosti. To je důvod, proč komunistický stát nemůže být právním státem, proč nemůže mít nezávislé soudnictví a proč se v komunistických zákonech objevují kaučukové paragrafy, proklamuj ící trestnost nedefinovaných a nedefinovatelných okolností jako »nepřátelský postoj*, snepřátelská propaganda* a pod. Politické procesy jsou uměle aranžovány tak, že vyhlédnutá obět je buď svedena k trestnému činu agenty provokatéry tajné policie nebo je »usvědčena« falešnými svědky. Odpůrci režimu jsou trestáni ne proto, že se dopustili protizákonných činů — často jsou s hlediska právního zcela nevinní — ale proto, že jsou odpůrci. Když ale dojde ke spontánnímu odporu lidových mas proti komunistickým opatřením, nechávají komunisté padnout veškerý pláštík legality a ústavnosti a použijí holého násilí, jaké,nemá rovného v moderní historii co do surovosti, nelidskosti a bezprávnosti. Ani okupační a koloniální mocnosti nepoužívají vůči podmaněným národům method, kterých používají komunisté proti svému vlastnímu lidu. Komunistický režim dosáhl toho, že v míře dosud nevídané dovede udržovat oposici ve stavu bezmocnosti. Jedním z hlavních důvodů je totálnost a všudypřítomnost komunistického státu. Postavit se proti němu znamená' nejen zahynout, ale nadto být exkomunikován ze společnosti. Komunistům se přesto nepodařilo zničit individualitu jednotlivců prostě proto, že individualita je nepotlačitelná. Je na všech stranách omezována; život člověka pod komunistickou vládou je poznamenán tíživými a pokořujícími materielními starostmi, nutností stálého sebekontrolování, sebepotlačování a sebeomezování, a nejistotou, zda i ta troška, kterou režim jednotlivci nechává výměnou za jeho poslušnost, nebude mu odňata, jakmile se náhodou dostane do cesty některému novému opatření vlády. Při tom se lidé nebouří proti omezením, která jsou jim ukládána v zájmu celku; bouří se proti omezením, která jsou jim ukládána ve jménu celku, ale ve skutečnosti sledují jen zájem nové vládnoucí třídy. Jakkoliv vnitřní bezpečnost komunistického režimu je jedinečná, ještě jedinečtější je propastnost a všeobecnost nespokojenosti. Komunistická totalita vyústuje v totální nespokojenost, v niž se postupně ztrácí všechny odstíny názorů vyjma zoufalství a nenávisti. Komunistické hospodářství je vedeno komunistickými třídními zájmy a ne zájmy společnosti. Kolektivní vlastnictví, k němuž bylo nutno sáhnout, aby mohla být ze země vydupána industrialisace ar které je líčeno jako cesta k odstranění vykořistování a k beztřídní společnosti, bylo vybudováno v uzavřený hospodářský systém, připouštějící jen takové formy vlastnictví, které upevňují vládu strany a její monopol výrobních prostředků. Dogmatismus komunistického hospodářství, na který je často poukazováno v souvislosti s opatřeními, jejichž hospodářská škodlivost bije do očí (na příklad nucená kolektivisace zemědělství, která vede k trvalému a podstatnému snížení výroby), není dogmatismem, plynoucím z ideologie; je to dogmatismus jen zdánlivý. Ve skutečnosti je komunistická hospodářská politika důsledným uplatňováním zásady: upevňovat a rozšiřovat komunistický monopol na vlastnictví. At jsou komunistická hospodářská opatření jakkoliv proměnlivá, mají jedno společné: komunisté usilují o zničení veškerého vlastnictví kromě svého kolektivního vlastnictví. (Dokončení v příštím čísle.) [pageend14]TRIBUNA 15 Z DOPISŮ A DISKUSÍ JEŠTĚ O MAĎARSKU Chruščev za své nedávné návštěvy v Madarsku v jednom ze svých několika projevů znovu potvrdil to, co je dnes konečně již dobře známo'. Jak těžko a dlouho se Rusové rozhodovali, zda vůbec mají do madarské revoluce zasáhnout. Zdá se být jisté, že kdyby se k této revoluci přidaly ostatní satelitní státy a zejména Československo, které má hranici se západem, Rusové by se neodvážili zasáhnout. Když se zdráhali zakročit v malém Madarsku, jistě by nezasáhli proti všem revolucím ve všech satelitech. Dokonce jsem přesvědčen, že by nezakročili ani v případě, kdyby se k madarské (a polské) revoluci přidalo jen Československo. Kombinace Polsko-Ma- darsko-Ceskoslovensko by byla příliž velkým soustem a sovětskou intervenci v takovém případě nutno vyloučit. Kolár měl pravdu, když kdysi napsal, že jsme promeškali jedinečnou a snad poslední příležitost. Ti Dpraporkoví vlastenců, kteří ještě dnes tvrdl opak a dokonce snad říkají, že postoj Československa za madarské revoluce byl moudrý, nemají ani odvahu pohledět hořké pravdě do oči. Nemyslím, že oprávněná sebekritika nás může poškodit', naopak může jen prospět. Snad se trochu zastydíme sami před sebou a při příští příležitosti (přijde-li) se budeme snažit dokázat, že náš národní charakter není tak špatný, jak se říká. Nakonec^ bych chtěl podotknout, že mám dojem, že postoj Československa v říjnu a listopadu 1956 v historii zlatým písmem psán nebude. M. Z. DLUH EXILU Každému, kdo žil v Československu, musel být znám náš obdiv k cizincům a ke všemu cizímu. Toto dvoření a uctívání všeho cizího možno svésti na třistaletou porobu, za níž jsme si zvykli přijímati jakoukoliv autoritu bez mnoha reptání a odporu. Jediným výrazem odporu bylo sesměšňování, které snad zachránilo národní dědictví, ale nikdy nevedlo národ k tomu, aby se vlastními silami osvobodil. Ani první republika nám nedala mnoho hrdosti. Jenom část generace,. vyrostlá za první republiky, měla hrdost příslušníků svobodného národa, ale i ona zároveň upírala zraky k přátelské Francii, anglickému parlamentarismu a bohatství Ameriky. Když nás v roce 1938 všichni zklamali, všechny naše naděje se obrátily k velkému Rusku. Dnes, kdy známe ze zkušenosti světlé i stinné stránky mnoha cizích zemí, víme, že jsme neměli státi v pozadí a nechati jednat o nás bez nás. Scházela nám hrdost a odvaha, která by mohla zabránil tomu, abychom se tak lehce podřídili cizím zájmům. Nyní jsme poznali, co je to být cizincem, a porovnali jsme sami sebe s úctou, kterou jsme chovali k cizincům doma. Toto poznání by v nás mělo probudit hrdost a měli bychom si na jeho základě uvědomit, že se musí bojovat o svobodu doma i v cizině vlastními silami. V cizině, dnes jako nikdy předtím, je nutné, aby se exil a každý exulant probudil z lhostejnosti a zanechal výmluv na vše možné, jen aby zachránil nevinnost své tváře. Přišla doba, jež má mnoho znaků, které nám připomínají dobu předmnichovskou. Komunismus ne-li předstihl, pak tedy aspoň vyrovnal svoji ozbrojenou moc s mocí svobodného' světa. Budeme zase slyšet hlasy, aby Československo — a s ním celá střední a východní Evropa — byla obětována komunismu, jenom aby byl zachráněn mír a dočasné mocenské posice. Bude se vyjednávat, nebot již dávno byla promarněna příležitost, kdy svobodný svět mohl klásti podmínky. Bude se zase jednat o nás bez nás — nebo bude se o nás vůbec jednat ? Deset let nám bylo dáno, aby se většina z nás mohla hmotně zabezpečit, a přišel čas, abychom spláceli zpět v zájmu ideálu, se kterými jsme odcházeli. Vzpomeňme si každý, co jsme si odnášeli v srdci, když jsme odcházeli za hranice. Není výmluv, že nemáme vedení; vést může každý dobrým příkladem své užitečné práce nebo ochotou dobrou práci podpořit. Je zde dost jedinců, skupin a organisací, které dokázaly, že i z mála se dá mnoho udělat, je-li vůle k obětavé denní práci: jednotlivci a skupiny, které již deset let pracují, zatím co padesát tisíc exulantů přihlíží. Necht si každý vybere organisaci, skupinu či jednotlivce, ve které má důvěru, a dá jim svou podporu nebo práci, a z takové spolupráce nám mohou vyrůst noví, obětaví a zkušení pracovníci a bojovníci. Je třeba nezapomnět na odpovědnost k těm, které jsme zanechali doma a kteří v nás věří. Kolik z nás by bylo zahanbeno, kdyby někdo z nich se zeptal: »Čo tam pro nás děláš ? Zde višchni věří, že nás nezkla- meš«. Kolik z nás by mohlo odpovědět: »Snažím se pomoci, jak jen mohu, jak je to mou povinností«. Jak malá obět by to byla, kdyby každý exulant se rozhodl, že věnuje výtěžek jednoho pracovního dne v roce ve prospěch odbojové práce exilu. Jeden den v roce, který by dal exilu deset dolarů. Ti, kdo stoji za svými politickými předáky, by měli mít tolik hrdosti a umožniti jim, aby neměli ruce svázány závislostí na cizí pomoci. Jak mnohem důstojněji by se takový politik cítil při jednání se společníkem a nikoliv chlebodárcem! Jak lépe a užitečněji by se pracovalo lidem kolem exilových listů, kdyby němu- . seli ztrácet čas psaním dopisů o podporu ! Jak hrdý by byl každý z nás, že jsme soběstační! Jak více by si nás cizinci i krajané vážili! Pak by nebylo třeba poklonkování, pak bychom měli do čeho mluvit, byli bychom jednota, která by představovala národ. Kdo o svobodu nebojuje, též si ji nezaslouží. Národu doma vyčítáme, že se nebouří, zatím co my zde myslíme na automobily, televisi a ledničky. Je třeba, aby se probudili všichni. Těm, kteří jsou proti všem vyjma své vlastní strany, pro kterou sem přišli bojovat, nepřidá na cti ani hrdosti, bude-li se celé jejich snažení vybíjet v hanobení ostatních. Ti, co ztratili zájem ve chvíli, kdy zde našli dobré bydlo, se prohřešují na své kvalifikaci a na svém slibu politického uprchlíka. Služby z tohoto titulu jim' prokázané je zavazují, aby si své povinnosti politického uprchlíka, ke kterým se v době potřeby tak statečně hlásili, znova uvědomili. Každý z nás by mohl být hrdý, kdyby si uvědomil svou povinnost a dle ní se zachoval, ale každý z nás také nese zodpovědnost za to, jak se chováme a na co hrdi nejsme, alša TRIBUNA SE MUSÍ DÁT TISKNOUT! PŘISPĚL JSTE NÁM JIŽ NA TRIBUNU? Czechoslovak Foreign Institute in Exile, Postbox 91, Leiden, Holandsko. P.O.B. 934, Chicago 90, Illinois, USA. Commouwealth Bank of Australia. [pageend15]16 TRIBUNA ČESKOSLOVENSKO A SCHŮZKA VELMOCÍ (se str. 5) středoevropská a východoevropská otázka byla co nejdříve rozřešena v mezinárodních jednáních, zabráni, aby se kdokoliv mohl domnívat, že svobodný svět přijal a uznává stávající stav ve střední a východní Evropě. Znemožňi Sovětskému svazu, aby legalisoval svou nadvládu vydržením, aby popřel zájmy svobodného světa v této oblasti, a aby potom odmítl tuto svou nadvládu, zájmy svobodného světa a práva středoevropských a východoevropských národů učinit předmětem mezinárodních jednáni. A pouze včasné narovnáni může zabránit tomu, aby situace ve střední a východní Evropě neohrozila mezinárodni mír. V přípravných rozhovorech a obzvláště v jednáních samotných by měly západní velmoci dát Sovětskému svazu na srozuměnou, že jeho pokusy diktovat, kdy a kde dojde k mezinárodnímu napětí, třenicím a konfliktu, a způsob, jakým si vyhrazuje úplnou svobodu jednáni, nejsou plny nebezpečí jen pro mezinárodní řád. Sovětskému svazu by mělo být dáno na srozuměnou, že podobné pokusy a naléhání ohrožuji jeho vlastni bezpečnost a dokonce i jeho vlastni existenci a že je v jeho vlastním- zájmu, aby co nejdříve dal souhlas k narovnáni dědictví druhé světové války včetně středoevropské otázky. VÝCHODNÍ A ZÁPADNÍ CESTA K JEDNOTĚ SVĚTA (se str. 7) padni aliance, ale že nic nového nebylo dodáno k jejímu obsahu a že zatím selhala v přizpůsobeni své struktury a své činnosti cílům, o kterých tvrdí, že je sleduje. Závěr Pokusy o znovusjednocení v sovětské oblasti a v západní alianci, ke kterým došlo v roce 1957, se zdají naznačovat dvě věci. Sovětský svaz se snaží co nejvíce snížit význam vlivu, který má vnější svět na stálost jeho celého systému. Dělá omezené ústupky komunistickým silám v jednotlivých zemích, aby je chránil před lidovou oposicí, jež si klade stále rostoucí požadavky. Tato oposice má aspirace, jež jsou úzce spjaty s existencí a politikou svobodného světa. V tomto smyslu svobodný svět neustále přerušuje sovětské pokusy o integraci a nutí Sovětský svaz do politiky ostražitosti a násilí, jež svou povahou pracuje proti cílům, jež Sovětský svaz sleduje. Západní svět je tak defensivní co do svých cílů, že není s to, aby se ujal iniciativy ani za nejpříznivějších podmínek. Proto jeho integrace stagnuje a jeho vnější vliv vyvěrá z jeho váhy spíše než z jeho pohyblivosti. Kdyby se svobodný svět ujal iniciativy, možnost sjednaného narovnání se Sovětským svazem by značně vzrostla v termínech blízkých věci, za kterou svobodný svět stojí a o kterou bojuje: práva každého národa, aby spravoval své věci podle své vlastní vůle. Z EXILU NOVÝ ČESKOSLOVENSKÝ PŘÍNOS VĚDĚ V holandského nakladatele, který uveřejňuje všechny jeho cizojazyčné, knižní práce, vyšla právě nová kniha profesora Václava Hlavatého: Geometry of Einstein’s Unified Field Theory. Kniha řeší matematicky Einsteinovy rovnice sjednoceného pole. O NAŠICH POVINNOSTECH Před půlstoletím byl v Chicagu založen spolek na ochranu přistěhovalců, Immigrants Protective League. Na oslavě tohoto výročí řekl soudce Nejvyššiho soudu Spojených států tWilliam O. Douglas na adresu emigrantů: i/N druhé generaci přistěhovalců se projevuje nebezpečný, dokonce tragický směr: opomíjet, dokonce zavrhovat, řeč svých rodičů. To je velká chyba. Amerika potřebuje lingúisty, aby občané znali řeči, zvyky a tradice jiných národů, potřebujeme sc dorozumívat s lidmi celého světa. Potřebujeme nových širokých obzorů, abychom se stali světovými občany. Uchovejte si znalost řeči svých rodičů ! Vás přistěhovalce vítáme, poněvadž jste odlišní. Zachovejte si svou individualitu. Komunism je pro lidstvo největším nebezpečím právě, že znásilňuje individualitu. — Člověku hrozí nebezpečí, že ustoupí strojům. Zlatý věk v dějinách tvořili velcí lidé. Nastupuje teďvěk velkých strojů a člověk se vytrácí. Braňte se rychlé asimilaci, chraňte si svou individualitu. Zůstaňte věrni sobě«. POZOR NA FALSIFIKÁTY! Právě v době, kdy připravujem tuto TRIBUNU do tisku, obdrželi jsme číslo Českého Slova z července 1958, v němž redakce oznamuje čtenářům malomyslným tónem, že z nepochopení a pro hmotné potíže zastavuje svou činnost. Kajícně se dokonce přiznává k tomu, že se octla”na smetišti”. Znalcům komunistické propagandy jistě bude tato fráze (exil je "smetištěm dějin”) podezřelá. Jsme rádi, že podezření můžem potvrdit. Josef Pejskař oznamuje jménem vydavatelstva Českého Slova, že o zastavení časopisu není zatím řeči, že celé červencové číslo je plagiátem stejného druhu, jakým byly i podvržené dopisy uprchlického výboru v Německu, pomlouvající pracovníky Radia Svobodné Evropy. Komunisté zřejmě používají všech prostředků a zvyšují činnost, aby rozbili zbývající jednotu v řadách exilu. Pozor na ně! OMLOUVÁME se čtenářům TRIBUNÝ, že tiskárna do minulého čísla omylem zařadila sloupky, ktere vyšly v TRIBUNĚ již předtím: ^Duchovni výzbroj pro oposicú a ^Svědectvio. TRIBUNA — LIST ČS ZAHRANIČNÍHO ÚSTAVU V EXILU. REDAKCE: POSTBOX 91, LEIDEN — HOLANDSKO. Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22 sh. — Belgie: 100 frs. — Velká Britanie: 18 sh. — Brazílie: 70 CrS. — Francie: 900 frs. — Holandsko: 9 zl. — Itálie: 1500 lir. — Kanada: $3. — Německo: 10 D.M. — Norsko: 16 K. — Švédsko: 12 B. — Švýcarsko: 12 frs. — USA: $ 3. — Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Commonwealth Bank of Australia, Concord, Sydney, N.S.W. Děkujeme Vám. [pageend16]