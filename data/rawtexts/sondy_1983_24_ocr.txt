SONDY [pageend1]OBSAH SONDY 24 / ČERVEN 1983 / CHOTĚBOŘ / Jiří Brixi Antigravitační pole Slunci netřeba potlesku Petr Musílek Setkání Libuše Komárkova Kolový tanec Ervín Kukučka Kdybych byl Petr Musílek Pokažená hra Výpověď Eva Tučková Pověst o kapličkách Roman Brastaetter Hymnus k madoně atomu Marina Cvetajevová Nevědomky [pageend2]ANTIGRAVITAČNÍ POLE Každý pád každý prák každá vlna každý krok v zapomnění připomíná jak si nás němým okovem připoutala zem..0 A vstoje vsedě vleže vkleěe se silou mocí nevyvlečem Jen ten, kdo do oblak volí pád Snad... [pageend3]SLUNCI NETŘEBA POTLESKU Slunce je v pravé poledne nad obratníkem Kozoroha Tiše - Trochu to zazebe Letos a za rok znova Je úleva v tom zebání Snadněji slyšet klaka Což ovšem slunci nebrání jít k obratníku Raka [pageend4]SETKÁNÍ Všechno,co žijeme a vnímáme, je podmíněné0 Jablko nemá předpoklad v samotném stromeL na němž vyrůstá, ale i v navštívení včel, v příznivých Snech, které nespálí květy mrazem, v mnoha drobných a neviditelných podmínkách, jež zůstanou povětšinou skryty i pozornému pohledu., I tak není jablko skleníková rostlina. Na cestě k dozrání musí překonat chladné i spalující dny, divoké větry a bičující deště, všechno, co je překážkou dokonané sladkosti. I náš cíl, který je vložen jako určující kód pod veškeré usilování, má tvar plodu. Jsme hrdi na skutečnost, že jsme stromem. Velké a hmatatelné věci přijímáme jako samozřejmost, a přitom se něco v nás neustále bouří proti jakékoliv nepřízni, proti drobným služebným nezbytnostem, které jsou podmínkou zrání. Chceme kvést a vstřebávat barvu slunce a místo vděčnosti, že naše květy unikly marzivému dechu, cítíme jako křivdu všechno, co nás mmezuje, otu- žuje, všechny výkyvy podnebí v kterém jsme zapustili kořeny. Nechceme připustit, ňe největším nebezpečím není drsnost krajiny, ale slabost naší vlastní touhy. Nebol chceme velkých sílů dosáhnout bez nezbytných obětí, bez drobné, vyčerpávající a nikým neviditelné práce0 [pageend5]Naše setkávání jsou konfrontací mezi iluzí a skutečností. Jejich nezbytnost snad ani nespočívá v tom, kolik podnětů vstřebáme, ale jak dalece objevíme své vlastní možnosti, svou užitečnost. Jak dalece přijmem za své zdánlivě malé a drobné úkoly, které před nás postaví čas. Protože konečný výsledek je více součtem obrovského množství drobných položek, než velkých iluzí a barevných snů. [pageend6]Houpá nás noc a houpá nás den od noci do noci šálívá sen den a noc obejme náručí hadí drcené kostičky hladí Houpá nás den a houpá nás noc krajiny hlubiny závratná moc zvedá se vítr a nebesy letí bázlivé děti Houpy hou nahoru houpy hou dolů houpy hou od sebe a houpy spolu nahoru dolů spolu a sami ach slitování KOLOVÝ TANEC [pageend7]KDYBYCH BYL Kdybych byl starým knězem na kterého v modlitebně čekají složil bych Velké kázání Stačila by jen jedna věta abych řekl že po všem je veta Ne s biblí ale s knihou básní Egona Bondyho bychom v kostele seděli a u oltáře s Bondym zapěli "Všechno je v prdeli ve všední den i v neděli jen ty filmy sovětský ty jsou ještě vědecký." Těším se až budu starým knězem [pageend8]POKAŽENÁ HRA V nádraží — dětské hře jež čeká na složení mašinky na pero lidičky z plastiku Klíč někam zapadl natánnout je čím není a dítě zvědavé již bere za kliku Co asi stane se až do těch dveří vkročí? Čím zváží nehybnost v svých očích bezedných? Čí slova osloví ty oklamané oči za dveří prásknutím v kterém se lámou sny? [pageend9]VÝPOVĚĎ Utíkám před hlukem naplněných sálů od překřikování příliš se doplňujícího Miluji řeč z úst do úst předávanou tichá pokračování dialogu při kterých houstne vzduch až k vytěsnění prázdnoty Před hlukem naplněných sálů utíkám Veliká společenství hledám v zdánlivé samotě Je v ní místo pro člověka pro stromy hmyz a ptáky teče tam ještě živá voda a tráva jako plamen olizuje zemi Tam patřím Tam jsem doma Slovo chci v ní není dravcem běžícím za kořistí ale tónem ve stupnici něčím tak nezbytným bez čeho by mezera rušila melodii [pageend10]S kým se tam setkám nevím kdo mi otevře dveře netuším ale bože dej abych nezůstal v půli cesty [pageend11]POVĚST O KAPLIČKÁCH "Maminko, já si ještě nepohrál," řekl syn a já ho nechala na ulici ještě s několika stejně starými chlapci. V duchu jsem přivítala možno st týt chvíli sama a promýšlet dopis pro vás, neznámá paní. Dopisy mají být někomu a- dresovány. Já ale neznám vaše bydliště, ani dobu ve které žijete. Setkaly jsme se jedné říjnové neděle. Zámecký park byl kolem čtvrté hodiny odpoledne pustý. Byla zima. Protivná a vlezlá. Stále jsem před kaplí. Nikoho jsem již nečekala. Náhle se zlehka otevřely plavní dveře. Věšel podzim a v jeho patách vy. /"Promiňte, paní, mohla bych se podívat dovnitř?" zeptala jste se. Váš úsměv byl tak milý, že jsem se nestačila ani pořádně leknout. Byla jste v lehkých šatech, prostovlasá, přes ramena mušelínový šátek. Vaše průzračné oči visely na dveřích. "Nemám klíč," vysvětluji provinile. "A kromě toho v kapli se neprovádí." "A zápisky nebo vzkaz na zdi jste našli?" "Nerozumím. Jaké zápisky?" Udiveně si vás prohlížím. Máte šperky nakoupené v podzimním klenotnictví pavouků a šátek jakoby utkaný v jejich dílně. "To nic, to je v pořádku," říkáte. "Všechno jsem spálila. Lidé se už nevrátí k bohu? Co myslíte?" "Nevím, snad by se bůh musel vrátit k nim?" Přijímám váš zvláštní způsob [pageend12]řeči. Netrvá dlouho a bavíme se spolu jako bychom se znaly odjakživa. Projevila jste práni vidět kapličku Svaté Anny. Vedu vás k ní. Zklamaně mávnete rukou lehkou jako dedh: "Architektura minulého stoleté. Vzpomínáte, stávala tu jiná kaple? To už své zápisky opravdu nenajdu?" Probudila jsem se. Otvírám dveře. Zdálo se mi, že někdo jde. Chodba je však prázdná i nádvoří je prázdné. Deštivé počasí odradilo všechny návštěvníky. Není koho provádět zámeckými sály. Otvírám desky, listuji v papírech. Včerejší setkání s vámi a váš nezvyklý zájem o kapličky mi nejdou z mysli. Konečně nacházííš starý záznam. Odnáším si list hustě popsaný drobným písmem domů. "Maminko, já si ještě nepozhrál," řekl syn a já jsem pustila z očí ušmudlaný kabátek. Čtu polohlasně první část záznamu a začínám psát dopis. Oheň v kamnech naslouhhá a já v té chvíli nevím, zda píšu já vám nebo vy mně. "Všechno se změnilo. Jsem cizinkou na vlastním panství. V místech, kde si dnes hraje váš syn, se rozprostíral hluboký les až k hradbám Chotěboře," ještě teč slyším váš hlas a v duchu se vracím k vašemu vyprávění. "Měli jsme syna. Jen neradi jsme ho pouštěli s ostatními dětmi. Ošetřovali jsme ho jako oko v hlavě. Byl sám. Bůh nám další děti nedal. Chlapec byl veselý a měl rád dětskou společnost. Jednoho dne každé dítě vylomí klec. [pageend13]A my mu to dovolíme. Nemůžeme ho věčně věznit ve svých představách. A k večeru, když začne pršet a končí čas otevřených oken, se děti vrací k večeři. Náš synáček se tehdy nevrátil. Marně jsem ho s manžeiBm hledala po celém panství. Noc už vlezla do všech chalup a z lesů se ozývalo vytí vlků. Tu teprve jsme se dozvěděli, že si vyšel s několika chlapci na jahody. Svolali jsme kdekoho a v dešti pročesávali les na všechny strany. Minuta za minutou, hodina za hodinou se nekonečně vlekly až k úsvitu. Provazy deště nás mrskaly do zad. Naši lidé umdlévali. Jen nás dva držel na nohou strach o jediného syna a hlas nám z ustavičného volání selhával." Přestala jsem psát.. Oheň v kamnech pohasl. Vybíhám na ulici. Hledám svého syna. Nemám strach z vlků a zbloudění v lese. Mám strach z aut a z neznámých lidí. Je čas večerníčků, zavřených oken a teplých večeří. Stále tě nemohu najít. Pročesávám ulice. Minuta za minutou se nekonečně vleče až k setmění. Kde jenom můžeš být? Kde tě mám hledat? A opět se vracím k našemu domu. Dvě průzračné oči visí na naší brance. Dvě ruce, jedna dětská a druhá lehká jako dech, spojují minulost s přítomností. "Dávejte si na něho pozor, paní." Tisknu k sobě ušmudlaný kabátek. "Vy nevěříte na zázraky?" ptáte se [pageend14]tiše. /Život je zázrak," říkám a chá-pu váš strach. Vzpomínám na váš příběh a chci znát jeho pokračování. "Kdo vám přivedl syna nax- zpět? Vrátil se sám?" ptám se. Nenašli jsme ho ani druhý den. Třetí noc jsem konečně usnula vyčerpaná svým zoufalstvím A tu se mi zdálo, že z obrazu našeho chrámu sestoupila paní podoby Svaté Anny. Pokynula mi, abych ji následovala. Dobře jsem si zapa-r matovala cestu a když jsem se ráno probudila, vadala jsem se s několika lidmi po stopách nočního snu. Věděla jsem tentokrát, že své dítě najdu. Když ne živé, tedy -alespoň jeho mrtvolu. Došla jsem až na okraj vlčí jámy. Jaké bylo mé překvapení, když jsem je viděla ležet na dně stulené do klubíčka. Spalo. Četné vlčí stopy nasvědčovaly, že mu byla krvelačné šelmy nablízku. Blh nás neopustil a Svatá Anna mě zavedla až k synovi. Jásala jsem a děkovala Bohu. Nesli jsme chlapce v náručí. Po celou dobu spal." Když jste dospěla ve svém vyprávění až sem, mohu napsat, že jste v těch místech dali postavit kapličku Svaté'Anny. Ať navždy připomíná vaši vděčnost. Rozednilo se. Zázraky, se dějí každý den. Oblékám se. Ke dveřím mě vede jediná myšlenka. Uvidím vás dnes opět v našem městě? Včera večer jste ještě chvíli vyprávěla o tom, jaké jste měla starosti s nemocným dí- [pageend15]tě tem: "Když se probudil, začal usedavě plakat. Prohlížela jsem jeho tělíčko. Bylo pokryto četnými ranami a noha a ruka byly pádem do jamy zlomeny. Rychle jsem zavolala bylinářku. Manžel zapřáhl koně a rozjel se pro lékaře. Bylinářka se snažila dítěti u- lehčit. Lékař nám však nedával naději. Dítě chřadlo." Zde jste náhle přestala vyprávět, jakoby vás něco polekalo. "Promiňte, musím už jit," řekla jste velice tiše. Poděkovala jsem a chvatně jsme se rozloučily. Je noc. Již několik dní jsem si na vás nevzpomněla. Sedím u postýlky svého syna. Leží nehybně. Shrnu au vlasy z rozpáleného čela. "Maminko, dej mi ruku," šef>tá suchými rty. Tisknu jeho drobné prstíky v dlani. VY- zkoušela jsem všechno, co mi kdo poradil, ale horečka se v jeho těle usadila a rozpaluje sametovou pokožku. Usíná. Vzpomínám na vás. Vyhledala jsem záznam pověsti a čtu si od začátku: "Praví se, že obě tyto kapličky /Sv. Anny a Sv. Trojice/ byly založeny současně." 0 té první už vím, ale proč jste dali vystavět druhou? Jako bych slyšela pov kračování příběhu přímo z vašich úst. "Slunce. Víte, jak vypadá podzimní slunce? Po několika dnech utrpení přišla ke mně opět paní z obrazu. Poradila mi, abych por [pageend16]nořila dítě do studánky v údolí. Slunce bylo slaboučké, ale čisté jako novorozeně. Opět jsem uvěřila. Běžela jsem s dítětem ke studánce a ochotně podlechla paní ze svého snu," Toho dne a té noci jsme obě uvěřily, že se naše děti uzdraví. Přečetla jsem si poslední řádky pověsti: "Jakmile dítě ponořila a opět je vyndala, bylo úplně zdrávo a na těle čisto, jako bývalo druhdy." Víckrát jsem vás ve městě nespatřila. Nemohu proto podat žádný spolehlivý důkaz o vaší Existenci. Tq, co spojovalo naše osudy, byl strach o jediného syna. Kaple, které dal z vděčnosti postavit váš manžel a které jsme spolu hledaly vyhořely, a jejich zdi, na nichž byl váš vzkaz, se rozpadly. Na jejich místech jsou postaveny nové kapličky. Lidé chodí kolem a vyprávějí Ě nich v různých obměnách pověsti. Ghcete-li, mohu jim vzkázat, že ta pověst o vás, je pravdivá. [pageend17]HYMNUS K MADONĚ ATOMU Je stromem moudrosti i stromem knih bezedných jež vyrůštá ze země úrodných andělů Je schovankou i Matkou Boha trpícího den co den za nejdrobnější prach za nejdrobnější molekulu za nejdrobnější atom Vstoupili jsme temní a násilní v šatech nepřevázaných sakrální šňůrou do domu hmoty Nesložili jsme oběti beránka ani hrdličky a neskropili jsme svá čela symbolickou vodou Upevnili jsme v hloubi atomu metropoli pomíjivých bohů i krajinu hadů Proto v každém atomu je Cesta Křížová i návrší Golgoty i kříž na němž umírá Její Syn [pageend18]neboť On vždy vykupuje svou mučednickou smrtí všechno co vinou člověka obrací se proti člověku Zde je drama Boha A drama člověka? Bijí Greigerovy počítače jak noční zvony Na kamenných schodech sedí mrtvé stíny Kdo ví o čem hovořily stíny ve chvíli přeměny Na ulicích stojí zuhelnatělé postavy Kdo ví o čem hovořily zuhelnatělé postavy ve chvíli přeměny? Tělo je jak prázdný člun bez posádky který po tragickém lovu přistál na pobřeží vlaštovčího milosrdenství [pageend19]Ó Madono strome moudrosti který Pán zasadil a ovládnul před propastmi i před hvězdami dříve než povstala země smiluj se nad posádkou putující k posledním návrším Panno nedostižná druhá kráso lidského rodu vzatá do nebe nad chóry a žalmy shlédni na bídu našich mozků které vyhloubily propast mezi člověkem a Tvým Synem mezi člověkem a člověkem a vyplň ten prázdný prostor svou modlitbou za všechno živé stvoření i za všechny věci mající své místo na zemi Veliké je strádání prázdných míst Smiluj se nad šílejícím letcem a nad neklidným svědomím [pageend20]učenců a smiluj .se nad těmi kteří mají klidné svědomí hebcí oni potřebují nejvíce Tvé milosrdenství jestliže nic nevědí o svém smutku Smiluj se nad rýžovými poli i nad čajovými keři nad rybami mlékem a jařinami Smiluj se nad naá naším chlebem vezdejším v němž bijí noční zvony Madono zamknutá v našem pláči jako v cele bez oken Madono - ve všech lidech i ve veškerém stvoření i ve všech věcech bijí noční zvony Měj dlaně na nočních zvonech jak na hlavách neutěšených plaček a utiš jejich kolísání a očiší ^věděním jak rozžhaveným uhlem naše myšlenky i rty nebot takový je cíl vědění: očištění Buď pozdravena Milosti neomylná [pageend21]hvězdo dobrého konání strome moudrosti ovinutý spletí našich rukou prosebných a zbožňovaný anděly plujícími v průzračném hymnu jak v horoucím jantaru [pageend22]NEVĚDOMKY Nevědomky - myslíc na sen, na zlato či bolehlav - jak zbůhdarma mákem šla jsern, pole zbavila jsem hlav. Tak snad jednou, v létě, v žitě nebo v máku na humně, mimoděk a roztržitě smrt odejme hlavu - mně. [pageend23][pageend24][pageend25]