ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu ROČNÍK V. LISTOPAD 1963 ČÍSLO 9. SVU K ÚMRTÍ PRESIDENTA KENNEDYHO Jakmile došla zpráva o tragické smrti presidenta Johna F. Kennedyho, Společnost pro vědy a umění (Czechoslovak Society of Arts and Sciences in America, Inc.) vydala prohlášení, jež bylo dáno k dispozici tisku a vysíláno rozhlasem do Československa. Prohlášení zní takto : Společnost pro vědy a umění a spolu s ní všichni českoslovenští vzdělanci ve svobodném světě truchlí nad úmrtím presidenta Kennedyho. Ctili jsme jeho úsilí o světový mír. Vážili jsme si jeho snahy o povznesení životní úrovně a uplatnění lidské důstojnosti pro ty, jimž to až dosud nebylo dopřáno. Byli jsme šťastni, že využil tak mnohé příležitosti, aby zdůraznil právo Cechů a Slováků na šťastný život ve svobodě a kritizoval jejich dnešní utlačovatele. A nikoli na posledním místě jsme se radovali, že úřad presidenta Spojených států zastává muž, který miluje umění a umělce a podporuje vědy i vědce. John Fitzgerald Kennedy vstupuje do dějin jako bojovník za ideály spravedlnosti, rovnosti a bratrství všech — ideály, za které i my chceme a musíme bojovat. Prof. Dr. René Wellek, předseda Prof. Dr. Rudolf Šturm, gen. tajemník Gen. tajemník mimo to jménem SVU telegrafoval projev soustrasti paní Jacqueline Kennedyové a novému presidentu USA Lyndonu B. Johnsonovi. [pageend1]Hollarova výstava v Manchestru byla otevřena přes měsíc a vzbudila v Anglii velký zájem, neboť dnes právě jako před čtyřmi stoletími má umění českého rytce mnoho1 obdivovatelů. Dvě rozsáhle sbírky Kollárových rytin se nacházejí totiž v královském zámku ve Windsoru a v Britském muzeu. Kromě těchto- rytin byla vystavena v Manchesteru také Hollarova díla ze sbírek v Berlíně a z Národní galerie v Praze. Václav Hollar se narodil v Praze, odkud brzo po vyučení ryteckému umění odešel do světa. V Německu se seznámil s tamním anglickým velvyslancem lordem Arundelem, který ho pozval k sobě do Londýna. Roku 1637 se Hollar odstěhoval do Anglie, kde se poizději oženil s jednou dámou Arundelova dvora, “dívkou neobyčejné krásy” - podle slov Hollarova anglického životopisce. Hollar v brz- ku získal v tehdejší Anglii mnoho obdivovatelů. Vytvořil velké množství děl zachycujících anglický venkov, anglické venkovské šlechtické zámky, velký cyklus rytin nazvaný “Oděvy anglických žen” a mnoho rytin Londýna ještě před velkým požárem z roku 1666. Po požáru Londýna podal také několik návrhů na novou výstavba města. Hollar zemřel v Londýně roku 1677 a je pohřben ve Westminsterském opatství; jeho hrob však není vyznačen náhrobním kamenem. Londýnský list “Times” vedle jiných děních listů přinesl článek věnovaný Hollarově výstavě. Autor článku poukazuje úvodem na to, že tento český rytec zachoval Anglii množství pohledů na středověký Lon dýn. Hollar, jak píše autor článku, znamenal pro Londýn tolik, co Canaletto pro Benátky. Hollarovi současníci pokračuje list “Times”, byli zajedno v tom, že Hollar byl mužem neobyčejného půvabu a takřka kouzelnické dovednosti. Byl stejně pracovitý jako dovedný, neboť vytvořil přes 2.700 rytin, což je průměrně jedna rytina týdně od doby, kdy začal umělecky tvořit. Kromě rytin — 74 — HOLLAROVA VÝSTAVA V MANCHESTERU Dílo českého rytce XVII. století V jednom z největších průmyslových měst v Anglii, v Manchestru, byla letos v říjnu otevřena1 slavnostním proslovem ředitele Britského muzea v Londýně veiká výstava Václava Hollara, slavného českého rytce XVII. století, tedy Komenského pobělohorské doby, našeho umělce, kterého si Anglie téměř přisvojila. Václav Hollar byl exulant, proto jeho věhlasnost, která překonala čtyři století, je jistě inspirací i pro naše dnešní umělce ve svobodném světě. [pageend2]NÁŠ KULTURNÍ PŘÍNOS: CLAIRE ALEXANDROVÁ, vynikající sopranistka, která vystudovala přes letošní léto v “Musicamivalu” v Clevelandu v Lehárově operetě “Veselá vdova”, je dcerou krajana F. Humla z Pittsburgu. Příští rok bude zpívat na Mozartově festivalu v rakouském Salcburku. LUBOR ZINK, byl v Kanadě poctěn Bowaterovou žurnalistickou cenou v částce jednoho tisíce dolarů. Je to největší cena, kterou může kanadský novinář dostat. Redaktor Zink je politickým komentátorem toronstkého deníku “Telegram”. Česky vydal Lubor Zink dvě sbírky básní, dva romány a anglicky vydal loni román “Vykořenění” s exulantskou tématikou. JAROSLAV NĚMEC připravil pro letošní červnový sjezd pracovníků lékařských knihoven “Medicolegal Periodicals: An annotated list of the National Library of Medicine holdings.” Je to anotovaný seznam 107 soudně-lékař- ských časopisů v Německu, Rakousku, Francii, Rusku a Spojených státech. PPLK. JAN JENÍČEK, šéf anestesie v armádní nemocnici Waltera Reeda ve Washingtoně, měl na starosti lékařskou pomoc pro případ potřeby, když poslední dva američtí astronautové kroužili kolem země. Jeho prarodiče přišli do USA z českých zemí a usadili se v Chicagu, kde se pplk. Jeníček narodil r. 1922. R. 1946 byl promován doktorem. JIŘÍ TANCIBUDEK člen symfonického orchestru v Melbourne, bude v únoru hostovat v Torontě na koncertu torontského symfonického orchestru pod taktovkou Waltera Susskinda. JAROMÍR ZÁSTĚRA, Američan vychovaný v Československu a přes deset let vězeň čs. režimu, píše pro Věstník Čs. národní rady americké v Chicagu na pokračování obsáhlou studii o poměru čs. mládeže ke kultuře, zvláště k umění pod názvem “Umění - cesta čs. mládí ke svobodě.” Zástěra studuje na Loyolově universitě v Chicagu. se zachovaly nesčetné umělcovy skiz- zy, z nichž některé, obvzláště kresby gotických chrámů, jsou velmi krásné. A autor článku píše dále: “Vidíme zde na výstavě města západní Evropy, tísnící se za hradbami, zatím co pokojný Londýn se šíří do okolního venkova.Londýn, který je na pokraji Občanské války, jež způsobila, že Hollar musel odejít se svým ochráncem Arundelem do vyhnanství. Vidíme pole v okolí Prahy, kde Hollar vyrůstal, a anglickou krajinu kolem Arundelova venkovského sídla v Arbury, vesměs kresby, které dýší vzdušností a jemným citem krajináře. Jeho rytiny podle obrazů současných i starých mistrů jsou vskutku ohromující svou výstižností, jako na příklad rytina slavného Rembradtova obrazu jeho ženy Saskie. Stejně krásné jsou jeho rytiny zvířat, hmyzu a myší, rytiny ženských krojů a účesů, které Hol- lara zřejmě fascinovaly. Obdivuhodná Hollarova olejomalba na papíře, znázorňující ženu v širokém klobouku, nyní majetek Britského' muzea, je snad nej rozkošnější věcí celé výstavy.” — 75 — [pageend3]NOVÝ ČASOPIS SVU Společnost pro vědy a umění se rozhodla vydávat čtvrtletník, věnovaný o- tázkám udržení a rozvoje svobodné československé kultury. Časopis se bude nazývat “PROMĚNY” a bude se snažit zachycovat a vykládat metamorfózy moderní doby v duchu věčných hodnot naší národní tradice. “PROMĚNY” budou přinášet ukázky původní i přeložené poezie, krátkou beletrii, eseje, studie a články, týkající se umění a vědy, a kriticky sledovat kulturní tvorbu, zajímající Čechy a Slováky. Vedle toho budeme ovšem pokračovat ve vydávání měsíčníku “ZPRÁVY SVU”, který bude i nadále věnován hlavně zpravodajství o činnosti SVU a jejích členů. Redigováním časopisu “PROMĚNY” byl pověřen Dr. Ladislav Radimský, na jehož adresu (205 East 82nd Street, New York 28, N. Y.) posílejte články a ostatní redakční poštu. První číslo “PROMĚN” vyjde po Novém roce 1964. Roční předplatné činí 5 dolarů; pro členy SVU 4 dolary. Předplatné, dary na tiskový fond “PROMĚN” a administrativní předplatné činí 5 dolarů; pro členy Lexa, 47-16 Austel Place, Long Island City, New York 11101. JIŘÍ STANĚK, zpěvák-exulant, zpíval v mnichoyském státním divadle v Offenbachově ‘Orfeu v podsvětí’. DR. VLADIMÍR KUČERA je již třetí rok lektorem češtiny na universitě v Omaze. Mimo to přednáší češtinu již od roku 1958 na universitě státu Nebraska v Lincolnu. Pro své studenty připravuje novou učebnici české gramatiky “Let us speak Czech”. Učebnice má být vydána pod záštitou senátora Romana Hrušky. Spolu se Stellou Webbovou vede dr. Kučera kursy češtiny také v knihovně omažské sokolovny. MOJMÍRU ZACHAROVI a jeho manželce Mance věnoval pozornost australský tisk pro jejich úspěšný návrh na chatu, nazvanou ‘Omaru’. Arch. Zachar chatu navrhoval a jeho manželka řešila vnitřní dekoraci. RUDOLF PEKÁREK z Queenslandu a HENRY KRISPA z Jižní Australie, dva čeští dirigenti, dostali písemné uznání časopisu Sydneyské university. VLADIMÍR ŠÍPR, technický vedoucí výzkumného oddělení státní a oční a ušní nemocnice v Melbourne, zhotovil nový druh umělých hlasivek. JAROSLAV VANĚK vydal v rámci publikačního programu doktorských disertačních prácí vysoké šKoly “Massachusetts Institute for Technology” svoji studii The Natural Resource Content of United States Foreign Trade, 1870-1955. Dr. Vaněk; absolvoval statistiku na pařížské ůniversitě a rovněž vystudoval hospodářské vědy na universitě v Ženevě. Do Spojených států přišel r. 1955 a přednáší národní hospodářství na Harvardu. Dr. Vaněk byl také již několikráte pozván kongres- ními výbory, aby se jako odborník vyslovil o různých opatřeních, které by Kongress měl uvážit při řešení krize v americké platební bilanci. MIROSLAV M. MOCEK, nyní u North American Cynamid Co., v Niagara Falls, Kanada, a předtím v oddělení chemie na universitě v Britské Kolumbii, publikoval jako spoluator s prof. R. Stewartem řadu prací zabývajících se novými způsoby v okysličování manganistanu. Články byly zveřejněny v Canadian Journal Chemistry, Svazek 41, v prvních třech číslech roku 1963. Mimo to Dr. Moček je spoluautorem studie, jež je výsledkem výzkumu, který prováděl ve spolupráci s prof. Donaldem E. McGreerem, a která byla zve- — 76 — [pageend4]DR. DVORNÍK O VELKOMORAVSKÉM BÁDÁNÍ Mezinárodní konference v Brně a Nitře, uspořádané v rámci oslav 1100. výročí příchodu sv. Cyrila a Metoděje na Velkou Moravu, se zúčastnil také náš byzantolog, profesor extenze Harvardo- vy university ve Washingtoně dr. František Dvornik. V rozhovoru s redaktorem pražské ‘Lidové demokracie’ ocenil rozsáhlé archeologické výzkumy na Moravě a objev zděných kostelů ve velkomoravských lokalitách. Uvedl však že politické, hospodářské a sociální zřízení Velkomoravské říše není ještě archeologickými nálezy dostatečně doloženo. Přesto bádání lze označit za epochální pro dějiny střední Evropy a minulost Slovanů. Dr. Dvornik sleduje pozorně cyrilometodějské bádání ve světě a otázky související s Velkou Moravou. Nyní připravuje o těchto nejnovějších poznatcích knihu, která doplní jeho práce z let 1926 a 1933. Tato publikace bude určena především pro anglosaský svět, kde vzrůstá zájem o slavistiku a o slovanské jazyky. řejněna pod názvem “A Qualitative Approach to the Study of Complex NMR” v Journal of Chemical Education, Sv. 40, červenec 1963, pp. 358 ff. VOJTĚCH N. DUBEN přednášel 8. listopadu členům pracovní skupiny SVU ve Washingtoně na terna “Ledy se hnuly: Kulturní kvas v Československu”. Jde o ukázky z česky psané dokumentované studie, která má vyjít knižně v nejbližší době v New Yorku. VLADIMÍR M. KABEŠ nastoupil letos v létě místo právního poradce ministerského, předsedy Konžské republiky v Leopoldville. ZDENĚK SALZMAN byl jmenován ředitelem školy druhého stupně “Verde Valley School” v Sedona v Arizoně, jejímž profesorem byl již řadu let. Dr. Salzman studoval nejdříve na Karlově universitě a pak na universitě státu Indiana. Předmětem jeho odborného zájmu je anthropologie a folklor amerických Indiánů, o kterých píše do odborných časopisů. JAN F. TŘÍSKA se stal ředitelem Studií komunistického systému na universitě v Stanfordů v Kalifornii. Studie fi- nancuje Fordova nadace. Dr. Tříska je zároveň náměstkem ředitele celého studijního oddělení Stanfordské university: Stanford Studies of International Conflict and Integration. JOSEF KRATOCHVÍL měl úspěšnou přednášku na námět “Sv. Cyril a Jan Amos Komenský a slovanská pedagogika” v cyklu přednášek o východoevropské problematice, kterou v červenci uspořádala mnichovská Ukrajinská universita na technice ve Štutgartu. Prof. dr. Kratochvíl pak odjel do Norska za polární kruh, kde pokračoval ve vědecké práci s pokusným stádem sobů. FRANTIŠEK J. KAŠE napsal na universitě “George Washington,” Ve Wash- ingtoně disertační „ práci pro doktorát politických, věd na terna “The Soviet Theory of People’s Democracy; A Contribution to the Study of the Proletarian »täte.” HELENA PROCHÁZKOVÁ byla jmenována náměstkem přednosty probač- ního oddělení rodinného soudu chicagského okresu Cook. Paní Procházková je vynikající českou sociální pracovnicí v Chicagu a pracuje také v české Matici vyššího vzdělání, která podporuje naše studenty na amerických vysokých školách. — 77 — [pageend5]PETER A. STARK, syn poúnorových uprchlíků, který studuje v New Yorku elektroniku, napsal pro odborný časopis “Audio” (říjen 1963) skvělou odbornou studii “Transistorized Stereo Microphone Mixer”. FELIX MIKULA uveřejnil v květnovém čísle časopisu ‘United Asia’, které vychází v Bombay, studii ‘The Power of Geographical Ideas’ (Síla geografických idejí). Dr. Mikula publikuje také v časopisech ‘America’ (New York) a ‘Etudes’ (Paříž). FRANTA BĚLSKÝ, britský sochař českého původu, nedávno vytvořil bustu královny Alžběty (královny-matky) pro nemocnici v Birminghamu a nyní byla postavena v Londýně jeho mohutná umělecká fontána, kterou navrhl pro evropské ústředí firmy Shell Petroleum Company. Mistr Bělský je místopředsedou Sdružení britských sochařů-portre- tistů. MILÍČ ČAPEK měl v podzimním “Revue de Métaphysique et de Morale”, která vychází ve Francii, článek k 50. výročí smrti amerického filosofa Willia- ma Jamese. Dr. Čapek, řádný profesor filosofie na universitě v Bostonu, před časem vydal objemnou filosofickou studii “Vliv filosofie na současnou fyziku” Nyní je Čapkova kniha komentována v knize “Velké myšlenky dneška” (Great Ideas Today), vydané Robertem Hut- chinsem a Mortimerem Adlerem. ROMAN JACOBSON napsal další příspěvek o linguistických problémech v údobí mezi dvěma posledními válkami pro sborník “Trends in European and American Linguistics 1930-1960.” Upozornil v něm, jak důležitou roli měl Pražský linguistický kroužek, který založil prof. Vilém Mathesius r. 1926, v evropském linguistickém bádání. VILÉM SOKOL, promisor hudby na universitě státu Washington v Seatle, je úspěšným organizátorem a dirigentem orchestru. 120 mladých hudebníků ‘Youth Symphony Orchestra of the Pacific-Northwest’. Sokol je žákem Otakara 'Ševčíka. JAROSLAV K. RICHTER byl promován doktorem' medicíny na lékařské fakultě Loýolovy university v Chicagu. JOSEF MARTÍNEK má své anglické verše ve dvou antologiích, které letos na jaře vyšly ve Spojených státech: “The New Orlando Poetry Anthology” v Greenwich Village, N. Y. a v “Avalon Anthology” v Texasu. V létě vyšla “Poetry Parade” ve Virginii a v ní měl Martínek jednu lyrickou báseň. Koncem roku vyjde na Floridě “Olivant Anthology” s výborem Martínkových veršů. Jedním z redaktorů antologie ‘The New Orlando Poetry Anthology” byla ANČA VRBOVSKÁ. KAREL KÁNSKÝ byl promován doktorem na Chicagské universitě a nyní přednáší na universitě státu Severní Karoliny. EVA ČERNÁ po studiu na universitě v East Lansing v-Michiganu pracuje v biofysickém výzkumu na universitě v Berkely v -Kalifornii. TILDA BAŠKOVÁ dokončila studia řečí na universitě státu New York v Albany a učí nyní na střední škole v Poughkeepsie. B. BRADBROOKOVÁ napsala pro londýnskou “The Slavonic and East European Review” (Jíme 1963) recenzi americké knihy “Karel Čapek” od prof. W. E. Harkinse a pro týž časopis z června 1961 studii o literárních vlivech G. K. Chestersona na Karla Čapka. — 78 — [pageend6]PLATÍ MNICHOVSKÁ DOHODA? 25 let, které uplynuly od uzavření Mnichovské dohody z r. 1938, opravňuje k údivu, jak možno ještě dnes uvažovat o její platnosti. Dr. Vratislav Bu- šek ve své přednášce na výročním shromáždění SVU v Torontě 7. září a 17. října v místní skpině SVU v New Yorku vyslovil přesvědčení, že otázka platnosti této dohody politicky není tak zcela neaktuální, i když s hlediska mezinárodního práva se jí nelze rozumně dovolávat. Otázka platnosti Mnichovské dohody je podle dr. Buška stále jedním z argumentů, kterými sudetští Němci příležitostně podepírají svůj “nárok na domovinu”. Nárok na sebeurčení, na samostatnost a na domovinu odůvodňují “přirozeným právem a požadavkem spravedlnosti”. Tyto nároky reklamují pro sebe jako pro skupinu mezinárodně-práv- ně dosud neuznanou. Proto především požadují pro sebe mezinárodněprávní uznání, aby mohli uplatňovat právo na domovinu a pak se se svou domovinou přihlásit a pravoplatně včlenit do sjednocené německé říše. Cesta k sudeto- německé domovině je tedy dosti svízelná. Podle Buškova názoru jakousi právní základnou k takovému uvažováni vidí sudetští Němci v čl. 116, odst. 1. spolkové ústavy z 23. V. 1949, který staví Němce, na říškoněmeckém území “přijaté”, toliko “na roveň” osobám se skutečnou německou státní příslušností. Tento článek ve skutečnosti nechal sudetským Němcům dveře otevřeny pro návrat do jejich býv. domoviny. Sudetským Němcům, však slouží za důvod, že by se měli “vrátit podruhé do říše jako skutečně říškoněmečtí občané, plnoprávní a s přínosem domoviny, z československé anekse osvobozené”. Sudetští Němci popírají platnost všeho, co se od roku 1938 ve světě stalo, jenom platnost Mnichovské dohody nepopírají. Mnichovská dohoda podle nich platí, protože ji Československo podepsalo a splnilo. K u- znání čs. suverenity nad sudetoněmec- kým územím velmocemi v Postupimi r. 1945 prý došlo bez souhlasu německé vlády, která tehdy neexistovala, a je proto prý jen dočasnou aneksí. Teprve prý v mírové smlouvě připadne řádné německé vládě a všem signatářům úkol o sudetoněmecké otázce a právu sudet- ských Němců na domovinu pravoplatně a definitivně rozhodnout. Na čs. straně byly všechny sudetoněmecké argumenty již vyvráceny (zvláště ty, které uvádí ve své knize z r. 1953 “Die Sudetenfrage” Hermann Raschhofer) Karlem Bělským v “Našem směru” a Mojmírem Povolným v “Tri- bině”. Pokud jde o Mnichovskou dohodu samu, tyto argumenty už předem FRANK J. SVOBODA, bývalý český vydavatel a člen ohijského senátu z Clevelandu daroval velkou sbírku českých knih, obrazů a časopisů nové studentské knihovně vysoké škole sv. Prokopa v Lisle, Ill. JAN RUBEŠ zpíval v Torontě v Mozartově opeře “Don Giovani” jako host kanadské operní společnosti. Nyní cestuje s touto společností po Kanadě. JACK GARFEIN, americký divadelní a filmový režisér slovenského původu, se zúčastnil koncem září mezinárodní konference dramatických spisovatelů, kritiků a divadelních pracovníků v Edinburgu. Z Československa přijel kromě jiných slovenský autor protista- linské hry “Jazva” Peter Karvaš. — 79 — [pageend7]GALERIE NAŠICH UMĚLCŮ OSKAR MORAWETZ Profesor hudby na torontské konservatoři i torontské universitě, Oskar Morawetz, rodák ze Světlé nad Sázavou, se přistěhoval do Kanady r. 1940 a již v letech 1945 a 1946 získal ceny Svazu kanadských skladatelů za smyčcové kvarteto a klavírní sonátu. Od té doby je jedním z nejúspěšnějších kanadských skladatelů, jehož skladby byly už provedeny 17 kanadskými, 6 americkými a třemi anglickými filharmonickými orchestry, jakož i orchestry v Austrálii, Čile, Francii, Belgii, Holandsku, Norsku, Švédsku, Španělsku, Itálii, Rakousku a v Československu brněnskou státní fil- harmonií. První klavírní koncert dr. O. Morawtce, který získal v dubnu 1963 cenu $1,000 v soutěži Montreálské filharmonie, měl světovou premiéru v Montre- álu s mimořádně velikým úspěchem jak u obecentstva, tak i u kritiků. 1. října 1963 byl proveden poprvé ve Spojených Státech na koncertě “Orchestra of America” pod taktovkou Richarda Koma v Carnegie Hall. Jeho Divertimento pro smyčce bylo provedeno v r. 1958 v kanadském pavilonu Bruselské světové výstavy. Jeho “Předehra k pohádce”, která měla světovou premiéru pod taktovkou Waltra Susskinda na hudebním festivalu v kanadském Stratfordu, je letos na cestovním programu Torontské symfonie. V r. 1960 dr. Morawetz napsal svou druhou symfonii pro týž orchestr. Začátkem října 1963 hrála kanadská rozhlasová stanice Transcanada poprvé jeho sonátu pro cello a klavír. Další skladby dr. Morawtze jsou tři smyčcová kvarteta, sborová skladba “Keep Us Free” (která byla provedena na slavnostním banketu při návštěvě královny Alžběty v Kanadě v r. 1951), a mnoho písní, které zařadily pěvkyně Lois Mar- shallová a Dorothy Maynorová do svých koncertních programů v Kanadě, USA a v Austrálii. J.G.L. Mezinárodní den studentstva: Mladí Čechoslováci a studenti, sdružení v chicagském Klubu svobodné kultury a v Masarykově klubu při Chicagské universitě vypracovali společné prohlášení k letošnímu 17. listopadu a rozeslali je v šesti světových řečech na 500 universit a tiskových agentur v celém světě. Memorandum vysvětluje historii Mezinárodního dne studentstva a dnešní postavení čs. studentů doma i za hranicemi. vyvrátil Eduard Táborský v knize “The Czechoslovak Cause”, uveřejněné r. 1944 v Londýně. Podle Buška ( a Bělského) jedním z hlavních a nesporných argumentů, které možno proti platnosti Mnichovské dohody uvést, je dnes skutečnost, která vyšla na jevo teprve po otevření německých archivů po válce; že totiž Hitler nikdy neměl úmysl se o su- detoněmecké otázce s Československem dohodnout. Jeho úmyslem i při podpisu Mnichovské dohody bylo Československo přepadnout a podmanit. Tato jeho mentální reservace, zjištěná i norimberským soudem, činí dohodu neplatnou. V poslední době se ozývají mezi su- detskými Němci, především mezi mladší genarací nové hlasy, že se nacisté, svedení ovšem Hitlerem, dopustili na Polácích i Čechoslovácích různých křivd které je třeba odčinit. Bušek soudí, že i na české straně je třeba pomáhat při vytváření nové atmosféry i když třeba mít stále na mysli, že sudetští Němci trvají na svých nárocích na domovinu. re. — 80 — [pageend8]ZÁZNAMY: Přípravy na II. sjezd SVU: Příští sjezd SVU se koná v září 1964 v New Yorku. Jednotliví činovníci činí již přípravy a budou o nich postupnú informovat naše členy přímo, jednak na tomto místě. Zároveň s tímto číslem “Zpráv SVU” posíláme všem členům předběžný a nezávazný dotazník o účasti na sjezdu. Prosíme všechny členy, kteří se chtějí sjezdu v New Yorku ve dnech 11.-13 září zúčastnit, aby dotazník ihned vyplnili a vrátili tajemnníkovi organizačního výboru sjezdu dr. J. G. Lexovi (47-16 Austel Place, Long Island City, N.Y., 11101). Potřebuje již nyní vědět alespoň přibližně, s kolika účastníky můžeme počítat a pro kolik osob budeme potřebovat ubytování na Kolumbijské universitě. SVU New York: Pracovní skupina v New Yorku měla 17. října přednášku prof. Vratislava Buška “Platí mnichovská dohoda?” Po přednášce byla výroční schůze, na které byl zvolen nový výbor: Hanuš Lexa byl zvolen opět předsedou, Zdeněk Čapek jednatelem a pokladníkem Václav Kalous.- V pátek 15. listopadu se konala přednáška dr. Ladislava Radimského: “Dějiny české literatury očima komunistů - recenze díla Čs. akademie věd v Praze”. SVU Washington: Pracovní skupina ve Washingtoně zahájila podzimní sezónu 11. října přednáškou Lídy Brode- nové o výstavě “Velká Morava” a o uměleckém a kulturním životě v Brně. Lída Brodenová byla nedávno v Brně na výstavě. Svou přednášku doprovodila ukázkami tvorby brněnských umělců. Před přednáškou zvolila pracovní skupina svůj nový výbor: Předsedou je opět dr. M. Kybal, místopředsedy arch. E. Rojko a dr. M. Lejková, jednatelkou dr. Z. Procházková, pokladníkem dr. M. A. Jansa, tiskovým referentem Čestmír Ješina a členem výboru red. Jos. Kučera. SVU Chicago: Pracovní skupina v Chicagu za spolupráce ČS.N.RA. uspořádala 18. října přednášku prof. K. B. Jiráka o jeho dojmech z cesty po Rakousku, Itálii a Izraelů. Dr. Hlavatý byl v doprovodu oblastního jednatele SVU L. A. Krátkého 27. září hostem odbočky Čs. národní rady americké T. G. Masaryk’ v Los Angeles. Ve svém projevu zdůraznil význam SVU v tom, že dovedla úspěšně podchytit zejména zájem naší mladé generace. O spolupráci s SVU v Kalifornii hovořili předseda odbočky L. Erben a tajemník B. Smutník. L. A. Krátký poté oznámil oficiálně zřízení oblastního jednatelství SVU v Los Angeles a vyzval zájemce ke spolupráci. V pátek 4. října navštívil dr. Hlavatý sokolskou jednotu v San Francisku. Vydavatelský fond SVU v čele se svým předsedou A. Cekotou (členové K. Velan a Jos. Hašek) připravil sběrací kampaň, z jejíhož výnosu chceme financovat zejména české a slovenské publikace včetně nového čtvrtletníku “Pro- měny”.Upozorňujeme na tuto sběrací akci hlavně zámožnější členy SVU. Všichni členové i přátelé SVU, jakož i ostatní Češi a Slováci v zahraničí, kteří mají zájem i svobodnou čs. kulturu, si musí uvědomit, že je to zatím jediná cesta, jak umožnit pravidelnou publikační činnost SVU. Proto každá finançai i jiná pomoc v tomto směru a konečně i iniciativa je vítána. Dopisy adresujte na předsedu nebo členy vydavatelského fondu SVU: Mr. Antonín Cekota, c/o Baťa Ltd., 100 University Ave., Toronto, Ont. Canada. - Mr. A. K. Velan, 3772 — 81 — [pageend9]Grey Ave., Montreal, P. Q., Canada. - Mr. Josef Hašek, 3660 38th Street, N.W., Washington 16, D. C., USA. Krajanské studijní fondy: Červnové číslo ‘Bratrského věstníku’ Západní české bratrské jednoty, česko-americké fratemalistické organizace se sídlem v Cedar Rapids v lowě oznamuje, že ZČBJ založila Fond Johna V. Rompotla na podporu financování stolice českého jazyka a literatury na Chicagské universitě. Jiná naše americká fraternalistická organizace, ČSA v Chicagu, vypsala studijní stipendia pro rok 1963 pro mladé a nadané členy jednoty, kteří chtějí pokračovat v studiích na koleji nebo universitě. Předsedou Stipendijního výboru ČSA je Charles T. Kropík. Uvádíme tyto zajímavé příklady jako ukázku nových významných směrů v česko- americkém spolkovém životě. Rádi zaznamenáme další. 50 rokov Slovenskej školy v New Yorku: Na deň Krištofa Columba slo- venká kolónia v New Yorku oslavila 50 rokov trvania svojej národnej školy. Činnosť školy sa neobmedzovala len na vyučovanie mládeže. Roku 1913 osnovatelia školského programu si skromne vytýčili zásadu, že škola povedie mládež ‘k tvrdému slovenskému povedomiu cez poznanie života iných Slovanov’. Československý zpravodaj, týdenní bulletin o dálostech v Československu, vydává Free Europe Committee, Inc. v New Yorku. Laskavostí této organizace už řada členů SVU dostává zpravodaj zdarma. V uplynulém měsíci byl adresář členů SVU rozšířen o dalších 75 členů, kteří již zpravodaj dostávají zdarma. Doufáme,že v nejbližší době budou “Československý zpravodaj” dostávat všichni členové SVU. NOVÉ KNIHY: • Dr. Zdeněk Píchá vydal v němčině spis o 218 stranách, pojednávající o psychické energetice a organizaci dušev- nosti “Die psychische Energetik und die Organisation des Seelischen”. Autor dokládá, že žijící organismus chová v sobě zařízení, která mu umožňují působení jedněch energií na druhé. Fyzikální energie požitkové, náležitě zpracované smyslovými orgány, jsou přenášeny pomocí nervů do smyslových ústředí mozku, aby tam v bodech, určených pro styk s oblastmi psychickými, vyvolaly specifické kmity elektronových obalů atomových jader molekul neuronů. Z kmitů jsou pak vysílána specifická záření, jež musí procházeti protoplasmatickými silopolmi nejen vlastních neuronů, nýbrž i neuronů sousedních. Tato silopole přeměňují ony fyzikální energie na psychické. Při růstu organismů mají důležitou úlohu gény, snad i některé složky cytoplasmy. Dílo Píchovo nás sbližuje cestou novodobého bádání s představami o Aristotelově entelechii a Leibnizových moná- dách. Toto významné dílo doprovází důkladný seznam příslušné moderní literatury. Zájemcům zašle knihu autor (Fjölnisvegur 11, Reykjavik, Island) za cenu $2.50. PP. • Nová kniha českého uměleckého fotografa Viléma Kříže Conversation (Konverzace), která vyšla v New Yorku (dol. 7.50), obsahuje sedm básní Paula Valéryho, doprovázených sedmi Křížovými fotografiemi. Na každé straně knížky je Valéryho báseň jednak ve francouzském originále, jednak v anglickém překladu a na vedlejší straně je Křížová fotografie. Tyto fotografie jsou z Prahy a Pažíže čtyřicátých let. Předmluvu ke knize napsal kurátor newyorského Metropolitního muzea, Hyat Mayor. Remoir napsal Křížoví: — 82 — [pageend10]“Umíte odhalit reálnost pod maskami, které zakrývají svět kolem nás”. A Jean Cocteau, který nedávno umřel, napsal: “Především Vilému Křížoví gratuluji k tomu, že svou kameru zaměřuje srdcem a duší”. Tento přepychový svazek tisklo a vydalo čs. nakladatelství v New Yorku, Universum Press. Postaralo se tak o důkaz, že ani naše grafika v zahraničí nezůstává pozadu. • Jaroslav G. Polach je autorem knihy o podmínkách evropského atomické- ho sjednocení a jeho hospodářských, právních, a mezinárodně politických důsledcích. Knihu s názvem Euratom. Its Background, Issues, and Economic Implications vydala Oceana Publications, Inc., New York. Předmluvu k ní napsal Dr. Sam H. Schurr, přední americký odborník na poli energetiky a autor četných publikací v tomto oboru. Studie dr. Polacha je prvou svého druhu. Zabývá se nejen čistě národohos- podářékou analýzou využití atomické energie v Evropě, ale také důsledky, které z toho plynou pro evropské hospodářské sjednocení a jeho politickou účinnost. • Communist Strategy and Tactics in Czechoslovakia (Komunistická stratégie a taktika v Československu 1918- 1948) je název nové knihy prof. Pavla E. Zinnera. Vydali současně Praeger v New Yorku a Pall Mail Press v Londýně. Reklama uvádí, že jde o první (zřejmě nekomunistickou) úplnou historii KSČ . . . Prof. Zinner napsal také “Revolution in Hungary”, kterou loni vydalo nakladatelství Columbia University Press v New Yorku. • Leoš Janáček: His Life and Work. Napsal Hans Hollander. Z němčiny do angličtiny přeložil Paul Hamburger. 222 stran. John Calder, Londýn. Britský tisk píše, že je to cenná studie o Janáčkovi a jeho díle, lepší než nedávná Voglova kniha na týž námět. • Pařížské nakladatelství Robert Laffont vydalo k dvacátému pátému výročí mnichovské smlouvy knihu Munich ou la drôle de paix. Autorem je francouzský žurnalista Henri Noguéres, který od roku 1960 diriguje revui Aux Carrefours de l’Historié. Kniha má 430 stránek a stojí 19.75 franků. Je psána s porozuměním pro Československo a odsuzuje “mír”, který musel vést k válce. • Knihu The Terezín Requiem napsal Josef Bor. Z českého originálu přeložila Edith Pargeterová. Vydal: Alfred A. Knopf, New York, 1963. $3.50. Český originál vychází právě pod názvem “Terezínské requiem” v Praze. Bývalý vězeň nacistických koncentračních táborů popisuje Terezín a jednu mimořádnou událost: Předvedení Verdiho “Requiem’ terezínskými vězni za řízení mladého dirigenta R. Schächtera. Novela vychází současně v Londýně u Heine- manna. V německém překladu vyjde kniha ve východním Německu. • Poland Between East and West: Soviet and German Diplomacy Toward Poland 1919-1933. Napsal Josef Korbel. Vydal: Princeton University Press, Princeton, N. J., 1963. 304 pp., $6.50. Dr. Korbel popisuje sovětsko-německou spolupráci, jejímž cílem bylo zničit Polsko. • Voices Through The Iron Curtain. Napsal Allen A. Michie. Vydal Dodd, Mead, 1963. 304 pp. $4.50. — Americký žurnalista, který byl svého času zástupcem evropského ředitele RFE, popisuje činnost rozhlasové stanice ‘Svobodná Evropa’. • Cesta setkání. Napsal Lumír Soukup. Vydala Edice Zvěrokruh, kterou řídí Jaromír Měšťan, jako svůj 25. sva- — 83 — [pageend11]zek, v exilu pátý. Cena $1.50. Jde o sbírku českých básní z let 1937 až 1960, o cestu exulantského lyrika po cizích městech a o jeho setkání s českou tradicí, jimiž dokazuje, že exil je větví, a to nerozlučnou, živého národního stromu. • Sudetoněmecká rada v Mnichově vydala k 25. výročí Mnichova publikaci “München 1938: Dokumente sprechen”. Obsahuje 59 dokumentů a textů od října 1938 až po květen 1961 a osvětluje události s hlediska vydavatelů. • Songs of the Desert je obsažná sbírka anglických básní čestného člena SVU, Josefa Martínka, kterou právě vydala Universum Press Company v New Yorku. Kniha přetiskuje básně již uveřejněné v předních amerických literárních časopisech a přidává i básně nové. Má 130 stránek a stojí $ 3.00. Sbírka zajímavě dokresluje krásný básnický profil Martínkův. Jeho sbírku básní má vydat v dohledné době Edice Sklizeň v Hamburku. PLACENÁ OZNÁMENÍ: ČSA SPOLEHLIVÝ PŘÍTEL Jednota ČSA za více než 109 let svého trvání si vybudovala pověst spolehlivé krajanské organizace, která zabezpečuje své členy bratrským životním pojištěním za lépe než výhodných podmínek. Avšak členství v ČSA poskytuje řadu dalších výhod. Získání hypotečního úvěru ku stavbě či koupi domu za nízkou úrokovou sazbu, možnost finanční pomoci v případě neštěstí, zajištění levným úrazovým, nemocničním či nemocenským pojištěním, zabezpečení vyššího vzdělání vašich dítek - to jsou pouze nepatrné ukázky činnosti Jednoty ČSA a výhod, které členství v této organizaci poskytuje. Nejste-li dosud v našich řadách, proč nenapsat o nezávazné informace na adresu: ČSA, 2138 South 61st Court, Cicero, Illinois - 60650. SVOBODNÁ ČS. KNIŽNÍ SLUŽBA v Londýně shromažďuje z celého světa původní čs. literaturu a má na skladě tisíce titulů i těch autorů, kteří se doma již netisknou. Má též patrně největší sklad rozebraných i nových bohemik v angl., franc, a němě. Zvi. sekce se zabývá světovou (hlavně angl.) literaturou o komunismu a podmaněných zemích. Kupujeme též celé knihovny a prosíme o zaslání seznamů. Tato knižní služba navazuje na vlastní nakladatelství, jež vedle knih a publikací vydává “ČECHOSLOVÁK v zahraničí’ a anglické týdenní zpravodajství “FCI-Features and News from behind the Iron Curtain.” Zájemcům zašleme jak obsáhlé seznamy knih, tak i ukázkové výtisky našich periodik. (Skladujeme psací stroje s čs. klávesnicemi). SVOB. ČS. TISKOVÁ SPOLEČNOST (Dům čs. svobodného tisku) 4, Holland Rd., LONDON W. 14. (Tel.: WES 2259, 9021, RFE 9410) ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Editor: Vojtěch Nevlud, 3675 Camden Street, S.E., Washington 20, D.C. - Business Address: Oldřich Černý, 1826 Harvard Street, N.W., Washington 9, D.C. - Printed by the Orbis Printing Co., Inc., 246 East 84th Street, New York 28, N.Y.- Subscription for non-members: $3.00 per year. [pageend12]