P O E S I E E X I L U . Pavel J A V O R D V Ě B Á S N Ě . SETKÁNÍ DO PODZIMNÍCH LESŮ Spí dosud rosa na trávě Do podzimních lesů lehly v pěšinách, kudy šla jsi - těžké deště - Ústa ti voní od jahod Bílá něho, a vlhkou travou vlasy. za prsténkem zbyl mi ještě Na cestě běžící do dálky, proužek tepla tvého. která se rnodře klene, Do podzimních lesů padá potkávám jasmín, třezalky, štěkot pušek. slzičky pomodlené, Svůj plášť ukryla jsi ráno a jak přicházím blíž a blíž, do podušek. mohu se v oči dívat. Do podzimních lesů těžké deště Zlatí ptáci z nich vzlétají zvoní, zvoní - a všichni začnou zpívat - Nemohu spát, slyším dusot koní, - pak padám jako divý černých koní - do tvojí husté hřívy... Někdo volá nás ! Sbohem, má paní, je to silnější než milování... ( Z nové sbírky "Daleký hlas".) Jiří K A V K A : ROZLOUČENÍ . V soutoku jsoucna a nejsoucna zrcadlí se mi Praha. Zase ji uzřít, váhal bych ? Čas ještě není váhat. Čas ještě není prohlédnout a snad už nepoznati. Rodina přišla v dálku plout a ne se vrátit. Komu to kynu? Kynu jí, do let, z nichž tolik zvadlo? Ještě si říkám: Miluji - a je to zaříkadlo. [pageend1]S K L I Z E Ň 2 ŘÍJEN 1953 ******************************************************************************** Soňa R Y Š A V Á : SLOVO Slovo je kulka Slovo je slavobrána Slovo je jako rozbřesk rána Slovo je zbraň Slovo je včela Slovo je lípa u kostela Slovo je naše Odpověď jim všem Slovo je oheň Kterým dozrajem Slovo je máma Slovo je svět Slovo je sklizeň Prokletých let Slovo je Bůh A jsme to my Patří všem lidem na zemi Ú V A H Y S K L I Z N Ě . *************************** Jaroslav D R E S L E R : V Z P O M Í N K A N A M A L Í Ř E A. L. S A L A Č E . Rozloučení v exilu jsou smutnější než doma. Nevíme, zda ještě navštívíme opuštěné hroby. Umírají nám lidé, kteří v papírových kufřících nesli pro nás do světa zárodky české kultury. Letos, kromě jiných, nás už opustili básník Jindřich Heisler, literární historik Stanislav Kubát a 24. srpna malíř Alois Ludvík Salač. Salač nepatří k těm, o nichž se vydávají monografie na křídovém papíře, jeho dovednost nebyla určena několika snobům z pražských literárních kaváren, ani nebyl esem mánesáckých výstav, aěkoli sám byl dlouholetým členem Mánesa. Byl malířem dětí, lidí dobré vůle, šťastných úsměvných chvil a radosti, která se nedávala spoutat přísnými řeholemi moderních výtvarných směrů. Narodil se 17. června 1900, studoval v Praze, Mnichově a Florencii a podnikl řadu ma- lířských cest po Evropě. Jeho dílo je nepřehledně rozsáhlé: namaloval desítky úspěšných plakátů,byl filmovým výtvarníkem a spolupracoval mimo jiné s Vos- kovcem a Werichem, vytvořil stovky knižních obálek a ilustroval nekonečnou řadu knih -- vzpomeňme na př. jeho ilustrací vyprávění pro mládež; od cestova- tele Aloise Musila, románu Němiroviče Dančenka, pohádek, které napsala Sala- čova žena. Největší známosti však dosáhl svými pohlednicemi, jichž je bezpočtu a kterě ještě dnes můžeme najít v papírnictvích mnoha evropských zemí. Před druhou světovou válkou si Salač otevřel tiskárnu pro barevnou reprodukci, která vybavením a kvalitou své práce mohla dobře soutěžit s Melantrichem nebo Neubertem. Ze Salačova nakladatelství vycházely miliony pohlednic a prodávaly se na vagony do celé Ěvropy a dokonce až do Turecka a Afriky. V dě- jinách českého výtvarnictví je to jedinečný případ muže, který jenom svým štětcem vytvořil velký majetek. Zůstával umělcem v tom, jak málo mu záleželo na vezdejších statcích. Dala by se jmenovat řada pražských malířů, sochařů a spisovatelů, kteří za války žili ze Salačových pohlednic.Sami si k němu jenom chodili pro peníze, ale po válce ovšem velmi rychle zapomněli na svého oběta- vého a diskrétně v pozadí stojícího mecenáše. Výtvarní kritikově a historici obyčejně mluví s opovržením o užitém umění, k němuž patří skoro bez výjimky celé Salačovo dílo. A přece, zdá se, přispěl Salač osobitým způsobem i české tak zvaně vážné výtvarné kultuře. Vytvořil typ zdánlivě nenáročných dílek, plných radostně krásy, jemného vtipu a okou- zlující lehkosti malířského přednesu a uměleckých prostředků. A v tom byl také celý Salač, že nepropadl nekritickému obdivu k vlastní práci, ale [pageend2]splnil jeho sen, aby mohl plně využít svých nepřeberných výtvarných nápadů a své důvěrné znalosti celé viditelné skutečnosti, každodenního světa, v němž žijeme a k němuž byl Salač do poslední chvíle v poměru vášnivého milence, ačkoli tedy nikdy nemohl realisovat své plány v kresleném filmu, přece jeho výtvarný charakter můžeme v jistém smyslu přirovnat k Disneyovu. Zdaleka ovšem to neznamená, že by Salač byl Disneyovým epigonem: šel jinými cestami a docházel k jiným řešením, podobal se mu však gejzíry nápadů, bravurností maltského rukopisu a brilantností, s níž dovedl klást definitivní štětcové tahy tuše na papír. V exilu rozmnožil Salač svůj výtvarný profil o několik nových rysů. Zejména si zaslouží zmínky tvorba loutek v českých krojích, tak vzdálených kýčařskému svérázu komerčního hejslovanění, jako neobyčejně blíz- kých opravdovému sochařství. Zanechal ženu a nedospělou Milušku, děvčátko s mimořádným výtvarným talentem. Opustil nás drahý přítel a dobrý člověk. Antonín K. C H R I S T E N : P O U T N Í K M I CH E L A N G E L O V S K Ý . ( K desátému výročí úmrtí Karla Schulze.) ducha českého umění slovesného osudných let mezi oběma světovými válkami,jen nemnoho osobností vskutku tvůrčích třímalo neochvějně pochodeň mravní síly, rozžhavené prostými slovy evangelia. A byla to právě katolická krásná lite- ratura, která v tomto období se dopíná k takovým výškám, jaké v tomto řádu nebyly ještě v Českém umění slovesném ztvárněny - Durych, Čep, Zahradníček a konvertita Karel Schulz. Letos uplynulo doset let od smrti Karla Schulze a neváhám říci, že dnes, po desíti letech, je nám jeho dílo bližší, než když se objevilo v prvních dnech na knihkupeckém trhu. Není to snad proto, že dílo Schulzovo je dnes v naší porobené vlasti zakázáno, ale myslím především proto, že všechny schul- zovské postavy měly jakousi dominantu exilu - srdce, vzpomeňme jen na jeho Michelangela, kolikrát křičel do temna římských nocí: Bože můj, proč jsem nesměl zůstat v San Marco s bratřími, kde není cizina, bouře a svět? Proč jsem nemohl promluvit a nyní o samotě mohu, Bože, vyslyš modlitbu mou ... Nejdůvěrnějším přítelem Schulzovým byl opat břevnovských benediktinů F. Anaztáz Opasek. Tato jména dvou přátel jsou dnes spojena divným symbolis- mem. Karel Schulz je mrtev a jeho dílo musí mlčet, opat Opasek prošel ohněm výslechů tajné policie a byl uvržen v hrozné mlčení žalářů. Život a dílo Schulzovo nese stigmata tří cest. Má znaky poválečné skupiny Devětsilu, v jehož intencích publikoval své prvotiny. Karel Schulz toto ob- dobí ze svého díla zcela vymýtil a do své poslední vůle napsal, že nikdy jiŽ román Tegmayerovy Železárny nesmí být slučován s jeho dílem. A přesto je pro nás toto období zajímavé, neboť ukazuje, že v českém písemnictví byli dva umělci, kteří se dali oblouznit komunismem: zatím co Karel Schulz velmi brzy vystřízlivěl a prakticky nikdy ideově komunisticky nepsal, - což nejlépe dokazují útoky Ladislava Štolla na spisovatele kolem Devětsilu byl druhý český spisovatel a básník komunistou až téměř k hranicím hrobu;teprve před smrtí napsal Halas svou závěť, v níž přiznal svůj velký omyl a zdůraznil celou hrůzu duchovní a mravní krise komunismu. Promítneme-li si postavy Karla Schulze a především Františka Halase do světového písemnictví - pak poznáme, že nejsou jen ojedinělými zjevy. Není tomu tak dávno, co vyšla v Londýně kniha, v níž šest významných soudobých spisovatelů vypravuje, jak vystřízlivěli z komunismu. Kniha se jmenuje "Bůh, který zklamal" a zachycuje portréty Arthura Koestlera, Ignazia Silone, André Gida, Štefana Spendera, Luise Fischera a známého amerického černošského spi- sovatele Richarda Wrighta. - ' U Karla Schulze proto, tak brzy nastalo nekompromisní vystřízlivění z ko- munismu, poněvadž nikdy nepřestal být věřícím člověkem á dokázal se pokorně schoulit k podnoží Matky Boží, která jej, podle jeho vlastních slov, přivedla [pageend3]ke konversi - k branám Církve. Karel Schulz, bývalý stoupenec materialis- tického názoru na život a umění, zjevil se nám po své konversi ve svých dílech jako katedrála - hluboký, bolestnou láskou poznamenaný a františkánsky pokorný, tehdy se stal Schulz básníkem trpícího člověčenství a niterných lidských trage- diích - básníkem sociálního boje pod praporem Kristovy Lásky. Není náhodou, první knihu, kterou po své konversi vydal, byla "Pochvala svatých patronů čes- českých, která vyšla u Floriánů ve Staré Říši.Nedlouho poté vychází ve "Vyše- hradě" "Peníz z noclehárny". V knize jsou zahrnuty novely od počátku konverse až do tragického roku 38. Přes hrůzu zlých nocí ukazuje básník cestu k očist- nému plameni Vykoupení."Peníz z noclehárny" je ukázkou uměleckého zakotvení Karla Schulze. Tyto novely vycházejí téměř současně s knihou pohádek "Princez- na z kapradí". Avšak vyvrcholení novelistické tvorby Schulzovy znamená "Prsten královnin". Počáteční část knihy má na sobě motiviskou pečeť z okruhu novel první sbírky, druhá část je ukázkou Schulzova pohledu na smysl dějin a umělec- ké zvládnutí historické látky. Třetí část tvoři "Poutní píseň k Panně Marii na neděli Květnou". Je to již třetí verse náboženské básně v prose. Je-li Karel Schulz námětově a ideově spřízněný s Jar. Durychem, pak v tu mariánském a v dílech hagiografických je bratrem modlícího se Julia Zeyera. Mariánský kult Schulzův by zasluhoval samostatnou studii. Historické novely "Prstenu královnina" jsou předzvěstí zamyšleně renesanční trilogie o Michelangelovi,"Kámen a bolest", z níž vyšel pouze první díl " V za- hradách medicejských". Je to po prvé,co evokuje český spisovatel náboženské, umělecké a konečně i filosofické ovzduší renesanční Itálie za pontifikátu Alexandra VI. z rodu Borgiů. Ústřední postavou je florencký psanec - sochař a básník Michelangelo. V prvním díle zachytil Schulz Michelangelův život a jeho psychická dobrodružství do třicátých let. Kniha po vyjití vzbudila velký rozruch - dnes však již boj o Schulzova Michelangela patří minulosti; nábo- ženská pravda uměleckého díla zvítězila. Z druhého dílu, nazvaného "Papežská mše", zůstal nám pouze fragment, necelé dvě kapitoly. Z třetího dílu, nazvané- ho "Matka Sedmibolestná", máme jen několik glos a náčrtů.V tomto díle chtěl zachytit vítězství Církve od renesančních krvavých borgiovských plamenů až k baroknímu záření Slova. Torso Schulzovo strmí vysoko a nelze je nevidět ani odtrhnout od něho oči - je vykřičníkem do našeho pohnutého života. Jindřich J E L Í N E K : KDO JE AUTORKA KNIHY O ČSR "EL FRENTE DESARMADO" (ODZBROJENÁ HRANICE) ? Argentinský knižní trh byl překvapen pozoruhodnou knihou "El frente des- armado", kterou napsala paní E.Permora. Denní tisk, jako na př."La Prensa", "Nación" a j. ve svých recensích projevuje překvapení nad zjištěním situace ČSR za války, jak ji prožila a popsala autorka, která není Češkou. Narodila se v La Paz, hlavním městě Bolivie, zemi s 80% indiánských obyvatel. E. Permora je pseudonym; pravé jméno autorky je Elsa Perou.Její otec byl Bolivián, matka Indiánka,jménem Cuzicanqui, babička Spanělka ze vznešeného rodu, její otec Němec. Narodila se v Potosí, v blízkosti zlatých dolů a prožila mládí ve skromných poměrech, zvláště po ztrátě otce. Vychodila normální školu a v roce 1928 dostala místo úřednice na bolivijském gen. konsulátě v Londýně, kamž odjela i se svojí matkou. V Anglii studovala při práci, po půldruhém roce podnikla studijní cestu Evropou,učila se evropským jazykům a pracovala též u Společnosti Národů v Ženevě jako překladatelka.Návratem do vlasti ukon- čila třiapůlletou studijní cestu, její náklad hradila vlastní prací. guay v létech 1931 - 34. V té době přijel do Bolivie z Buenos Aires represen- tant brněnské Zbrojovky ing.Jan Morávek k jednání o prodej čs.zbraní. Shodou okolností dostal se do rozmluvy s E.Perou ,která ho jako tajemnice za krátko uvedla k ministrům. ČSR získala velkou objednávku zbraní - E. Perou a ing. Morávek po krátké známosti uzavřeli sňatek a odejeli do Buenos Aires, kde si založili domácnost. Paní Elsa Perou-Morávek naučila se během jednoho roku bez- vadně česky, měla i české služebné a domácnost byla rázem česká.Její čeština vzbudila obdiv i presidenta Dr.Beneše ,který o sokolském sletu ji představil diplomatům se slovy chvályy. S obdivem mluvil o ní i Jan Masaryk.Do Prahy [pageend4]S K L I Z E Ň 5 ŘÍJEN 1953 ******************************************************************************* přišla rodina v roce 1938, kdy ing.Morávkovi bylo svčřeno vedení pražského generálního ředitelství zbrojovky.Další život rodiny zachycuje kniha sama. Je to vlastně deník,který paní Morávková psala dětem, když viděla, že v ji- hoamerickém prostředí by snadno zapomněly na útrapy rodičů za okupace. Deník dostal se však do ruky profesorky na universitě v La Paz, dr. Josefy Saavery, osobnosti v kulturním světě dobře známé, která naléhala na jeho zveřejnění. Kniha přináší jen pravdu, jak byla viděna a prožita; opatrní nakladatelé váhali před vydáním. Spisovatelka ale neustoupila; za 35.000 pesos ujednala vydaní knihy vlastním nákladem a tak se tato dostala i daleko za hranice Argentiny.V tisku Španělska,Peru,Bolivie,Paraguay,Uruguay,Mexica a Venezuely se objevily pochvalné referáty. Španělský svět se počal zajímat o knihu, pani E.Perou-Morávek dostala řadu dopisů i pozvání, přednášela též v Bolivii a vedla tam veřejné diskuse o své knize. Vykonala tak práci, která výsledkem předstihuje činnost diplomatického zastoupení - ona,cizinka, i když se ne- dočkala od nás ani takového vděku, jaký jí projevili lidé, mluvící cizími jazyky a žijící v cizích zemích. J. J E Š T Ě D S K Ý : DRAMATIS PERSONA, DENIS DE ROUGEMONT. (Od příštího čísla začne -"Sklizeň" otiskovat - na pokračo- vaní - studii "Dva princové dánští,Kierkegaard a Hamlet", kterou jí dal k použití předseda organisace "Le Congres pour la Liberté de la Culture" a vynikající spisovatel Denis de Rougemont.Práci,jež vyšla původně letos v únoru v orgánu organisace,revui "Preuves',přeložila Věra Stárková Dnes představujeme autora a uvádíme několik z jeho myšlenek. Denis de Rougemont (* v Neuchátelu v záp.Švýcarsku 8.9.1906) bývá označo- ván za kulturního kritika a jeho postoj k světu zařazován pod nálepku "perso- nalismu". Od roku 1934, kdy po prvé vystoupil na veřejnost knihou "Politika osobnosti"(Politique de la personne,nové vyd.1946),soustředil své hutné myš- lenky v šesti knihách, z nichž "Deník nezaměstnaného vzdělance"(Journal ď un intelléctuel en chomáge,1937) nutil stejně k přemýšlení kulturní i politickou veřejnost jako jeho prorocký "Deník z cesty po Německu"(Journal ďAllemagne, 1958), který zakončil poznámkou o Československu, jež tehdy právě zakolísalo pod prvním úderem Hitlerovým. Své vyznání západní kultuře vepsal do knihy "Láska a západ"(L'amour et l'occident,1939),svůj postoj k švýcarské vlasti vyložil v "Poslání nebo zřeknutí se Švýcarska"(Mission ou démission de la guisse,1940),bohatství svého myšlenkového světa ukázal pak ještě ve dvou dal- ších knihách, v "Podílu ďáblovu"(La part du diable,1943) a v "Osobnostech dramatu"(Les personnes du drama,1945).- Vysvětlit tuto složitou osobnost,která píše tak jednoduché věty, jež připadají jako vytepané do prostoru a času, je možno jen souvislosti s onou literární tradicí, ktará začíná tenkým sešitkem pana Františka vévody z La Rochefoucauld,prince z Hareillacu, jenž kritiku své doby a pana de Richelieu zapsal do svých "Réflexions ou sentences maximes morales"(1665).Přes Pascalovy "Pensées" vede tato cesta až k přísnému a při tom tak hluboce lidskému Rougemontovi, k jeho pojetí lidské osobnosti jako mravního a božského příkazu."Na jevišti světa, v onom dramatu, který jest nám hráti ,aniž bychom jej znali, jsou statisté, kteří nemají obličeje; ti pak, které je vidět, to jsou herci, to jsou jednající osobnosti, tvořící svůj lid- ský úděl a svůj osud. To jsou "dramatis personae",jsou přítomni, protože zpří- tomňují. Dík tomuto přirovnání,k němuž nás opravňuje původ slova "osobnost", vidíme rozdíl mezi "individuem" a "osobností",mezi bezejmenným statistou a hercem, mezi tím,kdo existuje jen poetem a tím, který těm ostatním ukazuje cestu, mezi tím,kdo se jen dívá a tím,kdo se zasazuje."Obroda lidské osobnosti je nutná,má-li dojít k obrodě lidské společnosti! Hlubokou víru v člověka spojuje Rougemont s hlubokou nedůvěrou v jakýkoliv systém násílí. Ti,kdož řád kladou nad výkyvy okamžiku,vnitřní jistotu nad nejistotu doby, lidskost nad nelidskost, řeknou si čtouce jeho knihy: Ejhle přítel ! [pageend5]P Ř E K L A D Y S K L I Z N Ě . Denis de ROUGEMONT: M Y Š L E N K Y . (Vybráno z autorových knih.) * Nezměnitelné zákony jsou jen tam,kde se poděkoval duch.Každý tvůrčí čin normálního člověka ukazuje proměnlivost zákonů a vyvrací statistiky.Tak jsou ku příkladu zákony reklamy jen tam platny,kde je člověk stádovým tvorem. Přestávají existovat,jakmile si uvědomí opravdově potřeby své osobnosti. - * Idea nezměnitelných zákonů byla vypůjčena z dílny exaktní vědy a zneužita v oblasti dějepisectví, sociologie a psychologie. - * Kierkegaard, jehož slova zněla jako rouhání, odvážil se proti předsudkům svého století říci:"Největším nepřítelem ducha je denní tisk. Ve světě ovlá- daném denním tiskem nelze už hlásati křesťanství." - * Nejde o to, aby se na běžícím pásu vytvářelo maximum věcí, jde o to dát výkonům výroby smysl. A to může učinit jen duch. Národní hospodářství je lidský výtvor, lidé je proto také mohou změnit. - * Nemám příliš rád snášenlivost; je to ctnost,která koření v podstatě ve skepsi,protože předpokládá, že myšlenka druhého se nikdy nepromění v čin. Ne- vážím si však také nesnášenlivosti, která chce všechno vyrovnat a je tedy jakýmsi druhem duchovní smrti. - * Společnost, v níž duchovní hodnoty ztratily souvislost se zákony jednání, společnost, která je tak neharmonická, že tento nedostatek nepovažuje ani za skandál, šine se do nepořádku, který musí vést bezpodmínečně k válce. - * V tomto světě, který ztratil míru věci, je povinnosti intelektuála hledat ztraceného Člověka. To je také to jediné, co můzeme dělat. - * Dějiny nás učí, že člověk nalézá svou plnou skutečnost a svou míru jen uprostřed skupiny bližních, která nesmí být ani příliš velká ani příliš malá. Není dobře být člověku samotnému, ale také není dobře proměnit se v dav. * Zlo, kterým trpíme, je choroba "osobnosti". Zapomene-li člověk,že je svým bližním odpověden za své poslání, stane se individualistou. Zapomene-li,ze je sám sobě odpověden, stane se kolektivistou. Konkrétní člověk však není ani Robinson na pustém ostrově ani článek nepřehledně pochodující kolony. Je je- dinečný, ale přece není sám. Zachovat své"já" uprostřed skupiny, být volný a přece spojen, to je ideál západního člověka. ( Přel. J. J.) Franz K A F K A : D O P I S Y M I L E N Ě. ( V předním frankfurtském nakladatelství S.Fischer vyšly pod názvem "Brie- fe an Milena" v redakci Maxe Broda a s doslovem Willy Haase listy,které pražský rodák a "bratr Rimbaudův" Franz Kafka psal české intelektuálce Mileně Jesenské.Dopisy nejsou datovány,omezují se na stručné určení: ráno,večer,v Meranu,v Praze,v neděli,pozdě ve středu.Konečně nejde ani o literární útvar,ani o básnický záznam nebo deníkovou formu,v nichž básník mluví k mnoha lidem nebo sám k sobě.Jde o dopisy,v nichž se Kaf- ka obrací a mluví k jedné,určité osobě.Nejsou to dopisy ani goethovské, ani takové,jak jim holdovali romantici,Kierkegaard a autobiografisté. Konečně nejde ani o dialog,dopisy Mileny Kafkovi se,žel,nedochovaly. Literární kritika může zvláště zde studovat K a f k o v u literární methodu a osobitost,v dlouhých větách-tak těžkých k vystižnému překladu- vyni- kají všechny jeho literární charakteristiky.A pro nás jsou "Dopisy Mi- leně" ještě ke všemu kusem ztraceného domova a vysokým nebem,jehož vzduch dnes dýchat je pro nás rozteskňující a vzrušující. Dr.M.) "Neděle. Ptáte se,zda jsem Žid,je to asi pouze žert,snad se jen ptáte zda patřím k tomu postrašenému Židovstvu,na každý pád Vy jako Pražačka nemůžete v tomto směru být tak nevědomá jako Matilda,žena Heineho.(Asi tu příhodu neznáte.Zdá se mi,že bych Vám měl vyprávět něco důležitějšího,beze sporu si tím také u- škodím,nikoliv tou příhodou,ale tím,Že ji vypravuji.Ale Vy také jednou přece [pageend6]chcete ode mne slyšet něco hezkého.Meissner,jeden česko-německý básník,který není Žid,vypravuje ji ve svých pamětech:Mathilda ho škádlila,že napadala Něm- ce: Němci prý jsou zlomyslní,příliš vtipní,nesnášenliví,malicherní,dotěrní, zkrátka nesnesitelný národ."Vždyť vy Němce neznáte",řekl konečně jednou Meiss- ner. "Henry se přece stýká výhradně s německými novináři a ti jsou zde v Paříži všichni Židé.""Ach",řekla Mathilda,"to přeháníte,může mezi nimi sem tam být nějaký Žid,třeba Seiffert.""Ne,"řekl Meissner,"to je mezi nimi jediný křesťan'! "Jak?",řekla Matilda,"ku příkladu Jeiteles-",který byl velký,silný a blonďák, "že je žid?""Ovšem",řekl Meissner."A Bambarger?""Také.""Arnstein?""Právě tak." Tak probrali věechny známé.Konečně se Matilda rozzlobila a řekla:"Vy si ze me děláte jenom blázny,nakonec budete chtít tvrdit,že také Kohn je židovské jméno, ale Kohn je přece bratranec Henryho a Henry je luterán".Proti tomu Meissner už nemohl nic namítat.)Na každý pád se zdá,že se židovství nebojíte.To je něco hrdinskéhovzhledem k poslednímu a předposlednímu židovstvu našich měst a - všechny žerty stranou!- když nevinná dívka řekne svým příbuzným:"Nechte mne-" a vydá se k němu,pak to je více než odchod Panny Orleánské z její vesnice. Vy pak můžete vyčítat Židům jejich obzvláštní úzkostlivost,i když taková výčitka obsahuje více theoretickou než praktickou znalost lidí,protože za prvé tato výčitka se podle Vašeho dřívějšího popisu vůbec netýká Vašeho muže,za druhé se podle mých zkušeností netýká většiny Židů a za třetí se týká pouze jedinců,ale těchto velmi silně,na příklad mne.Nejzvláštnější ovšem je to,že tato výtka neplatí všeobecně.Nejisté postavení Židů,kteříjsou nejistí sami sebou a nejistí mezi lidmi,dalo by se přese všechno pochopit,myslí-li se,že mohou pouze to vlastnit,co drží v ruce a v zubech,dále,že pouze hmotný majetek je opravňuje k životu a že to,co jednou ztratili,už nikdy nezískají,nýbrž že to od nich pro vždy radostně uplývá.S nejnemožnějších stran Židům hrozí nebez- pečí,anebo pomiňme nebezpečí,abychom byli přesnější a řekněme,že jim "hrozí hrozby."Jeden pro Vás pochopitelný příklad.Já jsem možná slíbil o tom pomlčet (v oné době,kdy jsem Vás sotva znal),ale neobávám se,zmínit se Vám o tom,pro- tože Vám to neřekne nic nového,ukazuje Vám lásku příbuzných,a jména a podrob- nosti nebudu jmenovat,protože už je nevím.Má nejmladší sestra se měla provdat za Čecha křesťana,on řekl o svém úmyslu vzít si Židovku jedné Vaší příbuzné, která řekla:"Jenom to ne.Jen se nespojovat se Židy!Poslouchejte:naše Milena, atd." - Kam Vás s tím vším chci dovést?Trochu jsem zbloudil,ale to nevadí, Vy jste šla možná se mnou a tak jsme zbloudili oba.To je vlastně ve Vašem pře- kladu to krásné,že je věrný (zlobte se jenom se mnou pro to "věrný",Vy umíte všechno,ale nejlépe se umíte asi zlobit,chtěl bych být Vaším žákem a dělat chyby,jen abyste se se mnou pořád zlobila,sedím ve školní lavici,bojím se roz- hlédnout.Vy jste nade mnou nakloněna a hrozíte mi prstem,je to tak?) že je te- dy"věrný" a ze mám pocit jakobyste mě vedla za ruku podzemními,temnými,úzkými ošklivými chodbami dějin skoro nekonečně (proto jsou ty věty nekonečné,nepo- znala jste to),skoro nekonečně (jenom dva měsíce,říkáte?)a potom dostat rozum u východu za bílého dne,doufejme - zmizet.Je čas pro dnešek přerušit,spustit ruku přinášející štěstí.Zítra napíši zase a vysvětlím proč,pokud za sebe ru- čím,do Vídně nepřijedu a neuklidním se dříve,dokud neřeknete:On má pravdu. * Váš F." "Pondělí. Máš pravdu,když jsem četl - dopisy jsem bohužel dostal pozdě večer a chci zítra ráno podniknout malý výlet s inženýrem do Bozenu - nyní tu výčitku kvůli "děťátku",opravdu jsem si řekl:Dost,takové dopisy dneska nemůžeš číst,musíš přece trochu spát,když chceš zítra brzy ráno na výlet a trvalo malou chvilku, než jsen četl dále a porozuměl a napětí se uvolnilo a byl bych mohl položit s oddechnutím obličej do Tvého klína - kdybys tu byla (čímž není míněna pouze tělesná blízkost).To znamená přece - být nemocný,-ne? Já Tě znám a také vím,že "děťátko" není tak hrozně oslovení.Rozumím žertu,ale všechno mi to připadá jako vyhrožování.Až mi budeš psát:"Včera jsem spočítalavšechna "a" v Tvém do- pise,bylo jich tolik a tolik,jak si můžeš dovolit,psát mi "a" a právě tolikrát a tolikrát" - tak budu také asi přesvědčen,dovolíš-li mi to a zůstaneš-li váž- ná,že jsem nešťastný a že Tě tím obtěžuji. A konečně by to skutečně mohlo býti nějaké onemocnění,to je těžké přezkoušet. Také nesmíš zapomenout,že je sice lehké rozeznat vážnost a veselí,ale u lidí,kteří jsou takoví,že od toho závisí jejich vlastní život,to také není [pageend7]lehké,risiko je velké-,dostanou mikroskopické oči a ty kdo jednou má,už se nemůže vůbec v ničem vyznat.V tomhle smyslu jsem ani ve své silné době nebyl silný.Na příklad v první obecné.Naše kuchařka,vyschlá,hubená,nosatá,vy- chrtlá, zežloutlá, ale pevná,energická a rozhodná,vodila mě každé ráno ke škole. Bydleli jsme v domě,který dělí ryneček a náměstí.Tak se šlo tedy nejdříve přes Staroměstské náměstí,potom do Týnské uličky,potom klenutou branou do Masné uličky a dolů k Masnému trhu.A nyní se po celý rok,každé ráno,opakovalo totéž. Když jsme vyšli z domu,řekla kuchařka,že poví učiteli,jak jsem doma nebyl hodný.Nebyl jsem asi moc hodný,ale přece jen trochu vzdorovitý,ničemný,smutný, zlý,ale nechalo by se z toho vždy něco hezkého pro pana učitele vymyslit.To jsem věděl a kuchařčino vyhrožování jsem nebral na lehkou váhu.Ale nejdříve jsem věřil,že cesta ke škole je ohromně dlouhá,že by se tu ještě mnoho mohlo stát (z takové zdánlivé dětské lehkomyslnosti - protože přece jen ty cesty nejsou tak ohromně dlouhé - se rodí postupně starostlivost a oči zastírající opatrnost) a také jsem byl,ještě při nejmenším na Staroměstském náměstí,velmi na pochybách,zda naše kuchařka,která byla sice osoba velmi vážná,ale přece jen prostá,by se vůbec odvážila mluvit s naším panem učitelem,požívajícím všeobec- né vážnosti.Asi jsem něco takového naznačil a kuchařka obyčejné odpověděla stručně svými úzkými krutými rty,že tomu sice nemusím věřit, že to ale poví. Někde tak na začátku Masné ulice - to má ještě pro mne malý historický význam (v jakém prostředí jsi žila Ty jako dítě?)- strach před hrozením nabyl převa- hu.Už jsme se blížili ke škole a z toho byla hrůza a nyní mi to naše kuchařka chtěla ještě ztížit.Počal jsem prosit,ona kroutila hlavou a čím více jsem ji prosil,tím se mi zdálo cennější,o co jsem prosil,tím větší bylo nebezpečí, zastavil jsem se a škemral jsem o prominutí,vyhrožoval jsem jí,že jí to opla- tím u rodičů, a ona se smála,zde byla všemohoucí,držel jsem se o výkladní skří- ně,o patníky,nechtěl jsem dále dříve,až mi odpustí,tahal jsem ji za sukně (pro ni to také nebylo lehké),ale vlekla mne dále s ujišťováním,že i tohle bude vyprávět panu učiteli,už bylo pozdě,osmá hodina tloukla na věži kostela svatého Jakuba,bylo slyšet školní zvonění,jiné děti už začaly utíkat,měl jsem vždycky největší strach,abych nepřišel pozdě,nyní jsme už také my museli utí- kat a stále to přemýšlení:"řekne to - neřekne to -",konečně: neřekla to,nikdy to neřekla,ale měla stále tu možnost (včera jsem to neřekla,ale dneska to zcela určitě povím) a té se nikdy nevzdala.A často - pomysli,Mileno - ve zlos- ti nade mnou dupala na ulici a mnohdy se k tomu připletla nějaká uhlířka a dívala se na to.Mileno,co je to za bláznovství a jak Ti patřím s těmi všemi kuchařkami a vyhrožováním a s tím vším prachem,který jsem rozvířil po 38 lé- tech a který se mi usadil do plic. Ale to všechno jsem nechtěl vyprávět nebo při nejmenším něco jiného,musím přestat, a jít spat a nebudu moci usnout,protože jsem ustal v psaní.AŽ jednou budeš chtít vědět,jak to bylo se mnou dříve,pošlu Ti z Prahy obří dopis,který jsem před půl rokem napsal,ale dosud nedal svému otci. Na Tvůj dopis odpovím zítra,nebo kdyby už zítra mělo být pozdě,až pozítří. Zůstanu tu o několik dní déle,protože jsem se zřekl návštěvy u rodičů ve Františkových Lázních,může-li se ovšem to ležení na balkoně nazvat - zřeknutím,. A ještě jednou dík za Tvůj dopis. F. " KULTURNÍ POZNÁMKY : PRVNÍ VLAŠŤOVKY. Ve stati s tímto názvem vybídli jsme v 8.Č."Sklizně" k diskusi na podkla- dě francouzského překladu Javorovy "Chudé Sklizně".Profesor Henri GRANJARD, živě účastný na našich kulturních snahách,poskytl nám studii takové ceny,že Dr.J.Trnka projevil přání vydati ji knižně,francouzsky a česky,jako nejbližší svazek Edice Rencontres. S několika dalšími pozoruhodnými příspěvky bude sva- zek jistě vzácným poučením pro mladé spisovatele,hledající uplatnění na mezi- národním foru,i pro všechny,kdo mají co činit s uměním překladatelským.Abychom Dr.Trnkovi vyšli vstříc v jeho záslužné snaze upravit našim literátům cestu k světové veřejnosti,upouštíme se svolením prof.Granjarda od otištění studie ve "Sklizni".Čtenáře,které námět zajímá,prosíme,aby vyčkali studijního čísla Rencontres. na něž je upozorníme po vyjití. Red. [pageend8]KDYBY BYLY UDÍLENY EXILOVÉ CENY ... Rychle, příliš rychle se zapomíná, na dobré i zlé.Připadl-li nám v exilu úkol pokračovat v naší kultuře,sotva můžeme být příliš hrdi na dosavadní vý- sledky.Abychom připomněli sobě a jiným,že v temnu jsou i světlé body a aby- chom se je,roztroušené v čase i místech,pokusili shromáždit,obrátili jsme se na 30 osob,tak či onak kulturně pracujících s prosbou o odpověď na otázku: Kdyby letos byly udělovány (ne státní,ale) exilové ceny za kulturní díla a zásluhy od února 1948,komu by se jich mělo dostat a zač? Do uzávěrky došly 24 odpovědi.Konkretní návrhy nebo přesně formulovaná vyjádření obsahuje jen 8 odpovědí.Neúplnost svých návrhů zdůrazňují téměř všichni.Mimo tři výjimky všichni doporučují,aby exilové ceny byly od příštího roku skutečně udíleny.Dr. Bernard Kadlec,O.P.,se přimlouvá i za pojetí filoso- fických prací do cen,když doma filosofie podle jeho názoru byla opomíjena. Předpoklad kompetentního sboru,který by rozhodoval o cenách,v praksi třeba jen morálních, je samozřejmý.Uveřejňujeme odpovědi,obsahující konkrétní for- mulace: Josef ČERMÁK (Kanada): Literatura:Pavel Javor("Pozdrav domů"),Robert Vlach ("Tu zemi krásnou","Verše pro nikoho");hudba:Rafael Kubelík(propagace čs.hudby Malířství:Jaroslav Šejnoha (původní obrazy). Petr DEN (USA):"Ne cen,ale většího_pochopení by se mělo dostat zasloužilým a už snad ne zcela ojedinělým myslitelům,kteří poznali,že dnešní čs.krise,kte- rá je ostatně jen částí krise světové,není jen krise politická,hospodářská a institucionální,nýbrž že je krisí metafysickou.Poněvadž se však domnívám,že nechcete hodnotit zásluhy filosofických hnutí,nýbrž přímo jednotlivce a jejich konkrétní přínos,a poněvadž pokládám matematiku za nejdokonalejší prostředek člověka v hledání pravdy,neváhám jmenovat prof.Václava Hlavatého,nyní člena university v Indianě.Prof.Hlavatý rozřešil rovnice Einsteineva modelu vesmíru, čímž umožnil provádění pokusů k ověření jeho nejnovější theorie.Tím dokázal, že český duch není dnes horší než byl v minulosti a že za příznivých okolností dovede stát i v nejpřednější řadě Světového vědeckého a filosofického úsilí." Pavel JAVOR (Kanada): l.Prof.O.Odložilíkovi za to,že nás-již v uprchlic- kých táborech-jako první potěšil "vůní domova",vybranými básněmi,celou "Národ- ní klenotnicí",a za jeho články v "Husově Lidu",zvláště o velkém českém emi- grantovi Janu Amosu Komenském. 2.Robertu Vlachovi za sbírku verů "Tu zemi krásnou". 3.Dr.Jaroslavu Trnkovi za založení literární revue "Rencontres",za jeho francouzské studie o Václavu Brožíkovi a o Ch.Černém i za propagaci Čs.kultury ve Francii. Rudolf KOPECKÝ (Anglie): Nikomu. Těch několik nesmělých pokusů o kulturní činnost zasluhuje ocenění,dokonce velmi vřelého,pro jejich osamocení v emi- gračním hemžení,ale žádný z nich dosud nepřerostl významem činnost nějakého venkovského osvětového sboru.V mnoha případech i takový venkovský osvětový sbor činnost tu předčil - mluvím o předmnichovské republice a o dobách Rakous- ka.Než začneme myslet na odměňování,třeba teoretické,bude tu potřebí kult.úsilí Václav PAVEL (USA):Rafaelu Kubelíkovi.Přicházel by podle mého v úvahu i K.B.Jirák.A kdyby byla cena i za vědecké zásluhy,pak ovšem prof.V.Hlavatému. Bedřich SVATOŠ (Francie):Dr.J.Trnkovi za vydavatelskou činnost (s důrazem na uvedení P.Javora do francouzštiny) a za monografii o Brožíkovi, R.Vlachovi za "Milenku Prahu", Janu Vlachovi,sochaři z Paříže,za Masarykovu bustu,za Baťu a vůbec za všechno, co v té své bídě dokázal udělat. Robert VLACH (Švédsko); abecedně: Prof.O.Odložilíkovi za publikační čin- nost vysoké úrovně a "Národní klenotnici", Ludkovi Stránskému in memoriam za místo,jež první věnoval kultuře ve "Svob. Zítřku" a za pokus o knižnici téhož listu; Dr.J.Trnkovi za takřka thesi o Václavu Brožíkovi a celou Edici Rencon- tres.-Egon Hostovský a Pavel Javor vydali již lepší práce,než dosud v exilu a jistě vydají další. V úv Dr.Petr Demetz (německá studie o Rilkeovi a kulturně-publicistická činnost) a Zdeněk Němeček (románová tvorba).Do jiných oborů se neodvažuji. Vladimír ZELENÝ (Francie):R.Vlachovi za "Tu zemi krásnou";Dr.J.Trnkovi za Brožíka a za Edici Rencontres.Vidím tu jeho doslova "guttenbergovskou" práci! tisknout na ručním lisu,to už vymáhá hodně lásky k věci: P.Javorovi za jeho opravdu typickou exilovou poesii;a ovšem prof.O.Odložilíkovi za jeho mnoho- stranný přínos naší kultuře. - * - R. [pageend9]Robert V L A C H : O K U L T U R N Í R A D U . Pokus o literární list,o soutěž a ještě několik jiných ukázaly přesvědči- vě,že přes všechno zdání je v cizině mnoho našich lidí,pro něž zájem o kulturu není jen pošetilým mařením času.Jak "Sklizni",tak soutěži došly podněty a ná vrhy z nejůdznějších stran,co by se kde dalo a mělo dělat,a mnoho z nich sku- tečně stojí za úsilí.Leckdo vidí ve svém prostředí možnost,jak nabýt kultur- ních statků pro nás i pro domov - jemuž jednou bude dohánět léta,po něž byl oddělen od světové kultury - a jak uplatnit náš přínos.Avšak osamělý jednot- livec nebo malá skupina nemohou využít příležitosti v dostatečné míře.Tak do- cházíme k palčivé potřebě instituce,u níž by každý našel pochopení,oporu a povzbuzení ke kulturní práci a v níž by shledával účelnost své snahy pro celek Orgánu,jenž by byl střechou kulturnímu úsilí,dosud nenáme.Že je třeba se po- kusit o jeho vytvoření,vidím z korespondence:z povzdechů,dotazů i přímých ná- vrhů. Obracím-li se nyní k veřejnosti s konkrétním návrhem na kulturní insti- tuci,činím tak z obavy,že čekání na jiné by znamenalo další ztrátu drahocen- ného času.Pět a půl roku, myslím, je víc než dost. ani její poslání.Vše záleží na tom,jak se myšlenka ujme,k jaké práci se najdou lidé,jaké podněty přinesou,jak velký bude jejich pracovní vklad.Shodneme se jistě všichni v hrubých rysech na tom, že smyslem instituce je uchovávat a rozmnožovat kulturní bohatství a tradice domova a přispět k pokračování a šíření naší kultury na cizí půdě. - uskutečňovat ve všech zemích,kde k tomu bude možnost.Je třeba shromažďovat a třídit náš neupotřebený kulturní materiál a snažit se o jeho uplatnění.Sbírat materiál našich kulturních styků s každou zemí.Sledovat,co kde vychází původ- ního i co se překládá,ve všech oborech.Zachovávat a vyhl zbývá z kulturní práce našich předchůdců. Navazovat styky s mezinárodními kul- turníni organisacemi a organisacemi i jednotlivci jiných národů,ať štastněj- ších nebo v téže situaci,co my,přejímat jejich kulturní hodnoty a snažit se předat jim své. a neméně obvykle to bývá jednání vleklé a složité.Nabízím proto opačnou cestu: začít konkrétní prací a za práce se domluvit. Jde to. Otvírám Prozatímní ústřední České kulturní rady v exilu. (Onsdagsvägen 8/I,Enskede 6,Stockholm,Švédsko.) a ten zahajuje činnost na mou odpovědnost do té doby - doufám,že nedaleké -, než se přidají ti,kdo budou ochotni sdílet ji se mnou.Zvu všechny,kteří shle- dají dobrým pomoci,bez ohledu na státní příslusnost,politické názory,cokoli, co dělívá,spolky i jednotlivce.Nemám na mysli podávání přihlášek a pod. Zvu k práci na tom či onom úkolu z těch,které jsou již vyhraněny,k dodání podnětů, ke sdělení názorů a zkušeností. Nejvhodnější forma organisace vyplyne samočinně z praxe.Na venek ovšem alespoň malý výbor bude nutností.Nežli se vytvoří,bude ústřední sekretariát opravňovat podle potřeby toho či onoho od případu k pří- padu k vystupování a jednání jménem instituce.Doufám při tom,že v pracovním útvaru,jak si představuji Kulturní radu,systém kulatého stolu bez zbytečných funkcí zůstane trvalý. rada v exilu" nikoli proto,že bych si vroucně nepřál říkat "Československá". Tento název si však dovedu představit jen tehdy,kdyby si ho stejně přáli slo- venští kolegové a jejich vlastní organizace,již snad připravují nebo připraví. Dokud se tak nestane,mohu se jen ve vší upřímnosti obrátit na slovenské kole- gy - bez ohledu na jejich politické či jiné názory - s nabídkou výměny kultur- ních děl a informací a s prosbou o takovou účast a pomoc v naší činnosti, jakou by sami uvítali s naší stran.Budeme se snažit o výměny se všemi národy a jsem jist,že právě výměnami se Slováky bychom objevili,že známe vzájemné cítění i tvorbu mnohem méně,než se domníváme. A že by to oběma stranám bylo na prospěch. nickou politikou,politickými klíči a podobnými vymoženostmi.Politice,té skuteč- né,bez epithet,činnost Kulturní rady bude nápomocna tím,že pro ni vytváří [pageend10]příznivější atmosféru. Ti z politiků,kteří mají ke kultuře poměr a docení právě tuto její možnost,jistě naši snahu uvítají a budou nám svými styky účin- ně ku pomoci. - Jedním z prvních podnětů,které Kulturní rada uskutečňuje,jest Kulturní rada se obrací na cizí spisovatele, hudební skladatele i výtvarné umělce s prosbou o gesto solidarity a sympatií vůči českým autorům v exilu u příležitosti literární a hudební soutéže Křesťanské akademie.Jednak abychom zajistili morální povzbuzení našim umělcům důstojnými cenami,jednak abychom taktně upozornili kulturní svět na naši situaci,prosíme cizí kolegy,aby jako cenu pro soutěž věnovali některou svou knihu s podpisem,skladbu nebo desku s podpisem,kresbu,reprodukci,fotografii svého díla s podpisem.Do uzávěrky 10. č. Sklizně se uskutečnění akce ujali : v USA: Ing.Karel Staller,140-l8th Street NW.,Canton 3,Ohio; v Kanade: Pavel Javor,1866 Dorchester W.,Apt.7,Montreal-Que.; v Anglii: Mrs Věra Stárková,56 Sutcliffe Ave.,Earley-Readirg, Berks.; v Itaiii: Rev.P.Karel Vrána,Colle in Casies,P.Monguelfo,Bolzano; ve Švýcarsku: Dr.Jan Karsten,Postfach 448,Zürich I.; ve Skandinavii: Jan Pollák, Ostervägen 3,Solna,Stockholm,Sweden; v Německu a Rakousku: Antonín Vlach,Hamburg 13,Postlagerkarte 209. Ve Švédsku se akce koná pod záštitou hraběnky Amelie Posse-Brázdové. Jmenovaní jsou oprávněni jednat ve spojení s akcí jménem Kulturní rady (v případe potřeby i jménem Literárně-umělecké komise Křesťanské akademie). Prosím všechny,kdo jim mohou pomoci styky a známostmi - bylo by ideální moci postavit akci všude pod záštitu nějaké význačné osobnosti -- nebo prací(všude je třeba set dopisů:),aby se o nimi spojili a dohodli.V zemích,kde se dosud akce nikdo neujal,prosím krajany,kteří by byli ochotni se úkolu ujmout,aby mi co nejdříve napsali.- Akce již započala a potrvá do konce roku.Potřebujeme přátele všude a bylo by škoda,aby někde někdo zůstal opomenut.Všem dárcům po- děkuje sekretariát Kulturní rady i příjemce ceny v soutěži. Akce vznikla spojením podnětů,které poskytli soutěži A.K.Christen a Vl. Zelený. KULTURNÍ VÝMĚNY Sekretariát Kulturní rady a ve shodě s ním někteří spolupracovníci zahá- jili jednání s podobnými institucemi jiných národů o výměnu kulturních statků. Je to jedna z cest,jak uplatnit náš neupotřebený materiál (ku př.ze soutěže K.A.),umožnit našim autorům cestu na mezinárodní forum a současně získat cizí kulturní hodnoty.Setkali jsme se s porozuměním na mnoha místech; k výsledkům se budeme postupně vracet v podrobnostech. Aby se dostalo poděkování a povzbuzení těm,kteří se zaslouží o českou kulturu v této době pro ni tak těžké,bude Kulturní rada každoročne udělovat - třebas jen symbolické - ceny za kulturu.Aby skutečně měly svou morální váhu,je třeba vytvořit kompetentní sbor,který by pečlivě po všech stránkách sledoval proje- vy našeho kulturního dění.Z ankety "Sklizně", na themat exilových cen,uvedené na jiném místě,vysvítá potřeba takového sboru velmi jasně: většinou jsou naše vědomosti a přehled po kulturním dění jen úlomkovité.Kulturní rada zve proto odborníky všech oborů,aby ji poskytli pomoc v tomto směru.I když je rok času, je třeba,aby sbor byl ustaven co nejdříve,aby díla a zásluhy mohly být sledo- vány s největší odpovědností. Závěrem. Kulturní rada vzniká proto,aby udělala kus poctivé práce.Udělá jej.Jak velký bude,to záleží na ú č a s t i a pomoci krajanů.Z jejich podnětů a práce se neztratí nic.Toto vyhlášení K.R. tvoří j e n základnu.Je zde i nárys, velmi nedefinitivní,jak stavba může vypadat.Je k opravám a doplnění,nic není neměnného.Každému je možno přiložit ke stavbě svou cihlu.Úlohou ústředního sekretariátu je především spojovat l i d i , s b í r a t podněty a materiál,napomáhat co nejúčinněji k uskutečnění každé plodné iniciativy.Postupně dojde řada i na jiné konkrétní podněty,které máme připraveny.Práce je pro každého tolik,kolik si ji chce vzít.Nic jinéno však také Kulturní rada nenabízí a nabízet nebude. Slovo má kulturní exil. - * - Zprávy ze soutěže Křesťanské Akademie. K oznámeným 18 členům poroty při- řadili se Ladislav Doseděl a Jiří Kavka. Došly nebo byly ohlášeny další ceny: peněžité: 100 dolarů od firem CIMA a SAPACO v Brazílii: 30 dolarů jako "Cena [pageend11]čsl.zahraničního vojáka",z Kanady(z toho 20 dol.přiznačeno autoru nejlepší sbírky povídek,10 za nejlepší písničku,budou-li jaké v soutěži);15 dolarů ja- ko dar estonské literární revue Tulimuld.Věcné ceny: předplatné od "Nového Domova"; od Dr.Hřebíka za Ústředí čs.Sokolstva v zahraničí Thomase Cravena "A treasury of art masterpieces";od Křesť. Akademie v Melbourne blíže neozna- čená kniha;od Vlad.Zeleného deska s českými vánočními zpěvy.Předplatné od Národní Politiky (mimo USA letecky),dále kniha "Náš Hrad v obrazech" (Adolf Wenig-Josef Sudek).Pí.Berta Svatošová: plátno Ondine Marguard-Vlachové"Zátiší se psem". - Vydání:Křesťanská Akademie v Melbourne nabídla vydat hektografo- vaně jednu z prací.Nár.Politika otiskne ukázky z prací soutěže. - Potvrzení příjmu prací,pokud nelze jinou cestou: Značce P.E.z Kanady("Nemáte více čísel? Takto příliš krátké.").Značce Pro Patriam:k překladům je nutno připojit i tex- ty v originále.Shodou okolností jeden z porotců zná jazyk,z něhož překládáte, takže ani není třeba se obracet mimo porotu.-Uzávěrka pro příjem prací je neměnná,31.října t.r.O ceny prosíme do konce roku,abychom mohli včas vydat úplný seznam.Přijímáme vděčně dary na vydání prací; jména dárců větších částek budou spojena se svazky,které dar umožní vydat.- korespondenci řiďte na: Dr.Robert Vlach,Omsdagsvägen 8/I,Enskede 6,Švédsko;peněžní zásilky témuž na AB Svenska Handelsbanken,Enskede 6(Stockholm),Saving account Nr.325. DROBNOSTI: Profesor O.Odložilík vydal v USA knihu o Mistru Janu Husovi. Rafael Kubelík dirigoval s úspěchem 14.9.v Hamburgu,25.9.v Curychu.V únoru 1954 provede v Curychu celou "Mou Vlast";na jaro je pozván do Stockholmu. Ant.Kratochvíl zahájil v Mnichově vydávání Edice Lucernička,sbírkou básní Jiřího Kovtuna "Blahoslavení" (brož., str.20). V Kanadě má vyjíti dle přání autora nejprve česky román Zdeňka Němečka "Tvrdá země",ze života exulantů v dřevařské oblasti Kanady. "Prodaná nevěsta" provedena v Curychu s neobyčejným úspěchem;byla též zvo- lena za slavnostní představení při dobudování letiště v Klotenu u Curychu (stavba trvala 7 let).Tance nastudoval býv.balet.mistr Nár.divadla v Praze Jar.Berger s tanečnicí Evou Patočkovou,rovněž kdysi členkou baletu Nár.div. Křesťanská Akademie (odbor CML-Melbourne),6 Swift St.,NORTHCOTE,Melbourne, Vic.,Australia,vydává papežské sociální encykliky v českém překladu,dále stu- dijní archy (č.7.,"Mravní řád",zpracoval Dr.Bernard Kadlec,O.P.),- a k tomu zrnko z táborové satiry: Chceš-li unést lágru tvrdé živobytí, PO UZAVĚRCE: Mistr Rudolf Firkušný ) ze dvou šancí jednu musíš míti: přijal účast v porotě soutěže Kř.Ak. objeviti v Americe tetu, Am.Posse-Brázdová chystá novou knihu nebo stát se členem komitétu. "Minnenas park"(Sad vzpomínek)o Italii Jan FILUTA. A NAKONEC přehled a upozornění: Vzpomínka na dobrého člověka a přítele A.L.Salače,několik kulturních aktualit a - krutý nedostatek místa.Zajímavé příspěvky evang.duch.správce z Valky P.Pittera,red.J.Jostena a ostatní při- neseme příští.Pomozte k zvětšení rozsahu listu.-Docházejí dotazy a objednávky na exilní listy a publikace;zašlete ukázky neb adresy,spojíme tazatele přímo s Vámi. - V některých srpnových číslech na str.11.nebylo opraveno jméno gra- duanta v Lisle na správné: Dvorník. - Dejte Sklizeň číst i jiným;zůstává ne- závislá,je k disposici každé dobré věci a nechává promluvit všechny.Objednávky a předplatné řiďte ve Francii na Vladimír Zelený,18-20 rue Claude Tillier, Paris 12éme; -v Kanadě na Fr. Hlubuček,376 Burwell St.,London,Ont.-Ant. VLACH. --------------------- INTERPRESS Ltd.,(České a slovenské knihkupectví) zasílá zdarma seznam knih. Nová adresa: 132,George Street, London W.l.,ENDLAND). ČECHOSLOVÁK v zahraničí - jediný tištěný exilový týdeník; FCI, nej starší zpravodajství exilu.Vyžádejte si zasílání časopisů na měsíc zdarma na zkoušku,rovněž zasílání knižních seznamů Knižní služby Čechoslováka na S K L I Z E Ň - Nezávislá kulturní revue.Ročník I.,čís,10.,říjen 1953. Vydává: Antonín V L A C H , Hamburg 13, Postlagerkarte 209. Vychází každý měsíc; uzávěrka 10. předcházejícího měsíce. Předplatné 5 DM ročně, 1 $ tři čtvrti roku. Jednotlivá čísla 50 pf. [pageend12]