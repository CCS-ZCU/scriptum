Z OBSAHU Jan Pavel II. O své cestě do Brazílie • Špidlík: Svatováclavská tradice • Fořt: Můj přítel Sáša • Benáček: 450 let Augšpurské konfese • Marek: Víra impulsem vědecké činnosti Keplera 9 Zahradníček: Řeknou, že život ... • O.: Od Helsinki k Madridu • Fidelis: A co řeholní sestry? • Turek: Zázrak • Zemřel nám Otec Heidler • Rovenský: Křesťanství a marxismusleninismus 9 Naše povídka: Šebor, Můj bratr Miroslav. ROČNÍK XXXII . ZÁŘI-RIJEN 1980 [pageend1]MESICNIk CYRILOMETODĚJSKÉ LIGY PRO KULTURU A ŽIVOT Z VIRY * VYDÁVÁ KŘESŤANSKÁ AKADEMIE V R1MÊ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE 1, 00193 ROMA, ITALIA ★ Řídí redakční kruh * PŘÍSPĚVKY NA TISK a náš tiskový fond možno poslat : v Itálii : pošt. slož. C. c. post. 38118006 Accademia Cristiana, Via délia Conciliazione 1, 00193 Roma (617), s pozn. NŽ 1980 * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro NŽ) * Dánsko, Norsko, Švédsko: na Postgirokonto 78 38 86-5při Svenska Postbanken, znějící na: Pastor Georg Engelhart, Gamla Nissastigen 65, S-31300 Oskarstrom. * Francie: pošt. složenkou na konto: C.C.P. Paris 201 38 63M na jméno Mission Catholique Tchèque, 35 rue de Sèvres, 75006 Paris. * Německo: pošt. složenkou na konto: München 1512 83 — 801 na: Karl Fort, München. * Švýcarsko: pošt. složenkou na konto: Luzem 60-417 86 na jméno P. Jan Birka Luzem. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. ★ Kanada: Zemská CML (Václav Vostřez, Box 541 Main P.O., Hamilton, Ont.), nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P, Que. H4B 2A7. * USA: Rev. Louis Vyoral, S.D.B., 148 Main Street, New Rochelle, N.Y. 10802. * Austrálie: Fr. Peter Eliáš, Catholic Presbytery, 36, Cheltenham Road, Croydon NSW 2132. Vždy s pozn.: NŽ 1980. VITA NUOVA. - Mensile. * Autorizzazione Tribunále Roma N. 3779 del 15-3-1954. * Direttore Responsabile: P. Vincenzo Insolera SJ. zivot t r DEO SO LI... PLACERE CUPIENTS TOMÁŠ ŠPIDLÍK SVATOVÀCLAVSKA TRADICE K 500. výročí narození sv. Benedikta Jsme lidé komplikovaní. Poznamenaní různorodostí přání, výmyslů, rozmarů, libůstek, ale zároveň i pochyb, stínů, které jednak promrhávají a často, ne-li vždy, zbytečně naše síly rozptylují po všech koutech, takže nakonec nic kloudného nezmůžeme, a jednak spřádají kolem nás síť, v níž chtě nechtě uvízneme a každá naše snaha o to se z ní vyprostit vede jen k tomu, že se čím dál víc zapřádáme do temné pavučinky zašmodrchaných vlákének. Nikdy jako dnes nebyl člověk tak poznamenán potřebou změny. Či pokušením. A nikdy jako dnes není schopen se něčím uspokojit. Sebevíce obklopen, jak škálou možností tak i prostředků, není s to se soustředit na jeden jediný, vybrat si, jít na kloub jedné věci. Nejraději by byl na tisíci místech, dělal tisíc věcí zároveň, zavděčil se všem. Často je to i únik ze situace, která svírá, která nenaplní či naléhá svou bezostyšnou pravdou, kterou je zatěžko přijmout, protože vyžaduje ze strany člověka ústupek jeho »já «. Či únik i ze samoty, která nedokáže se pohřížit do hloubky, aby tam někde v zákoutí nitra se shledala osídlena Láskou. A tento nepokoj zasáhl i oblast lidských vztahů. Střídá se, navazují se přátelství, uzavírají manželství s nedůvěrou, neboří se mosty, nechává se nouzový východ, kdyby snad... to nevydrželo, neklapalo. Zárukou každého přežití je kříž, síla utrpení, a ten se dnes buď nechává v závorce či barví do růžová ... Boleslav a Václav, Romulus a Remus, Kain a Ábel. Zdá se, že začínají dějiny národů i samého lidstva rozepřemi dvou bratrů: mírného a hrubého, svátého a ukrutného. Taková bývá historie. Prehistorie se naopak ztrácí v pověstech a pohádkách. Tam je také boj mezi dobrými a zlými, ale nejsou mezi sebou bratry. Jsou si docela cizí. Kromě toho, dobrý vždycky zvítězí a zlý je zničen. Také Čechy a Morava mají své pohádky a pověsti: o blanických rytířích, o králi Ječmínkovi, o Šemíkové skoku a o statečném Bivoji. Ale po pohádkách a pověstech přijde historie. Ta pak nerespektuje zbožné tužby a přání, ta se podívá skutečnosti přímo do očí. Nedává zvítězit dobrému, ale zlému. Ábela zabije Kain, na trůn knížete svátého Václava zasedne ten, kterému dala historie titul Ukrutný. Historie se pak liší od pohádek a pověstí také tím, že neodděluje dobré od zlých přehradou. Ten, kdo zabil, a ten, kdo byl zabit, jsou rodní bratři. A přece není historie bez spravedlnosti. Historie znamená vývoj a vývoj nemůže směřovat ke zlu, ale k dobru. Je to ostatně zajímavý dějinný zjev. Václav zahynul poměrně mladý. Boleslav se usadil na jeho trůnu pevně. Zajistil si korunu. A přece ta koruna nenese jméno jeho, ale nazývá se svatováclavskou. Svatováclavské léno je česká vlast, svatováclavská je tradice českého lidu, v jehož vypravování a písních se stal dědicem české země. Vítěze zapomněli a zavražděný žije. Dnes už nikdo nevěří, že by byly dějiny jenom snůš- kou náhodných událostí. Jako osoby, tak i národy mají svůj vlastní charakter. Psychologové rádi slyší od jednotlivců, jakou mají nejstarší vzpomínku. Není to zřídka, že se jednotlivci vtiskne do paměti právě ten rys, (pokračuje na str. 156) 154 [pageend2]CÍRKEV A SOCIÁLNÍ SPRAVEDLNOST Když církev hlásá evangelium, chce dosáhnout, aby se všechny stránky sociálního života, na nichž se projevuje nespravedlnost, proměnily ve spravedlnost. Společné blaho společnosti žádá jako základní podmínku, aby společnost byla spravedlivá. Trvající nespravedlnost, nedostatek spravedlnosti ohrožuje společnost zevnitř stejně tak jako ji může ohrožovat zvenčí vše to, co ohrožuje její svrchovanost, co jí hledí uložit cizí ideologie nebo modely, stejně jako každé politické a ekonomické vydírání, nebo hrozba zbraněmi. Společného blaha společnosti, které bude vždy jen nové jméno pro spravedlnost, nelze dosáhnout násilím, protože násilí ničí to, co chce zbudovat, ať už když chce udržet privilegia několika, nebo když hledí vnutit nutné přeměny. Třídní boj není cesta, která vede k sociálnímu řádu, protože nese s sebou nebezpečí, že zvrátí stav těch, co stojí proti sobě, a vytvoří novou nespravedlivou situaci. Nic se nedá vybudovat, když u základů chybí láska, a ještě méně, když tam je nenávist, usilující o zničení druhých. Je nutné tedy odmítnout třídní boj a zvolit odhodlaně pokojné úsilí za sociální spravedlnost. Různé mocenské skupiny a zástupci společnosti se musí dovést sjednotit, koordinovat vlastní úsilí a dojít shody na jasných a účinných programech. Celá společnost musí být solidární se všemi lidmi, a v první řadě s tím, kdo víc potřebuje pomoci, s chudým. Angažovat se pro chudého znamená angažovat se jako křesťan a tuto volbu musí udělat společnost, které je na srdci opravdové společné blaho. Ti, kterým se vede po ekonomické stránce dobře, musí si zjednat » ducha chudého«, musí otevřít své srdce pro chudého, protože jestli to neudělají, nespravedlivé situace se nezmění; může se změnit politické zřízení nebo sociální systém; ale bez změny v srdci a ve svědomí nedosáhneme spravedlivého a stabilního sociálního řádu. I ti, kterým se ekonomicky dobře nevede, i ti, kdo jsou v nouzi, musí v sobě vytvořit » ducha chudého«, nesmí dovolit, aby hmotná chudoba je zbavila lidské důstojnosti, protože tato důstojnost je důležitější než všechno hmotné bohatství. Je právem a povinností křesťanů přispět podle míry jejich schopností k budování společnosti. Církev jako taková nežádá vro sete vásadu sv^avovat města ani obsadit místo příslušných zákonodárných nebo výkonných orgánů. Chce jen sloužit všem těm, kdo na jakémkoliv stupni berou na sebe odpovědnost za obecné blaho. Její služba je výhradně rázu mravního a náboženského. Avšak aby mohla poskytnout tuto svou službu, která je ve shodě s jejím posláním, církev plným právem žádá pro sebe prostor nevyhnutelné svobody a hledí uchovat si svou náboženskou charakteristiku. (Jan Pavel II. v Sáo Paulo 3. července 1980) Nespoutané sklony po štěstí, bezprostředním a laciném, které se nedobývá, nebrání ani nevybojovává, sklony vířící lidským bytím jsou v každém okamžiku vystaveny jak magnetické střelky všem podnětům zvenčí, strhávajícím jak o závod. Dají-li před nás v obchodě 5 párů bot, snad nejdřív se zaradujeme, že máme výběr, ale navečer, když se usíná, se začnou v hlavě rojit myšlenky — proč jen jsme si nevzali ten druhý či třetí pár. A radost, pokoj ten tam. Musíme se naučit kapitulovat, upouštět. To nejdřív. Pak vytrvat. Mnohost vystavuje i nebezpečí povrchnosti a postupem času lhostejnosti. Člověk předrážděn dojmy se brzy unaví a nechává vše resignovaně stát bez povšimnutí. Nic ho nevzruší. Jeho schopnost nadchnout se, radovat otupěla. Či naopak ocitl se jako ve vězení. Třeba se naučit z mnohosti činit jedno, je proniknout a vychutnat a zůstat mu věrni. Neodhazovat nakousnuté jablíčko. To je nejsladší u jádra. Slupka či skořápka nám nic neřekne. Levně nabyl, levně pozbyl. Čas odkrývá pravou cenu věcí. Všichni Otcové to říkají. Unum necessarium, jediné nezbytné, které nacházíme v Písmu, nemá ani tak pozadí biblické jako psychologické. Otázka zakořenění, a to je boj, kterým se člověk potýká se svým vlastním rozpol- cením asi jako s řekou, která se rozbíhá do tisíce stružek, aby nakonec oslabena uvnitř svého proudu někde zanikla jako močál. Mnich (z řeckého monos) neznamená ani tak sám, osamocen, jako nerozdělený, nerozpolcený, prostý, jednoduchý, soustřeďující se na jedno jediné. Jedna věc, unum by se nám žijícím ve světě, který dnes tolik nabízí, mohlo zdát zúžením, omezením, ochuzením. A přece je jen potencia- lizací, sjednocením sil naší osobnosti a plným jejich využitím. Osvobodí, zjednoduší a jako princip již výše jmenované prostoty, průzračnosti je tedy i principem pravdy. Netříští se. Každé tříštění nese s sebou stínohru a tudíž pochyby a komplikace. Zvolit si něco znamená i umění si je 'Ko^ I r . y ^ + * por 2.~ ní strtinou, nesloží zbraně. Každé rozhodnutí — chci to či ono je vystaveno neustálému pokušení — chci také... A což teprve objeví-li se překážky, či naše štěstí je otázkou zítřka, úsilí, boje, naděje, trpělivosti, nemluvě pak. o ukřižováni na šedé jednotvárnosti tisíců malicherností. V Benediktově Řeholi nacházíme slib stálosti, uvázání na jedno místo, klášter. V podstatě slib věrnosti výběru se vše- 155 [pageend3]mi následky, nakolik záruka pokroku a stoupám v duchovním životě. Změníš místo, ale nezměníš sebe, praví stará mniš- ská moudrost. Vytrvalost, stálost není ohrožena jen těkáním kolem, ale, a to hlavně, návratem. A zde úzce souvisí s prostotou, jednoduchostí, kterou jisté dílko přirovnává k jízdence nezpáteční. Přímo. Člověk se totiž hrozně rád vrací, nedokáže se vypořádat s účty jednou provždy, a to se mu stalo osudným, protože vždy se vrací k tomu, co je za ním, z čeho vyrostl. Ocitá se s peněženkou plnou zpátečních lístků, a ve chvíli, kdy přijde kontrola-pokušení, aby ověřila jeho směr, je na rozpacích, přebírá, než najde, zda-li vůbec, ten pravý. Minulost vrhá na nás stín, který zkreslí přítomný okamžik a promítne se i zítřek, zamlží naši naději a odradí. Je jako sluneční kotouč, který zmizel ze scény se západem slunce, a u lidí komplikovaných tam ještě zůstal. Jak by pro ně mohl vzejít nový den? Pokud nerozmažeme kaňku bolesti, ale »vypijem e pijákem «, pak stránka zůstane čistá a písmo zřetelné. Každý okamžik má v našem životě svou přesnou pracovní dobu. Nečiní nikdy přesčas. Každé břímě má svou načasovanou milost, kterou můžeme nebo nemusíme přijmout. Pokud jsme jí nevyužili a břímě neodložili a nezanesli tam, kam jsme měli, stane se, že máme rance dva a věci se komplikují. Jednoduchý člověk, bez problémů, je zatížen i omilostněn, jen přítomným okamžikem. A na poli duchovním? Mezi konkurenty se vetřel Bůh. Přirozeně jako konkurent. Nebál se vystavit risiku, že svoboda a nestálost Adamova potomka jej odsune na vedlejší kolej či dá na druhé místo za předměty bezprostředních a hmatatelných tužeb. Nenaléhá. Chce být milován svobodně, ne násilím. A proto se také skrývá. A je-li příkaz — jedině Bohu se budeš klanět — původně podmínkou k dosažení vedlejšího cíle — země vyvolené — a do jisté míry se týká jen kultovní roviny, onoho adoračního instinktu vlastního každému člověku, Bůh sám brzy tento příděl země vyvolené vztáhne na sebe a posune na rovinu naděje a života. Jakkoli by se toto ukojení mohlo zdát vzdálené a nepřístupné. Bůh vyjde člověku vstříc v Kristu. Sors mea Christus, řekne sv. Ambrož jako by ozvěnou na slova žalmu — funes ceciderunt mihi in praeclaris. Je tu však háček. Bůh není netečnou mrtvou hmotou, kterou si zvolíme k dosažení svého štěstí, nehledě k tomu že nás přesahuje, On je Osobou, Bytím, silnějším než jsi ty. Zvolit si Boha (pokračuje ze str. 154) který pak udává tón celému životu. Kdosi, kdo se později stal knězem, vypravoval, že v jeho první vzpomínce zůstala dětská modlitbička. Jiný vypravuje o tom, jak se dívá val, sám neví proč, na obraz velké vody. Dnes žije za mořem, v Kanadě. Je možné, že i tato prastará vzpomínka na vraždu na počátku našich dějin nám vtiskla nějaký nesmazatelný rys do charakteru, do mentality. Slované všeobecně, jak poznamenal Berdjajev, silně prožívají pocit nespravedlnosti a křivdy, se kterým se v životě setkávají, a mají velkou lítost s těmi, kdo trpí. Může to být bolest tupá, nečinná, která vede k melancholii, k beznadějnosti, k rozjímání o tom, jak všecko krásné a dobré stále mizí a zaniká. Ne nadarmo je K. H. Mácha jeden z našich největších básníků. Vyjádřil mistrovsky to, co všichni čas od času prožíváme při pohledu na » zemi krásnou, zemi milovanou, kolébku svou i hrad svůj, matku svou«. Jako básník spleenu vidíme i my, jak krev synů neužitečně teče po zemi. Ale pocit křivdy se v jiných okamžicích probudí k vášnivé touze vyskočit a zjednat konečně spravedlnost. Nejsme ohniví Francouzi, kteří by se rychle rozplame- nili pro světovou revoluci. Cechům to obyčejně trvalo dlouho, ale nakonec byli schopni popadnout cepy a palcáty, bít se s odvahou těch, kdo se cítí » Boží bojovníci a zákona jeho«. V takových chvílích jsme pak vždycky snili o tom, »ja k konečně i u nás pravda zvítězí«, jak dobří vystupují na trůn a zlí padnou. Pohádkoví blaničtí rytíři se zdají být skutečností. Ale toto nadšení trvá vždycky jenom nakrátko. Při pohledu na krev, která znovu nespravedlivě teče, nezbývá sv. Václavu, než aby pokynul rytířům opravdu spravedlivým, aby zatím dále spali v zakletém Blaníku. Dědic české země, který velí spícím hrdinům, se zdá v okamžicích zápalu pro spravedlnost smutnou postavou. Jan žižka z Trocnova »hrozný Husův mstitel«, by dal jistě jiné rozkazy. Kdyby ten stále žil, brány Blaníka by se neuzavřely. Hořely by jak svíce hrady pánů a cizí moci by utíkaly s hanbou za hranice země. Ale historie byla nakonec tvrdá i k němu. Pochod Božích bojovníků končí v Lipanech. Dějepisci mluví o bratrovražedné řeži. Jsme tu už skoro na konci našeho středověku a opakuje se tu ve velkém to, co začalo v malém — vyhlazovací boj dvou bratří, jenom s tím rozdílem, že už není tak snadné určit, kdo je tu Václav Svatý a kdo je tu Boleslav Ukrutný. Opravdová historie je vždycky smíšená. Vytvářejí ji lidé konkrétní, lid, masa. V té pak jsou čisté typy velmi řídkým zjevem. V každém člověku je Václav plný mystické touhy po nové zemi. Ale ve stejném srdci se usídlí i Boleslav se svou ukrutnou touhou po moci země staré. » Ach, zwei Seelen wohnen in meiner Brust, píše Goethe; dvě duše mně bydlí v hrudi.« Václav je silnější, ale Boleslav je bezohlednější! Vítězí často. Historie je však podivná. Dějepisci tvrdí, že Boleslav, 156 [pageend4]který byl zločinný bratr, nebyl zrovna nejhorším panovníkem a že připravil cestu tomu, komu pak dali titul Boleslav Pobožný. Zdá se to divné, ale dynastie slavných Přemyslovců vyrostla ze dvou kořenů: i z Václava, i z Boleslava. Z dobra i zla? Staroslověnská svatováclavská legenda dává hlubší vysvětlení. Na prvním místě ví, že se Boží prozřetelnost zastane nevinně zabitého. Je to on, kterému se musí dát za pravdu: » Nedal Bůh věrných v posměch nevěrných, ale shlédl v milosti své ku pokání a ku poznání hříchů jejich.« Boží bojovníci, kteří tenkrát povstali na obranu nevinně prolité krve, nebyli válečníci s cepy a palcáty, ale hlasy svědomí, které vedly k vnitřní přeměně. » I Boleslav rozpomenul se,« píše legenda, » jak velký hřích učinil a modlil se k Bohu, řka: , Zhřešil jsem a hříchu jsem si vědom.' I přeneseno bylo tělo sv. Václava, mučedníka Kristova...« Jako byl obrazem Ježíšovy smrti, tak je i následovníkem jeho vzkříšení. Stává se věčným dědicem české země. Mrtvý začíná znovu žít a vládnout. A živý?. Živý Boleslav umírá své ukrutnosti, své zlobě. Dělá pokání. Tím pak nabývá podobné životodárné síly k vytváření dějin spolu s mučedníky světci. Říká se někdy, že dějiny vytvářejí obě síly: dobro i zlo. Není to úplné. Zlo samo nic nevytváří, zlo je drtivá síla, která vede k zániku a propasti. Typicky křesťanská pravda však hlásá, že se každé zlo dá odčinit pokáním. Svatováclavská tradice se skutečně proplétá po tisíciletí našich národních dějin. Jsou tu vzlety k výšinám, jsou tu bratrovraždy. Tak těžké rány dějin pak hojívá jen balzám pokání. » Ale přes tvou zem / za těch tisíc let / vln jak mořem převalilo / všelikých se běd.« Dějiny jdou dál, když Boleslavové umírají. » Zhřešil jsem a hříchu jsem si vědom.« Tím vyznáním se otvírá zakletý Blaník srdce a svátý Václav vyjíždí, aby se stal dědicem své země. Nemohu konečně přejít mlčením skutečnost, že 30. září to bude 100 let, co papež Lev X III. uveřejnil encykliku » Grande munus « a jí rozšířil liturgickou úctu svátých Cyrila a Metoděje na celou církev. Svatí Cyril a Metoděj, rodáci ze Soluně, vázáni na tradici církve cařihradské, stali se svou činností mezi národy balkánského poloostrova a povodí Dunaje, pravými apoštoly slovanských národů. Přeložili liturgické knihy do staroslovanského jazyka a tak podali nesmírný přínos nejen k šíření evangelia mezi slovanskými národy, ale též k jejich kultuře, a to hned u jejích z.ákladů. Odporoučejme dnes všechny slovanské národy jejich ochraně; jak národy, jimž kázali evangelium, tak i ty, k jejichž evangelizaci přispěli nepřímo. Před poledním Anděl Páně 28. září 1980 znamená zvolit si vztah, kterému se dáš napospas: Bůh, který se nám zalíbil, chce, abychom se i my líbili jemu. Tendence jak Bohu tak i člověku docela přirozená. Přisvojit si něco, nechat se něčím strhnout, aby se zároveň strhla na sebe pozornost. Jakkoli pochybné, co by mimo naši ubohost mohlo Boha na nás přitáhnout, byl to on, kdo se do nás zakoukal jako první. Kam dal oči? Láska je slepá. Ta Boží jistě, už od věčnosti. V prvním okamžiku, když se konečně přesvědčíme, že nás Bůh miluje (také to trvá!) děláme vše možné, co se nám zdá, že by mu mohlo učinit radost. Naše radost vede k životu pod zrakem Božím, v jeho přítomnosti. Jako bychom byli na scéně ne loutkami, ale opravdovými herci, kteří chtějí rozohnit srdce, v zrcadle Jeho zraku, které je jediné nám řekne, že jsme těmi nej krásnějšími, i když naše podoba je poněkud znetvořena hříchem, ale třpyt zrcadla, milosrdenství jí dodá to, co sama nemá. Bohu se líbí všechno, protože on vidí vše ve světle své krásy, své lásky, pokud ovšem... se jí vystavíme. Bůh na nás vidí něco, co nám uniká — vidí nás ve své věčné myšlence. Zrcadlo Boha je zrcadlem pravdy, která navrší vzdálenost mezi tím, co jsme ve své přítomné skutečnosti, a tím, čím jsme v Jeho věčném úradku. A zde je růst. Zde je onen zlom, kdy si uvědomíme, že i Bůh má svůj vkus. Kámen úrazu. I když On je jediným předmětem našeho štěstí, měřítkem, obecenstvem, od kterého se čeká potlesk, může být i nadále člověk. Znovu rozpolcení. A znovu výběr. Tím palčivější, nakolik se Bohu líbí to, co v očích lidských nemá žádnou cenu. A líbit se jedině Bohu znamená zříci se toho, na čem si tolik zakládáme: prestiže své osoby. Nejen nedbat na to, že se nám netleská, či prchat před lidskou chválou, ale rádi přijmout, že se námi pohrdá, či jednoduše zapadnout mezi ostatní, ztratit svou fysiogno- mii, jisti obdivem toho Jediného a v hledišti, které nás chce vypískat, postřehnout jeden tichý úsměv a srdce, přetékající radostí z našeho výkonu. Vždyť právě to pískání druhých je jeho součástí a korunovací. A my hráli jen kvůli Němu a vsadili svůj život na jeho kartu. Zuzana Pavlová Kdo se domnívá, že v ničem neuspěje, může ještě udělat to, co je nej důležitější: spojit se v modlitbě s Boží všemocností. Gertrud von le Fort 157 [pageend5]JAN PAVEL II. O SVÉ CESTĚ DO BRAZÍLIE Uveřejňujeme hlavní čésti rozhovoru, který sv. Otec poskytl redaktorovi polského katolického časopisu » Tygodnik powszechny « Jerzymu Turowi- czovi; jako krakovský arcibiskup byl kard. Woj- tyla jeho pravidelným přispěvatelem. Cesta do Brazílie byla už sedmá cesta, kterou Vaše Svatost podnikla do různých zemí světa, nepočítajíc četné cesty po Itálii. Ráz a význam těchto cest je znám všem. Svatý Otče, jaké jsou hlavní cíle, které sledujete těmito cestami? Odpověď na tuto otázku jsem hleděl dát, když jsem v předvečer svátku svátých Petra a Pavla mluvil k svým spolupracovníkům z římské kurie. Dochází k těmto příliš často, řekne někdo. Každá z nich je odpovědí na pozvání, je to splnění jisté potřeby, která je mi vyložena jednotlivými biskupskými konferencemi, místními církvemi, a tedy by se mohlo říci, že podnět přichází z » terénu «. V těchto svých cestách nebo vlastně poutích vidím způsob, a dnes tak nutný, jakým církev plní svůj úkol. Církev musí nějakým způsobem vidět sebe samu. Jako v každé farnosti je prospěšné a nutné, aby se věřící setkávali nejen s vlastním farářem, ale též se svým biskupem, právě tak je nutné, aby církev čas od času viděla svůj rozměr jednoty a světovosti, který je jí vlastní. Přítomnost papeže plní právě tuto službu. Myslím, že u základu těchto pozvání, tak četných, pocházejících ze všech částí světa, je právě tato potřeba, aby církev viděla sebe samu, viděla, jaká je. A v této souvislosti třeba mít na mysli i nesmírný rozvoj dopravních prostředků, v jistém smyslu prozřetelnostní i pro můj úkol pastýřský a apoštolský. Není pochyby, že takové cesty by byly mnohem těžší bez moderních dopravních prostředků. Víme ostatně, že i v těchto cestách je kus dědictví po apoštolech: Církev začala své poslání jako ecclesia itinerans, jako cestující církev, zvláště ve svátém Pavlovi, a v jistém smyslu se církví cestující cítila vždy. Každá cesta má však zvláštní charakteristiky. Čím se cesta do Brazílie lišila od předcházejících cest? Brazilská cesta v jistém smyslu navazovala na cestu do Mexika, už proto, že byla spojena s účastí na plenárním zasedání Rady biskupských konferencí Latinské Ameriky a tedy byla cestou vstříc celé střední a jižní části amerického kontinentu. Jako důsledek oné mexické cesty a s ní spojeného úkolu, protože byla zaměřena na celou Latinskou Ameriku, měl bych nyní vykonat cestu do jednotlivých zemí. Po této stránce jistě mohla mít Brazílie pro vícero důvodů jakési přednostní právo. Že ale opravdu k cestě do Brazílie došlo nejdříve, vyplynulo z konkrétních okolností. Téměř hned po návštěvě v Mexiku a po konferenci v Pueble (leden-únor 1979) kard. Lorscheider mě pozval na národní brazilský eucharistický sjezd, který se měl konat ve Fortaleze, v jeho arcidiecézi, v létě 1980. K tomuto pozvání se připojil další důvod: posvěcení nové baziliky na největším mariánském brazilském poutním místě — v Aparecidě. A konečně okolnost rázu širšího: 25. výročí založení Rady CELÁM, došlo k němu r. 1955 právě v Rio de Janeiro, letos je tedy její stříbrné jubileum. Cesta do Brazílie měla tedy zmíněné konkrétní cíle a byla splněním tří konkrétních pozvání. Hned však bylo jasné, že tím cesta nemůže skončit. Došla nová pozvání. U Brazílie nemohlo tomu být jako u Spojených států, tj. nebylo možné navštívit jen jednu část země. Také z USA jsem dostal pozvání z daleko více míst, než jsem navštívil. U USA ale bylo snadnější dát si časové i místní omezení a nechat zbytek na »příští příležitost«. Co se týče Brazílie, tato eventualita se z mnoha důvodů projevila nemožnou a v každém případě nevhodnou. Bylo tedy nutné vykonat pouť celou Bra- zilí, od jihu na sever, a zapojit do ní alespoň část » vnitrozemí« této nesmírné země, zastavit se v 13 místech, která lze považovat za nejcharakterističtější. A tak se cesta rozrostla a stala nejdelší, kterou jsem doposud vykonal. Trvala 12 dní. Také co se týče podnebí, brazilská cesta se lišila od ostatních, na jihu byla skoro zima, na severu ustavičné léto. Které problémy brazilské církve, svátý Otče, považujete za nej důležitější? Myslím, že odpověď na tuto otázku můžeme shrnout v další otázce, v otázce, kterou si položila brazilská církev na svém eucharistickém sjezdu a která se stala jeho tématem. Zní v portugalštině: » Para onde vais? — Kam jdeš? Kam jdeme?« A tuto otázku jsem přijal za vůdčí myšlenku své pouti Brazílií, protože v ní jsem viděl jakousi charakteristiku brazilské 158 [pageend6]církve. Církev se táže sama sebe stran cesty, kterou má jít. Jestliže brazilská církev si klade tuto symbolickou otázku, činí tak u vědomí, které spolu s všeobecnou církví nabyla dík II. vatikánskému koncilu. Koncil žádá do jisté míry, aby církev všude, a konkrétně církev v Brazílii, si položila tuto otázku: Kam máme jít, to je, čím mám být, čím se mám stát, abych odpověděla pravdě o církvi, jak mám vypadat podle učení II. vatikánského sněmu, aby se stala tou církví, která odpovídá konstitucím Světlo národů a Radost a naděje. Nebo jinými slovy: jak mám být církvi » v dnešním světě«? Církví, která má své kořeny hluboko v osudu člověka, v jeho radostech a nadějích, ale též v těžkostech a utrpeních národů, společenství, společnosti. Svatý Otče, církev v Brazílii má těžké pastorační problémy, trpí nedostatkem kněží, má málo duchovních povolání, a proto i přes neúnavnou práci kněží je snad jen povrchní evangelizace této mladé církve, mladší o tisíc let než jsou církve evropské. Jak se díváte na budoucnost brazilské církve? Je pravda, že brazilská církev prochází nesnadnou situací po stránce pastorační a že mezi přední těžkosti patří nedostatek kněží. Průměr jednoho kněze na 10 000 pokřtěných je neúměrný, je pod jakoukoliv rozumnou normou. A to je jedna z otázek, na kterou brazilská církev si musí najít odpověď v nej bližší budoucnosti, a to nejen po stránce teoretické, ale především po stránce konkrétní. A také na tuto odpověď při všech příležitostech a rozhovorech naléhám. Bezpochyby stojíme před církví mladou. A to je nejen nedostatkem, ale též příslibem. Jestli z jedné strany právem můžeme vyjmenovat nedostatky evangelizace v Brazílii (nebo v Jižní Americe vůbec), z druhé strany můžeme mluvit o jisté intenzitě a čerstvosti této evangelizace. To pramení z jednoduchosti a intenzity víry, i když bychom snad měli označit víru a náboženský život širokých vrstev za povrchní. V životě brazilské církve mají významné místo tzv. terénní skupinky; mnozí čekali, že na programu vaší cesty bude také setkání těchto skupinek s Vámi a zvláštní proslov pro ně; nestalo se tak pro nedostatek času. Svatý Otče, jak vidíte úkol a budoucnost těchto skupinek laiků? Když jsem se ptal brazilských biskupů, zda je na programu setkání s těmito » skupinkami Jan Pavel II. zdraví obyvatele iedné z favelas, nouzového města, za své cesty do Brazílie. v terénu «, odpověděli mi, že to nepovažují za nutné, protože tyto skupinky budou při všech slavnostech, protože je jejich úkolem být evan- gelním kvasem v jednotlivých prostředích. Když jsem tedy mluvil k rodinám, k mládeži, k dělníkům atd. mluvil jsem k oněm skupinkám. A myslím, že členové těchto skupinek byli hlavními organizátory oněch setkání a že jim dávali ráz. Myslím, že tyto skupinky jsou jednou z nejzajímavějších forem vtělení pokynů koncilu stran laického apoštolátu — odezíráme tu od některých zjevů, o nichž se mluví na úkor faktu samého, např. kdy se tyto skupinky daly na činnost, která už patří do oblasti politiky. Laici si uvědomují, že jsou částí církve, že mají učinit vše, aby si vytvořili skupinku tam, kde nemají kněze, kolem něhož by se mohli shromáždit. Vytvářejí místní skupinku, která chce být opravdu křesťanskou. Chce jí být, a tak se projevuje výnamný princip: Boží lid musí žit ve společenství, které se shromažďuje především okolo Božího slova a okolo Eucharistie. Biskupové tvrdí, že tyto skupinky jsou hlavním zdrojem kněžských a řeholních povolání. Vaše Svatost měla dost příležitostí vidět zcela zblízka velké sociální problémy Brazílie: bídu, sociální nespravedlnost, nerespektování lidských práv. Ve stádiu v Sáo Paulo k Vám mluvili dělníci, v Recife jste se setkal s venkovským obyvatelstvem, pocházejícím z nejchudší krajiny brazilského severovýchodu. Návštěva v nouzových čtvrtích Vidigal a Alagados a setkání s indiány v Manaus doplnily 159 [pageend7]obraz. Jaký je úkol brazilské církve vůči těmto problémům? Záleželo mi velmi na tom navštívit místa, která jste vyjmenoval. Zvlášť jsem chtěl být v Manaus, je to jediné místo, kde bylo možné setkat se s Indiány, kteří žijí v tomto nesmírném území amazonském svým tradičním způsobem — žijí z lovu a rybolovu. Chtěl jsem také navštívit favelas — baráková města. Myslím, že papežova cesta, pouť do srdce brazilského lidu, Božího lidu, by nebylo úplná, kdybych tam nešel. Samozřejmě jsem si také přál setkat se s venkovany a s dělníky. Brazilská církev plní prostě svůj úkol, když chce být blízko těmto rozsáhlým vrstvám chudého obyvatelstva. Chudého, v mnoha případech velmi chudého, které žije v krajní bídě. Církev by nebyla věrná evangeliu, kdyby nebyla blízko chudým a kdyby nebránila jejich práva. Církev tak podle mého přesvědčení není jen věrná svému poslání — a když říkám » církev « myslím na hierarchickou církev i na laiky, na laický apoštolát — ale jedná i pro dobro společnosti. Protože, jak jsem často vyzvedl i při setkáních se státními a civilními autoritami, je v zájmu těch, kdo mají moc, aby společnost byla spravedlivá, aby se dovedla odtrhnout od jakéhokoliv totalismu, uskutečňovala opravdovou demokracii a stávala se stále spravedlivější pomocí rozumných a prozíravých sociálních reforem. Tak lze předejít revolucím, násilí, prolévání krve, které nesou s sebou utrpení. Tím víc, protože brazilská společnost je zaměřena mírumilovně, je zvyklá na bratrství mezi lidmi. Snad právě původ této společnosti, stojící na mnoha národech a rasách, způsob, jakým se stmelily během pěti staletí, určil tento její postoj. Bude tedy nutné učinit vše, aby se došlo k spravedlivější společnosti, k větší sociální spravedlnosti, a to pokojným uskutečněním nevyhnutelných reforem. Jistě církev přitom musí dávat pozor, aby si uchovala pravost své služby. Je to služba evan- gelní a apoštolská a ne činnost politická; myslím tu v první řadě na službu biskupů a kně- ží. Církev se tedy musí bránit proti jakémukoliv zevnějšímu manipulování, to je proti tomu, aby se této její činnosti dával výklad, který se službou církve, s jejím evangelním, apoštolsky pastoračně-sociálním úkolem nemá a nechce mít nic společného. Mnohdy se mluví o tom, že uvnitř brazilského episkopátu existují rozdíly v mínění, zvláště co se týče úkolu církve stran sociálních problémů. Ve své řeči k biskupům ve Fortalezze jste silně vybízel k jednotě. Jak myslíte, že by se dala překonat existující napětí? Myslím, že to z velké části je vnitřní otázka brazilského episkopátu. Osobně bych mluvil ne tak o » rozdílech « jako spíše o » odstínech « v mínění, a ty pocházejí z okolností. Je nesmírný rozdíl mezi situací biskupů dejme tomu v povodí Amazonky, v kraji kolem měst Manaus a Belem a biskupů gigantických megapolí jako Sáo Paulo a Rio de Janeiro. Biskupové se nutně musí mezi sebou lišit v posuzování svých problémů. Myslím, že brazilský episkopát musí být veden pluralitou už kvůli pluralismu, jaký nese s sebou sama Brazílie. Ostatně nedomnívám se, že pluralismus musí nutně znamenat i napětí a protiklady. Může znamenat také vzájemné doplňování. Změnila cesta do Brazílie názor Váš na církevní otázky v této velké katolické zemi? Nemyslím, že se u mne něco změnilo, řekl bych spíše, že mi tato cesta pomohla mít hlubší a podrobnější znalost toho všeho, co jsem věděl už dříve jaksi nepřímo. Všechny ony problémy stykem s živou skutečností této církve nabyly u mne jakoby nové rozměry. A v tom spočívá velký význam mých cest. Současně je to jasné potvrzení, že je nutné pokračovat podle reálních možností v poslání svátého Petra způsobem, jak to chtěl dělat Jan XXIII. a jak je začal uskutečňovat Pavel VI. To, co jste v Brazílii řekl a co jste svou cestou chtěl říci, má daleko širší význam, týká se nejen Brazílie, ale celé Latinské Ameriky a nepřímo celého Třetího světa a konečně i světové církve. Jaký význam připisujete, svátý Otče, tomuto svému » poselství z Brazílie? « částečnou odpověď na vaši otázku jsem dal už na začátku našeho rozhovoru, když jsem mluvil o vztahu, který existuje mezi cestou do Brazílie a cestou do Mexika, a také mezi mými brazilskými setkáními a účastí na konferenci v Pueble. Zdá se mi, že tato cesta dovolila nejen mně, ale též celé církvi víc se upevnit, zakořenit, zapojit do světového společenství, což právě má být charakteristickou známkou církve, této konkrétní církve brazilské, s její problematikou, s jejím životem, s jejími zkušenostmi, s jejími nadějemi a také s jejími těžkotsmi. To znamená mimo jiné, také větší otevření se vůči společenství v modlitbě. A opravdu, ve dnech mé cesty do Brazílie se věřící v celém světě modlili zvláštním způsobem za církev v Brazílii. 160 [pageend8]KAREL FORT M U J P Ř Í T E L S A S A H E I D L E R Když končívaly bouřlivé diskuse při různých našich sjezdech, poradách a symposiích, do kterých můj zesnulý spolubratr a přítel dr. Alexander Heidler vášnivě a často i zvýšeným hlasem, ale vždycky kompetentně zasahoval, říkával Otec Vrána, nyní rektor římského Ne- pomucena: » Sáša, to je přírodní úkaz, to je přírodní zjev.« Sáša byl úkaz, byl zjev a protože příroda je dílem božím, byl to zjev, úkaz boží, který nám Bůh dal a nyní zase vzal. Genese tohoto Božího zjevu, člověka Heidle- ra a struktura jeho osobnosti lidské i kněžské, je dána mnohými faktory. Mezi jinými jistě jeho původem a jeho charakterem. Sáša měl bezvadný třídní původ — byl původu buržo- asního. Narodil se 1. prosince 1916 v Praze a zcela v duchu buržoasního nacionalismu, uprostřed války bylo mu demonstrativně dáno jméno tehdejšího úhlavního nepřítele, cara Alexandra. Když Praha slavila dvacátý osmý říjen, obnovu české státnosti, mával malý Sášínek praporkem a volal: » Ať žije Wilson, a ť žije Masaryk, ať žije Sáša Heidler! « Vlastenectví mu bylo dáno do vínku. Ne tak už náboženství. Rodina, ve které se narodil, byla zámožná — otec Gustav byl vedoucím činitelem v československém cukrovar- nickém průmyslu — a kultivovaná: jeden strýc byl ministrem, druhý rektorem bratislavské university. Nejen významní národohospodáři a politici, ale i čelní představitelé kulturního života byli u Heidlerů častými hosty. Církevně byla rodina sice tradičně katolická, ale v duchu doby nábožensky vlažná se značným odstupem k náboženské praxi, neřku-li zbožnosti. Cestu k víře si Sáša musel najít sám. Ve čtrnácti letech mu zemřel otec. Dospívající chlapec byl konfrontován s otázkou života a smrti. Našel na ni odpověď díky katolickému skautingu emauzského benediktina, nezapomenutelného Pater Klementa, v katolickém křesťanství. Stal se jeho horlivým vyznavačem s typickým zápalem konvertity. Ve své radikalitě nemohl jinak, než se dát zcela do služeb svého nového Pána a stát se knězem. Stal se jím a byl jím tělem i duší. Theologie a kněžství se staly jeho jedinou velikou vášní. Studoval napřed v Římě a pak v Praze, kde byl 29. června 1941 vysvěcen na kněze. Působil jako kaplan na Zbraslavi a jako farář v Čakovicích u Prahy. Po válce pokračoval ve studiích na universitě ve švýcarském Fribourgu a dosáhl doktorátu theologie na Karlově universitě v Praze. Již tehdy byl v našem českém katolicismu originálním zjevem. Přinesl do české církve, poznamenané ještě silně svou rakouskou minulostí, zcela nové momenty: sebevědomí své rodiny, jazykové znalosti, intelektuální dikci, kulturu slova, široký rozhled. Již tehdy svou publicistickou činností překročil úzký rámec své farnosti a stal se pro nás mladé opravdu pojmem. Když jsme jako mladí studenti bohosloví po válce zase přijeli do Prahy, spěchali jsme nejprve navštívit hrad českých králů, kapli sv. Václava a pak hned Sášu Heidlera na Letnou. Tam jsem se ním v r. 1945 seznámil: šel právě k zubaři na Malostranské náměstí — sestupovali jsme dolů ke Klárovu a vedli nábožné řečí. Netušili jsme tenkrát, co těch řečí ještě spolu povedeme — po pěti letech jsme se sešli zde v Německu v uprchlickém táboře Valka, po deseti letech v Mnichově a naše diskuse nebraly konce — až do té poslední, o které si poznamenal ve svém deníku: » Oběd s Karlem, diskuse o polskosti papeže Jana Pavla« — večer pak četl knížku svého přítele dr. Josefa Zvěřiny, která zde právě vyšla v němčině » leh hábe mich entschieden « — Já jsem se rozhodl — tím končí jeho zápisky. Sáša se rozhodl již ve svých čtrnácti letech — rozhodl se pak definitivně, když při kněžském svěcení řekl své » adsum « — » zde jsem « — a přesto mu základní skutečnosti víry nikdy nedaly pokoje: znovu a znovu jsme se je snažili nově formulovat, nově vyslovit, nově odůvodnit. Mluvime-li o nějakém současném theologovi, snažíme se ho většinou někam zařadit: na levo nebo na právo, do konservativního nebo progresivního tábora. V případě Otce Křišťana to Byly to též okamžiky, kdy se uskutečňovalo společenství, vzájemná výměna zkušeností, kdy jsme všichni cítili, že »prožívám e« navzájem skutečnost církve, uvědomili jsme si, že všichni tvoříme jednu církev, že jsme jedna církev spolu s Brazilci, jako jí jsme s obyvateli té či oné země Afriky, s Mexikánci, Poláky, Francouzy. Myslím, že v tomto rámci každá papežova cesta či pouť se stává v jistém smyslu »poselstvím «. A toto poselství tkví ne tak v pronesených řečích, jako spíš v tom, co bylo vykonáno a co jsme všichni v ty dny prožívali. 161 [pageend9]nebude snadné: až dojemně přesně dodržoval všechny církevní předpisy, poctivě se modlil breviář, zachovával posty — jednou — když ještě nade mnou vykonával moc představeného — mně odebral knihu, spíše pamflet tehdy odpadlého jesuity Tondiho o jesuitech s poukazem, že je na indexu a tedy zakázaná. Za týden nato mně knihu vrátil spolu s církevním povolením číst zakázané knihy, které pro mne zvlášť vyžádal. Nepochyboval ani o jednom článku víry, ani čárku ze zákona nevy- pustil. Mohli bychom tedy říci, že byl konser- vativní. Na druhé straně snaha přeložit pravdy naší víry do současné řeči, otevřenost pro vše nové a lepší — vědomí, že Ecclesia est semper reformanda — že se církev musí stále zdokonalovat, to vše ho vedlo k tomu, že s nadšením přijímal reformy Druhého vatikánského koncilu, kterého se jako zpravodaj aktivně zúčastnil. Na proslulé intervenci kardinála Berana v otázce svobody svědomí a zmínce o knězi Husovi měl nemalý podíl. Tato horlivá snaha vyslovit staré pravdy novými slovy mu u mnohého vynesla pověst progresisty. Takový byl tedy můj přítel Sáša, náš Otec Křišťan: nadšený, horlivý, trochu nemotorný, JOSEF BENAČEK 450 LET OD Před 450 lety — 25. června roku 1530 — předložili luteráni na říšském sněmu v Augsburgu císaři Karlu X. vyznání víry, známé jako » Confessio Augustana« česky » Augšpurská konfese«. Císař Karel V. svolal roku 1530 do Augsburku říšský sněm, který se měl zabývat kromě boje proti Turkům též otázkou jednoty víry. Sněm měl překlenout » v lásce a jednomyslnosti«, jak se císař vyjádřil, věroučné rozdíly mezi protestanty a katolíky. Augšpurskou konfesi sepsal 331etý Lutherův přítel a humanista Melanchton: Luther ji schválil, podepsali ji německá knížata, Lutherovi přívrženci. Katolíci odpověděli na toto vyznání spisem » Confuta tio«, to znamená »vyvrácení«, které vypracoval Lutherův odpůrce dominikán Eck s jinými katolickými teology. Po přečtení tohoto vyvrácení protestanté odpověděli, že argumenty katolíků nejsou přesvědčující, a tak snaha o dorozumění a jednotu ve víře ztroskotala. Augšpurská konfese je důležitá hlavně ze dvou důvodů: je to první společné vyznání víry luteránských protestantů, a po augšpurském míru roku 1555, který uznal rovnoprávnost ka- často hlučný. Nebyl vždy snadný, jeho upřímnost byla někdy zdrcující, plný malých lidských nedokonalostí, ale vždy v boji proti nim. A znovu a znovu hledající — schopný vývoje. Příznačný je na příklad vývoj jeho víry v nesmrtelnost. Ve svém kněžském mládí, poznamenaném silně apologetickými tendencemi doby, odůvodňoval svoji víru ve věčný život scho- lasticko-platonickými důkazy o jednoduchosti duchové podstaty a tedy o její nezničitelnosti a tím i nesmrtelnosti. Později byl však stále více a více fascinován biblickou argumentací evangelia. S novým a novým nadšením opakoval Ježíšův výrok proti skepsi saduceů, popírajících víru ve vzkříšení: » Bůh není přece Bohem mrtvých, ale živých « (Mk. 12,27). Láska boží je tedy pevným základem naší naděje ve zmrtvýchvstání. Kdo byl tedy náš zesnulý Otec Křišťan, náš monsignor doktor Alexander Heidler? Byl to kněz Kristův, horlivý kazatel lidské nesmrtelnosti. A jeho odkaz? Žít » sub speciae aetemi- tatis« — pod zorným úhlem věčnosti — tak nějak to říkal i starý pán Masaryk. Můj přítel Sáša práh věčnosti překročil. Ať odpočívá v pokoji. AUGŠPURSKÉ KONFESE tolíků s protestanty, to bylo jediné evangelické vyznání víry, připuštěné v německých zemích. Co tato Augšpurská konfese obsahuje? Má 28 článků. První část — 21 článků definuje základní věroučné pravdy: Nejsvětější Trojice, dědičný hřích, Kristovo vtělení, ospravedlnění; mluví o třech svátostech: o křtu, eucharistii či večeří Páně a o pokání; o církevním a státním zřízení, o svobodě vůle, dobrých skutcích a uctívání svátých. Druhá část — posledních 7 článků — vypočítává úchylky od evangelia. Odchylky, které se mají podle protestantů odstranit a napravit. Je mezi nimi přijímání pod jednou způsobou, kněžský celibát, řeholní sliby a biskupská pravomoc. Protestanté, to jest luteráni, byli mínění, že k dosažení jednoty ve víře stačí společné uznání prvních 21 článků, kdežto v liturgických a disciplinárních otázkách, o nichž mluví posledních 7 článků, že se má připustit rozdílná prakse. V dopise papežskému legátovi kardinálu Campeggiovi zdůrazňoval Melanchton, že toto vyznání neobsahuje nic, co by se odlišovalo od Písma a od kato162 [pageend10]lické nebo od římské církve. Zdůrazňoval to, co obě strany spojovalo, co jim bylo společné. V minulých letech, když se blížilo 450. výročí zveřejnění Augšpurské konfese, se ozvaly mezi katolickými teology hlasy, že by katolická církev mohla toto protestantské vyznání víry oficiálně uznat, a to tím spíše, že je v minulosti nikdy neodsoudila. Tento návrh vyslovil poprvé — pokud je mi známo — mohučský teolog Vinzenz Pfniir při setkání luterské a katolické pracovní skupiny v Římě roku 1974. Označil tu myšlenku tehdy jako » pokusný balón «. Ukázalo se však brzy, že tento » pokusný balón« získal široké sympatie a četné zastánce. Roku 1976 řekl kardinál Ratzinger — tehdy ještě profesor dogmatické teologie v Režně — v jedné přednášce, že by uznání Augšpurské konfese bylo konkrétním přínosem ke sblížení katolíků a protestantů. A kardinál Willebrands, předseda římského Sekretariátu pro sjednocení křesťanů, napsal, že nepředpojatá diskuse o historickém a teologickém významu Augšpurské konfese by byla vítaná. Otázkou možnosti uznání Augšpurské konfese se zabývala také Bavorská katolická Akademie a Tutzingská evangelická Akademie na společném zasedání v Mnichově roku 1978. Předmětem výměny názorů byla » Confessio Augustana« z historického, dogmatického a církevního hlediska. Diskutovalo se, jaké následky by mělo uznání konfese pro katolickou církev a pro luterány. Z protestantské strany projevil » Lutherischer Weltbund« (Luterský světový svaz) na sjezdu v Dar es Salaam v Tanzánii roku 1977 ochotu, navázat s katolickou církví dialog o možnosti uznání. Výkonný výbor sjezdu dal tomuto problému dokonce přednostní význam a doporučil, aby se sledovaly a podporovaly všechny studie a snahy o tomto tématu. Tento dialog se opravdu uskutečnil. Římský Sekretariát pro jednotu křesťanů a Luterský světový svaz jmenovali smíšenou komisi, která vypracovala společný dokument o významu Augšpurské konfese pro vztah mezi oběma vyznáními: jednohlasně schválené prohlášení bylo uveřejněno 23. února tohoto roku. Prohlášení nejprve připomíná, že Augšpur- ská konfese byla napsána ve chvíli, kdy jednota západní církve nebyla dosud definitivně roztržena, i když byla už vážně ohrožena; a že ve srovnání s poměry v 16. století se dnes situace změnila: polemický tón a nepovolnost ve věroučných rozdílech ustoupily touze po vzájemném dorozumění v ekumenickém dialogu. Pokud se týká obsahu augšpurského vyzná- JAN PAVEL II. K 450. VÝROČÍ AUGŠPURSKÉ KONFESE Moje myšlenky se dnes nesou k památnému výročí v dějinách západního křesťanstva. Před 450 lety předložili předkové našich bratří a sester evan- gelicko-luterského vyznání císaři Karlu V. prohlášení, jímž chtěli osvědčit svou víru v » jednu, svátou, katolickou a apoštolskou církev«. Toto prohlášení vstoupilo do dějin křesťanstva jako » Confessio Augustana — Augšpurské vyznání«. Ještě dnes tvoří základní dokument pro víru a církevní život luterských křesťanů i mimo ně. Pohled zpět na dějinné události před 450 lety a — ještě více — následující dějinný vývoj nás naplňuje smutkem a bolestí. Musíme přiznat, že přes upřímnou vůli a čestné úsilí všech, jichž se to týkalo, se tehdy nepodařilo odvrátit hrozící rozdělení mezi římskokatolickou církví a zástupci evangelické reformace. Poslední energický pokus 0 smíření na Říšském sněmu v Augšpurku ztroskotal. Brzy nato došlo k viditelné roztržce. Tím větší je naše vděčnost, když dnes vidíme stále jasněji, že bouře času ušetřila důležité sloupy mostu, který se tenkrát nepodařilo postavit. Intenzivní, řadu let trvající dialog s luterány, k němuž vyznal Druhý vatikánský koncil a naznačil 1 cesty, dal nám objevit znovu, jak velké a pevné jsou společné základy naší křesťanské víry. Díváme-li se na dějiny roztržek mezi křesťany, jsme si dnes víc jak jindy vědomi, jak tragické a pohoršlivé byly následky selhání a vin lidí pro dlouhotrvající budoucnost, jak velice mohou zatemnit Kristovu vůli a uškodit věrohodnosti evangelia. Druhý vatikánský koncil nám připomněl, že existuje úzká souvislost mezi stálou obnovou církve, vyvěrající ze síly evangelia, a mezi její jednotou jakož i obnovením této jednoty. Rád bych vybídl všechny věřící, a zvláště teology, a snažně je o to prosím, aby v naprosté věrnosti Kristu a evangeliu, ve věrnosti » staré církvi«, ve věrnosti společným církevním Otcům a ekumenickým koncilům hledali to, co nás z apoštolského dědictví spojuje s bratřími a sestrami, a aby znovu objevili společný poklad víry. Svět 20. století, chýlícího se ke konci, je poznamenán nevýslovným hladem po Kristu a po jednotě. Zdravím ze srdce všechny křesťany, kteří jsou tyto dny shromážděni v Augšpurku, aby podávali před světem, trýzněným úzkostí a pesimismem, svědectví o Ježíši Kristu jako Spasiteli světa, jako začátku a konci všeho bytí. Zdravím též všechny křesťany, kteří se na nesčetných místech země shromáždí u příležitosti 450. výročí » Augšpurského vyznání«, aby z evangelia o Božím stvoření, o vykoupení v Ježíši Kristu a o povolání k jedinému Božímu lidu čerpali novou sílu pro nadějeplné vyznávání, dnes i zítra. Kristova vůle a znamení času nás pudí, abychom společně vydávali svědectví v rostoucí plnosti pravdy a lásky. Při generální audienci 25. června 163 [pageend11]ní, dochází prohlášení k závěru, že ve věroučných otázkách, jimiž se zabývá první část konfese — to jest prvních 21 článků — existuje dnes mezi katolíky a luterány zásadní souhlas. Kritiky, obsažené v druhé části — v posledních sedmi článcích — tedy to, co konfese označuje a vypočítává jako odchylky od evangelia, se dnes považuje v podstatě za bezpředmětné. To ovšem neznamená, že by byly odstraněny všechny překážky. Dokument uvádí výslovně některé nevyřešené otázky. Jsou to právě ty, které Melanchton, ve snaze zdůraznit společné body mezi luterskou reformou a katolíky, přešel mlčením. Patří k nim především otázka sedmera svátostí — jak jsme viděli, Augšpurská konfese nemluví výslovně o sedmi svátostech; zmiňuje se jen o třech — a je to dále otázka papežského primátu a problémy související s biskupskou pravomocí a učitelským úřadem církve. K nim přistupují samozřejmě dogmata definovaná později, jako je dogma papežské neomylnosti a mariánská dogmata. Tyto otázky, říká prohlášení, zůstávají předmětem dalšího dialogu. Do budoucnosti se členové katolické a luterské komise dívají s nadějí. Prohlašují: » Náš znovu objevený společný souhlas v základních pravdách víry nám dává oprávněnou naději, že bude možno dát odpověď i na dosud otevřené otázky.« Přehled a zhodnocení stavu diskusí kolem Augšpurské konfese podal profesor dogmatiky ve Freiburgu Karl Lehmann v bavorském rozhlase 22. června tohoto roku. Řekl, že po začátečních, někdy přílišným nadšením překypujících debatách se dostavilo určité vystřízlivění; tím že se však získalo zároveň více smyslu pro skutečnost a pro konkrétní možnosti, i když myšlenka na uznání konfese ve smyslu právního aktu ustoupila do pozadí. Mezi katolickou církví a » Confessio augustana « existuje » zásadní konsens « v základních otázkách víry, zjišťuje profesor Lehmann. A o sporných otázkách se dá dnes v » hlubokém porozumění « diskutovat. Na konec uvedeme dva hlasy — katolický a luterský — které osvětlují, s jakými nesnázemi se otázka uznání Augšpurské konfese setkává. Paderbornský katolický arcibiskup Joachim Degenhardt poukazuje na problematický ráz pojmu » uznání «. Píše: » Slovo ' uznání ’ se mi nezdá vhodné, protože neříká jednoznačně, oč vlastně jde. Je tím míněno, že Augšpurská konfese má být uznána jako oficiální řím- sko-katolické vyznání víry? Nebo se tím míní, že konfese neobsahuje nic, co by římsko-kato- lické církvi odporovalo? Nebo by uznání znamenalo jen částečný souhlas? A mělo by se vztahovat na celou konfesi nebo jen na první část, na věroučné články?« Z protestantské strany upozorňuje profesor Peter Meinhold, že » Confessio augustana « má a uchovává svou hodnotu celokřesťanského a evangelického vyznání víry nezávisle na tom, bude-li katolickou církví dodatečně uznána či ne. Ocitujeme závěrem, co k otázce uznání Augšpurské konfese napsal německý historik, katolický profesor Erwin Iserloh, uznávaný odborník na poli dějin reformace: » Není dobré, ale je nutné — napsal — aby se jednotlivé konfese zamyslily nad základy svého vyznání. Luterská církev stojí před otázkou, jakou závaznost pro ni Augšpurské vyznání má a mů- že-li být platným východiskem pro ekumenický dialog. A katolíci se musí zamyslit, jsou-li věroučné pravdy v augšpurské konfesi slučitelné s katolickou vírou, a zdali je v tom ohledu možný souhlas«. j ir i m a r e k VÍRA IMPULSEM VĚDECKÉ ČINNOSTI KEPLERA Článek, který uveřejňujeme, byl připraven jako referát pro symposium Křesťanské akademie v Brixenu na téma konané na téma « Bible a věda «; jeho autorovi však nebylo možné ho osobně přednést. — » Dopis symposiu« je také příspěvek dr. Turka » Zázrak«, který přinášíme na str. 179. Jestliže se historik fyziky dnes, tváří v tvář vzrušujícím úspěchům fyziky a techniky, které nás uchvacují na obrazovkách našich televizorů, odváží hovořit o začátcích rozvoje mechaniky v 17. století jako o začátcích, které v sobě skrývají problematiku hodnou pozoru — vydává se s velkou pravděpodobností všanc posměchu jisté části svého publika. Možná, že shovívavému posměchu — ale přece jen posměchu. Jaká že problematika se skrývá ve skutečnosti, že každé jablko spadne s větve na zem? Jaká problematika se zde skrývá pro laika, který už nesčetněkrát zažil v televizních vysí164 [pageend12]láních starty kosmických raket a cítí se už doma na povrchu Měsíce právě tak jako na povrchu Marsu či Venuše? A jaká že problematika se skrývá zde pro odborníka-fyzika, který nad tvrzením, že » es se rovná jedné polovině gé té na druhou « jen s pohrdavým úsměvem mávne rukou? Pro fyzika, který se dnes pohybuje ve svých pokusech a teoriích na špičce svého vědního oboru, a který dávno už zapomněl své vlastní potíže, které musel na začátku svého studia překonat, aby ve složitém dění přírody vypreparoval pro sebe pojem modelu rovnoměrného a rovnoměrně zrychleného pohybu? Pro » hotového « fyzika, který se dnes pohybuje při svém výzkumu na hranicích moderních oborů fyziky, jsou fyzikální poznatky 17. století triviálním, téměř zanedbatelným podílem na celém objemu dnešních fyzikálních vědomostí. Pro historika fyziky znamená však 17. století období, ke kterému se bude historie fyziky často ještě obracet: od 17. století se datuje intensivní rozvoj fyzikálních poznatků, který ve značné míře převyšuje intensitu rozvoje v období před 17. stoletím, a příčiny a okolnosti vzrůstu intensity a úspěchů bádání ve fyzice budou zajímat nejen historiky vědy, ale i filosofy a theology. Marxističtí filosofové snaží se i na dějinách vědy dokázat, že prvotním a rozhodujícím činitelem v rozvoji vědy byla prakse. Snaží se tímto tvrzením podpořit pravdivost jedné z hlavních tezí historického materialismu, že prakse je rozhodujícím činitelem v rozvoji společnosti, zdůvodnit tak známé tvrzení o významu práce a dělnické třídy ve vývoji společnosti na cestě k beztřídní společnosti v období komunismu. S tímto jednostranným a záměrně zjednodušeným pojetím příčin rozvoje fyziky není možno souhlasit. Bylo by však omylem, kdybychom upadli do druhého extrému a popírali vliv prakse na rozvoj fyziky vůbec. Jestliže ale soustředíme svoji pozornost na období 17. století, které je uznávaným »p o čátkem« moderní fyziky — aniž bychom zde řešili otázku o významu období před 17. stoletím pro rozvoj fyziky — pak můžeme tvrdit, že vliv prakse hrál v 17. století velmi malou úlohu při výběru fyzikálních problémů a jejich řešení. O vlivu prakse ve významu techniky na rozvoj kinematiky a dynamiky nemůžeme dost dobře mluvit až do vynálezu parního stroje. Dokud technika mohla využívat k pohonu primitiv- MODLITBA JANA PAVLA II. K BISKUPSKÉMU SYNODU 1980 Bože, Ty jsi Otcem všeho na nebi i na zemi, Otče, Ty jsi láska a život, Dej, ať se skrze tvého Syna Ježíše Krista, zrozeného z Ženy působením Ducha sv., který je zdrojem Boží lásky, každá lidská rodina na této zemi stane skutečnou svatyní života a lásky pro pokolení, která se stále obnovují. Dej, ať tvoje milost řídí myšlenky a skutky manželů. k dobru jejich rodin a všech rodin na světě. Dej, ať nová pokolení naleznou v rodině pevnou oporu pro svou lidskost a růst v pravdě a lásce. Dej, ať nad jakoukoliv slabostí a všemi krisemi, jimiž procházejí naše rodiny zvítězí láska posílená milostí svátosti manželství. Dej konečně — prosíme tě o to na přímluvu svaté nazaretské rodiny — ať může církev mezi všemi národy světa, úspěšně plnit své poslání v rodině a skrze rodinu. Ty, jenž jsi život, pravda a láska v jednotě Syna a Ducha svátého. Amen. nich tehdejších zařízení jen ku příkladu lidské či zvířecí tělesné síly, pak technika v tomto stavu vývoje nekladla vlastně žádné požadavky, které by fyzika pomohla řešit: nebyly zde stroje, nebyly zde součástky, jejichž náročný pohyb by vyžadoval nějaký fyzikální výzkum. A o balistice řekl Galilei, že komplikovaný pohyb střely se pravděpodobně nikdy nepodaří zvládnout a popsat. Myslíme-li na praksi ve významu pokusu, pak pochopitelně fyzika se snažila vysvětlit vlastnosti pohybů, které se ve skutečnosti v přírodě odehrávaly, o kterých smyslové vnímání informovalo pozorovatele, a které bylo možno přenést do laboratoře ke zkoumání v pokusech. O vysvětlení pozorovaných pohybů se fyzika snažila od nepaměti — ale až do 17. století se snažila celkem bezvýsledně. A úspěšné výsledky spočívaly pak spíše na myšlenkovém, zidealisovaném pokusu, než na pokusu samém. Impuls ke svému úspěšnému rozvoji v 17. století dostala mechanika ve značné míře z astronomie. Byl to hned na počátku 17. století Jan Kepler — a to za svého pobytu v Praze při zpracovávání výsledků Braheových pozorování — , který odvodil své známé zákony pro pohyb planet a tvar jejich drah. Keplerovy zákony se pak staly významnými poznatky obecné mechaniky. (Dokončení) 165 [pageend13]Naše povídka MILOŠ SEBOR i \ l ů j B R A T R M I R O S L A V Naše povídka je úvodní kapitola ze sbírky novel »Na okraji dne: Listy z rodinné kroniky« od bratří Miroslava a Miloše Šeborových. Miloš odhaluje před námi několik stránek z životních osudů svého už zemřelého bratra Miroslava. Knížku vydá na podzim Křesťanská akademie ve své edici Vigilie. Většina adeptů právnického povolání se za první republiky ohlížela po postavení ve veřejné službě, státní nebo zemské, v oborech, jež nekladly velké požadavky na soukromí a dovolovaly klidný život, jako byla služba správní, finanční a soudcovská. Advokacie, pravda, neztrácela přitažlivosti, avšak platové podmínky kandidátů byly za povinné pětileté přípravné služby ubohé. Jen malý počet absolventů práv mohl zakotvit ve výnosných soukromých službách, jež jsou dnes pro právníky tak přitažlivé na Západě, jako bankovnictví, obchod a průmysl. Nevelkému zájmu se těšily obory, kde soukromý život byl omezen a kde hrozilo časté překládání při poměrně velké odpovědnosti. Tak tomu bylo u státní policie s rostoucím tlakem nacismu a komunismu. To věru nebyla služba růžová. Měla však svůj půvab, neboť byla ve stálém styku a lidmi. Policejní úředník musil být praktický psycholog, který vidí člověka v jeho nahotě, jako zpovědník. Život v pravé podobě a ve všech tvarech čtyřiadvacetihodinového sledu, ve všední dny i o svátcích, ve všech ročních dobách, a užití práva ve všech situacích a ve všech společenských třídách — to byl vlastní cíl, jak se oběma bratřím rýsoval hned od začátku studia práv. A hle, vyšlo to; vůle překonala překážky i při rozdílech v povaze. Začátky nebyly lehké. Kdo z vás ví, co to bylo vládní nařízení o aspirantech z roku 1934? Bez úmyslu psát historickou thesi, jen na vysvětlení rámce doby vzpomeňme, že to byl pokus řešit nezaměstnanost absolventů našich škol, zejména univerzit, uvolněním vstupu do veřejných služeb. Při politickém tlaku a reformním směru v předválečných létech počet našich veřejných služebníků nebyl nadměrný; bylo jen věcí rozumné organizace, jak všechny zaměstnat, neboť práce bylo dost. Řešení při tehdejší úsporné soustavě šlo jaksi vedle; aspi- rantská instituce byla vlastně věrná kopie starého zařízení z minulého století, kdy kandidáti císařsko-královské služby sloužili po řadu let bezplatně, než jim konečně bylo přiznáno adjutum. V republice, pravda, aspirant sloužil bez platu pouhé tři měsíce; jeho dovolená po roce služby bylo celých pět dní; a ovšem jeho poměr mohl být zrušen bez udání důvodů. Jeho měsíční plat v nejvyšší, vysokoškolské skupině bylo něco přes pět set korun v Praze; v menších městech až o sto korun méně. Po roce aspirant dosáhl hodnosti čekatelské s vyhlídkou na ustanovovací zkoušku po dalších dvou nebo třech létech, jež konečně vedla k jmenování na celý život; čili, jak se říkalo, » teprve potom člověk seděl ve vlaku; předtím stále kráčel na nádraží«. Ale dostali jsme se do vlaku i my, jako tisíce jiných. V aspirantské službě se člověk cítil jako student; musily pomoci kondice, při nichž se daly na honorářích uplatňovat vyšší požadavky; a později nám přiznali různé výhody, jako zlevněnou jízdu na drahách, ohled na závěrečné zkoušky na univerzitě a nepsanou záruku, že nás v aspirantské době nepropustí. Miroslav jako policejní úředník nebyl mistr interpretace složitých právních norem, ba ani Sherlock Holmes; měl však neobyčejný smysl pro řešení případů denního života, s nimiž se setkával na policejních komisařstvích. Byly to Hradčany, jeden z nejklidnějších obvodů, stále s vládou domovnic z Nerudova světa, důležitých informátorek policie; Holešovice, smíše- nina společnosti velkoměstské a předměstské; a nakonec horní Nové Město, nejrušnější a nejobtížnější pražský obvod, živý ve dne v noci. Miroslav si přišel na své, jak vysvitne z některých historek. Byl v tom kus rodinné tradice; už otec, kdysi c.k. právní praktikant u Zemského trestního soudu říkával s Nerudou: Budu si psát feuilletonky z úřadu, obraz každodenního žití, fotografie a biografie těch pánů a pánů kollegů a představených, blesky bureaukra- tického života a praktikantské písničky. Anglický satyrik psal cestopis o cestě vykonané po vlastním psacím stolku; já se rozjedu šíř, zabočím na všechny stolky sousední, rozjedu se po celé říši našeho pana presidenta, popíšu zemi i lid. Jen zdali ten lid dá příležitost k pikantní satyře! Proč by nedal! K satyře se nehodí jen zcela rozumný nebo zcela hloupý člověk; satyra na tohoto by rozplakala, na onoho by sobě musila zajít se stanoviska sférického a zkysala by v dokazování, že naproti věčnosti a všemumíru je vše směšno, čo děláme. 166 [pageend14]Tak a nejinak, než jak to napsal slavný ten fejetonista v » Kouscích zápisků praktikantových « v Povídkách malostranských. Přežili jsme Mnichov, každý na jiném konci Čech, Miroslav na Šumavě, já v Krkonoších; pak válečná léta, Miroslav na Náchodsku, já v Praze. A nebyli jsme věru sami, kdož jsme se po třech poválečných létech jakýchsi nadějí setkali s dalšími strastmi. Zdálo se, že Miroslavovo péro v předúnorové době najde úrodné pole, jako nikdy předtím; měl už vypsanější ruku a byl bohatší na zkušenosti. Sbírka jeho úředního humoru, již vzpomenutá, byla pobídkou k dalšímu. V náchodském kraji i při nikoli jednoduché službě se vrátil k divadlu a v pražském rozhlase se občas ozvaly jeho pohádky pro malé i velké a episodky ze služby. Ale přituhovalo a Miroslav se pouštěl daleko. Zatvrzele odmítal nabídky rudého směru, »pojďte s námi, pište pro nás, zle se Vám nepovede; svou kritikou maloměšťáctví jste už dnes vlastně na naší straně; otevřeme Vám nové obzory, náchodské prostředí je pro Tebe, budoucí soudruhu, úzké; rozmysli se «. Ale Miroslav, že ne; naopak, vzal si ošklivý zvyk brát na mušku své chlebodárce. Začal se sám pohybovat na okraji dne a noci a doplatil na to. Vlastně už jeho Úřední perličky, sesměšňující někdy neuvěřitelné úřední situace a tupost byrokratů, mu nepřidaly na dobré pověsti »nahoře «. čtenáři se podivovali, že to censor vůbec nepřekazil anebo aspoň že nenařídil opravy s poukazem na to, že si tu vlastně autor tropí šašky z úřední autority, za níž stojí lid. Mnohé z perliček byly totiž jak přišité na lidovládu. Miroslav vzdoroval svodům a odpovídal vždy bez rozmyšlení, dejte mně svátý pokoj a laskavě dovolte, abych užíval toho, co dává ústava. Volnost projevu však přece nechcete ještě zrušit. V době poúnorové pohár trpělivosti ovšem přetekl, ač Miroslav po nějakou dobu ještě zůstal na svém místě ředitele národní bezpečnosti. Jeho dny však byly sečteny, zvláště když napsal několik povážlivých příhod z tehdejšího úředního života, jež unikly cenzorově pozornosti v tamním kraji. Dvě z nich byly vskutku reprezentační. Komunistická správa, zdůrazňujíc oddanost vůči lidu, pohotovost Národní bezpečnosti, neúplatnost a jiné vlastnosti, snažila se udržet zdání, že únor značí všestranné zlepšení. Jeden ze stovek oběžníků hlavního velitelství Sboru národní bezpečnosti nabádal podřízené: »Ve službě a zvláště ve styku se stranami buďme přívětiví! Úsměv a vtip usnadňují obtížný úřední výkon a pomáhají překonávat předsudky NSR. — Letošní cyrilometodějská pouť do Ellwan- gen — kde snad byl sv. Metoděj vězněn bavorskými biskupy, byla jubilejní — už po 10 let se tam sjíždějí naši krajané i z okolních zemí, aby společně poděkovali za dar víry a křesťanské kultury, který jsme dostali od našich věrozvěstů před 1100 lety, a aby se v tomto dědictví utvrdili. Letos kázal při poutní mši svaté mons. Škarvada z ftíma; on též uděloval svátost biřmování (viz fotografie). Po mši svaté šel tradiční průvod vedený Orly s praporem a krojovanou skupinou k pamětní desce, kde přečetl modlitbu k svátému Metoději pařížský český misionář jezuita P. Petr Kolář, který právě v Ellwangenu před pěti lety přijal svátost kněžství. Při odpolední zábavě předvedly děti ze Stuttgartu pod vedením dr. B. Jeřábkové půvabnou scénku » Zvířátka v lese «. Osvědčení Vltaváci z Mannheimu pak hráli » od podlahy « k tanci. Diplomy byli odměněni nejvěmější účastníci, kteří byli na všech deseti poutích. V suterénu byl promítnut dokumentární film z páté pouti a ze svěcení Otce Petra Koláře, který se letos pouti zúčastnil se svými pařížskými věřícími. Pouť skončila v mariánské svatyni na Schónenbergu » májovou «, po níž Otec Pavel Kučera z Norimberku posvětil auta přítomných. I tato jubilejní pouť se vydařila a všichni se těší na shledání příští rok. proti lidovědemokratickému zřízení. Ty musíme vymýtit. « I stalo se. Americká návštěvnice poúnorového Československa, posluchačka sociologie, českého původu a znalá češtiny, se dostaví na úřad Národní bezpečnosti, aby se ve shodě s předpisy o evidenci cizinců přihlásila k několikadennímu pobytu v městě. Přijme ji nově jmenovaný důstojník SNB, vyřídí hladce formality a vrací jí papíry; podle předpisu s úsměvem: » Děkuji vám. Jsem poručík Dočkal. Buďte vítána v naší socialistické zemi. Jste nejhezčí Vlasta, kterou jsem kdy potkal. « » A vy jste nej protivnější poručík, kterého jsem kdy potkala. « »Dovolte, slečno?!« » Copak jsou na světě jen Vlasty? Je snad každá Jarmila hezčí? « 167 [pageend15]» Máte pravdu, jsem osel.« » Budiž. Ale přesto bych vám aspoň ve společnosti raději říkala , poručíku víte, zní to lépe.« Druhá Miroslavova epizoda byla neméně charakteristická a želbohu neméně pravdivá s tím rozdílem, že na ní byla účastna nikoli Národní bezpečnost, ale správa cizineckého ruchu. Zemský národní výbor — tehdy instance mezi okresy a ústřední správou — uložil zvláštním oběžníkem správcům znárodněných turistických chat, aby se snažili zpříjemnit pobyt návštěvníkům z ciziny: » Zahraniční hosté jsou zvlášť vítáni. Přinášejí nám devisy, které naše hospodářství naléhavě potřebuje. Přesvědčme je drobnými úsluhami, že jsme dobří hostitelé. Nechť odjíždějí s vědomím, že naše pohostinství je na vzestupu. « Aplikace oběžníku v konkrétním případě byla ta: správcem turistické chaty nedaleko Ná- choda byl po Únoru ustanoven věrný marxista, v době předúnorové člen lidových milic, jež s úspěchem za puče intervenovaly v Praze, vlastním povoláním dříve rozvažeč pohonných látek. Návštěvníků řečené chaty v době jarního tání na horách nebylo mnoho a politicky pohnutá situace nepřitahovala cizince. Ale náhodou v chatě přespal krajan z Alsaska, sládek, který do Československa zavítal se skupinou pivovarníků prohlédnout si výrobní střediska, zejména sladovny na Hané. Měl známé na Hradecku. Projevil přání vstát časně ráno, aby stihl autobus. » Pane! Vstávejte! A chtěl jste vzbudit v šest nebo v sedm? « Správce chaty tluče na dveře. » K čertu v pět! Copak jsem vám neřekl, že mně jede před šestou autobus do Poříčí u Trutnova? A kolik je vlastně? Na hodiny nevidím, nesvítí vám elektrika a mám spuštěné záclony...« » Za pět minut bude osm!« Obě příhody se důstojně řadily k jinému příběhu ze služby národněbezpečnostní z téže doby, o němž však Miroslav naštěstí nenabyl vědomosti. Říkám naštěstí; byl by totiž ji jistě zpracoval pro své zkazky a bylo by mu to vzhledem k choulostivosti případu přitížilo. Tož stalo se: ještě před Únorem se u nás dály velké přesuny osobní. Komunistické ministerstvo vnitra postupně vyřazovalo staré služebníky a nahrazovalo je, pokud to šlo, mladými kádry. Budovatelský elán měl nahradit odborné školení. A tak jedna stanice Národní bezpečnosti, dříve stanice četnická, kdesi na Českomoravské vysočině, byla obsazena dvěma nově přijatými mladíky pod velením strážmistra ze staré školy. V obci se zastřelil majitel obchodu se smíšeným zbožím. Případ jak vystřižený z Herr- mannova U snědeného krámu: kasa prázdná, plno dluhů, dopis na rozloučenou; prokázaná sebevražda. Soudní komise upustila od pitvy a po jednoduchém projednání pozůstalosti byl případ uzavřen. Tu asi za týden, když odváželi z krámu zařízení, za účasti mladého člena SNB, kdosi nalezl v zásuvce u pultu padesátikorunovou bankovku se zřetelnými otisky prstů. Byly zakrvácené. Mladý strážník, potěšen objevem, který mohl přece vést k další kapitole vyšetřování, hlásí věc telefonicky okresní kriminální úřadovně: » Prosím o pokyn, co s tím mám dělat. Jsem tu sám, strážmistr je u střelby a starší soudruh je na obchůzce.« Inspektor z okresu je srozumitelný v pokynech: » Pošli nám to sem se zprávou, ještě dnes, podíváme se na to.« Pokyn proveden v tu ránu a velmi přesně: mladý kandidát bezpečnostní služby bankovku odeslal poštovní poukázkou, takže druhý den na okrese to dostali od listonoše vysázeno v drobných. Při služebním pohovoru se odesilatel hájil tím, že peníze, jak prý vždycky říkal strážmistr, se nedají posílat jinak — není-li po ruce složenka poštovní spořitelny. Kterážto, netřeba dodávat, po ruce nebyla. Inu — historky samy o sobě prostinké, ba naivní. Za jiných okolností zapadající do rámce » Dědečkových žertíků « z Malého čtenáře, naší generaci dobře známých z mladých let; tragedie byla však v tom, že Miroslav své dvě příhody dal nejen na papír, ale zasadil je do sloupce » Pro zasmání, čili příhody z naší správy«. To bylo z nej čtenějších částí krajinského časopisu. Co víc, připojil ke každé z nich svůj komentář a pro každou zvolil přiléhavý název, a to pro prvou příhodu: » Galantní poručík SNB, aneb jak úřední úsměv zpříjemňuje obtížný výkon služby«; a pro episodu z chaty na horách: » Drobná úsluha je zdroj cenných devis; čili napřesrok se k vám určitě vrátím. « Odpovědný redaktor se z vyšetřování, jež následovalo, nakonec dostal tím, že svedl všecko na cenzora; a na toho se nikdo neodvážil, protože to byl skalní marxista a aparátčik s velkými známostmi v Ústředním výboru strany. Vymluvil se prostě tím, že text přehlédl při jiném zaneprázdnění. Dovršila se však míra Miroslavových hříchů. Převedli ho z místa ředitele Národní bezpečnosti do funkce méně nebezpečné, byť sociálně důležité, ba odpověd- 168 [pageend16]rozhledy OD HELSINKI K MADRIDU 1. srpna vzpomínali ve světě, že právě před pěti lety 35 států podepsalo v Helsinkách Závěrečný dokument, který měl posílit soužití a spolupráci evropských zemí na poli politickém, hospodářském, vědeckém a humanitním, zaručit pokojné vyrovnání rozporů a respektování lidských práv a svobod, též svobodu mínění, svědomí, náboženského vyznání a posílit vzájemný styk mezi těmito národy. Mezi státy, které dokument podepsaly byly i USA, Kanada a Svatý stolec. Jaký byl původní smysl Závěrečného helsinského dokumentu a jaké naděje vzbudilo jeho po- depsání? Je jisté, že na Helsinské konferenci se jednalo o mnoha různých a choulostivých otázkách. Dokument měl být jakýmsi základním modelem, který by si v každém případě zachoval platnost a dokázal stanovit určité společné závazky schopné zajistit spravedlivější mír a účinnější spolupráci. Politické a sociální poměry v 35 zemích, které jej podepsaly, se mezi sebou hluboce lišily a jejich zájmy se rozcházely. Především tu byly ideologické rozdíly založené na zásadách, které nebylo možno pro jejich samotnou povahu měnit. Existovaly také ještě některé následky II. světové války a kromě toho v některých zemích dosud nezmizely konflikty a nejistota. Jak to napsal Pavel VI. v poselství, jež tehdy poslal: Stamiliony mužů i žen, mladých i starých lidí, toužilo po nastolení stále vyrovnanějších svobodnějších a lidštějších vztahů tak, aby mohli zakoušet radost ze spravedlnosti v míru. A naděje? Samozřejmě, že z toho, co dokument obsahoval a o čem se stranám podařilo při jednáních dohodnout, se rodily naděje, že totiž dokument má pevný a spolehlivý základ. Na svých více než sto stránkách zdůrazňoval celou řadu zásad, jež by zajistily mír a spolupráci mezi evropskými národy, a to od stejné svrchovanosti všech států, až po jejich politickou nezávislost, od uznání nedotknutelnosti hranic až po zřeknutí se násilných prostředků při řešení otázek, od nezasahování do vnitřních záležitostí jiných států až po respektování základních lidských práv, jako je svoboda myšlení, svědomí, přesvědčení, náboženského vyznání. Vzájemná spolupráce pak měla být nejen vědecká a hospodářská, ale i humanitní, atd. Jestliže však uvážíme, že před pouhými pěti lety ti, kdo podepsali dokument, se všemi těmito zásadami souhlasili a dnes naopak se zdá, že se na ně již zapomnělo, můžeme ještě mluvit o velkých nadějích? Je pravda, že údobí po Helsinské konferenci se nevyznačovalo skvělými úspěchy na poli vzájemné spolupráce a ani pokud jde o bezpečnost, přece jen její výsledky se znatelně projevovaly, především tím, že na tento dokument se lidé často odvolávali. Žádný stát jistě nemá radost z toho, když mu veřejné mínění vytýká, že nedodržuje závazky, které podepsal. Kromě toho pravidelná kontrola plnění těchto závazků, k níž má docházet každý druhý či třetí rok, je velmi účinným důvodem, který varuje před jejich porušováním. A konečně je třeba uvědomit si ještě jeden fakt. V Helsinkách byly postaveny na stejnou úroveň jak velmoci tak i malé, dokonce i velmi malé státy a neutrální země měly tam možnost pozvednout svůj hlas a svobodně se vyjádřit. Jejich obavy byly vzaty v úvahu a stále se na ně bere zřetel v evropské a mezinárodní politice. A to myslím není žádná maličkost. Ještě poslední otázku. Přichází vám na mysl nějaký významný výraz nebo výrok z poselství Pavla VI.? Jistě. Např. slova, jimiž Pavel VI. označoval Helsinskou konferenci »jako začátek spolupráce v různých oblastech lidské činnosti sice omezeným, ale zato konkrétním způsobem «, protože dohoda byla zakotvena v jasných a pevných principech mezinárodního práva, a — jak dále stojí v poselství — odvracela od Evropy a světa hrozbu né. Udělali z něj nočního hlídače v textilní továrně; při přelíčení vysvětlení na Národním výboru bylo nerozbomé: » Co chcete, pane doktore, vždyť i jako noční hlídač zůstanete ve svém oboru. Budete přece i v továrně pečovat o veřejnou bezpečnost.« Miroslav to vzal bez nářku. Ve dne spal a v noci vstával: jako za studentských let, či jako v té písničce o holce od Odkolků. Sedmnáct let, která následovala, nebyla arci veselá. Oporou mu byly dvě věci: péče jeho statečné manželky, věrné Jajky, kolegyně ze studií práv, a jeho psací stroj. Chraň Pánbůh, aby se byl vzdal psaní. Stránky se kupily — krátké i delší eseje, aktovky, pohádky, semtam i věci ve verších, jak ukazuje tato knížka, čas od času dovolili něco uveřejnit, anebo to přijali do rozhlasu; pak ovšem přišly svody, aby se přece jen dal plně do služeb lidovlády, avšak mamě. » Nemáte tedy ani kladný poměr k lidově demokratickému zřízení, natož budovatelský elán,« byl závěr všech dalších pokusů; s tím Miroslav ze srdce souhlasil, užívaje s oblibou zkratek: pro prvé z právě zmíněných hesel klapoklidez, a pro druhé tehdy populárního budel. V ostatním zachoval stoický klid. 169 [pageend17]nového ničení, pustošení a smrti. (Odpovídal italský jezuita, P. Rulli, redaktor časopisu » La Civiltá Cattolica «) Od Helsinské konference uplynulo pět let. Mezitím se konference pro evropskou bezpečnost a spolupráci znovu sešla r. 1977 v Bělehradě, aby prozkoumala, jak dalece 35 států dodržovalo závazky a směrnice plynoucí z onoho Závěrečného dokumentu. Zasedání nemělo klidný a vyrovnaný průběh. Převládaly polemiky, ale vzájemné svazky nebyly přesto zpřetrhány. Na letošní listopad — byl už stanoven i den, 11. — bylo svoláno nové zasedání. Jaké bude jeho ovzduší? Není pochyb 0 tom, že politické nebe je velmi zamračeno; kromě trvajících polemik a výtek jednoho státu proti druhému, že Helsinský dokument nezachovávají, přispěla k tomu sovětská invaze do Afghánistánu, otázka rukojmí USA stále držených v Iránu, napjatá situace v Polsku atd. Už se rýsuje jistá strategie. Západní země chtějí mluvit o zachovávání lidských práv, stále porušovaných v komunistických zemích, a svědectví o tom přinesli z Moskvy účastníci Olympiády, a o » třetím k oši«, o kulturních stycích, které Východ bojkotuje. Na Východě o lidských právech a » třetím k oši« nechtějí ani slyšet, jejich soustředěná akce má za cíl svolání nové konference o vojenském uvolnění a odzbrojení. Kvůli těmto neshodám skončila v půli září neúspěchem první schůzka, která měla připravit už druhý návrh na pracovní program. Pozici komunistického bloku stanovili zástupci CSSR. Na madridskou konferenci se připravují i naše exilní organizace. Mnoho z nich pověřilo plukovníka Tobyšku a profesora Toufara, kteří bydlí ve Španělsku, aby tam byli jejich mluvčími. Za pomoci španělských přátel doufají najít způsob, jak být při konferenci, a už o tom, co připravují, vydali první informační bulletin. — Konferenci věnovala jedno své zasedání Rada svobodného Československa. — Bílý dům a Státní department ve Washingtoně pozvali také zástupce českoame- rických organizací na poradu o tom, jak mají USA v Madridě vystupovat — zástupci našich i jiných národnostních skupin naléhali, aby USA nedovolily ututlat otázku lidských práv; odvolávali se na slova nositele Nobelovy ceny Sacharova, izolovaného mimo Moskvu, že nebude-li se mluvit také o lidských právech, pak Madridská konference nemá smyslu. — Svatý stolec poslal diplomatickou cestou zvláštní list představitelům všech 35 států, firmatářů Helsinského dokumentu a tedy 1 účastníků konference v Madridu; žádá je též, aby věnovaly pozornost zachovávání lidských práv a zvláště svobody svědomí a vyznání. P. O. A CO ŘEHOLNÍ SESTRY? V minulém čísle NŽ (str. 67-67) jsme vzpomněli 30. výročí likvidace řeholního života v CSSR. Možná jsme pro někoho věnovali pozornost především členům mužských řádů a řeholních společností. Stejnou křížovou cestou — a možná ještě bolestnější, protože nezištnější a skrytější byla jejich práce pro Boha a pro bližního — kráčely a kráčejí také už 30 let naše »sestřičky«. Jim je věnován tento článek, psaný jednou nich, ktérou nazveme »Fidelis«, stále »Věrná« svému zasvěcení Bohu. — Red. Letos 14. dubna tomu bylo již 30 roků od doby, kdy byly v noci přepadeny v CSSR mužské kláštery policií a řeholníci násilím vyvezeni do koncentračních klášterů. Pro řeholní sestry to byl šok, poněvadž si byly vědomy, že něco podobného čeká i je. Koncem školního roku 1949 převzal stát všechnu školskou činnost řádů a kongregací. Sestry, které vyučovaly, se zapojily do zdravotnické nebo sociální činnosti. Všichni jsme však věděli, že to není konec a občas jsme se dozvídali ze stranických schůzí, že se něco chystá. Zprávy se různily. Říkalo se např., že se budeme muset rozejít, že půjdeme pracovat do továren nebo že nás odvezou na Sibiř. Když byli odvezeni řeholníci do koncentračních klášterů, nedělaly jsme si iluse, že zůstaneme ve svých domovech, ale čekaly jsme celkem klidně, kdy přijde naše hodina — a přišla... Poněvadž nás sester bylo více (celkem asi 12 000), uskutečnil se převoz ve dvou etapách, a to: 14. září ve svátek Povýšení sv. kříže a 28. září ve svátek našeho národního patrona, sv. Václava. Sestry nebyly svezeny ze všech domů, nýbrž jen z těch, v nichž byla centrální správa (tzv. mate- řinec), a z domů, kde měly možnost působit na mládež (dětské domovy, internáty apod.). Tři dni před uskutečněním převozu byly generální, provinciální nebo místní představené zavolány na příslušné státní úřady: V Praze na SUC (Státní úřad církevní), v jiných místech na Krajský národní výbor, na ONV nebo MNV. Bylo jim úředně sděleno, že budou převezeny na jiné místo, kde je už pro ně vše připraveno. Důvod, proč se tak má stát, jim sdělen nebyl. Sestrám bylo doporučeno, aby si vzaly jen nejpotřebnější osobní věci, ostatní že si mají sbalit a že jim to bude přivezeno později. Po návratu domů byl klášter zpravidla již obsazen několika muži — většinou z příslušného Národního výboru. Ti obsadili vrátnici a telefon, takže sestry byly zcela izolovány. Zavolali si představené a ostatní sestry a sdělili jim, někdy slušným, někdy dosti hrubým způsobem, že z nařízení státních úřadů se mají přestěhovat, a dozírali na to, co sestry připravují k přestěhování. 14. září časně zrána přijel autobus, na němž byl nápis »Z á jezd «. Sestry musely nastoupit každá s jedním zavazadlem za dozoru » zmocněnkyň« a policie. Cesta v některých případech trvala celý den — ze západních Čech do Slezska atd. Po příjezdu zjistily sestry v mnohých místech, že dům je ve velmi špatném stavu: bez vody, bez elektrického světla, všude plno špíny, poněvadž nebyl dlouho obýván. Zařízení nebylo žádné nebo minimální, takže sestry spaly nějaký čas na zemi. Později 170 [pageend18]jim byly osobní věci a nejnutnější nábytek přivezen, ale cenné věci a hlavně archiv zůstal v domech, které musely opustit. Druhá fáze stěhování se uskutečnila 28. září týmž způsobem. Sestry, které byly nemocné, byly převezeny sanitkou. Soustřeďovací střediska byly většinou dřívější velké kláštery, které byly jen částečně obývané a nebo kde byla již po léta jiná zařízení, jako musea a pod. Tak byly sestry soustředěny na př. v Broumově v bývalém benediktinském klášteré (asi 9 kongregací — 300 sester), v Bílé Vodě (asi 11 kongregací — 400 sester) a v jiných místech v Čechách, na Moravě a na Slovensku. Nebyly soustředěny sestry z nemocnic, protože za ně nebyla ještě náhrada, ale i ty musely postupně během dalšího desetiletí nemocnice opustit, aby neovlivňovaly nábožensky lidi, se kterými se stýkaly. Dále nebyly soustředěny sestry pracující u duševně vadné mládeže a u starých lidí, protože zde náboženský vliv nebyl škodlivý. V těchto soustřeďovacích klášterech byly sestry hlídány tzv. » zmocněnci «, kterým se muselo všechno hlásit. V prvních měsících směly cestovat, jen když dostaly písemné svolení od církevního tajemníka. Následovalo zestátnění všeho nemovitého majetku, který připadl tzv. Náboženské matici, která se za několik roků likvidovala. V té době začala ČKCH (Česká katolická Charita) budovat další ústavy pro duševně vadnou mládež a domovy pro staré lidi. K tomu účelu používala obyčejně starých zámků, již několik roků neobydlených, které částečně podle finančních možností adaptovala pro tyto účely. Sestrám v soustřeďovacích klášterech bylo nabídnuto, aby šly pracovat do těchto ústavů, které byly ještě ve stavu zrodu, a proto sestry pomáhaly zedníkům a jiným řemeslníkům při budování. V některých místech, kde nebyla možnost umístění sester v těchto ústavech, chodily sestry do továren, pracovaly v lesích (sázely stromky) a na polích. Sestry byly zvyklé pracovat, a proto se brzy ve všech oborech zapracovaly a byly oceňovány i od komunistických vedoucích jako dobré pracovnice. Jeden z pracovníků SÚC (Státní úřad pro věci církevní) prohlásil: » Podařilo se nám přesvědčit lidi, že sestry se nejen modlí, ale že i dobře pracují.« V koncentračních klášterech nebyl život lehký. Sestry zkusily mnoho zimy, protože se velké místnosti daly těžko vytopit, sestry spaly i po dvaceti v jedné místnosti a uhlí jim bylo odvažováno. Tam, kde pracovaly v továrnách, střídaly se na směny. Směna končila na př. v deset hodin večer, než dojely domů, bylo jedenáct, a i když byly ohleduplné, nedalo se to často zařídit tak, aby sestry, které měly ranní směnu a musely vstávat v 5 hod. ráno, se nevzbudily. V továrnách byly dávány na pracoviště, kde nechtěl nikdo pracovat. Pracovaly ve vlhku, stály často celou pracovní do- ŘEKNOU, ŽE ŽIVOT... Uveřejněno k 10. výročí básníkovy smrti a nedožitým pětasedmdesátinam 17.1.1905-7.10.1960 Řeknou, že život a opravdu svírá to srdce, když celé dopoledne počítám součky na podlaze Žalářní, a v jejich tvarech si hledám podobu pejska třeba, jenž cosi chytá nebo koníka s hřívou vlající. A zatím kus dále přes několik domů můj synáček s matkou jdou sousední ulicí. Očima ještě v ráji nechápe, proč jsem tak nakvap odcházel onehdy ráno, když pro mne přišli ti cizí lidé. Proč maminka plakala. Nechápe, vzpomíná si. Jej také tak nakvap odvezli- Jednou večer. Proud prsty mu popálil. Zrovna na Bílou sobotu večer, když jsem odešel na Vzkříšení. A zrovna když ve vůni hyacintů kněz obrácen zdvihal Hostii a poprvé toho hrozného roku zazněl zpěv Aleluja, jemu doma hořely prsty plamenem, žaláře byly v provozu, mé zatčení přicházelo. Smiluj se nad námi.1 Nikdy si vyčítat nepřestanu svou slepotu strašlivou. Nikdy také bez slávy Zmrtvýchvstání, bez té veliké slávy Zmrtvýchvstání bych si nevěděl rady s tím žalem žalářním neb proč dítě bolest má... Teď ale jdou. Ohlížejí se, doufají, přece snad. Je to jen o naději lehčí, než kdybych mrtev byl. O naději tak nesnadnou v té ulici naoko bezstarostné, však smutné skutečně, kde s očima zavázanýma lidé jsou, a každou chvíli se někdo popálí a někdo zmizí... Teď ale mříž mezi námi. A jako slza, jako slza šílenství na řasách krále Leara tak osamělá v té chvíli je bolest má, když sedím a počítám součky na podlaze žalářní, co zatím kus dále přes několik domů můj synáček s matkou jdou červnovou ulicí. S polí už dýchá chlebný van. Růže kvetou a já letos ani na krok ani napřesrok možná se neshledám s nimi. Jan Zahradníček Ze sbírky Dům Strach, psané ve vězení bu ve vodě, takže si mnohé z nich odnesly pro celý život chronický revmatismus, ledvinové choroby apod. Sestry, které pracovaly v lesích nebo na poli, trpěly často nepříznivým počasím — musely pracovat i v dešti a sněhových vánicích. 171 [pageend19]Je nutné též uvážit, že sestry nebyly na tyto práce zvyklé, protože to byly většinou učitelky a vychovatelky. Ale nereptaly, snažily se přizpůsobit nové situaci a neopustily své řeholní povolání. Tyto těžkosti, nejistota, často hrubé zacházení ze strany civilních vedoucích sestry sblížilo a prohloubilo v nich úctu a lásku k řeholnímu povolání a společnému životu. Státní orgány usilovaly často o to, aby přesvědčily zvláště mladé sestry, že je jejich život nesmyslný. Volaly sestry k pohovorům, slibovaly vedoucí místa v různých oborech, vysoké platy, jestliže zanechají svého » nesmyslného « života. Sestry odpovídaly na toto lákání zpravidla tím, že pro ně společný řeholní život má mnohem větší cenu, než sebevýnosnější zaměstnání. I jiným způsobem byly sestry nuceny, aby zradily své povolání: různá šikanování, nabízení sňatku, věna a výbavy apod. Je jisté, že tato náhlá změna ve způsobu života sester nebyla lehká. Představme si sestru profesorku nebo učitelku, která milovala své zaměstnání, která měla ráda práci s mládeží a nyní — práce s duševně vadnými dětmi, někdy nejtěžšího stupně (idioti), které nemluvily, nýbrž vydávaly jen zvuky, musely byt krmeny, nezachovávaly osobní čistotu, takže i když byly již dospělé (20 let), musely se přebalovat jako nemluvňata. A být v tomto prostředí den po dni, týden po týdnu, a roky, to nebylo lehké. Sestry využily svých pedagogických znalostí a snažily se zpříjemnit těmto dětem život. Pokud byly děti vychovatelné, učily je sebeobsluze, aby se tím ulehčilo lidské společnosti. V létech šedesátých dosáhla úroveň péče o duševně vadné děti a mládež v CSSR vysokého stupně, takže byly tyto ústavy navštěvovány experty v tomto oboru z východního i západního bloku (SSSR, Polska, Bulharska, Německa, Francie, Finska, Kanady, USA, Latinské Ameriky, Asie a Afriky). Chceme uvést ještě jednu skutečnost, která svědčí o tom, že státní orgány od počátku převzetí moci usilovaly o likvidaci řeholních společností. R. 1954 byly zavolány generální a provinciální představené na příslušné státní úřady (KN V, ONV) bez udání důvodu. Odtamtud byly převezeny do starého kláštera v Hejnicích a drženy pod policejním dozorem dva roky v úplné izolaci od sester. Státní úřady čekaly, že se sestry samy rozejdou, když nebudou mít vedení. Když se nic nestalo, ba naopak sestry si s větším úsilím hájily svůj řeholní život, byly představené po dvou letech izolace poslány zpět do svých domovů. V r. 1950 bylo v CSSR asi 12 000 sester, nyní je jich asi 6 000, z nichž většina jsou důchodkyně. Sestry se osvědčily ve všech oborech, což uznaly i státní úřady. Sestry nechtějí vymřít, chtějí sloužit svým lidským bratřím a sestrám. Proč usilují státní orgány o vymření? Není to genocida? Neodporuje to deklaraci o lidských právech? Od r. 1950 je zakázáno přijímat dorost. V době Pražského jara 1968 bylo přijímání dorostu trpěno, ale k 31.3.1971 bylo přijímání dorostu opět zakázáno výnosem ministerstva kultury. Neodporuje to Helsinské dohodě, kterou podepsali představitelé naší republiky? Tato zpráva je psána s úmyslem informovat světovou veřejnost. Jsou uvedena jen fakta bez úmyslu vzbuzovat nenávist, protože té je ve světě až příliš mnoho. Fidelis KŘESŤANSTVÍ A MARXISMUSLENINISMUS Více než 700 účastníků zažilo v půli června v Mnichově neobyčejný kongres pod názvem: Křesťanská exilová literatura a marxismus-leninismus. Pořadatelem kongresu byla druhá největší německá spisovatelská organizace Svaz svobodných německých autorů (Freier deutscher Autorenverband), která je výrazně proamericky orientovaná. K jejím zakladatelům patří autoři — jak zdůraznila předsedkyně bavorské sekce Christiane van Brissen — kteří sami v době nacionálně-sociali- stické éry v Německu byli v americkém exilu či v koncentračních táborech, jako prezident Svazu Hubertus Prinz Löwenstein, nebo Hans Habe či Margaret Buber-Neumannová. Kongres se štěpil do tří samostatných oblastí: mezinárodní tiskové konference, na které za exilové autory odpovídal především v Paříži žijící přední ruský prozaik Vladimír Maximov, šéfredaktor Kontinentu, nezávislého fóra ruských a východoevropských autorů. Podle západoněmecké televize na otázku jednoho žurnalisty, v čem spočívá rozdíl mezi křesťany a marxisty, Maximov odpověděl: Křesťané přicházejí s evangeliem lásky, a marxisté-leninisté s tanky, jak tomu bylo v Československu a jak je tomu nyní v Afghánistánu. A na další otázku Maximov odpověděl, že exiloví spisovatelé dobře vědí, že marxismus jako takový může existovat pouze na Západě, na Východě je prostředkem moci, mnohdy primitivní, ale efektivní. V odpoledních hodinách v historickém sále An- tikvária mnichovské Rezidence promluvil k exilovým spisovatelům bavorský ministerský předseda dr. Franz Josef Strauss, který poukázal na mravně imponující příklad autorů-disidentů, kteří v totalitních komunistických státech se hlásí k zásadám lidskosti a křesťanského humanismu. » Dnes jako před půl stoletím odcházejí spisovatelé do exilu, aby unikli dusícímu ovzduší tlaku, nadiktované jednostrannosti a cenzuře«, zdůraznil dr. Strauss. Vyvrcholením sjezdu bylo v přeplněném slavnostním sále mnichovského hotelu Holiday Inn. V zastoupení kardinála Ratzingera promluvil politický referent mnichovského arcibiskupského or- dinariátu prelát DDr. Curt Genewein. Nejprve přečetl obsáhlý dopis kardinálův a pak poukázal, jak církev stála vždy na straně utlačovaných a měla velké pochopení pro exilové spisovatele, kteří uprchli před totalitními režimy v nedávné minulosti i dnes. Jejich literatura byla vždy podporována a vydávána. 172 [pageend20]Po projevu preláta dr. Curta Geneweina promluvil Hubertus Prinz Lowenstein o marxismu, a především o jeho funkci v literatuře. Zdůraznil, že marxismus jako sociální filosofické hnutí patří k překonané minulosti a rovněž v literatuře marxističtí teoretikové ustrnuli na dogmatických pozicích. V projevu Vladimíra Maximova byla cítit žhavá aktualita bývalého politického vězně a znalce sovětské literární scény. Maximov kritizoval i západní intelektuály, že nepochopili plně dosud to, co chápou prostí analfabetičtí sedláci v Afghánistánu, že je nutno se bránit proti každému násilí. Projev viceprezidenta exilového PEN-Clubu a člena prezidia Svazu svobodných německých autorů Dr. Antonína Kratochvíla byl věnován ryze otázkám vývojových tendencí v exilové literatuře, křesťansky orientované, v období po druhé světové válce. Poukázal též, jaké vlivy měl na vývoj této literatury J. Maritain, G. Bemanos, F. Werfel, R. Guardini a G. Papini. Jako model exilového nakladatelství uvedl Křesťanskou akademii v Římě, která vydala přes 300 původních titulů ve čtyřech edicích od poezie až po filosofii a teologii. Sovětský generál a dlouholetý vězeň pověstných sovětských psychiatrických klinik Piotr Grigoren- ko mluvil o hnutí za lidská práva v Sovětském svazu a o nedostatečné všímavosti Západu k těžkému údělu národů východní Evropy. Ve svém projevu uvedl řadu jmen na Západě málo známých ukrajinských politických vězňů a disidentů. První část večera končila přečtením rezoluce, žádající vlády totalitních států, aby propustily politické vězně a přestaly s utlačováním a umlčováním církví a náboženských organizací. Jmenovitě rezoluce uvedla Československo a Afghánistán. Druhá část večera byla věnována diskusi o křes- tanství a leninismu v literatuře. Diskusi moderoval rektor největší university celé německé jazykové oblasti — Ludwiko-Maximiliánovy university v Mnichově, Mikuláš Lobkovicz, který o sobě prohlásil, že je Čechem s americkým státním občanstvím. Z bohaté diskuse — , které se zúčastnili: Tadeusz Nowakowski, dr. Anton Hlinka, princ Wossem Asserate z Etiopie, rektor Ukrajinské svobodné university v Mnichově profesor Wolodymyr Janiw, dále Slobodan Stankovič a Wladimir Maximov — chtěli bychom uvést příspěvek hosta z Prahy prof. Karla Máchy, který je na studijním vědeckém pobytu v Německé spolkové republice a v době svého pobytu konvertoval od marxismu ke křesťanství. Jako obdobný případ svého myšlenkového přerodu uvedl prof. Mácha příklad svého kolegy prof. Milana Machovce. Mácha připravuje nyní rozsáhlé dílo o české náboženské filozofii. Jeho odsouzení marxismu a konverze ke katolictví vyvolalo velkou odezvu. Kongres natáčely dvě televizní stanice a čtyři rozhlasové stanice. Jaroslav Rovenský Působí nám velkou radost, že se účastní naší společné svaté oběti i kardinál František Tomá- MNICHOV. — Prominentními řečníky na kongresu » Křesťanská exilová literatura a marxismus-leninismus« byli bavorský ministerský předseda dr. F. J. Strauss a prelát dr. C. Genewein (Foto: Keiner). šek z Prahy. Sluší se v této chvíli připomenout onen » velký oltář« u Baltského moře, na němž položil svůj život pro Krista pražský biskup svatý Vojtěch. V této chvíli onen oltář je jakoby mezi námi a my se radujeme z každého projevu Božího Ducha, který byl i duchem Vojtěchovým, jak v Československu tak i v Polsku. Myslím, že není v naší vlasti slavnosti, při níž bychom neděkovali Bohu za. to, že naše polská církev dostala ve Vojtěchovi a pak ještě ve svátém biskupu Stanislavovi tak vznešené nebeské ochránce. Proto též, nejdůstojnější pražský biskupe, kardinále, tě bratrsky ujišťujeme, že neustáváme v modlitbě za tvou vlast a za církev, jíž sloužíš. Opravdu den co den připomínáme základní práva jednotlivce i každého národa. Chováme pevnou naději, že dřív či později budou mít tato práva v jejich plnosti církev jak v Polsku, tak i v Československu a v jiných zemích. Jistě nadejde doba, kdy už nebudou omezována práva člověka, národa i jeho křesťanské kultury, práva církve, právo hlásat evangelium a šířit ony naděje, jimiž, církev neustále drží život každého národa. Za to se budeme i v budoucnu vytrvale modlit. Polský primas kard. Wyszyňski ke kardinálu Tomáškovi při mši svaté ve vratislavské katedrále 16.8.1980 ANGLIE. — 25. března byl v Londýně slavnostně uveden v úřad 102. canterburský arcibiskup a anglikánský primas dr. Robert Runcie. Obřad měl ekumenický ráz; byli přítomni zástupci křesťanských církví z celého světa. Katolickou církev zastupovali apoštolský delegát ve Velké Britanii mons. Bruno Heim a pět kardinálů: Hume z Westminsteru, Willebrands, předseda vatikánského Sekretariátu pro jednotu křesťanů, Be- nelli z Florencie, Marty z Paříže a Suenens, býv. arcibiskup v Malines-Bruselu. Obřadu se zúčastnili i generální tajemník Světové rady církví dr. Potter a metropolita Pitirim za ruskou pracoslavnou církev. 173 [pageend21]stalo se doma, v exilu a jinde ve svété VE VATIKÁNE A V ITÁLII 13. července, den po svém návratu z Brazílie, sv. Otec odjel na svou letní vilu do Castel Gandolfa. Jen několik dní mu stačilo, aby si odpočal z cesty a pak hned začal svůj pracovní rytmus: každou středu odpoledne byl v Římě, aby nezklamal poutníky a turisty, kteří se naň těšili v rámci generální audience, a v neděli v poledne se s nimi modlil mariánské Anděl Páně a k nim krátce promluvil. Několikrát se ve večerních hodinách otevřely brány papežské vily pro skupiny mladých, kteří pak dlouho do noci při táboráku sv. Otci zpívali, přednášeli a vyprávěli o svých zkušenostech při své apoštolské práci; zmínky tu zasluhují alespoň mladí z Irska — dvěma, kteří se za pobytu v Římě zasnoubili, Jan Pavel II. udělil své požehnáni a posvětil jejich prsteny; studenti a studentky z hnutí » Comunione e Liberazione « papeži předvedli představení » Maria vypovídá «, které už předvedli ve víc jak italských kostelích; skupina » Kvas křesťanského přátelství« mu předvedla několik výstupů z divadla » Proces proti Ježíšovi « od italského katolického dramaturga Diego Fabbriho; mši svátou koncelebroval: s 50 kněžími, vedoucími hnutí Oáz, založeného před 30 lety a čítajícího dnes na 60 000 členů, v Itálii, Polsku i v zámoří, — cílem hnutí je vést k osobní svatosti a k uvědomělé přípravě na budoucí poslání v církvi, jeho členové se v rámci této přípravy zavazují slibem k zachovávání čistoty až do definitivního rozhodnutí pro manželství nebo pro duchovní stav; v útulku pro záchranu mladých, kteří se chtějí vymanit z návyku drog, založeného italským knězem donem Pic- chim — v kázání se vyslovil proti jakémukoliv uvolnění » lehkých« omamných látek, o němž se právě v Itálii mluvilo; ve výroční den smrti papeže Pavla VI. celebroval ve farním kostele a mši svátou obětoval za pokoj duše svého předchůdce. A došlo i na kratší a delší cesty: Tak navštívil nedaleká městečka Velletri — kde papež Pius IX. r. 1862 dal postavit druhé nádraží v Itálii a tak zahájil železniční provoz s Římem — a Frascati: sem přijel 8. září, ve výroční den tragického bombardování v roce 1943, které si vyžádalo mnoho obětí a jímž byla zničena velká část domů; tato návštěva skončila pozdě v noci u mladých v nádvoří salesiánské oratoře. Celý den si vyžádala cesta do Aquily k uctění 600. výročí narození sv. Bernardina Sienského — Jan Pavel II. se setkal také s dělníky, kteří pracují na tunelu pod nejvyšší ape- ninskou horou Gran Sasso dTtalia; a do Sieny — aby uctil tamější svátou Kateřinu, od jejíž smrti uplynulo také 600 let: vlajkonoši 17 městských čtvrtí ve starobylých krojích předvedli před papežem hru svými vlajkami na hlavním náměstí. Kázání při mši svaté bylo procítěné provolání na obranu lidských práv a zvi. práva nenarozených na život. K tomuto tématu a vůbec k problémům rodiny se Jan Pavel II. vracel často — novináři to kladli do souvislosti s nastávajícím biskupským synodem, který začne 26. 9. a je věnován rodině. Zvláštním listem vyzval všechny katolíky, aby neděle 12. října byl pro ně Den modliteb za jeho zdar. Do Říma se vrátil z Castel Gandolfo 20. září, přímo z Montecassina, kde uctil sv. Benedikta. Sv. Otec přijal v audienci mj. jordánského krále Husajna a pak vicepresidenta Egyptu Hosni Muba- raka, kteří vyložili papeži náhled arabských zemí na rozhodnutí Izraele vyhlásit Jeruzalém za hlavní město svého státu; jugoslávského ministra zahraničí Josipa Vrhovce s chotí Olgou; 14 biskupů v Vietnamu spolu s arcibiskupem kardinálem z Hanoi, kteří byli v Římě na návštěvě » ad limina « — v proslovu vyslovil svůj obdiv a uznání pro jejich církev, která uprostřed těžkých zkoušek osvědčila svou věrnost Kristu a jeho církvi, vyslovil svou radost nad tím, že v Hanoi byl znovu otevřen kněžský seminář, a vietnamské kněze vybízel, aby se věnovali výhradně duchovní službě a nenechali se zatáhnout do jiných činností, jež jsou vzdálené jejich náboženskému poslání a cizí duchu církve; biskupy navštívil ještě jednou v římské Vietnamské koleji, kde se shromáždila celá římská vietnamská kolonie; holandské biskupy, kteří mu referovali o tom, jak postupuje provádění rozhodnutí lednového synodu — byl s nimi také gen. tajemník synodu mons. Tomko; 500 Indiánů z USA a Kanady, kteří byli přítomni blahořečení své krajany Kateřiny Teke- kwithy — novou jejich světici jim všem dal za vzor; presidenta Mezinárodní organizace Červeného kříže spolu s jejími italskými představiteli — mají pokračovat v uskutečňování svých šlechetných ideálů, protože nejenže odpovídají duchu Kristova přikázání lásky, ale přímo uvádějí na cestu následování Krista; zástupce evropských fotbalových federací, kteří byli v Římě za dnů zápasů o mistrovství Evropy — v krátké řeči vyzvedl hodnoty sportu, především kopané, po stránce fyzické i morální; 350 účastníků sjezdu Světové konference sekulárních institutů, moderních to způsobů života podle evangelních rad — zastupovali 133 institutů se 60 000 členů, sv. Otec je vyzýval, aby své zasvěcení Bohu, apoštolát a život ve světě prožívali s upřímnou vůlí, mají být jako kvas, který mění těsto zevnitř a který je cítit všude. V předvečer svátku sv. Petra a Pavla Jan Pavel II. přijal v tradiční audienci kardinály a své spolupracovníky z římské kurie; v delším proslovu podal přehled života církve za uplynulých šest měsíců: mluvil mj. o svém úsilí respektovat biskupskou kolegialitu, o důvodech svých cest, o povinnosti církve zůstat věrnou Kristu a o úkolu teologů v církvi. Na svátek sám sloužil mši svátou ve vatikánské bazilice •— byla přítomna také delegace cařihradského ekumenického patriarchy. Několik dní předtím jmenoval několik nových prefektů římských kongregací na místo těch, kteří se svého úřadu vzdali, protože dosáhli věkové hranice; tak prefektem kongr. pro východní církve byl jmenován Polák kard. Vladislav Rubin, prozatímním předsedou sekretariátu pro mimokřesťanská vyznání dosavadní apoštolský delegát v USA mons. Jadot a sekretariátu pro nevěřící rektor pařížského katolického institutu mons. Paul Poupard — je nástupcem vídeňského kard. Kóniga. * Nový africký stát Zimbabwe, býv. Rhodesie, navázal diplomatické styky se Svatým stolcem. * Česká sekce vatikánského rozhlasu odevzdala sv. Otci album fotografií českých, moravských i slovenským mariánských poutních míst, které jí byly zaslány v rámci ankety uspořádané bohoslovci Nepomucena. Sv. Otec za album a zvi. za modlitby, které čeští a slovenští věřící na poutních místech za něho obětovali, srdečně poděkoval. * 22. června večer zavítal Jan Pavel II. mezi 30 000 římských chlapců a děvčat, členů Katolické akce, shormážděných v parku Villa Pamphili, a s nimi dlouho do noci besedoval 174 [pageend22]při písních, recitacích, přerušených krátkými povzbuzeními, aby nesli Krista do světa mladých. * 15. června zemřel náhle kard. Sergio Pignedoli, předseda sekretariátu pro mimokřesťanská vyznání — pro smrti Pavla VI. a Jana Pavla I. se o něm mluvilo jako o vážném kandidátu na papežský stolec. * Ve dnech 15.-19. listopadu vykoná sv. Otec cestu do Německa, Navštíví Kolín, Bonn, Osnabrück, Mohuč, Fuldu, lidové bavorské mariánské poutní místo Altötting a konečně Mnichov. V Kolíně se pomodlí u hrobu sv. Alberta Velkého, od jehož smrti uplynulo letos 700 let, utvrdí ve víře tamější věřící a poděkuje jim za jejich velkomyslnou pomoc všem, kdo jsou v nouzi. V ČESKOSLOVENSKU NÁBOŽENSKÉ ZPRÁVY Deník Frankfurter Allgemeine Zeitung přinesl 26. června článek » Nová omezení v pražské církevní politice «. Dovídáme se v něm o dohodě mezi českými ordináři a pražským církevním sekretariátem; k dohodě došlo 6. dubna a podle ní kněží, kteří nemají státní souhlas, nesmí se už účastnit liturgických funkcí ani jako koncelebranti; zakazuje se jim veřejně číst čtení z Písma svátého, recitovat žalmy, přednášet prosby při modlitbě věřících, zvát věřící, aby se pozdravili pozdravením pokoje — úkony to, které až na poslední dělají i prostí laici. » Dohoda« jde dál: I kněží se souhlasem potřebují ke koncelebraci jinde dovolení příslušného sekretáře. Byla uzavřena » v zájmu vnitřní církevní situace«. Že by dohodu » uzavřel « sekretariát o své újmě? Těžko totiž připustit, že by biskupové, nebo i kapitulní vikáři něco takového podepsali, protože církevní právo jim nedává moc zakázat koncelebraci řádně vysvěcenému knězi, který se ničím neprovinil, pro co by ho mohli suspendovat. Kard. Tomášek prý opravdu dostal několik protestních dopisů. Autor článku se také vrací k slovům sv. Otce z 18. května (viz NŽ 103) — že by byla projevem zklamání nad bezvýslednými rozhovory z ledna? Nebo upozorněním na stále otevřené otázky, jako jsou otázka řeholních společností, omezování počtu studujících teologie, těžkosti při vyučování náboženství atd.? Článek končí statistikou z léta 1979, podle níž z 4436 farností je 3175 bez vlastního duchovního správce. V posledních dnech červnových a prvních červencových udělovali Otec kard. Tomášek a olomoucký biskup Vrana kněžská svěcení: Litoměřice, Olomouc a Brno měly po třech novosvěcencích, Hradec Králové jednoho, Praha a České Budějovice žádného. Tedy bylo letos pro Cechy a Moravu jen deset novokněží? * Slovenské diecéze jich měly dvacet. * Do nastávajícího akademického roku do semináře v Litoměřicích prý bylo přijato více studentů, snad až třicet; prý jen z brněnské diecéze se hlásilo 18. Byli také přijati? * K svátku sv. Cyrila a Metoděje uveřejnili čeští biskupové a ordináři společný pastýřský list; vzpomínají v něm 1100. výročí třetí cesty sv. Metoděje do Říma a 100. výročí encykliky Lva XIII. Grande munus (viz NŽ str. 125). * 31. srpna uveřejňují KN jen úryvky z pastýřského listu, který pražský Otec kardinál Tomášek vydal k biskupskému synodu, který začal 26. září a jedná o úkolu křesťanské rodiny v dnešním světě. Kard. Tomášek vyzvědá odpovědnost náboženské výchovy v rodinách, v níž má první místo živý příklad rodičů. * Na tomto synodu zastupuje biskupy z CSSR zase trnavský apoštolský administrátor Otec biskup Julius Gábryš. Nadto sv. Otec pozval PAŘÍŽ. — Jan Pavel II. před vystavenou Nejsvětější Svátostí ve francouzské národní svatyni Božského Srdce Páně na Montmartru. na synod také ordináře prešovského řeckokatolického biskupství Jána Hirku, kterému však nebylo dovoleno přijet. * Na slavnost korunovace P. Marie, Královny rodiny ve Vambeřicích (viz str. 178) byl pozván i pražský kard. Tomášek. Cestou se zastavil ve Vratislavi. Na obou místech ho celebrující kard. Wyszyňski srdečně pozdravil (viz str. 173). Z popisu, jak jej pro KN napsal svatovítský probošt dr. Vaněk, se ale o kázání kard. Wyszyňského nedozvídáme vůbec nic. * 4. srpna oslavil své 85. narozeniny známý brněnský kněz, prof. dr. Dominik Pecka —• v gratulaci v KN vzpomíná »J.P. « také Peckový trilogie »Člověk«, vydané v Římě, která do ČSSR nesmí... Prof. Pecka žije v Kněžském domově na Moravci a léta se nechávají cítit. * A 22. července se dožil 80 let prof. dr. Zdeněk Kalista, básník a historik, odborník na české baroko, ale též na dobu Karla IV., jemuž věnoval monografii, a na dobu posledních Přemyslovců. Klub přátel umění spolu s Osvětovou besedou v rodných Benátkách nad Jizerou mu uspořádali slavnostní večer, na němž promluvili Kalistovi přátelé dr. V. Davídek, dr. R. Turek a dr. St. Sousedík. Zazněla též hudba doby vlády Karla IV., Rudolfa II. a od Adama Michny z Otradovic. Prof. Kalista, v padesátých letech odsouzený v procesu proti katolickým spisovatelům k dlouhému trestu vězení, dnes už skoro úplně slepý, žije v ústraní na pražské periferii. ★ A 7. srpna se dožil sedmdesátky pražský světící biskup ThDr. Kajetán Matoušek; pro KN je jen » farář u sv. Vojtěcha v Praze I. « Pražský režim nikdy neuznal jeho biskupskou hodnost, která mu byla udělena těsně před přijetím nových církev- 175 [pageend23]nich zákonů r. 1949. * Slovenský jezuita P. Oskar Formánek byl 26. června odsouzen na 18 měsíců vězení, podmínečně na 4 roky. Prý hlavním svědkem proti němu byl jeden kněz, kterého k tomu policie donutila vydíráním. Na 12 měsíců, podmíněně na 3 roky, byla odsouzena Mária Kozárová, která byla souzena s ním. Proces byl několikrát odložen a poměrně mírný trest třeba připisovat vlivu zahraničního veřejného mínění, které proces sledovalo. Novým profesorem filosofie na CM bohoslovecké fakultě v Litoměřicích byl jmenován ThDr. Gustav Čejka a docenty dogmatiky dr. Jiří Hubr a liturgiky dr. František Jedlička. * 25. června byli v reprezentačním sále litoměřické biskupské rezidence promováni na čestné doktory teologie královéhradecký kapitulní vikář PhDr. Karel Jonáš a ústřední tajemník Sdružení Pacem in terris Zdeněk Adler. Státní správu zastupoval při slavnosti Karel Hrůza. Měla fakulta k promoci svolení římské kongregace pro katolickou výchovu, jak se to vyžaduje? * Jen tak mezi řádky se dovídáme, že olomoucká arcidiecéze má nové generální vikáře: ThDr. Františka Vymětala, který je současně i děkanem CM bohoslovecké fakulty v Litoměřicích, a ThDr. Jaroslava Kúřila, sídelního kanovnka olomouckého a ostravského arcikněze. Dosavadní gen. vikáři, Ant. Veselý a Otakar Trtílek prý se museli vzdát, protože měli ve financích velká manka. Teoretický a politický časopis ÚV KSČ Nová mysl uveřejňuje v dubnovém čísle článek » Svoboda náboženského vyznání a její záruky v Československu« . Autor, známý ateistický ideolog Jiří Loukotka, se brání proti obviňování z prý údajného porušování zásady svobody svědomí, především svobody náboženské, a vyslovuje podivení, že tyto hlasy nacházejí sluchu » i v nejvyšších hierarchických kruzích římskokatolické církve«. V některých projevech nového papeže prý i přes realistická stanoviska v otázce míru a odzbrojení zaznívají » příliš známé konservativní tóny «. Loukotka potom opakuje komunistický pohled na náboženství a výklad událostí po r. 1948, církevních zákonů z r. 1949, líčí, jak v ČSSR všechno je krásné, jak stát opravuje kostely, vydržuje bohoslovecké fakulty, a říká, že » činnost duchovních, jejichž počet jde stále do tisíců, nikdo neomezuje či nepřiškrcuje«. ČSSR není však ideologicky neutrální, je socialistická, a proto nemůže zaujímat neutrální postoj k náboženství, protože to je » svou podstatou a funkcí objektivně socialismu cizí« ; » socialistický stát nemůže chápat svobodu svědomí jako rovnost mezi náboženskými vyznáními, nýbrž také jako svobodu svědomí pro ateisty, jako svobodu zastávat ateistické přesvědčení, šířit ateistickou propagandu a vychovávat pracující a mladou generaci na základě vědeckého svět. názoru, na základě marx-leni- nismu «. A Loukotka se diví, že na Západě v tomto jeho tvrzení a v čs. ústavě vidí rozpor. RŮZNÉ ZPRÁVY 12. výročí sovětské » bratrské pomoci «, invaze z 21. srpna 1968, věnovali letos v čs. tisku více pozornosti, i když jen nepřímo. Důvodem byla bezpochyby napjatá situace v sousedním Polsku, jejíž vývoj sledovali v ČSSR jen ze zahraničního rozhlasu. Tisk vyzvědal ideologickou stránku »pom oci«, jíž byl zachráněn na desítiletí socialismus pro ČSSR a prý i pro svět. Tvorba píše, že invazí byl dán praktický příklad, co to je » socialistický internacionalismus «. A Tribuna ujišťuje, že » národy teď vědí, že mohou počítat s pomocí přátel v socialistickém táboře, kdyby o ni požádali, aby odmítli ozbrojenou agresi imperialistických sil. « * Hnutí Charta poslalo stávkujícím dělníkům v Polsku dokument solidarity a dále vydalo provolání k účastníkům madrídské konference o tom, jak je zachováván Závěrečný akt Helsinské konference, aby žádali na čs. delegátech propuštění všech politických vězňů. V souvislosti s těmito dvěma dokumenty bylo vyslýcháno na dvacet signatářů Charty, mj. býv. ministři zahraničí Jiří Hájek a školství Vladimír Kadlec a býv. člen ÚV KSČ Bohumil Šimon a mluvčí Charty Marie Hromádková. Klade se jim za vinu šíření nepravdivých informací o ČSSR; hrozí jim za to trest vězení až na pět let. Dokument solidarity s polskými dělníky byl odevzdán na polském velvyslanectví v Praze. Rudolf Battěk, který též byl vyslýchán, se z policejní stanice nevrátil. ★ Prvním slovenským členem vedení hnutí Charta 77 a jejím mluvčím byl jmenován filosof dr. Miloslav Kusý z Bratislavy, ideologický šéf na ÚV KSS za Dubčeka. ★ » Energická krize v kapitalistických zemích se prohlubuje «, píše RP 25.7., aby přikrylo těžkosti, které mají i socialistické země. Jejich řešení bylo věnováno zasedání ministerských předsedů COMECONU v půli června v Praze; byli přítomni i zástupci Angoly, Afghánistánu, Etiopie, Mo- zambiku a Jižního Jemenu. * Už dřív přiznal ministr financí Lér, že ČSSR prochází jednou z nejtěžších hospodářských krizí po válce; všechny oblasti — navzdor skvělým statistikám uveřejněným k polovině roku — zaznamenaly pokles produkce, tak např. zemědělství o 5,5% ve srovnání s rokem 1978, takže bylo nutno dovézt obilí za 600 milionů dolarů. * Přes všechno dementování ze strany čs. tisku vycházejí najevo nová spojení italských teroristů s Československem. Tak italský ministr vnitra Rognoni řekl v parlamentní komisi vyšetřující zavraždění Mora, že jedna krajně levicová skupina dostala podporu 70 milionů lir z výtěžku prodeje aut škoda. Mezi poradci obchodní společnosti Motorest a pak škoditalia figurují jména dnes už odsouzených teroristů. * Zpěvák Karel Soukup, jeden z mluvčích Charty, byl zatčen, protože při svatbě svého přítele zpíval » podvratnou « píseň. Tím »narušoval veřejný řád«. K 30. červnu měla ČSSR 15 311 tisíc obyvatel, ČSR 10 328 tisíc a SSR 4 983. Kdežto na Slovensku se za uplynulý půlrok narodilo skoro tolik dětí jako minulá léta, v Čechách a na Moravě to bylo asi o 10 000 méně než loni. Průměrná měsíční mzda v socialistickém sektoru nár. hospodářství dosáhla 2600 Kčs, tj. o 50 Kčs víc než v první polovině m.r. ★ Ajgánistánu věnuje tisk stále pozornost; vlastenci, kteří brání nezávislost své země proti okupantům, jsou pro komunisty »bandité«. Halasně se mluví o tom, že část sovětských vojsk byla stažena — podle amerického Státního departmentu to bylo 5000 z 85 000, které jsou v zemi, a byly to oddíly málo připravené na partyzánskou válku. * 17. července zemřela Irena Svobodová, vdova po býv. presidentovi generálu Ludvíku Svobodovi, jednomu z těch, kteří nestačili na složitou situaci za Pražského jara, a tak zklamali naděje, do nich vkládané. * A 21. července zemřel Rostislav Petera, ministr vlády ČSR a předseda Čs. strany lidové. Bylo mu 71 let. V ČSL pracoval celý život, především v jejím tisku. Po Únoru 1948 se dal plně do » obrozené « ČSL a 15 let byl šéfredaktorem jejího deníku Lidová demokracie. S komunisty šel i po r. 1968 a za odměnu byl jmenován ministrem. Smuteční projev ve velké obřadní síni strašnického krematoria pronesl místopředseda ÚV NF ČSSR komunista T. Trávníček. Peterovi věnují vzpomínku i KN — nezmiňují se však o tom, že by měl i církevní pohřeb, třebas strana, jíž předsedal, sdružuje » křesťansky smýšlející občan y« (KN). * Západní turisté, kteří navštíví ČSSR, 176 [pageend24]nusí vyměnit přinejmenším 26 zn. marek na den, tj. o 40% víc než dřív; bylo to 10 dolarů. * K 7. listopadu by měla být otevřena celá dálnice Praha-Bratislava. Mladá fronta ale 14. června vypisuje, jak vypadá úsek Praha-Bmo, který už je v užívání: jen jedna čerpací stanice, jen jeden motorest, a to luxusní, na celé dálnici si nelze koupit limonádu nebo něco teplého k jídlu. Smutný je především stav záchodů: mísy prostě někdo ukradl, a tak jsou to záchody » turecké «, které se umývají dvakrát za týden... * Za dnů Olympiády prý navštívilo Moskvu 18 000 čs. turistů; mezi Prahou a Moskvou fungoval nepřetržitý vzdušný most. * Z VSL se dovídáme, že tak oslavovaná první atomová elektrárna v Jaslovských Bohunicích u Trnavy byla pro poruchy už před pěti lety zastavena a že už nebude nikdy dána do provozu. Prý došlo k poruše reaktoru a tak byla celá elektrárna vyřazena z provozu. Tím byly potvrzeny zprávy, že v elektrárně několikrát došlo k poruchám a neštěstím. V EXILU A KATOLICKÉM SVĚTÉ NSR. — V rámci pravidelných střed, na nichž se setkávají naši frankfurtští krajané, bylo uspořádáno pásmo » Setkání tří českých klasiků « s hudbou Smetany, Dvořáka a básněmi Jana Nerudy. — Dia-pásmo » Svatá země« provedlo diváky po místech posvěcených životem našeho Spasitele. — K 1500. výročí narození sv. Benedikta promluvil dr. Anastáz Opasek, opat břevnovský, o dějinném posláni benediktinů. — 4. června přednášel o Mistru Janu Husovi mons. dr. Jaroslav Pole z Říma. — Tuto přednášku měl také pro naši českou obec ve Stuttgartů. — Skupina našich norimberských krajanů si vykonala ve dnech 2.-7. června zájezd italskou Umbrií » po stopách sv. Benedikta «; navštívili Benediktovo rodiště Norciu a pak okolní známá místa, jako Spoleto, Assisi, Casciu svaté Rity atd. — Blahopřejeme Otci Janu Urbanovi, » panu děkanovi «, který se dožil zlatého kněžského jubilea; z 50 let kněžství věnoval skoro 30 duchovní službě krajanů ve Stuttgartů. Několik tisíc našich bývalých německých krajanů, rodáků z Pošumaví, se také letos sjelo k oslavě svátku sv. Jakuba na německé straně Třístoličníku. Vrcholnou událostí bylo posvěcení nové kaple zasvěcené sv. Janu Nepomuckému Neumannovi, » Janu Prachatické- m u«. Obřad vykonal pasovský světící biskup Franz Eder. Kaple stojí v bezprostřední blízkosti hranic. ŠVÝCARSKO. — Ve Wettingen zemřel 28. května architekt, malíř, grafik a ilustrátor Miroslav šašek. Rodák z Prahy, studoval po válce na umělecké akademii v Paříži. Několik let pracoval v rozhlasové stanici Svobodná Evropa, ale pak se věnoval plně své umělecké tvorbě. Scestoval celý svět a stal se slavným svými svéráznými ilustrovanými cestopisy » This is ... Paříž, Londýn, Řím, Benátky, Izrael... « atd., celkem jich bylo osmnáct. Od Mistra šaška pochází také několik obálek na knihy, vydané Křesťanskou akademií, mj. na Čepová » Poutník na zemi «, a od něho je už 25 let se opakující obálka na náš Nový život: z hlízy v zemi vyrůstá květ, » nový « život. POLSKO. — Za pohnutých srpnových dnů, kdy stávkovaly desetitisíce pracujících v Gdaňsku, Gdyni, ale též jinde, jako ve Wadovicích a Nowe Huti u Krakova, stáli po boku stávkujících i polští biskupové. Gdyňský biskup mons. Kaczmarek přijal členy jednotného výboru stávkujících i s jejich předsedou Lechem Walesou a dal jim medajli s podobiznou » pol- KANADA. — Naše krajanská jara sv. Antoníčka v Chathamu oslavila 15. června svátek svého patrona a městečko se na den proměnilo v kus Moravského Slovácká. Mezi krajany a poutníky z USA a ostatní Kanady zavítal i londonský biskup mons. Sherlock, který byl hlavním celebrantem a pak nesl velebnou svátost v průvodu ulicemi kolem kostela za doprovodu dechové hudby a českých kostelních písní a špalírem Kolumbových rytířů a našich šuhajů a dívek ve slováckých krojích (viz joto). Slavnostní kázání pronesl mons. dr. Ludvík Němec z Filadelfie. Biskup Sherlock poděkoval dosavadnímu faráři, baziliánu P. Svatopluku Rusovi, kterého odvolali jeho představení, za veškeru práci v Chathamu a farníkům představil jejich nového faráře Slováka dp. Juraje Kadleca, kdysi nadějného fotbalistu z Trnavy. Odpolední folkloristické vystoupení mládeže bylo nadmíru krásné a působivé, » pestrost krojů a životnost tančících vháněla krev a život i do vadnoucích těl a revmatismem stižených údů ... « (účastník). 1. června se naši krajané z Kanady sjeli na tradiční mariánskou pouť ve svatyni kanadských mučedníků v Midland, Ont. U oltáře P. Marie Čenstochovské měl mši svátou a kázal dp. Josef Šach, český misionář pro hamiltonskou diecézi. Křížovou cestu vedl dp. Janda, farář od Sv. Václava v Torontě. V Midlandu se naši krajané sešli už po 28. Poutě začal jezuita P. František Dostál, 17. září uplynulo šest let od jeho náhlé smrti. ského « papeže Jana Pavla II. a Panny Marie Čenstochovské, kterou si stávkující vyhlásili za svou ochrán- kyni a jí do rukou odevzdali svou stávku. Poselství mons. Kaczmarka bylo pak čteno při mších, které pro stávkující byly pravidelně slouženy v továrnách, každý den se tam začínal společnou ranní modlitbou — západní tisk, jako kuriozitu, přinášel fotografie dělníků, kteří se zpovídají, Walesy, jak ministruje atd. Nad hlavním vchodem do obsazených Leninových továren v Gdaňsku byly květinami ozdobené obrazy Jana Pavla II. a Madony čenstochovské. Svou solidaritu a pochopení pro příčiny stávky vyslovil opatrně několikrát i primas kard. Wyszyňsky. Tak např. dvakrát v Čenstochové: 15. srpna a 26. srpna, kdy je tam hlavní svátek. Toto své poslední kázání nazval celonárodním zpytováním svědomí. Za napjatého ticha vyjmenovával hlavní lidská práva, která byla v Polsku porušována, čehož následek je nynější situace; jsou to právo na spravedlivou mzdu, na spravedlivý denní chléb, tak aby rodina mohla žít v klidu, bez bázně 177 [pageend25]0 zítřek; svobodu svědomí, slova a volně se sdružovat, což platí také o církvi; kard. Wyszyňski znovu odsoudil šíření ateismu a plánovanou laicizaci. Mluvil ale též o povinnostech, které má každý občan vůči své vlasti, jako být si vědom těžkostí, s nimiž je spojeno splnění víc jak jednoho požadavku stávkujících, a nabádal k opatrnosti a rozvaze. Podobně vyslovil solidaritu církve s těmi, kdo » se právem domáhají svých sociálních, morálních, ekonomických i kulturních práv «, v kázání při korunovaci milostné sošky P. Marie, Královny rodiny ve Vambeřicích v někdejším Kladsku. Dlouhým potleskem přijali věřící jeho volání po svobodě slova a aby tuto svobodu zaručili i jemu. Po textu těchto kázání sáhl výjimečně i polský tisk a rozhlas — vybrali si z nich ale jen to, co se jim hodilo, aby stávkující byli z vyšších důvodů připraveni stávku ukončit a mírnili své požadavky. V komunistických zemích sledovali události s nemalými rozpaky; po prvním ignorování nakonec museli v RP a LD připustit, že došlo k » přerušení práce « a pak už mluvili i o stávce; uváděli úryvky z řeči Giereka, ze zasedání ÚV PSDS a z komentářů oficiální agentury PAP a vše připisovali » protisociali- stickým silám «, ovlivňování imperialistických kruhů; po uklidnění situace a výměně Gierka novým tajemníkem Kaniou vyzvědají Kaniovu věrnost socialismu, omyly a slabost Gierka, snižují Walesu, jako agenta protisocialistických sil, a neváhají psát, že stávka byla plánována už několik let ... S pochopitelnou zdrženlivostí sledoval události v Polsku papež Jan Pavel II. Vyzýval při audiencích jak své krajany, tak i ostatní přítomné k modlitbě za svou vlast, několikrát, a především 26. srpna na svátek P Marie Censtochovské, sloužil za přítomnosti svých krajanů mši svátou za Polsko, takže vícekrát se vatikánskými sály a také při generální audienci nesla slova hymnu » Bože cos Polské... « Poutníkům shromážděným v Censtochové poslal telegram, v němž ujišťuje svou účastí ty, kdo se dovolávají práva na denní chléb, na sociální spravedlnost a na svá nezci- zitelná práva — tento telegram nesměl být v Polsku uveřejněn a biskupové společně proti tomu protestovali na svém zasedání v Jasné Hoře *. Víc než 70 000 osob se zúčastnilo letošní pěší pouti z Varšavy do Censtochové k 15. srpnu. Vzdálenost 243 km vykonali za devět dní. Mezi poutníky bylo 1 mnoho cizinců, jen Italů na 500, také z CSSR. Dobrovolní pořadatelé se starají o to, aby pouť měla zbožný ráz, volný rozhovor se střídá se zpěvem duchovních písní, modlitbou a krátkou promluvou, a aby pro všechny také byla příležitost k byť nouzovému přenocování. Mezi poutníky bylo letos na 500 kněží a 400 řeholních sester. SOV. SVAZ. — Olympiádou bez duše, bez srdce nazvali novináři moskevskou olympiádu pro nakoman- dovanou parádu na Leninově stadionu a stísněnou atmosféru, která vládla v olympijské vesnici, obehnané dráty a přísně střežené nedůvěřivými kontrolory, takže každý účastník hned první den zakusil bolestným způsobem, co znamená ruské: » njet «. Na poloprázdných ulicích vládl bezvadný pořádek ■— Moskva byla po tři týdny zakázaným územím pro toho, kdo neměl zvláštní propustku nebo legitimaci. Šovinistické publikum znalo nadšení jen pro sovětské závodníky * Jan Pavel II. je na » indexu« polské vlády i po jiné stránce: polský L'Osservatore Romano do Polska poštou nesmí; dostane se tam jen » osobní« poštou, když totiž poutník nebo turista vezme tento vatikánský časopis s sebou. a neváhalo rušit jiné, i kdyby pocházeli se » spřátelených « zemí. Stranickými se prokázali i sovětští rozhodčí — už po druhé se jejich obětí stala rumunská Naďa Comaneciová, okradená o zlatou medajli — a ostatní neměli odvahu se proti nim prosadit. Někteří západní atleti či účastníci měli v úmyslu protestovat proti deportování disidentů a za propuštění politických vězňů, ale ve většině případů k tomu ani nedošlo — zaslechly to už předem bedlivé uši obsluhuj ících-donašečů policii. V olympijské vesnici byla » k uspokojení náboženských potřeb věřících sportovců « dokonce postavena kaple — je to po prvé od r. 1917 — která měla sloužit všem náboženským společnostem; k dispozici sportovců bylo celkem 20 duchovních, všichni občané Sovětského svazu, ujišťovala agentura Novosti, až na anglikánského, který přijel z Kuby. Tři katoličtí kněží byli z Litvy a Lotyšska. Italové a Rakušani měli svého kněze, kteří se nejednou setkali s těžkostmi, jejich kufřík s potřebami pro mši svátou byl nedůvěřivě prohrabován. Do rámce příprav na Olympiádu byl zarežírován i pravoslavný kněz Dimitrij Dudko, který se před televizí zřekl veškeré své dřívější duchovenské činnosti; to, co považoval za boj proti ateismu, byla prý činnost proti jeho sovětské vlasti a vlastně i proti pravoslavné církvi, jimž takto uškodil; dal se prý zaslepit podvratnou propagandou, jednal podle směrnic z ciziny, mluvil se zahraničními agenty o koordinaci nepřátelských akcí, organizovaných právě během Olympiády atd. Ti, kdo znali kněze Dudka, ho na obrazovce ani nemohli poznat, ani jeho žena sebeobža- lobě nevěřila. Připisovali to fyzickému zhroucení následkem drog, které mu byly dány; v Sov. svazu tedy stále zpracovávají nepohodlné vězně, jako za stalinských procesů, aby na nich vynutili neskutečná přiznání, kterých pak propagačně využívávají. — A jen krátce po skončení Olympiády došlo k novým rozsudkům proti těm disidentům, které se nepodařilo zpracovat. Tak byl odsouzen na 10 let vězení a nuceného pobytu pravoslavný kněz Gleb Jakunin, zakladatel a hybná páka křesťanského výboru pro obranu lidských práv, » pro protisovětskou činnost a propagandu «; na 9 let Taťána Velikánova, matematička, protože v samizdatových spisech pranýřovala porušování lidských práv, nebo konečně křesťanský aktivista Alexander Ogorodnikov. Hnutí Amnesty International mluví o ve svém provolání k veřejnosti o odsouzení dalších věřících z řad baptistů a adventistů, nebo představitelů Skupiny pro kontrolu zachovávání dokumentu, podepsaného r. 1975 v Helsinkách. RAKOUSKO. — 5. června, na svátek Božího Těla, přistoupilo v českém kostele na Rennwegu 16 dětí školy Komenského k prvnímu svátému přijímání. Letos to bylo obzvláště krásné a dojemné. Paní kate- chetka — účastníkům prázdninových táborů známá paní Pavla Novotná-Carmignato — za spolupráce třídní učitelky, ostatních učitelek a ředitelky školy společně připravily celou slavnost. Nechyběly ani přiléhavé rytmické písmě, modlitby a čtení. V přeplněném kostele bylo i mnoho býv. žáků Komenského školy, kteří vzpomínali se slzou v oku na svůj podobný slavný den prvního svátého přijímání. Africký stát LIBERIE, známý svou revolucí a pak krvavou mstou na bývalých vládcích, má z 1600 000 obyvatel 30 000 katolíků. Jsou rozděleni na 2 diecéze s 25 farnostmi, v nichž pracuje 48 kněží, jen 5 je domácích. Máte zaplacen NŽ na rok 1980? 178 [pageend26]Zázrak (Dopis symposiu KA) poznámky » Zázrak je mimořádný smyslům zjev, který se nedá vysvětlit přirozenou cestou.« Tak nějak jsem chtěl pokračovat v duchu bully Benedikta XIV. o beatifikaci a kano- nisaci svátých v připravované přednášce pro symposium v Brixenu. Jenže jsem byl uchopen jako zrníčko písku, vymrštěn do prostoru, ve kterém jsem hledal rovinu mezi svým Stvořitelem a sebou. Představte si život plný shonu, ve kterém nemáte stále dostatek času, ve kterém je vaše bohoslužba často zrutinována a ve kterém i někdy zanedbáváte rodinu. A najednou to Bůh všechno změní. Dostanete silnou bolest hlavy, při které máte v hlavě jak v jiskřící elektrocentrále a po několika dnech vyšetřování se najednou dovíte, že máte nádorek na mozečku, jehož přesná povaha není známá a že nic jiného nezbývá než operace. Kolega Vám poctivě řekne možnosti i komplikace a jste mu za to vděčni. Tím se samozřejmě Vaše uvažování změní a tu hledáte » přímou linku« mezi svým Stvořitelem a sebou. K tomu máte řadu nocí. Věřím v přímluvy svátých, ale při velké bolesti a smrti jsem přesvědčen, a tak jsem to cítil, že stojíte tváří v tvář Hospodinu. Po několika praktických věcech, které nadiktujete své ženě pro ni a dceru pro případ, že byste pak už neměli čas nic říct, požádáte duchovní otce a nejbližší, aby za Vás prosili u Pána. Nyní se Vám jasně změní řád hodnot. Jste připraveni k první operaci, dohola ostříháni a tu Vás napadne, jestli na takovouto situaci myslí snoubenci, nežli si slibují lásku na celý život. Během tří týdnů pobytu v nemocnici jsem se naučil více, nežli na všech fakultách. To proto, že mým učitelem je Bůh. Poznáte najednou jasně jeho moc a cítíte, že je to Ten, který se vznášel nad vodami, že je to Ten, který povolal Abraháma a proroky. Ačkoliv proroci neměli tak jasných představ o nebi a pekle, obdivujete se jejich představě o přítomnosti a nepřítomnosti Boží (Izaiáš). A tehdy od Vás Bůh čeká ne nějaké s třesoucí se bradou pronesené: » Ano, Pane, ale kdybys měl se mnou jiný úmysl, tak mám strach, « nýbrž: »Musí to být, ano, Pane, Ty jsi můj Otec a já jsem Tvůj syn a já Ti věřím. A konec konců mám právo Ti vyčítat, když prosím, abys mne nenechal se dožít trvale neužitečného mládí nebo stáří? « A dále jsem pocítil, že intensita, se kterou On se mnou promlouvá, není každý den stejná. Závisí zřejmě na mé citlivosti a dává mně různě poznávat, jaká je hloubka a výška života. Poznáváte, že to, co bylo v životě křehké, se najednou stává pevné. Žena s dcerou čekají napjatě po operaci a tu pozorujete, že ačkoliv Vám dříve bylo zatěžko čekat na ženu před obchodním domem, kde často přijde pozdě, že nyní sledujete nedočkavě hodiny, kdy za Vámi přijdou s dcerou na návštěvu. Spousta věcí zůstala nedodělána, ale jejich hodnota se nyní podstatně změnila. A vůbec Vám to nevadí, protože si začnete uvědomovat, že svůj život jste měli brát jako cestu k dělání radosti nej- bližším. A pak přichází určité bolesti po operaci, ve kterých prosíte Pána, aby Vám dal dostatek síly je snášet, ale zároveň si uvědomujete, že je může okamžitě odejmout. Tu však uslyšíte hlas, který Vám řekne: »T o je, milý synu, jiný zázrak, ten okamžitý, ta okamžitá změna stavu. Pro Tebe je jiná cesta, aby ses stal citlivější k ostatním a našel k nim správný vztah. « A tehdy začnete přemýšlet o konkrétních změnách, které by se ve Vašem životě měly realisovat. Je těžké pochopit dvě současnosti. Že Bůh je Tvůj Pán a zároveň Otec. Zkušenost, kterou takto získáte, nemůžete v celé šíři nikomu předat, ale vy, kteří jste schopní učit se ze zkušeností jiných, učte se a přijímejte všechny dny svého života jako jedinečný dar, který Vám byl dán na této zemi. Neboť dokud jste zde, je možná změna, je možný obrat, je možno chytit se Boha. A věřte, že učit se z vlastní zku- čenosti může být někdy velice tvrdé. Toto zatřesení mojí osobou považuji za zázrak, i když vím, že nemá kanonickou hodnotu, ale je to životní zkušenost. Nevím, jestli jsem tímto dopisem někomu prospěl, ale bude-li to k dobru aspoň jednomu jedinému člověku, cítím se šťasten. Uprostřed květů, které dostávám, ptám se, kolik z dárců se za mne také pomodlí. 18. srpna 1980. Jiří Turek Nežádá od nás Ježíš stříbro, ale dobré skutky. Kosmova Kronika Vzpomínka na Miladu Horákovou Československý poradní sbor v západní Evropě uspořádal ve velkém sále mnichovského Domu setkání (Haus der Begegnung) vzpomínkový večer k uctění památky dr. Milady Horákové, v den 30. výročí její popravy dne 27. června. Tryznu, které se zúčastnili i hosté ze zahraničí, zahájila generální tajemnice sboru dr. Alena Benešová, poté promluvil romanopisec Vilém Hejl o faktografii doby, o stalinské justici padesátých let a o funkci Státní bezpečnosti vedené a dirigované sovětskými poradci. Životní odkaz Milady Horákové a medailon jejího pohnutého života zachytil kult. referent Poradního sboru dr. Ant. Kratochvil: vylíčil věznění v německých koncentračních táborech, její dráhu poslankyně národ- ně-socialistické strany po druhé světové válce a její abdikaci na poslanecký mandát dne 10. března 1948, v den kdy byla oznámena smrt Jana Masaryka. Zatčena byla dr. Horáková v roce 1949 a v procesu inscenovaném státní bezpečností byla odsouzena k trestu smrti a popravena v Praze v červnu 1950. Její poprava vyvolala silnou mezinárodní reakci. Po 18 letech, dne 30. července 1968 presidium Nej vyššího soudu v Praze zrušilo rozsudek proti Miladě Horákové a plně ji rehabilitovalo. — V další části vzpomínkového večera zazpívala bývalá členka olomoucké opery Mirka Bradová Largo Antonína Dvořáka, za varhanního doprovodu Luboše Tomana. Publicista dr. Ivan Medek ve své úvaze se zamyslel nad odkazem Milady Horákové dnešku a především mladé generaci. Na závěr vzpomínkového večera přečetl Msgre Alexandr Heidler modlitbu politické vězeňkyně, jak ji uchovali přátelé Milady Horákové. Tryzna byla ukončena státní hymnou. Československý poradní sbor v západní Evropě vydal u příležitosti 30. výročí popravy Milady Horákové aršíky s portrétem Milady Horákové. Výtěžek bude použit ve prospěch čs. školy v Norsku. A.K. Pravou vdovou byla svatd Ludmila, protože ztratila i muže i lásku k tomuto světu. Homilie na svátek sv. Ludmily 179 [pageend27]dopisy * dotazy • odpovědi Zemřel nám dr. Heidler * 1.12.1916 - 3.8.1980 Naši českou mnichovskou duchovní obec stihla velká rána. V noci na 3. srpna náhle zemřel na infarkt její misionář mons. ThDr. Alexander Heidler. Bylo mu 64 let a knězem byl z nich 39. Do exilu přišel na podzim r. 1949, když byl ve vlasti vážně ohrožen pro svou kněžskou činnost mezi pražskými vysokoškolskými studenty. Hned se zapojil do apoštolátu mezi exulanty, r. 1950 patřil k zakladatelům Křesťanské akademie, jako studijního orgánu Cyrilometodějské ligy, a byl jejím prvním duchovním rádcem, a při organizaci duchovní správy mezi exulanty byl v letech 1950 až 1964 delegátem pro českou duchovní službu v Německu. Současně vzal na sebe také starost o české náboženské pořady v rozhlasové stanici Svobodná Evropa; jeho pořady, vysílané pod pseudonymem Křišťan, byly velmi sledovány. Snad nikdy neodmítl žádost o přednášku, kázání či článek. Smrt si pro něj přišla po návratu ze sjezdu » Na pomoc pronásledované církvi — Kirche in N o t«, kde míval tradiční referát o náboženské situaci v naší vlasti. K pohřbu 11. srpna se sjelo do Mnichova 27 českých, slovenských i německých kněží, množství krajanů, hostí a přátel, i z kruhů německých. Z vlasti mohly přijet jeho dvě sestry. Zádušní mše se konala v kostele sv. Štěpána, kde Otec Heidler 29 let celebroval a kázal. O jeho životě a díle promluvil zastupuj;cí generální vikář mnichovské arcidiecéze prelát Bemhard Esger. Pak následovaly vlastní pohřební obřady na Lesním hřbitově. Přítomné pozdravil delegát Sv. stolce pro naši českou duchovní službu msgre. dr. Jaroslav Škarvada. Čeští kněží zazpívali žalm » Z hlubin volám k tobě, Hospodine «. Kázal delegát německé biskupské konference mons. Karel Fořt, který závěrem svého projevu, po starém českém zvyku, požádal jménem zesnulého přítomné o odpuštění. Nad rakví promluvili dále prof. dr. Ferdinand Seibt za Ackermann-Gemeinde, děkan Paul Groh za spřátelenou německou farnost sv. Hildegardy a za Dílo sv. Wolfganga, zástupce Domu setkání v Mnichově, salesián P.Dr. Anton Hlinka, Heidlerův slovenský kolega v náboženském oddělení stanice Svobodná Evropa, a ředitel čs. vysílání této stanice dr. Samuel Beluš. Jako sólisté zpívali a hráli pí. Mirka Bradová, pí. Barbara Probst a p. Viktor Magdolen. Za zpěvu velikonočního Aleluja byla rakev spuštěna do hrobu. Se zemřelým se ještě rozloučili písní mnichovští čeští skauti a na závěr zazněla mariánská » K nebesům dnes zaleť písni «. — R.i.p. Apoštolát modlitby V září se modlíme: Za lékaře a ošetřovatele, aby podávali nemocným kromě ošetření těla i důkaz lidské a křesťanské účasti; misijní úmysl: aby se věřící spoluprací s papežskými misijními spolky podíleli na úkolu papeže šířit evangelium. V říjnu: aby vědecké bádání a jeho uplatňování se dálo podle mravních zákonů, jež Stvořitel vložil do lidského svědomí; misijní úmysl: za úspěch snah o proniknutí křesťanské víry do rozdílných oblastí a kultur, aniž se přitom naruší jednota katolické víry. V listopadu: Aby novináři v tisku, rozhlase a televizi sloužili pravdě a bratrské lásce; misijní úmysl: za řeholníky, aby věrným svědectvím své řeholní chudoby činili křesťanské poselství věrohodným u národů, mezi nimiž žijí. Z dopisů Měli jsme tu šikovného mladého kaplana, ale protože se zvedla návštěvnost kostela, zvláště že to uměl s mladými, tak těsně před svátky musel odejít jinam, a tak tu byl skoro měsíc jen stařičký pan farář sám. Protože ale nemá pro naše město souhlas k vyučování náboženství, tak se nevyučovalo. Jezdí učit do X., pro tu souhlas má. V X. je zase Otec V., ten smí celebrovat, je tam jako administrátor, ale nesmí mít pohřby a vyučovat náboženství... V takových žijeme poměrech. A pak prý je všecko v pořádku. Aspoň paxteriéři to tak říkají. Z ČSSR Byli jsme na svěcení tří našich novokněží v katedrále v Olomouci. Nelitujeme. Byl to krásný posvátný zážitek. Může nás těšit množství mládeže v přeplněné katedrále. Průměrný věk přítomných byl hodně pod 30 roků — a přitom v Praze vrcholila spartakiáda. Kéž Pán zaklepe i na jejich srdce! Z ČSSR Redakci došlo Andrzej Jawieň, Kamenolom. Vydala: Poezie mimo domov (Max Wónner Str. 31, D-8000 Miinchen 50). Cena včetně poštovného 12,— DM. — První český překlad básní papeže Jana Pavla II., Karla Woj- tyly, které uveřejňoval pod pseudonymem v polských časopisech, vydaný k jeho letošním 60. narozeninám Překlad připravil Jan Schneider. Biografickou poznámku napsal msgre. dr. Alexander Heidler. Emil Čermák, Kronika Zubří země. Jimramov - Hollywood - Roma, 1979. — Kronika městečka Jimra- mova a okolí, » Zubří země « , kraje v severní části Horáčka, od Žďáru n.S. až ke Kunštátu, od Poličky až k Doubravníku u Tišnova, od nejstarších zpráv o jeho osídlení až do poslední doby; k tisku ji připravil a vydal jimramovský rodák P. Jaroslav Popelka, náš duchovní český správce v Kalifornii. On ji též na požádání pošle zájemcům (5322 Franklin Ave. Los Angeles, CA 90027, USA). Cena 12 dol. Jiří Kovtun: Zpráva z Lisabonu. Obálku navrhl Jiří Hejna. Vydalo nakladatelství Konfrontation SA/ AG, Badenerstrasse 727, CH-8048 Ziirich. Cena brožovaného výtisku 12 šv. fr. mimo poštovné. Libor Koval; Kryliády (hrst hříček pro Karla). Básně. Vydalo nakladatelství » Poesie mimo domov « v Mnichově (Max Wonner Str. 31, D-8000 Miinchen 50), s linorytem Karla Kryla na obálce. 9. -10. číslo Nového života vyšlo v jjím ř 1. října 1980 — Vytiskla P.U.G. Roma, Piazza della Pilotta 4, - Italia [pageend28]