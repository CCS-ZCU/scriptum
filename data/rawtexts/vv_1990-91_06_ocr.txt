VV Nezávislá revue pro výchovu a vzdělání ročník 1 • 1990 - 1991 6 [pageend1]nezávislá revue pro výchovu a vzdělání • vedoucí redaktor • PhDr. Václav Mertin • redakční rada • • ročník 1 • 1990 * 1991» Vydává: Vydavatelství Karolinum, Ovocný trh 5, 116 36 Praha 1 Tiskne: Tiskárna J. Martího 31, 162 52 Praha 6 - Veleslavín. Redakce: Pedagogicko-psychologická poradna hl. m. Prahy, Václavské nám. 55, 110 00 Praha 1, tel. 261836,265078. Vychází desetkrát ročně. Předplatné 100 Kčs, jednotlivá čísla 10 Kčs. Předplatné na čísla 5-10 prvního ročníku 60 Kčs. Podávání novinových zásilek povoleno Ředitelstvím pošt Praha čj. 206/91-P/l ze dne 29.1.1991 Objednávky na předplatné zasílejte na adresu redakce. 6 Bohuslav Blažek, dr. Miluše Havlínová, CSc., Jaroslav Kalous, dr. Jindřich Kitzberger, dr. Jiří Kovařík, dr. Jiří Mareš, CSc., doc. dr. Zdeněk Matějček, CSc., doc. dr. Eva Opravdová, CSc., prof, dr. Radim Palouš (předseda), prof. dr. Jaroslava Pešková, CSc., Michal Semin, prof, dr. František Singule, CSc., prof. dr. Vladimír Smékal, CSc., dr. Ondřej Šteffl, CSc., doc. dr. Eva Vyskočilová, CSc. vv [pageend2]....................... Slovo úvodem Vydáváme v rychlém sledu další číslo. Tiskneme články, které měly vyjít před čtyřmi, pěti měsíci. Čas jim neubral na naléhavosti, kterou měly v době vzniku, snad právě naopak. Změny ve školství nepostupují tak rychle, jak jsme si snili možná ještě před rokem. Je to tvrdá realita a asi trochu i zklamání. Musíme však vzít na vědomí zkušenosti i z jiných oblastí života. Téměř čtyřicetiletá snaha zmenšit rozdíly v životní úrovni mezi jednotlivými spolkovými zeměmi v bývalé SRN vedla zatím jen dílčím úspěchům. Odstranění určitého výchovného problému u dítěte trvá nezřídka tak dlouhou dobu, po kterou se vytvářel. Chtěl bych upozornit na příspěvek Diane Ravitchové Co je demokracie a jak by sejí mělo vyučovat na školách. Je plný samozřejmostí, které my, dědici demokratických tradic, přezíravě přeskakujeme. To všechno přece známe, vše nám je jasné. Než se ovšem podíváme kolem sebe na tu ohromnou nekultivovanost mezilidských vztahů, na nerespektování základních pravidel demokracie v životě obyčejných. Vybavme si řadu akcí z nedávné doby - projednávání vyhlášek a zákonů, konkurzní řízení na místa ředitelů školských úřadů a vedoucích školních inspektorů, kontakty mezi pedagogickými iniciativami a ministerstvem... Kolik malosti, podezíravosti, neochoty v nás přetrvává... Pak nám znějí jednoduchosti článku Ravitchové jako nebeská hudba. Jen je uvést v život. Článek jsme tedy zařadili naprosto programově, ne že bychom neměli co tisknout. V souvislosti s vydáváním VV revue, vystupuje do popředí jedna obyčejná lidská vlastnost - spolehlivost. Jak by byla naše cesta přímější a přehlednější, kdybychom se mohli spolehnout na slova a sliby. Naplňuje mě hlubokým uspokojením, že kolem časopisu je několik lidí, na které je možné plně se spolehnout. Václav Mertin Aktuální téma Dítě jako východisko školské reformy Zdeněk Helus V prvém čísle tohoto časopisu (září 1990) informovala M. Havlínová o programu nezávislé mezioborové skupiny pro školskou reformu (NEMES). Jednou z pěti oblastí, na kterou skupina orientovala svou pozornost, je ioblast"pojetíjedince,jehopotřebamožností rozvoje" . V tomto článku stručně připomenu hlavní inspirující podněty, které lze vyvodit z podkladových studií a diskusí ke zmíněné oblasti a které si zaslouží trvalou pozornost širší veřejnosti. Vždyt stále hrozí nebezpečí, že v přístupech ke školské reformě bude zřetel k dítěti převrstvován zřetely jinými, za kterými budou stát zájmy velkých a mocných institucí, prosazujících se nejrůznějšími mechanismy a podrobujících si i společenské mínění v neprospěch dítěte. V prvé řadě to mohoubýtodcizenézájmyekonomické,umožňujícíškole jenom takové fungování, které není dítěti adekvátní a neumožňuje mu přijímat ji jako smysluplnou příležitost realizace jeho psychických a fyzických potencialit, viz například zbídačení školy poskytováním jen těch prostředků, které na ni zbudou. Nedostatečné vybavení učeben, vysoké počty dětí ve třídě, nezajištěnost kvalitních kulturních kontaktů s okolním světem apod. způsobují permanentní nuzování, v němž se široké spektrum školních situací stává posléze spíše škodlivinou, než plnohodnotnou výchovněvzdělávací příležitostí. Nebo viz např. příliš časné, dětem a mladistvým nepřiměřené, extrémně zdůrazňované podřizování školy zřetelům reprodukce pracovní síly ve stávajících zastaralých provozech, bez ohledu na širší a nutnou vzdělanostní, dovednostní, kreativizační, morálně postojovou kultivaci, napomáhající seberealizaci osobnosti v perspektivách její otevřené životní dráhy. Ukazuje se ale také, že i v případech, kdy jsou škole přiznávány prostředky na velkorysejší reformy, hrozí stále ještě nebezpečí, že se bude profilovat jako totální instituce (D. W. Johnson, 1970), tedy jako instituce utvářející dítě ku prospěchu svého fungování, namísto aby se profilovala jako systém služby dítěti, jako soustava příležitostí jeho optimálního rozvoje. Jinými slovy, ani vyzdvižení zabezpečenosti a autonomie školy jako společenské priority zdaleka nemusí automaticky znamenat, že tato škola neznásilní dítě tím, že bude požadovat jeho přizpůsobení organizačně administrativním provozům a režimům, typicky zeškolštěnému filtrování života, známkovacímu kontrolování, ne-li přímo tyranizování, subordinačním a mnohdy nedůstojněznesvéprávňujícím stereotypům. Ato vše na úkor práva dětí a mladistvých hledat a vyjadřovat svou identitu bez obav, že za to budou tak či onak negativně postihováni; kultivovat sobě vlastní originalitu asvéráz; odlišovat se, procházet krizemi atápat, očekávat kompetentní pomoc při řešení rozporů a zmatků provázejících cestu od dětství do dospělosti, at už ve sféře poznávací nebo morálně postojové. Úspěšné projektování reformy školy se zřetelem k potřebám a právům dítěte a k možnostem rozvoje jeho osobnosti tedy není zdaleka samozřejmostí. Spíše naopak jsme opakovaně svědky, že se na dítě jaksi zapomíná a budování školy sleduje v míře větší či menší jinou logiku než je logika zrodu a rozvoje osobnosti. V posledních letech však přece jen dochází ke změně, projevující se v zevrubnéavýzkumnědokumentovanéanalýze prohřešků školy na dítěti, a návazně pak ve vytyčování programů či vůdčích zřetelů humanizace školy (K. Singer, 1981; T.F.Klassen, E. Skiera, B.Wächter, 1990). Významná je přitom prohlubující se psychologická reflexe dětství a mládí, jakoži reflexeškoly, adekvátní potřebám, právům a rozvojovým možnostem dětí a mládeže. I. K analýze prohřešků tradiční školy na dítěti (žákovi) Výchova a vzděláni, l.roc., 1990-1991 117 [pageend3]V širokém proudu kritiky školy, s níž se setkáváme v odboméipopulámípublicistice, zaujímá specifické místo analýza nedostatků v pojetí a postavení dítěte (žáka, studenta). Lze ji shrnout do následujících osmi bodů: 1. Nedoceňování určitých kvalit žákova prožívání a jeho důsledků. Již dříve např. prokázal H.Walberg (1976), že v normálních podmínkách vyučo váníovlivňuje faktor žákova prožívání školy a jeho postavení v cca 45 % variance učebních výsledků, zatímco IQ pouze 12 %. I když není korektní tento nález zevšeobecňovat, nelze jej ani podceňovat. Jeho pádnost potvrzují zejména výzkumy, zabývající se tématem školní úzkosti ajejího dopadu na vývoj, výkon a zdraví dítěte. Je uváděno, že přes 50 % žáků prochází během školní dráhy obdobími tak výrazné úzkostnosti, že je na místě uvažovat o déledobých důsledcích na osobnost (např. G. Ostreich, 1975). Úzkostné stavy se za nepříznivých, ale zdaleka ne výjimečných okolností asociují se širokým spektrem faktorů a situací - např. již s pouhým navozením úkolové situace a následně pak i stykem s předměty, tvořícími její součást (učebnicemi, sešity). Úzkost se promítá do vztahů k rodičům, učiteli, do vztahů ke vzdělání vůbec. Alarmující jsou její fyziologické koreláty, znamenající závažné zásahy do psychosomatické kondice jedince. Je také podrobně popisováno, jak např. úzkostná orientace na chybu mění postoj žáka k učební činnosti, charakteristiky jejího průběhu, její výkonové ukazatele, apod. Závažným projevem úzkosti středoškoláků je pocit předčasné ztráty životníperspektivy vdůsledkuhrozících školních neúspěchů - tzv. fenomén přibouchnutých dveří. 2. Navozování komplexnějších, postojově emocionálních syndromů výrazně blokujících využívání žákových rozvojových a výkonových potencionalit, a to v důsledku protrahovaných neúspěchů (absolutních nebo i jen relativních, ale dotýkajících se výrazných životních hodnot individua). Viz např. syndromy naučené bezmocnosti, neúspěšné osobnosti, stigmatizace, deval vo váného sebepojetí, rezignace, apod. 3. Vyhrocování situací, kdy na jedné straně sílí vnější nátlak školy na dítě, aby se podrobovalo vzdělávacím požadavkům výuky, na druhé straně ale zaostává uvědomování si smyslu těchto požadavků a hodnoty vzdělání i školy jako takové dítětem samotným. Tento rozpor demoralizuje dítě v jeho žákovské roli, zejména od určitého věku. Stím souvisí např. tzv. fenomén motivačního vakua nebo fenomén nízké instrumentality školy pro dosahování životních cílů, příp. fenomén dominance hodnoty školní známky nad hodnotou vzdělání. 4. Redukce některých závažných hodnot mezilidského soužití v podmínkách běžné školní výuky. Viz zejména blokování potřeb dětí a mladistvých vzájemně si pomáhat, kooperovat, neponechat jeden druhého v nouzi, realizovat dialogické formy soužití. Škola např. přísně trestá napovídání a "dávání opisovat" jako svého druhu "kriminální delikty", ale vesměs nenabízí plnohodnotné a široce akceptované situace vzájemné solidarity. 5. Ve škole zpravidla platí nevyváženost v interakcích mezi učiteli a žáky, v tom smyslu, že tato interakce je neúměrně (dysfunkčně) jednosměrná, neumožňující žákovi rozvinout jeho vlastní, v žádoucí míře partnerské komunikační aktivity vůči učiteli. Např. aktivity dotazování, polemizování, elaborování tématu, vyžádání pomoci, prokázání kompetence aj. Jednosměrné orientování interakce učitel - žák vede často k tomu, že žák se nemůže vymanit z učitelových tendencí zařadit si jej pod určité (a mnohdy pro něj nevýhodné) tyjxivé záhlaví -jako např. neschopný, nespolehlivý, ukvapený, drzý, apod. Jedná se o závažnou problematiku tzv. haló efektu učitele nebo o problematiku tzv. schematického typizování žáků učitelem (M. Hofer, 1986), apod. 6. Spoutávání tvořivé invence žáků tím, že je v nich navozován pocit nezbytnosti reagovat vždy jenom tak, jak to učitel předpokládá či chce, jak je to "jedině správné" poněvadž se to tak vyučuje, apod. V extrémních případech dochází takto ke strachu dítěte z vlastní iniciativy, myšlenkové originality, samostatnosti. Postiženi bývají v tomto případě žáci tvořiví, nadprůměrně nadaní, jedinci pohotově odhalující širší souvislosti učiva a neobvyklé varianty jeho chápání apod. 7. Netolerance vůči odchylkám a individuálním zvláštnostem, a to v širokém spektru jejich projevu. Může jít např. o odchylky a zvláštnosti v poznávacím a učebním stylu dětí, v nadání, v dominanci pravé či levé mozkové hemisféry, interakčních zvyklostech, v preferování toho či onoho učiva, v senzitivitě na různé aspekty situací apod. Tato netolerance, projevující se v různých formách tendencí žáky "glajchšaltovat", zprůměrovat, stereotypi- zovat, schematizovat apod., zvyšuje selektivní charakter školy, v jehož důsledku jedinci určitého typu jsou z ní vylučováni anebo se v ní nemohou dobře cítit, jsou v ní znevýhodňováni, diskriminováni a stigmatizováni, což mápochopitelnědůsledky pro jejich psychickou rovnováhu, rozvoj a výkon. 8. Přecenění vnější disciplíny a regulace na úkor utváření a kultivace vnitřní autoregulace. Žákům nejsou zpravidla poskytovány příležitosti osvojit si dovednost učit se, vyvíjet sebehodnotící a metakognitivní strategie, zvládat technologie postupů apod. Někdy jsou dokonce tyto procesy přímo deformovány - např. indukováním sebedevastujících sebehodnocení. Bilancování prohřešků tradiční školy na dítěti je téma, s nímž se setkáváme v zahraniční literatuře poměrně často. I čeští a slovenští autoři však přispěli závažnými výzkumy, které si rozhodně zaslouží v souvislosti s přípravou naší školské reformy zvýšenou pozornost. Jen víceméně namátkou zde uvedu několik autorů, které by bylo jistě možné doplnit dalšími, stejně významnými. Je to nesporně na prvém místě Zd. Matějček. A dále např. M. Havlínová (a spol.), poukazující ve studiích školního vývoje mj. na diskriminaci určitých typů žáků určitými typy zátěží, výskytem sice běžných, ale svou povahou nepřijatelných; J. Nováčková, zaměřující se na rozbor některých determinant školní úspěšnosti resp. školního selhávání, vesměs v souvislosti se školní zralostí dětí; E. Sulcová, zkoumající problémy spojené s přechodem dětí z mateřské školy na školu základní; I. Pavelková, poukazující na blokovánívývojeperspektivníorientace, jakožto Výchova a vzděláni', l.roč., 1990-1991 118 [pageend4]významnéhokognitivnémotivačního regulativu osobnosti; J. Sturma, pronikavě nastolující téma tolerance, resp. intolerance školy vůči odchylkám; V. Mertin, nastolující téma jak čelit ohrožení dětí strategicky koncipovanými poradenskými službami, aj. II. Náměty pro humanizující změny v pojímání školy a postavení žáka Předvedené defilé prohřešků školy na dítěti (žákovi) může ve čtenáři vyvolat dojem, že škola nekoná nic jiného, než že ohrožuje dítě svými stereotypizovánými mechanismy. Tak tomu pochopitelně není. Na druhé straně je ale pravda, že nemalé části dospívající populace způsobuje strádání (ne-li přímo narušení) a neblaze ovlivňuje i start určitých skupin mladých lidí do dalšího života po ukončení školní docházky. A bohužel nejen to: zmíněné prohřešky se ve své vzájemné propojenosti stávají navíc i faktorem celkového klimatu školy a skrze ně se dotýkají daleko větších počtů dětí a mládeže, než by se mohlo na prvý pohled zdát. V určitém smyslu se dokonce mohou stávat charakteristickým rysem školy vůbec. Proto jim také nelze úspěšně čelit drobným vylepšováním toho či onoho nedostatku, ale spíše je třeba koncipovatšířezaloženou strategii humanizačních změn. Předkládám v této souvislosti následující náměty. V prvé řadě jde o náměty, vycházející z nezbytnosti překonat prevládaj ící model školy, který lze v pojmové zkratce charakterizovat jako model učebně disciplinární, nebo silově nátlakový, direktivně manipulující, či administrativně regulativní apod. At použijeme jakýkoli v z těchto termínů, v zásadě jde o to, že východiskem je nedůvěra k dítěti (zejména k potencialitám jeho zájmů, potřeb, tvořivosti, iniciativnosti, originality, kooperativ- nosti) a přesvědčení, že základem přístupů k němu musí být tlak, pohotovost ke kárným zásahům silná vnější kontrola, strategie direktivních opatření apod. I když je tento model uplatňován tím nejlepším možným způsobem , je nicméně zodpovědný za valnou část výše zmíněných prohřešků školy na dítěti. Odpovídá autoritářskému přístupu k člověku a jeho možnostem. Zejména jedince slabší, nevyzrálejší, ale mnohdy také autonomnější a nadprůměrné, odchylující se od předpokládaného "zdravého průměru", "obvyklé většiny" v podstatě persekuuje a frustruje, zavléká do komunikací, v nichž se postupně zhoršuje jejich možnost persekuění a frustrační působení překonat. Humanizační program školské reformy musí oproti tomu hledat rozvíjení a prosazování osobnostně rozvíjejícího modelu školy, resp. modelu demokratizačně participujícího, komunikativního apod. Základem je důvěra k potencionalitám rozvoje osobnosti (žáka, studenta) a vytváření vzájemného kooperativního vztahu mezi učiteli a žáky, založeného na společné zodpovědnosti za tyto potenciality a jejich aktualizaci. Důležitým cílem zde je posilovat namísto řízení zvnějšku přechod k sebeřízení dítěte (dospívajícího), jinými slovy k jeho autoregulaci. Mezi základní obsahové komponenty autoregulace patří aktivity sebevýchovy, sebevzdělávání, sebezdokonalování, zodpovědného projektování smysluplné životní cesty v solidárním partnerství, vytváření bohatých zájmů, navozování způsobilosti samostatně se učit, poznávat a získávat i předávat informace, orientovat se v prostoru možnosti a rozhodnout se pro hodnotné cíle. Se zdůrazněním osobnostně rozvíjejícího modelu školy souvisí úzce a) nezbytnost řešit deformace v oblasti chápání a praktikování výuky i jejích jednotlivých komponent a fází. Konkrétně je třeba využívat široké spektrum metod vyučování tak, aby byli osloveni všichni žáci, vyznačující se odlišnými schopnostními, stylově poznávacími, temperamentovými, postojovými charakteristikami. Velmi důležité je eliminovat dosud obvyklé a hojně praktikované zátěžové hodnocení a klasifikování žáků. Jinými slovy, od hodnocení převážně kárného, perzekuč- ního,tzv. ohrožujícího navozováním strachu a nejistoty je třeba důsledně přecházet k hodnocení orientujícímu dítě, aktivizujícímu, upevňujícímu jeho sebepojetí asebev ědo- mí, diagnostickému. Zvláště pak je potřebné vést žáky skrze hodnocení k sebehodnocení, jakožto důležitému aspektu jeho autoregulace. b) nezbytnost překonat vžité autoritářský dirigující pojetí učitele pojetím podtrhujícím jeho specifické komunikativní partnerství a rozvinutí celé řady jeho nezbytných kompetencívoblastipoznávánížáka, strategií poskytování žádoucí pomoci, partnerského interago vání, stimulování zdravého sebevědomí apod. c) nezbytnost překonat uniformní pojetí jednotné školy rozvinutím principu alternatívnosti, umožňující praktikovat široké spektrum diferencovaných přístupů a zřetelů, respektujících individuální a skupinový svéráz. Zvláštní důraz je třeba klást na kultivaci tolerance k nejrůznějším odchylkámahledáníodpovídajícíhozařaze- ní odlišujících se jedinců do integrovaného (a současně diferencovaného) systému, v němž každý nachází své místo, specifické, sobě vlastní sebeprosazení, úspěch, prestiž aj. Druhou skupinu tvoří náměty, týkající se zavádění, resp. zvýrazňování některých potlačovaných a netradičních či zcela nových forem pedagogického působení, v nichž se žák může rozvíjet a kultivovat jako osobnost, učit se být osobností. Viz např. zavádění komunikačně dramatických situací do práce školy, s cíli zprostředkovat vzájemné poznáníapochopení, kultivovat mezilidské vztahy a prohlubovat poznání sebe sama; s cíli řešit konflikty či předcházet jim. Nebo viz programy práce s talenty či naopak zaostávajícími dětmi, kondičně pohybové programy apod. Současná psychologie disponuje i zajímavou nabídkou tzv. intervenčních programů zacílených na odstraňování nežádoucích symptomů blokujících aktivitu, vývoj i výkon žáků - konkrétně na odstraňování úzkosti či sklonů k rezignaci v situacích zvýšených nároků, nebo na přetváření neefektivních učebních stylů ve styly efektivnější. I u nás (viz např. J. Hlavsa, 1986) byly rozpracovány četné tzv. kreati vizační tréninky (tréninky rozvoje tvořivosti). Alespoň základní orientace učitelů v těchto možnostech a postupné integrování uvedených metod a strategií do komplexněji pojaté práce školy zapojením školních psychologů je perspektivou, jejíž nosnost byla již prověřena v některých zahraničních školských systémech. Třetí skupinu představují náměty na rozšiřování' obsahů výuky, resp. na vytváření integrovaných " vyučovacích předmětů, umožňujících žákům hlouběji pronikat do vazeb a souvislostí nad rámec obvyklých Výchova a vzděláni', l .roč., 1990-1991 119 [pageend5]schémat. Zajímavé impulsy představuje např. také zavádění tématiky aktivního zdraví, eticky fundovaného a zodpovědného občanství, nebo - z jiného úhlu - tématicky "učit se učit" (neboli tématiky zvládání tzv. metakog- nitivních strategií, cíleného vytváření efektivního poznávacího aparátu osobnosti apod.). Čtvrtou skupinu námětů představují poznatky a zkušenosti, týkající se včleňování tzv. subsystému "pomoci žákům" (případně i jejich učitelům, rodičům) do vzdělávacího systému školy v co nejširším spektru jejich problémů, krizí, bezradnosti. Jde o problematiku spojenou s dalším rozvíjením poradenských služeb, se zaváděním profese tzv. školních psychologů, s vytvářením spektra iniciativních odborných servisů s náležitou odbornou kompetencí (psychologickou, pedagogickou, sociologickou, lékařskou, právníaj.). Za páté se jedná o náměty, týkající se nezbytnosti vytvářet spolehlivá kritéria hodnocení úrovně (efektivnosti) fungováníškoly, výuky, práce učitele, jednotlivých žáků, třídy apod. To je nezbytné z mnoha důvodů. Např. i z toho, že alternativně fungující školský systém musí disponovat možnostmi zajistit (a garantovat), že různé školy neuzavírají žákům možnosti přechodu, že je neodsuzují k "zabřednutí" do méně kvalitní dráhy, ale naopak, že jsou součástí otevřeného pole variant, vybízejících k vytváření a realizaci strategie vzestupné životní dráhy ve vzdělání. Jedná se např. i o vytváření metod adaptivního testování, diagnostického vyučování, kdy poznatky o průběhu a výsledcích vyučování a učení se stávají východiskem jeho průběžné regulace (autoregulace) k vyšší efektivitě. Konečně za šesté zde stojí za připomenutí náměty, týkající se místa a postavení školy v regionu, místa školního vzdělávání v systému celistvé kultury národa apod. S tím souvisí problém, jak čelit neúměrnému "zeškolštění" dítěte (a s ním spojeným pedagogenním poruchám vývoje). Viz v té souvislosti i starší ideje o škole jako kulturním centru regionu, které rozvíjel již ve třicátých letech V. Příhoda. + * + K reformě školy lze přistupovat z různých legitimních hledisek. I když nelze jednotlivá z nich vytrhávat z celistvosti souvislostí, přesto má každé z nich svou specifickou váhu a jeho uplatňování naráží na specifické problémy. Hledisko beroucí v úvahu dítě a perspektivy jeho rozvoje, je zpravidla považováno za banální. Přesto se ale prosazuje neobvykle těžce musí opakovaně čelit až zarážejícím ignoracím a arogancím, tvářícím se jako jedině možná samozřejmost provozování školy, stvrzená celými jejími dějinami. Omyly a mýty, které za tím stojí, je třeba analyzovat. Především je ale třeba kultivovat v pedagogické veřejnosti hlubokou a fundovanou reflexi nad dítětem a perspektivami jeho osobnosti v humanizované škole a vytvářet široké kulturní zázemí pro tolik potřebnou reformu naší české školy. (Zprojektu Nezávislé mezioborové skupiny pro školskou reformu) Výchova a vzdělání všeobecně K otázce školy a obsahu vzdělání v současném světě Karel Rýdl Podíváme-li se na dějiny společnosti, zjistíme, že škola získává v životě lidí stále větší význam. V současnosti zaměstnává stále více i vlády a parlamenty jednotlivých zemí, mezinárodní organizace, tisk a masové sdělovací prostředky, veřejnost. Škola se stala více, než její libo, předmětem pozornosti, zájmů a nároků jednotlivých politických sil, stran a hnutí, které školu využívají k naplnění vlastních, mnohdy velmi egoistických cílů. Škola se postupně stala výchovným partnerem rodiny, která s ní musí počítat za všech okolností; někdy jako s pomocníkem, ale stále více jako se strašákem hájícím zájmy státní moci. Sledujeme-li podrobněji školu jako společenskou instituci dnešního světa, jsme svědky téměř všeobecného nářku a nespokojenosti nad pedagogicky neplodnou situací moderní společnosti. Ta ale není zaviněna jen úrovní pedagogických věd, ale je, podobně jako i jiné oblasti, odrazem celkové společenské situace. Cílem tohoto příspěvku je pokusit se odpovědět na otázky, jaký je smysl a úkoly školy dnes, ovšem nikoliv z hlediska sociologického, jak je dnes moderní, ale z hlediska pedagogických perspektiv a sebevědomí školy. 1. Původní funkce školy Původní školu lze charakterizovat jako čistě vyučovací ústav nebo společenskou instituci, která sloužila k plánovitému předávání pouček. Víme téměř vše o tom, co se vztahovalo v jednoduchých kulturách k předávání životních zkušeností kulturního, hospodářského a jiného rázu následujícím generacím. Nové generace vrůstaly do života a kultury dospělých pomalu, postupně, prostřednictvím vzájemného soužitía spolupráce, aniž k tomu byla potřebná zvláštní instituce. To platí i pro další oblasti naší evropské kultury - chtělo by se říct, že bylo a je skutečným štěstím, že vývoj a dozrávání mládeže nebyl a není zcela závislý jen na škole. Jestliže ale nashromážděné zkušenosti, názory a umění nějaké kultury jsou tak rozsáhlé, diferencované a provázané ve vzájemných souvislostech a vztazích, tak členité, jako je tomu například v naší vysoce rozvinuté písmové kultuře, potom již pouhé předávání dědictví soužitím a spoluprací není možné. Nastupuje nutnost umělého, krok za krokem postupujícího učení, které postupně uvádí mládež odjednoduchéjednotli vosti až ke složitému celku. Takové plánovitě prováděné budované učení nemůže probíhat jen v podmínkách běžného života životního dění, protože by ho neustále narušovalo. Ve středověkém klášteře bylo možné vpravit se do tajů latinského jazyka pouhou účastí na veškerém ritu, ale nebylo možné naučit se během chorálových modliteb latinské gramatice. Výchova a vzděláni, l.roč., 1990-1991 120 [pageend6]Stejně jako dnes není možné naučit se pravidla silničního provozu v ruchu velkoměsta. To by velmi rušilo běžný provoz. Systematická výuka musela být vyjmuta z podmínek běžného života. Tak vznikla zvláštní instituce, škola, postavená před život nebo vedle něj. Škola vznikala vždy, když se objevil obsažný, racionální obsah vyučování, který nemohl být předáván běžným soužitím, ale jen metodicky uspořádaným způsobem. V současnosti můžeme pozorovat vznik škol v mnoha oborech: autoškoly, letecké školy pro piloty, školy pro řídící pracovníky různých oborů apod. Tyto školy jsou nutné, protože jde o to, předat v metodicky uspořádané formě sumu poznatků a jejich souvislostí, jež mají specifický rozsah a určitou komplikovanost, a to izolovaně od běžného provozu a všedního života. Naše moderní odborné školy, včetně učňovských zařízení, vycházejí z tohoto faktu. Není možné vůbec pochopit svět školy bohatý na formy, pokud nepochopíme její základní podstatu: že její prvotní úloha, pomocí níž se stává školou, je systematicky uspořádané, tedy metodicky postavené vyučování. Život vytváří člověka nesystematicky, škola postupuje piáno vité. V tom je její síla i slabost zároveň: školní vyučování je svojí podstatou vždy učebním procesem, žádným příležitostným vyučováním. Tím se liší od veškerého učení v životě samotném, jež navazuje vždy na danou příležitost. Školní výuka je uspořádaná, předem naplánovaná a rozčleněná podle širších souvislostí. Tak se stal učební proces ústředním pojmem školní pedagogiky. (Z toho vyplývá potom například obtížnost správného využití možností školního rozhlasu, protože musíbýt začleněn do učebního procesu na správném místě.) Momentem plánovitosti, předem promyšleným postupem se škola odlišuje od života, a poskytuje tak žákům poznání řádu duchovna. Život se tak pro školu vůbec nestává prvkem jednání, ale předmětem pozorování, smyslového nazírání, s nímž zde lze volně nakládat, aniž bychom se jím nechali ovlivňovat. Ne náhodou znamená slovo škola toliko co volná chvíle, prázdno. Jestliže se stane škola nutným důsledkem racionalizace života, potom musí pod vlivem této racionalizace získat pro život větší význam. Osvětlím tuto skutečnost na jednom historickém příkladě. Pestalozzi získal ve svém mládíhlubokou nedůvěru ke škole, které se zcela nezbavil až do konce života. Ve spisu Poustevníkova večerní hodinka hovoří o "umělé cestě" školy, která vzdělává člověka k "umělému lesku”. Svobodné přírodě je školou předsunut řád slov, který zakrývá nedostatek přirozené síly a uspokojuje dobu. Později, v románu Lienhard a Gertruda, je Pestalozzi podstatně ostřejší a zřetelnější v kritice školyjakoumělé instituce, kterou stavído protikladu k stanoviskům přirozené pedagogiky J. J. Rousseaua. Pestalozzi již tehdy jasně postřehl, že škola se stává potřebnou a nutnou s nastupující industrializací. V učebním plánu jeho školy hrají zcela výjimečnou roli počty. Racionalizace hospodářského života vyžadovala, aby se nové sociální vrstvy průmyslových dělníků zabývaly počty mnohem intenzivněji, než to bylo nutné v období agrárních pořádků. Nebot na rozdíl od rolníků bylo dělnictvo odkázáno zcela na mzdu v hotových penězích. Oni se museli s nimi učit zacházet, správně je dělit a šetřit. Průmyslový dělník není závislý na přírodních silách tolik jako rolník, ale spíše na lidském snažení a lidských zájmech. Je to vlastně konkrétní příklad přechodu přirozeného světa k světu vytvořenému, k světu učiněnému. Tento svět nastupující techniky a průmyslu vytvořený lidmi spočívá vlastně na matematických přírodních vědách. Stejně jako Goethe také Pestalozzi intuitivně předvídal rozmach strojírenství a pro tuto dobu viděl význam školy právě v rozšířené matematické přípravě: "Počty jsou vazbou přírody, které nám pomáhají zbavovat se omylů při hledání pravdy." Skutečný vývoj posledních dvou století tento názor mnohokrát potvrdil. Moderní technicko-industriální svět již nezná přímý vstup, ono přirozené vrůstání mladých lidí do společenského života, ale jen pouze prostřednictvím školy. Formy pracovních postupů a výsledky technické výroby nejsou bez školního vzdělávání přehlédnutelné a pochopitelné. Podobná situace je v orientaci v moderním nesmírně komplikovaném a sociálně složitém životě. Proto bylo na základní vzdělání kladeno tolik požadavků, jimž ani současná základní škola dosud neodrostla. Jestliže ale chceme pojmout celkově stoupající význam školy a vzdělání pro život, nesmíme vynechat rozvoj specializovaného a odborného vzdělání. Ten totiž zcela přesvědčivě ukazuje současnou nemožnost dosáhnout "kvalifikace” pouhým pozorováním a nápodobou zkušeného pracovníka. Většina současných povolání a oborů vychází z reálného předpokladu, že není možné během provozu praktického zaměstnání dokonale kvalifikovat nového pracovníka, ale tuto činnost přenechává v podobě metodicky utříděného učebního obsahu školám různých druhů a typů, tak jak byly v oblasti odborných a specializovaných škol a učilišt od poloviny 19. století postupně vytvářeny. Moderní odborná práce je nemyslitelná bez organizovaných a odděleně získávaných učebních postupů, završených speciálními zkouškami, které podmiňujídosaženíoprávněník výkonu daných povolání. Tím získala škola pro všechny mladé lidi dosud ve vývoji společnosti nevídanou důležitost. Za příklad nám může sloužit Rusko, jehož přerod ze zaostalé agrární monarchie k rozvinuté industriálni společnosti se odehrál ve velice krátké době (historicky míněno) právě díky obrovskému nárůstu škol různých typů všech stupňů v první polovině 20. století. Zde se nabízí dosud málo sledovaná otázka, jež není předmětem této úvahy. Pro mladou generaci znamená tento proces nárůstu druhů škol neobyčejné zatížení právě v nejchoulostivějším období rozvoje jedince. Bylo by zajímavé zjistit, do jaké míry rozmach školního vzdělávání, nutného pro zařazení se do společenského života, deformuje fyzicky i psychicky přirozený vývoj mládeže předcházejících staletí a do jaké m íry byla touto novou funkcízatížena také škola, poskytující dosud sumu nutného vzdělání a výchovy. Uzavřeme tutočástprostýmkonstatováním,žepůvodní a ústřední funkcí školy je předávání metodicky utříděného vědění pomocí předem plánovaného učebního procesu. Můžeme si odmyslet všechny ostatní momenty kromě učebního procesu a učebního plánu. Pokud zmizí i tyto fenomény, přestává být škola školou. 2. Zkušenost a názornost předmětného světa jako předpoklady školního vyučování Výchova a vzděláni', l.roc., 1990-1991 121 [pageend7]V procesu předávání celkového kulturního dědictví dalším generacím připadá škole dílčí úloha. Nemá nic společného s životem jako celkem, ale jen s jeho racionální částí, s plánovitým uváděním do světa pojmů. Zabývání se pojmy předpokládá, že žáci jsou seznámeni s reálnými zkušenostmi a předměty, na nichž jsou pojmy založeny. Pokud tomu tak není, stává se učení verbalistické, zprostředkovávající pouze prázdné slovní vědění bez náležitých konkrétních představ významu slov a pojmů. Může ovšem škola počítat s tím, že žáci jsou pro vyučování dostatečně vybaveni zážitky, zkušenostmi a názornými představami věcí, aby mohli navázat na výuku pojmů? Škola připravuje žáky na pozdější život a vyučování nutně musí předjímat potřebné věci, které jsou životu žáků v tomto okamžiku zatím cizí. Kdyby škola spočívala vždy jen na reálných zkušenostech, které si žáci přinášejí, musela by doprovázet člověka po celý život. Kromě toho by nemohla nikdy překročit omezený rozsah života jednotlivce, což je nutné například při výuce zeměpisu, historie nebo cizích jazyků. Po překonání hranic jednotlivce hrozí vyučování neustálé nebezpečí verbalismu, jehož zárodky jsou obsaženy v každém vyučování. Od doby, kdy si prostřednictvím Ratkeho a Komenského škola uvědomila a poznala toto nebezpečí, snaží se starat se o dostatečnou názornost, která také prošla velmi zajímavým vývojem od ilustrací Orbisu až k současnému školnímu filmu a televizi. Pestalozzi považoval názornost vyučování za základ všeho poznání. Přitom je ale nutné si uvědomit, že obraz je jen odkazem na věci, ale nikoli v věc sama. Kdo se nikdy skutečně neseznámil s velehorami nebo mořem, tomu nemůže byt sebelepší obraz tyto pojmy zprostředkovat. Protože škola má omezené možnosti v poznávání skutečných předmětů, využívá různých popisů, líčení, věrných fotografií, filmů a modelů. Žáci tak získávají jen jistou míru poznání věci skrývající se za pojmem. Teprve vlastní zkušenost s předměty a věcmi během života doplňuje a opravuje představy získané školním vyučováním. Velkým problémem dnešní doby je, že dříve běžné zkušenosti dětí se díky změnám ve způsobu života (městské prostředí) stávají stále vzácnějšími. Děti nikdy neviděly koně, krávu, střevlíka nebo mraveniště v přirozeném prostředí. Ani sebelepší film neposkytne komplexní představu s typickými zápachy stájí apod. Moderní život poskytuje nesrovnatelně více smyslových zážitků než tradiční venkovský život. Pestrost těchto zážitků a jejich rychlá obměna působí na zvyšující se bdělost dětí, alenenechávájevklidu dojmy zažít, čímž se vlastně navzdory rozmanitějším podnětům stává jejich život chudší ve smyslu upřednostňování náhradních obsahů pojmů než seznámení se se skutečnými předměty a věcmi. Negativní roli zde sehrává čas, životní tempo a zrychlující se výměna podnětů a vlivů. Názorné představy zůstávají nezpracovány a nepřispívají k vybudování duchovního obrazu světa. Tak zůstává škole, i když je primárně chápána jako vyučovací instituce, pouze možnostpůsobitpomocítěchzákladních zkušeností, které jsou potom v reálném životě zásadně korigovány nebo odmítány. Tento rozpor se snaží škola zmírňovat vtažením reality do výuky pomocí třídních výletů, exkurzí, pobytů v přírodě apod. Jistý význam získávají v této souvislosti tzv. audiovizuální prostředky a technické pomůcky využívané moderním vyučováním. Ale i tyto pomůcky poskytují jen sekundární zkušenosti, jak již bylo uvedeno. Jejich význam je ale v tom, že pomáhají získávat poznatky a zkušenosti v procesu aktivní činnosti žáků, což je důležitější než poznatky hotově poskytnuté verbální cestou. Moderní škola se tedy musí stále více snažit poskytovat vzdělání prostřednictvím přímého seznamování žáků s reálným světem v dílnách, na zahradách, v kuchyni, na ulici apod. Toto rozšiřování okruhu zkušeností jako nutného předpokladu vlastního vyučování není úkolem jen pro elementární (obecnou, národní, základní) školu, ale dnes již pro všechny druhy a stupně škol. Problémem jsou učňovské a odborné školy. Děti totiž vůbec málo znají moderní pracovní proces (provoz továren a podniků), protože odborné školy a učňovská zařízení jsou nucena zřizovat vlastní dílny, ačkoliv učňové pracují v provozu. Paradoxní situace je v tom, že podniky dnes již často nezprostředkovávají nutné zkušenosti pracovního postupu v jejich celku, a proto musí učňovské nebo odborné škole poskytovat náhradu, aby tyto zkušenosti zajistila. Úkolem tedy vždy je, aby škola vytvářela pomocí bezprostřední i zprostředkované názornosti jistý základ pro školní vyučování. Možnosti školy jsou omezené, proto musí být vděčna za každou pomoc, která přichází zvenčí na podporu zkvalitnění výuky. V této souvislosti je ale nutné si uvědomit, že požadavky na názornost a znázomitelnost mají své hranice. Tak jako je důležitá reálná zkušenost a její náhrada pomocí vyučovacích prostředků, tak nelze zapomínat, že svět školy je duchovním světem, tj. světem představ. Míra se liší v jednotlivých stupních a druzích škol, ale v principu platí pro školu vůbec. To znamená, že škola musí přispívat k rozvoji představ žáků. Musíjim ukázat cestu úměrně jejich možnostem a věku, od názornosti věci k pojmu věci. Zní to asi nepopulárně, ale je to nutné dodržovat, pokud má být škola místem duchovního života. SKola má nyní složité postavení, protože tok obrazů, kterému je mládež prostřednictvím filmů, televize, videa, seriálů vystavena, má malé nároky na sílu představ. Tím je brzděn i rozvoj fantazie, vlastního duchovního pohybu vnitřních prožitků. Tak stojí škola před velkým úkolem, kdy již nejde především o množství poznatků poskytovaných žákům, ale spíše o způsob zacházení s nimi, o způsoby jejich využívání v praktickém životě a možnostech získávání dalších, čímž může být vytvořena rovnováha proti vědomému nebo nevědomému zneužívání poznatků. Škola je tedy nucena sama zprostředkovávat názornost a zkušenosti jako základní předpoklady vyučování a dbát na účelné využívání poznatků žáky. Tak je vlastně rozšiřován původní cíl školy, jak jsme o tom hovořili v první části. 3. Duchovní a morální svět jako realita života školy Vedle zkušeností vážících se pojmově k předmětnému světu existují i jiné zkušenosti, jejichž nedostatek velmi ztěžuje práci školy: totiž zkušenosti pocházející z mezilidských vztahů, zjednání s lidmi. Hovoří-li se například obecně o zeslabující se schopnosti žáků koncentrovat se, uvádí se jako příčina přemíra podnětů, které vyvolávají roztěkanost. Ovšem pravá 122 Výchova a vzdělání, l.roč., 1990-1991 [pageend8]príčina má hlubší společenské kořeny. Žáci totiž stále méně přicházejí z pevně zformovaného života, který každému poskytuje pocit bezpečí, zázemí a jistoty. Moderní rodina se zmenšila uvolněním mezigeneračních vazeb tradiční třígenerační rodiny obývající určitý prostor (sídlo, statek apod.). Postupně tak mizí pocit povinnosti ke kontinuitě rodinného života předcházející generace. S každou novou generací začíná život i nová rodina. Praktickým výrazem pro tento jev jsou malé byty pro malé rodiny. Počet dětí se ve 20. století zmenšil oproti počtu dětí v rodinách ještě vzhledem k počátku 19. století. Zvyšující se zaměstnanost matek má rozhodující vliv na ztrátu soužití rodičů a sourozenců a tím je oslabena i výchovná funkce rodiny. Postupně jsou narušovány i dříve pevné sousedské vazby a veřejný život v masové společnosti ztrácí pocit povinnosti k mravům. Důsledkem toho všeho je, že dospívající mládeži chybí od počátku pocit dodržování pevného řádu, o který se dříve škola mohla opírat, protože vyučování, které nabízela, bylo vlastně jen doplňkem života v rodině a společnosti. Tuto možnost škola v současnosti nemá. Škola již nemůže počítat s pevným zakořeněným kulturním základem a pevným morálním zázemím, které pro svoji práci dříve využívala. To neplatí jen pro nižší typy škol, ale mnoho žáků z vyšších škol nemá žádné zafixované mravní hodnoty v chování a žádné formy jednání a jejich duchovní zájmy těžko nalézají odezvu v rodině. V kolika rodinách šedneš smysluplně rozmlouvá s dětmi o pocitech, představách, zkušenostech, v kterých rodinách se společně "muzicí- ruje" nebo vyplňuje volný čas společnými hrami, orientovanými na duchovní rozvoj dětí? A co může potom zvládnout školní vyučování, nemůže-li se opřít o vyrovnaný, kultivovaný život jednotlivých domácností? Tento problém se postupně stává jedním z ústředních problémů vyšších škol tím více, čím větší množství žáků tyto školy pro potřeby společenského pokroku absorbují. Škola již ví delší dobu, že člověk nevystačí s pouhým intelektuálním vzděláním. Stále více se proto snaží začleňovat do vlastní sféry společenské zodpovědnosti takové vzdělávací obsahy, které nejsou v životě dostatečně pěstovány, kterým společnost věnuje stále méně pozornosti. Dnes se již zdá samozřejmé, že ve škole existuje nejen tradiční hudební výuka, ale také kreslení, ruční práce, tělesná výchova, výuka práce na zahradě, v domácnosti apod. Tyto umělecko-technické sféry dříve do školy nepatřily, ale dnes si školu bez nich nedovedeme představit. Jejich začleňování do obsahu vzdělání posiluje školu ve společenském povědomí jako prospěšnou společenskou instituci, která plní požadavky společnosti "modernizací" vlastní činnosti. Při této příležitosti je nutné upozornit na možné nedorozumění. Škola sice přejala tato "umění" jako vyučovací předměty, ale podřídila je vlastnímu základnímu zákonu, totiž metodicky utříděnému učebnímu procesu. Ale toto utřídění je v přímém rozporu s podstatou těchto umění, nebot nejde o vyučování, ale o múzický život. Kde jsou umění vyučována metodicky po hodinách a hodnocena podle měřítek tradičních vyučovacích předmětů, umění se nemůže rozvíjet a vlastní cíl zařazení těchto umění do výuky nemůže být splněn. Zde musí škola najít odvahu postupovat v těchto předmětech jinak než uplatňováním vlastního základního principu - vyučovacího procesu. Škola tedy nemůže pouze preferovat výuku, vyučovací proces a jeho metodiku, ale musí rozvíjet i školní život, jehož formující síla odpovídá neracionálním stránkám života dospívající mládeže, nikoliv ovšem "školením", ale rozvíjením příznivé atmosféry života školy. Škola dnes musí naučit žáky zdvořilému chování při vzájemném kontaktujednotlivců, musíjenaučitohledupl- nosti, připravenosti pomoci druhému, musí je naučit základním hygienickým návykům, musí naučit vyjadřovat vlastní pocity, správně trávit volný čas, správně pracovat, musí je naučit, jak se účinně bránit nebezpečí spotřebního způsobu života a jak odolávat svodům laciného průmyslu zábavy, který ubíjí plnohodnotný duševní život, dále musí škola naučit své žáky správně využívat technické prostředky moderního způsobu života. Přitom se toto nedá naučit prostřednictvím živého zacházení s nimi. Ve škole musí děti a mládež také získat zkušenosti, že tolerance, věrnost, připravenost k pomoci, čestnost, zdvořilost atd. nejsou jen laciné vynálezy čítankových hrdinů, ale realita mravního života. Škola v sobě nemá pevné jistoty a garance, že všichni žáci se s těmito kvalitami v rodinách ajinde mimo školní prostředí setkají. Neexistuje vlastně garance, že rozpor mezi tím, co se žáci učí ve škole, a tím, s čím se setkávají v džungli masové spotřební společnosti, z nich neučiní cynické bytosti. Škola je v současnosti postavena před úkol, který je ale z důvodů tradičně polodenního působení školy značně omezen. Škola totiž nemůže zcela nahradit pedagogicky zchudlý, duchovně prázdný a v podstatě bezbranný způsob života. To by bylo přeceňování možností školy. Nároky na pedagogickou zodpovědnost ostatních společenských institucí zůstávají ale nezmenšené. Nelze ani připustit situaci, kdy se rodina již nemusí starat o děti, protože tuto funkci převezme škola. Opak je skutečností: protože škola nemůže nikdy nahradit rodinu, nelze zmírnit pedagogickou odpovědnost rodiny. Škola stále potřebuje pozitivní ohlas ve spolupráci rodiny a veřejnosti. Pěstování života školy nemá svůj základ jen v nutnosti a snaze nahrazovat a doplňovat výchovné defekty praktického života. Celý problém vyplýváz hlubších ahistorický starších základů. Výchovná úloha školy nemůže totiž zásadně vycházet z domácí výchovy. Vyrůstá především z výchovy společenské, veřejné. Jestliže má škola překonat racionálně formované obsahy naší kultury a tím uvádět mládež do světa pojmů, pak je jedním z cílů také to, aby tyto pojmy opět získaly mezi mládeží životnost. Náboženská výuka je překonávána, aby mohl být rozvíjen duchovní život na náboženské bázi. Výuka o státu a jeho osudech cílí k začleňování do veřejného života společnosti. Výuka jazyková nechce zůstat jen u poznatků forem a zákonitostí, ale chce zprostředkovat žákům svůj velký obsah a duchovní rozměry. Vyučování ve škole směřuje stále více k budoucímu životu mládeže ve velké společnosti a do světa dospělých. Na to již poukázal svými pedagogickými spisy Schleiermacher. Žáci tedy musí poznatky z výuky nacházet v konkrétních situacích v životě a prakticky je využívat. V žádném případě ovšem nelze připustit utilitární zneužívání obsahu vyučování jen pro bezprostředně použitelné poznatky, které mají jedinou svoji hodnotu v Výchov* a vzděláni, l.roč., 1990-1991 123 [pageend9]přímé použitelnosti v životě. Je to otázka správného chápání pojmu přiblížení se výuky životu. Na rozdíl od počátku tohoto století, kdy byl požadavek přiblížení se vyučování životu zásadním momentem reformní pedagogiky, musí být škola velmi opatrná před nekontrolovatelným pronikáním praxe života do vyučování, protože taje ve všech sférách svého působení silně ovlivňována rivalitami a soutěživostí politického a technického charakteru, čímž je řada životních hodnot značně deformována podsouváním jiných obsahů původním pojmům. V posledních letech se v některých pracích západoevropských pedagogů a sociologů objevuje názor, že duchovní život školy by se měl stát jakousi předformou života dospělých. K tomu již nestačí pouhé vědění, ale reálnou podobu musí získat také duch školního života. Modemíbytí sestálo z velké části tak složité, že jen velmi těžko se v aktivním životě prosazují poznatky získané ve škole. Škola již nemůže prostřednictvím vyučování jen "přenechat" žákům poznatky, ale musí se o to mnohem více snažit ausilovat o efektivní způsoby "přenechávání". Nemůže jinak, než každé věkové skupině žáků poskytovat odpovídající společenské, politické nebo náboženské životní formy a tím je postupně uvádět do světa života dospělých. Zřejmě nejsilněji se tyto jevy ukazují v oblasti politické výchovy. Pouhé státně občanské poučování je zcela zbytečné a neplodné, pokud nejsou rozvíjeny a vytvářeny základní formy politického soužití a jim odpovídající ctnosti již v rámci života školy podle věku žáků. Samozřejmě, že velkou obtíží je přitom pluralismus moderní společnosti s protiklady pol itických mocenských skupiny, jednotlivých náboženských vyznání, ekonomických sdružení, spolků apod. Neotvírá se škola, chápaná jako předforma života dospělých a nestává se pouhým nástrojem mocenského boje ve smyslu hesla: "Kdo má mládež, má budoucnost"? Nelze popřít, že škola je orgánem společnosti i v pluralitní společnosti. Ale v průběhu svých dějin se stala samostatným orgánem, není pouze prostou funkcíspoleč- nosti. Tato samostatnost školy nespočívá jen na skutečnosti, že nároky společenských mocenských sil jsou vůči ní rozporné a často se potírají, ale více na faktu, že vzhledem k této heterogénnosti požadavků stojí škola na straně mládeže. Jestliže je budoucím osudem mládeže život v pluralistické společnosti, pak musí být mládež pro tento život vychována a připravena. Nelze pro veřejnou školu připustit jednostranný vliv určité politické strany nebo mocenské skupiny. To je možné, protože se škola pohybuje v předpolí života dospělých. Měla by diferencované požadavky a nároky společenských sil pedagogicky filtrovat a předávat v rovině základních principů a obsahů. Princip elementárního a fundamentálního neplatí jen pro vyučování, ale také pro formu a obsah života školy. Oprávněné nároky kulturních sila proudů mu sí být školou brány vážně, ale nemohou být prostě začleňovány bez pedagogického přeformování. Předjímání budoucích společenských pořádků je produktivním pedagogickým procesem, což nelze tvrdit o pouhém přejímání modelů současného života dospělých pro školní vyučování. To se také nejzřetelněji projevuje v politické výchově žáků ve škole. 4. Vlastní život mládeže Životní forma školy nemůže být tedy jednostranně určena objektivní kulturou. Obsahuje totiž ještě další, jí vlastní komponent: přiměřenost mládeži. Je tím míněno to, že se o škole hovoří jako o místě života mládeže. Není náhodou, že tato idea je dnes tak silně pedagogy zdůrazňována. Dříve měla mládež totiž vlastní životní prostor mimo školu. Není to zase tak dávno, co si mládežnické hnutí vybudovalo vlastní život vedle školy a bez ní a velmi si přálo, aby se škola stala místem pro vyžití mládeže. Vše se ale zatím událo jinak, protože tehdejší generační protiklad již není aktuální, ale více proto, že v moderním bytí byly položeny volnému životu mládeže stále těsnější hranice. Svět her, který dříve uvolňoval temperament dětí, poskytoval prostor pro vyzkoušení řady činností, vybíjel jejich agresivitu apod., je městským prostředím s množstvím lidí, dopravou a těsností bytů velmi zúžen, takže mládeži vlastně téměř vůbec nedovoluje vlastní život. Mládež je velmi brzy vtahována do života dospělých, a má tak velmi málo času k vlastnímu vyzrání. Nejzřetelnějším znakem pro toto je urychlení tělesného rozvoje a opožďování duševní zralosti. V této situaci se škola stále více stává jediným ochranným prostorem mládeže. V této souvislosti je třeba také chápat požadavky na prodlužování povinné školní docházky z dnes běžných 9 -10 let na 11 až 12 let. Ochranná funkce školy zde začíná vytlačovat výlučnou funkci poskytnout mládeži více poznatků a vědění. Patří k jejím nejstarším úkolům být místem pro nerušený duševní vývoj. Škola pro to má dobrý základ, protože byla vytvořena životem společnosti. Jestliže by dnes neexistovala velká a mocná společenská instituce školy, byla by zřejmě Rousseauova geniální odhalení individuálního práva a vlastního světa mládeže opět zapomenuta. Přizpůsobování školy tomuto úkolu dokazuje i postupná změna charakteru školních staveb; od budov reprezentujících zejména stát se přechází ke skutečným domům pro mládež jak z hlediska funkčnosti a účelnosti, tak i estetič- nosti. Tato velká úloha školy, být prostorem, podnětem a pomocníkem mládeži při jejím rozvíjení vlastního života, bude ještě dlouho nevyřešena. V současné době je úloha ztěžována tím, že se škola pro technicko-industriální svět stává významnou možností jak získat sociální prestiž a společenské postavení. Pro většinu rodičů je škola nástrojem pro sociální vzestup jejich dětí. Bez vlastního přičinění se škola dostala do dalšího dilematu. Chce-li se přizpůsobit této společenské situaci, musí jednoduše zrazovat vlastní peďagogickou odpovědnost. Škola musí zastupovat zájmy mládeže na vlastní život, atím i nároky na lidskou podstatu proti zájmům rodičů a proti obecným prestižním požadavkům nivelizované společnosti. S tím souvisí nutnost poskytnout každému možnost být individualitou a umožnit mu vlastní rozvoj. Z hlediska společenské úlohy školy se stává vyučování ve škole stále více společným vyučováním, školní výchova stále více společnou výchovou. Ovšem čím více hrozí, že jednotlivec bude pohlcen anonymní masou naší společnosti, tím více musí být kolektivní princip školy nahrazován individuálním principem. Jestliže Hegel zauvažoval, že se školou začíná "život podle obecných pořádků, podle obecných pravidel", měl 124 Výchova a vzdělání, l.roč., 1990-1991 [pageend10]jistě pravdu. Aloe z hlediska výše uvedeného kontextu a bez ohledu na idealizovanou prospěšnost čerpající z tehdejší reality nelze již dnes souhlasit s jeho dalším soudem, že je proto nesprávné, aby se učitel staral o individualitu vlastního žáka, rozvíjel a vzdělával ji na základě jejího stále hlubšího poznání. Hegel mohl ještě počátkem 19., století vycházet z faktu, že rodina dosud brala jisté ohledy na jedinečnost jednotlivce, a proto se školní vyučování a výchova mohly soustředit na čistě kolektivní vedení. Zde tkví také jedna z příčin pedagogického úspěchů herbartistického vyučování. Ale dnes se děti jak v rodinách, tak ve společnosti velmi těžko dostávají jako jedinci ke svým právům na individualitu. Tak nezůstává škole žádná jiná možnost: musí prosazovat také individualitu žáka. To je možné jen, je-li masa rozčleněna (diferencována) a masové vyučování ve třídě, která stále počítá s neexistujícím "normovým" žákem, je doplněno skupinovým nebo individualizovaným vyučováním. Zek tomu jsou nutné malé třídy, vhodné učební pomůcky a také učitel připravený odpovídajícím způsobem, je samozřejmým předpokladem. 5. Závěrem Z výše uvedených soudů jasně vyplývá, že se podoba školy značně změnila. Původně zcela odtržena od života, vyvíjela se postupně vzhledem k praxi ve třech vztazích: protože porozumění učení předpokládá jistou názornost, musí škola stále rozšiřovat a prohlubovat základnu zkušeností; protože se realizace výuky nemůže konat samaze sebe, musí škola předjímat budoucí život v žákům přiměřené formě; a musí nabídnout možnosti rozvoje vlastnímu životu mládeže. Od původní snahy po objektivní výuce se škola stále více zaměřuje na subjektivní stránku, v níž dochází k naplňování individuálních práv žáků jako jedinců. Škola rozvíjí vlastně dvojí podobu a tím se teprve stává pedagogickou institucí. Jako taková reagovala na změny v sociálním uspořádání industriálni společnosti a převzala postupně řadu nových úkolů, z nichž se nemůže vyvázat, i když ví o svých značně omezených možnostech. Literatura: 1. Fend.H.: GesellschaftlicheBedingungcnschulischerSozialisation, Weinheim 1974. 2. Fend.H .: Gesamtschuleim Vergleich. Weinheim 1982. 3. Ill ich, I. :Schulenhelfennicht. Hamburg, Rowohlt 1972.4. Behr.M.: Schulenohne Zwang. München, DTV 1984. 5. Tillmann.K. J.: Was ist eine gute Schule? Hamburg 1989. 6,Okon,W. :Szkolyeksperymentalncwswieciel900-1975.Warszawa 1977. 7. Vieri ingcr.R. :PerspektiveneincrhumanenSchule.Oberösterreichischer Landcsverlag 1978. 8. Cipro, M.: Principy výchovy. Praha, UK 1987. 9. Rýdl.K.: Reformnípraxevsoučasnýchškolskýchsysternech.Praha, SPN skripta FFUK 1990. Diskuse Co je demokracie a jak by se jí mělo vyučovat ve školách Diane Ravitchová Celý svět užasl nad dramatickými změnami, jež se odehrály ve východní Evropě. Polský lid zahájil to historické demokratické hnutí 80. let. Vy a vaši východoevropští sousedé píšete dějiny a svět vás se zájmem pozoruje. Byla jsem pozvána, abych vám něco řekla o povaze výchovy kdemokracii v demokratické společnosti. Každá společnosti má systém školství, který vyhovuje jejímu politickému systému. V autoritativním systému vychovávají školy k poslušnosti a úctě vůči vrchnosti. V demokratickém politickém systému se děti ve školách učí samostatně rozhodovat, vést, tolerovat rozdíly v názorech, spolupracovat s ostatními a respektovat práva ostatních; to jsou některé z nejdůležitějších hodnot a přístupů pro chování v demokratické společnosti. Co je demokracie? Aby učitelé mohli vyučovat v duchu demokratických hodnot a způsobům demokratického chování, musí sami nejdříve pochopit význam demokratické společnosti. Jak vlastně demokratická společnosti funguje? Co se chápe pod pojmem demokratická společnost? Slovo "demokracie" používají režimy, jež nejsou v žádném ohledu demokratické. Mnohé vlády se nazývají "lidové demokracie", ačkoliv veškerou moc má v rukou elitní skupina vládců, jež zůstávají u moci dlouhá léta a vlastně ani nebyli zvoleni ve svobodných a otevřených volbách. Co je demokracie? Demokracie je forma vlády, v níž dělají občané politická rozhodnutí právem většiny. Tomu se říká přímá demokracie a lze ji uskutečňovat pouze v relativně malém rámci. Například místní jednotka nějakého dělnického svazu by měla fungovat demokraticky tak, že se sejde jako skupina, zvolí své zástupce a činí všechna rozhodnutí většinovým hlasováním. Běžnějšínež přímá demokracie jeo všem reprezentativní demokracie. Stotisícové město nebo padesátimiliónový národ se stěží může shromáždit v jedné místnosti, a tak si občané musí zvolit své představitele, jež za ně budou politicky rozhodovat. Když reprezentativní demokracie funguje v souladu s ústavou, která ohraničuje pravomoc vlády a zaručuje základní práva všem občanům, jmenuje se tato forma vlády ústavní demokracie. V takové společnosti vládne většina a práva menšin jsou chráněna zákonem a prostřednictvím institucionalizace zákona. Demokratická společnost je vlastně způsob života, který proniká do všech společenských institucí, nejenom těch, jež jsou součástí formální vlády. V demokratické Výchova a vzděláni, l.roč., 1990-1991 125 [pageend11]společnosti je vláda pouze jednou z mnoha institucí, jež koexistují v pluralitní společenské struktuře. V demokratické společnosti nedrží vláda v rukou všechny otěže moci; pravomoci vlády jsou ve skutečnosti jasně definovány a ohraničeny zákonem. V demokratické společnosti jsou práva jednotlivce bezpečně zakotveny v zákonech, v přesvědčení lidí i v jejich každodenním životě. Důležité je mít na paměti, že demokracie je proces, způsob spolužití a spolupráce. Neustále se vyvíjí, není statický. Vyžaduje spolupráci, kompromisy a toleranci mezi všemi občany. Uvést jej do chodu a udržet jej v něm, není vůbec snadné. Svoboda znamená odpovědnost, a ne osvobození od zodpovědnosti. Když lidé vládnou sami sobě, dělají mnoho chyb. Ale demokratický proces zaručuje, že lze ty chyby rozpoznat a udělat změny a že lidé mohou svobodně zvolit novou vládu. Ani demokracie, ani žádný jiný způsob vlády nemůže vytvořit dokonalou společnost. Ale příslibem demokracie je skutečnost, že "my, lidé", si můžeme sami vládnout a můžeme zdokonalit svůj životní standard tím, že budeme vzájemně spolupracovat v rámci zákona a institucí, jež chrání kulturní a politickou svobodu. Ustavní demokracie: demokratická etika Demokratické společnosti fungují na základě předpokladu, že nikdo - ani vláda, ani politické ideologie, ani žádná skupina odborníků - nevlastní monopol na pravdu. Demokratická filozofie je pragmatická. Platnost teorie musí být posouzena svými důsledky v reálném životě. Řešení, jež byla správná včera, nemusejí být správná dnes nebo zítra. My, kdož žijeme v demokratických společnostech, věříme, že je dobré vyměnit čas od času lidi na vedoucích místech. Jezdravé ventilovat odlišné názory na veřejnosti. Nedůvěřujeme politickým dogmatům. Rádi si pohráváme s myšlenkami a stroji, teoriemi a metodami. Jestliže fungují, hrajeme si s nimi dál. Jestliže selžou, pustíme je z hlavy a jdeme dál. V politice je základní charakteristikou demokratické vlády ta skutečnost, že autorita vlády je odvozena od konsensu těch, jimž se vládne. Vláda je zde proto, aby sloužila potřebám lidí; lidé zde nejsou proto, aby sloužili vládě. Lidé jsou občany vlády, ne jejími subjekty. Jedním z nejdůležitějších způsobů, jimiž dávají občané svůj souhlas vládě, jejejich účast na volbách. Demokracie vyžaduje systém více stran, aby si voliči mohli vybrat mezi kandidáty ajejich politickými programy. Obvykle se volba provádí tajným hlasováním, aby byl volič chráněn před nátlakem ze strany skupiny, která je u moci. Právo volit mají všichni občané až na několik malých výjimek, jako například děti. V ústavní demokracii vyznávají občané pravidla demokratické etiky. Demokratická etika je souhrn hodnot a názorů nezbytných pro samosprávu. Lze ji definovat jako smysl pro toleranci a spolupráci, slušné chování a čestnou hru. Jeto duch, jenž sižádá spravedlivé volby, v nichž všichni kandidáti dodržují stejná pravidla. Demokratická etika podněcuje kandidáty, aby diskutovali a svůj nesouhlas vyjadřovali slušně a zdvořile. Když volby skončí, přijmou ti, kteří prohráli, rozhodnutí voličů. Jestliže prohraje vládnoucí strana, odevzdá svou moc v klidu a míru. A at už vyhraje kdokoliv, dohodnou se obě strany, že budou spolupracovat při řešení běžných problémů společnosti. Prohrávající strana ví, že nepřijde o život nebo že nepůjde do vězení, ví, že bude mít další šanci soutěžit při příštích volbách. Nesouhlasit s vládou není vlastizrada. Demokratická etika uznává, že lidé mohou mít upřímně odlišné názory a že je užitečné otevřeně vyjádřit nesouhlas, aby bylo možné posoudit všechny možné akční postupy a informovat veřejné mínění. Ohraničení pravomocí vlády Všechny ústavní demokracie se vyznačují jednou důležitou vlastností: pravomoci vlády jsou ohraničeny a lidé mají práva zaručena ústavou, práva, jež jim vláda nemůže vzít. Ve Spojených státech jsou například v ústavě zahrnuta práva, o která vláda své občany nemůže připravit^ jako například svoboda vyznání, svoboda shromažďování a právo na spravedlivý soud. Národní legislativní orgán - Kongres Spojených států - má ústavně zakázáno koncipovat jakýkoliv zákon, jenž by popíral nebo omezoval základní občanské svobody. T ato základní práva neposkytuje lidem vláda; tato práva lidem náležejí a jsou zaručena ústavou. Vláda je v ústavních demokraciích koncipována tak, aby žádný jednotlivec či instituce nezískali příliš velkou moc. Je například velice důležité mít nezávislé soudnictví, aby měli soudci tu moc zabránit exekutivě nebo legislativě v porušování práv lidí. Jedním ze základních principů amerického demokratického systému je hluboká podezíravost vůči soustředěné politické moci; zakladatelé amerického vládního systému byli přesvědčeni, že z každého, kdo nahromadí příliš velkou moc se stane tyran. Vytvořili vládní systém, který byl dost silný na to, aby vládl, ale ne dost silný na to, aby uzurpoval práva lidí. Zakladatelé chtěli, aby se jednotlivá odvětví vlády vzájemně "kontrolovala a vyvažovala" a aby nikdo na sebe nestrhl příliš velkou moc. Demokracie mohou selhat, má-li vláda příliš velkou moc; mohou ovšem selhat také tehdy, nemá-li vláda dostatečnou moc na to, aby mohla vládnout. Demokratický proces je návodem pro čestnost a spravedlivost, ne pro anarchii a nečinnost. Pro úspěch demokratické vlády je důležitá schopnost vést i rozhodovat. Každý demokratický parlament dodržujepravidlahry, jež umožňují důkladně o věcech diskutovat, dovést debatu do konce a nakonec hlasovat. Demokracie, kultura a společnost V demokratických společnostech stát nekontroluje ani neřídí kulturní život. Většinu kulturních činností organizují soukromé společnosti. Kulturního života se může účastnit každý prostřednictvím členství v dobrovolných organizacích, mládežnických skupinách, občanských výborech, sportovních týmech, odborech, náboženských asociacích a dalších svobodně vybraných spolcích. Vláda podporuje kulturní činnost subvencováním muzeí a dalších důležitých kulturních institucí, ale herci, umělci, tanečníci a hudebníci nepracují pro vládu. V demokratických společnostech vláda necenzuruje tisk; vláda nemůže vybírat nebo propouštět redaktory novin. Svobodný tisk je užitečnou kontrolou moci své vlády. Novináři a historikové se nemusejí obávat vyjádřit Výchova a vzděláni, l.roč., 1990-1991 126 [pageend12]své názory. Když vláda vlastní hromadné sdělovací prostředky, tiskařské lisy a nakladatelství, jsou nezávislé názory ohroženy. Svoboda tisku, svoboda projevu a názoru jsou tedy naprosto nezbytné nejenom proto, že svoboda myšlení a vyjadřování je dobrá sama o sobě, nýbrž protože takové svobody jsou nejlepším prostředkem kontroly vládních akcí, informovanosti veřejnosti a změny špatné politiky veřejnou diskusí. V demokratických společnostech jsou noviny, časopisy, knižní vydavatelé a rádiové stanice nezávislé; nejsou kontrolovány vládou. Ve Spojených státech je v soukromých rukou také televize. V těch případech, kde vláda vlastní televizi (jako například BBC ve Velké Británii), zachovává vládní televize přísnou neutralitu v domácí politice. Nikomu nenadržuje. Není to hlas vládnoucí strany. Další nezbytnou součástí kultury v demokratické společnosti je náboženský život. V demokratické společnosti mohou lidé vyznávat svou víru bez zasahování státu. Ve Spojených státech ústava nedovoluje vytvoření žádného státního náboženství, takže všechna náboženská společenství jsou osvobozena od vládního tlaku. Svobodně koexistují různé církve, synagogy, chrámy. Nepostradatelnou součástí kulturního života všech společností je vzdělání. Možnost vzdělat se musí být v demokratické společnosti ve stejné míře přístupná všem. V demokratické společnosti existují vedle sebe všechny druhy škol. Některé z nich jsou státní (jež spravuje vláda); jiné jsou církevní, další zase nezávislé, které organizují občané, kteří si nepřejí, aby jejich děti navštěvovaly státničí církevní školy. Rozmanitost kontroly je dobrá pro kulturní zdraví demokratické společnosti. V demokratické společnosti školy nejsou politickým nástrojem vlády. Očekává se od nich, že budou děti učit, jak demokracie funguje a jak sestát aktivními občany, ale že jim nebudou říkat, jak mají volit, a také jim neříkají, které názory jsou politicky správné. Mají učit děti klást otázky, přemýšlet, zvažovat všechny aspekty problému a dospět k vlastním názorům. Demokracie a právo Dalším významnýmaspektemdemokratickéspolečnos- ti je role zákonů. Zákony formulují volené legislativní orgány. Zákon je prostředkem, pomocí něhož se spravuje demokratická společnost. V demokratické společnosti jsou si před zákonem všichni lidé rovni bez ohledu na rasu, vyznání, původ či politické názory. Zvláštní práva nesmí mít ani volení zástupci, boháči nebo kdokolivjiný. Jelikož demokracie je proces, a ne hotový produkt, demokratické společnosti neustále revidují zákony, aby napravovaly křivdy a zajištovaly stejné jednání se všemi. Zákon poskytujezáruky pro občanská práva a politické svobody občanů. Chrání občany před zatčením nebo zadržením bez výslechu nebo právní rady ; chrání občany před nátlakem vypovídat proti vlastní osobě; zakazuje neoprávněnou domovní prohlídku a zabavení. Práva občanů v zákonných procesech jsoú podrobně definována zákonem a policie i vláda podléhají zákonu jako kdokoliv jiný- Jelikož zákony představují kodex chování, mohou být změněny. Jestliže si někteří lidé myslí, že zákon je špatný, mohou si podat žalobu u soudu, aby byl zrušen, nebo se mohou pokusit přesvědčit své zástupce v Kongresu, aby zákon změnili. Ekonomika ve svobodné společnosti V demokratické společnosti jsou pravomoci vlády omezeny nejenom v politických otázkách, nýbrž také v oblasti ekonomiky. Dovolte mi nyní dotknout se několika aspektů tržního hospodářství. Ekonomika Spojených států není čistě volně tržním systémem, nýbrž směsí vládních zásahů a soukromých trhů. Vláda poskytuje služby; nevlastní průmysl, zemědělskou půdu ani podniky. Většina ekonomiky ve Spojených státech je v soukromých rukou. Většinu obchodů, restaurací a malých živností vlastní jednotlivci. Většinu velkých živností a průmyslových odvětví vlastní korporace, jež jsou majetkem tisíců nebo dokoncemiliónů akcionářů. Odborovédůchodové nadace vlastní například významný díl největších amerických podniků. V souladu s principem nabídky a poptá vkyjsou podniky úspěšné nebo neúspěšné v závislosti na tom, zda nabízejí službu nebo výrobek, jenž zákazník žádá. Jestliže se v nějaké restauraci podává špatné jídlo, půjdou zákazníci jinam a restaurace zkrachuje. Dobré podniky prosperují, špatné krachují. Průměrný americký zákazník má ve zboží a službách, jež si může dovolit, široké možnosti výběru. Zásahy vlády pomáhají různým způsobem modifikovat tržní systém. Federální vláda poskytuje dělníkům, kteří přijdou o práci, finanční zabezpečení v nezaměstnanosti, technickou pomoc podnikům, jež ji potřebují; půjčky menším podnikům; záchranné fondy farmářům, kterým zničilo úrodu nepříznivé počasí; pojištění pro bankovní vklady; sociální a lékařské pojištění pro starší občany; finanční podporu chudým. Vláda uskutečňuje politiku daňových úlev, aby podpořila hospodářský rozvoj nebo výstavbu obytných čtvrtí či další cenné sociální cíle. Federální vláda je odpovědná za udržení zdravého chodu ekonomiky a zajištění dobrého životního prostředí a životní úrovně pro obyvatele. Děje se tak prostřednictvím daňové politiky, rozpočtové politiky a regulace úvěrové míry. Tomuto se říká makroekonomická politika. Úpravou daní, úrokovémíryavýdajů může federální vláda změnit inflaci, výšku nezaměstnanosti a výdaje spotřebitelů. Stát a místní vlády jsou zodpovědný za policii, požární sbory, silnice, mosty školy, inženýrské sítě a další přímé služby. Pro dělníkyje zdrojem síly v americkém hospodářském systému odborovéhnutí. Bez odborů nemohou být dělníci najímáni a propouštěni, kdykoliv se vlastníkům zachce. Odbory jménem dělníků vyjednávají se zaměstnavateli o výši platů, pojištění, pracovních podmínkách a účasti na pracovním procesu. Odbory chrání své členy před svévolným propouštěním nebo kárnými opatřeními ze straňy zaměstnavatele. Odbory jsou svobodnéa nezávislé na vládě. Odbory jsou dobrovolnýmisdruženími dělníků, kteří demokratickými prostředky určují, jaká je jejich Výchova a vzdělání, l.roč., 1990-1991 127 [pageend13]politika a činnost. Odbory nejsou podřízeny ani zaměstnavateli, ani vládě. V Americe se tato kombinace kontroly a rovnováhy výborně osvědčila: motiv zisku stimuluje majitele a akcionáře k tomu, aby vyráběli dle přání zákazníků, vláda reguluje hospodářské podmínky, aby nedocházelo k přehnaným fluktuacím, a svobodné odbory chrání práva dělníků. Jak učit demokracii Toto jsou některé z principů a praktik typických pro život v současné demokratické společnosti. Jak mohou pedagogové učit demokracii na školách? A jak si studenti mohou osvojovat demokratické principy, aby byli připraveni aktivně se účastnit života v demokratické společnosti? Prvním a nejdůležitějším obsahem občanské nauky je obeznámit studenty s jejich vládou. Musí chápat, jak vláda funguje. Potřebují vědět, jak jsou vybíráni vedoucí představitelé, jak se dělá politika a jak mohou občané ovlivnit své národní i místnívlády. Musíbýt informováni o politické situaci a mít dokonalou možnost diskutovat o tom, co se děje, a vyjádřit své mínění. Očekáváte-li od nich, že budou brát svou roli občanů vážně, musíte je seznámit s jejich právy i povinnostmi. Musíte ukázat svým studentům, jak oni jako občané mohou ovlivnit vývoj demokracie a zaručit její trvání. Jedním z užitečných způsobů, jak seznamovat děti s vládou, je pozvat místní i národní vládní činitele do třídy a uspořádat s nimi besedu. Takové rozhovory studentům objasní, jak vláda vlastně funguje a jak rozhoduje. Členové parlamentu a kandidáti, kteří se ucházejí o úřad, mohou být zváni k besedám a vyjádřit před studenty svůj názor. To studentům pomáhá získat představu o tom, jak probíhají demokratické volby. Činnost školy musí být rozvržena tak, aby studenti osobně zakoušeli vzájemné vztahy v demokratickém procesu. Jedním z nejúčinnějších způsobů, jak je tomuto procesu učit, je založit studentskou radu. Obvykle se studentská rada skládá z jednoho zástupce z každé třídy. Navíc by každý stupeň měl zvolit svého předsedu a místopředsedu, kteří se také účastní práce rady. Studentská rada se pak schází pravidelně, obvykle jednou týdně. Její představitele by měli volit všichni studenti. Asi jednou měsíčně by měla studentská rada podat zprávu celému shromáždění studentů o svéčinnosti a vyslechnout její názory. Studentská rada by měla nést odpovědnost za studentskou činnost; studentská rada obvykle nemá oprávnění zasahovat do otázek učebních osnov. Její představitelé by se ovšem měli pravidelně scházet se zástupci školy a projednávat s nimi otázky a problémy, jež se týkají studentů. Účast na studentské samosprávě je velice důležitá jako výcvikový terén pro demokratický proces. Pomáhá ve studentech probouzet vůdč í schopnosti. Zástupce rady učí vyslechnout si celé názorové spektrum. Učí je, jak je důležité zachovat nestranný postoj a dělat si o diskusích záznamy. Učí je vyhrávat bez arogance a diktátorství, nebo prohrávat beze strachu, že budou zničeni. Učí je citlivě vnímat potřeby druhých. Učí je, jak s druhými spolupracovat a skutečně něčeho dosáhnout. Pomocí tohoto modelu je učí kompromisu, spolupráci a toleranci, těmto nezbytným vlastnostem pro úspěch demokracie v politickém životě. Dalším významným způsobem, jak učit žáky demokracii, je mimoškolní zájmová činnost. At už se kluby, týmy nebo mládežnické skupiny scházejí během školy nebo po ní, měli by je spravovat studenti s přímou odpovědností vybírat si své vůdce a činit závažná rozhodnutí. Studenti by například měli volit své vůdce a vydávat studentský časopis, školní almanach, mít svou divadelní skupinu, skautské hnutí pro chlapce i dívky, fotografický klub, počítačový klub nebo další kroužky, jež podporují jejich zájmy. Učitelé by zde měli sehrát roli rádců, měli by pomáhat, nekontrolovat. Demokratickým metodám se lze také učit vytvořením modelu fungujícího demokratického procesu: studenti z mnoha škol celého státu se mohou například účastnit modelu Spojených národů, projednávat otázky, kterými se zabývá tento orgán. Studenti ve městě nebo nějaké oblasti se mohou účastnit práce modelového parlamentu, kde budou diskutovat například o politických otázkách Polska. Každá demokratická vládní instituce může být reprodukována na škole, přičemž reprezentativní volby budou provádět studenti; tak se naučí, jak tyto instituce fungujía jak se lze účastnit jejich práce. Otázky projednávané a rozhodované v těchto napodobeninách parlamentů by měly být tytéž, které opravdu naléhavě řeší vláda, tak aby se studenti mohli seznámit s různými názory celého politického spektra. Ve svých třídách by se studenti měli pravidelně účastnit voleb, aby tak rozhodovali o běžných otázkách života třídy, například pojede-li třída na exkurzi nebo jak by měla oslavit nějaký svátek. Měli by si mezi sebou vybrat vůdčí osobnosti, jež by byly zodpovědné za činnost třídy. Studenti by se měli naučit, že jejich mínění je důležité. Měli by se naučit zvažovat alternativní možnosti akcí; ti, kteří mají odlišný názor, by jej měli vyjevit; a třída by měla hlasovat. Učitelé by měli přijmout rozhodnutí studentů. Učitelé mohou podporovat demokratické chování svými učebními metodami. Před pěti lety jsem navštívila třídy a univerzity ve východní Evropě a a vyprávěla jsem o americkém školství. S úžasem jsem zjistila, že studenti kladli otázky velmi neochotně; připadalo jim to nevhodné; byli naučeni poslouchat, a ne klást otázky. Studenti se přitom musí naučit, že je dobré klást otázky. Jeto výborný způsob, jak získávat informaceaudělat si ve věci jasno. Učitelé by měli povzbuzovat žáky, aby se ptali. Nikdy by neměli být autoritativní nebo dogmatičtí. Své přednášky by zcela běžně měli pokládat otázkami typu: "Cosi myslíte? Proč se to stalo? Jaký to má význam? Má pro to někdo jiné vysvětlení? Měli bychom vzít v úvahu nějaké jiné hledisko?" Kladení otázek je ve vzdělávání počátkem moudrosti. Učitelé musí své žáky vést k tomu, že i učebnice se mohou mýlit, že názory odborníků se rozcházejí; že i významní historikové, vědci a literární kritice vedou neustálé spory o výklad a význam faktů. Známkou dobrého učitele by měla být jeho schopnost zapojit studenty do diskusí a přinutit je přemýšlet. Studenti by se neměli bát klást otázky a vyjádřit svůj názor. Měli by k tomu být neustále podněcováni. V diskusích ve třídě se studenti učí krystalizo vat svémyšlenky, respektovat odlišná hlediska, zvažovat důkazy. Ale stejně jako se studenti musí naučit 128 Výchova a vzděláni', l.roč., 1990-1991 [pageend14]hájit si svůj názor, musí se také naučit poslouchat, mít otevřenou mysl a učit se od druhých. Další cennou pedagogickou pomůckou při výuce demokratického chování a schopností je zavedení debaty ve třídě. Studenti by si měli popovídat o nějaké významné aktuální události, at už celonárodního nebo místního významu. Naučí se tak aktivně se zajímat o veřejné záležitosti, vyjadřovat svůj názor na ně a přátelsky si potřást rukama, když je debata u konce. Další způsob, jak učit demokracii, je organizovat historickospolečenské studie na téma vzniku demokratických myšlenek v západním světě. Studenti by měli zkoumat vývoj takových koncepcí, jako je například omezování pravomoci, práva jedince, pojmy svoboda, rovnost, spravedlnost. Tyto pojmy by se měly osvětlovat na základě takových události, jakými byly například Magna charta a obecné právo, osvícenství, americká a francouzská revoluce, zrušení otroctví, vznik všeobecného hlasovacího práva a vývoj demokratických vlád v posledním století. Stejně důležité je ovšem také to, aby studenti poznávali vývoj demokracie a svobody v dějinách své vlastní země. Měli by rozumět podmínkám, v nichž byly zničeny vyhlídky na demokracii v minulosti. Studenti by měli vědět, že navzdory opakovaným pokusům zničit demokratického a národního ducha vlastenci vždy znovu bojovali za nezávislost a demokracii. Studenti by také měli chápat, jak se k moci dostala totalitní vláda. Musí vědět, co znamenala a může ještě stále znamenat absence demokracie, co se stane, je-li politická nebo ekonomická moc soustředěna v rukou několika jednotlivců. Užitečnou pedagogickou metodou při výuce demokratických hodnot v nižších ročnících je číst a povídat si o národních hrdinech, mužích i ženách, jež vedli boj za národní svébytnost, at už kdysi dávno nebo v současnosti. Mladší děti reagují obzvláště citlivě na příběhy odvážných mužů a žen; dobře napsané příběhy mohou velké pojmy překládat do řeči srozumitelné i dětem. Dalším prostředkem, jímž lze podporovat smysl pro demokratické hodnoty, je zkoumání otázek společenského zájmu. V demokratické společnosti musí mít občané povědomí o problémech své společnosti a musí být připraveni účastnit se hledání řešení. Musí se naučit, že jsou-li dobře informováni, mají jejich nápady cenu; musí se také naučit, jak odpovědně jednat. Z těchto důvodů by měli být mladí lidé vedeni ke studiu významného problému, který si sami zvolí, jako například znečištění ovzduší, zdravotní péče, péče o staré lidi nebo hygiena. Studenti by se měli naučit, jak se dělá interview, jak se sbírají údaje, jak se dovědět o alternativních návrzích a jak dospět k vlastnímu závěru. Měli by zjistit, za co je ta-která vládní agentura zodpovědná, existuje-li nějaká skupina, která se snaží ve věci zjednat nápravu. Nejlepší způsob, jak poznat, jak místní vláda funguje, je skutečně se snažit pochopit specifické místní podmínky a problémy. Přejít od zkoumání k činnosti by mělo být dalším cílem při vedení žáků k demokratickým hodnotám. Toho lze dosáhnout vybízením studentů, aby se zapojili do nějaké sociální činnosti. Každý týden mohou několik hodin věnovat nějaké veřejně prospěšné činnosti, například pečovat o staré lidi, vést mladší děti. Studentům to pomůže zaktivizovat svou energii a pěstovat pocit občanské sounáležitosti. Při sestavování osnov výuky demokratické občanské nauky by si učitelé měli položit otázku: "Jaká je úloha občana v demokracii? Které hodnoty, přístupy a jaké chování bychom měli podporovat ve škole, abychom podněcovali demokratický způsob myšlení a chování?" Filozofie osnov občanské nauky je založena na úloze občana. V demokratické společnosti se od občana očekává, že se bude podílet na rozhodování i konání. Musí být připraven přemýšlet o problémech a hrát aktivní, odpovědnou roli v občanském životě i politických záležitostech. Demokratická společnost se může zdát být velice složitá, nebot v ní neexistuje jediný zdroj moci a autority či centrální piáno vání, není zde nikdo, kdo by rozhodoval za všechny ostatní, žádná strana či ústřední výbor, který by všem diktoval, co mají dělat. A přesto to funguje. Funguje to proto, že vláda může být u moci jen tak dlouho, pokud má důvěru lidí. Vláda musí být hlasem lidu, a ne jeho šéfem. Představuje přání lidí i jejich naděje na lepší život. Demokratická vláda dělá chyby. Je to nevyhnutelné, vždyt nikdo z nás není neomylný. Ale mechanismus demokratické politiky nabízí způsob, jak lze chyby rozpoznat a změnit kurs. A - bude-li to nezbytné - změnit vedoucí představitele. Školy mohou pokroku v demokracii přispět významně tím, že budou studenty učit hodnotám, přístupům a chování v demokratické společnosti. Jakmile studenti získají osobní zkušenost samostatného myšlení, volby svých zástupců, výměny svých zástupců i vlastního rozhodování, rychle pochopí, jak demokracie funguje. Lidé obvykle znají své vlastní potřeby lépe než ti, kteří plánují budoucnost. Sidney Hook, velký americký politický filozof, napsal kdysi dávno článek nazvaný Chléb a svoboda. Říká v něm, že někteří lidé tvrdí, že chléb je důležitější než svoboda. Předpověděl, že ti, kteří se vzdají svobody ve prospěch chleba, zůstanou nakonec s největší pravděpodobností bez chleba i bez svobody. Já pevně věřím, že země východní Evropy se konečně dočkají chleba i svobody. Poznámka: Tento příspěvek odeznět na semináři O svobodné společnosti,který sekonalv Praze9.10.1990podpatronacíAmerickéfederace učilelů(AFT). Nové bratrské školy aneb Udělejte si taky svoji alternativní školu (3. díl) Petr Heřman První námitky proti bratrským školám Není snad na světě věci, jež by kromě svých zastánců neměla i své odpůrce. A tak jsme se už časně na jaře 1990, poměrně brzy po zveřejnění našich záměrů, setkali s vyjádřením nesouhlasu s projektem bratrských škol, či s církevními školami vůbec. Nevěřícím lidem to možná Výchova a vzdělání, l.roč., 1990-1991 129 [pageend15]může připadat paradoxní, ale nejsilnější odpor jsme pocítili právéze strany svých souvěrců. Nejvíc jsme byli napadáni za to, že chceme "oddělovat" věřící děti od nevěřících. Nejěastější kritika našeho počínání, kterou jsem slýchával a dosud ještě slýchávám, vyplývá z domnění, že se chceme spolu se svými dětmi separovat a izolovat od dění ve společnosti. Ze je to prý projev elitářství a že děláme, jako bychom my a naše děti byli něcojiného než ostatní lidé. Zeje potřeba pomoci státním školám, a ne od jejich problémů utíkat, a navíc jim chtít odebrat ty nejschopnější učitele. Ze bereme našim dětem možnost evangelizovat ve státních školách nevěřící děti atd. Domnívám se, že tyto námitky pramení ze vzájemného nepochopení. 1. Nejde o oddělování dětí věřících od nevěřících. Naše školy budou otevřeny i dětem nevěřícím. Největší zájem očekáváme právě od dětí liberálních rodičů, které ještě nemají vyhraněný náboženský vztah. Na druhé straně naprostá většina věřících rodičů bude nadále posílat své děti do státních škol (tak se nám to doposud jeví). 2. Nejde tudíž o to, kde se bude učit, ale co a hlavně proč a jak. Nejde ani tak o výuku náboženství, ale především o křestanskou pedagogiku. 3. Nejsou nám lhostejné problémy našeho státního školství, právě naopak. Avšak k jejich rychlému řešení stát nedokáže v dostatečně brzké době soustředit potřebné kapacity. Domníváme se, že zde bychom mohli a měli pomoci my, křestané. Odhaduje se, že k nápravě celého našeho upadlého školství bude třeba více než deseti let. Přitom celá koncepce této nápravy je dosud nejasná. Výhodné tedy bude oddělit malou část celkové kapacity a pokusit se znovu oživit a rozvinout to, co vypracovali už naši křestanští předkové a o co jsme přišli. Úřady, úřady... Po urgenci našeho prosincového dopisu ministr Adamovi jsme konečně v půlce února dostali telefonickou výzvu, abychom se dostavili na ministerstvo školství, mládeže a tělovýchovy k jednání o otázkách církevního školství. Ze strany bratrských škol byli přítomni zástupci pro organizační záležitosti, pro mateřské školy, pro základní školy, pro střední školy aprávní. Na jednání byli také pozváni zástupci římskokatolické církve, a to zástupce konsistoře, zástupce konkordiátů, zástupce litoměřického semináře a zástupci Týnské školy. V první části jednání byly vyjasňovány otázky právní povahy. Odborník nakanonické právo uvedl: Platíjustitia distributiva. Platí-li poplatníci daně, a tím přispívají na státní školy, bylo by nesmyslné, aby platili znovu školné, z volí-li pro své děti církevní školu. Z tohoto hlediska musí být i náklady na církevní školy hrazeny ze státních prostředků . Naproti tomu druhý právník uvedl, že povinnost státu hradit i náklady na nestátníškoly vyplýváze závazku všeobecně povinné a bezplatné školní docházky. Hovořilo se i o nutnosti udělení práva veřejného atd. V těchto a podobných otázkách bylo dosaženo zásadní shody. V druhé části jsme hovořili o konkrétní problematice, vztahu k postiženým dětem, různým typech škol. Za kritický byl označen naprostý nedostatek budov pro školská zařízení. V řešení této otázky spolu s hmotným zabezpečením provozu škol jsme byli odkázáni na příslušné národní výbory. "Celé jednání proběhlo v neformálním ovzduší vzájemného porozumění pro problémy všech zúčastněných stran. Lze říci, že naše iniciativy a snahy pomoci celonárodnímu školství byly vítány a byli jsme přizváni k dalším formám spolupráce." - tak optimisticky jsem si tenkrát zaznamenal svůj dojem ze svého prvního opravdovského setkání s panem Úřadem. Protože připravovaná novela školského zákona, který měl soukroméacírkevní školy legalizovat, se stále vlekla, dostali jsme koncem března od ministerstva předběžný souhlas se zařazením našich bratrských škol do sítě církevních škol. Na základě tohoto předběžného souhlasu jsme také už mohli zahájit předběžná jednání s národními výbory. Samozřejmě, že největším problémem bylo zabezpečení vhodných prostor pro školy. Různá jednání, probíhající v podmínkách decentního chaosu, jsme ohledně všelijakých více či méně smysluplných řešení vedli s většinou pražských ONV souběžně čtvrt roku. Zcela typické přitom bylo, že většina funkcionářů se k nám chovala na první pohled tak mile, že nás to až vyvádělo z míry. Jako by nikdo z nich celý život nesnil o ničem jiném, než že se u nich na obvodu konečně vybuduje církevní škola, každý byl velice potěšen, oceňoval naši chvályhodnou snahu, až jsem se někdy musel uzardívat. Do finále jsme se dostali koncem června na Praze 4 a na Praze 9. Zvláště na Praze 4 bylo antré na naši novou školu na Pankráci docela působivé. Ukázalo se, že montovaný barák, o kterém jsme předtím celou dobu jednali a který jsme měli dostat pro celou školu, není k dispozici, a tak jsme jako náhradu dostali jednu třídu v normální základní škole. To jsme se dozvěděli přesně poslední den školního roku, když se vydávala vysvědčení, a paní ředitelka této školy se to dozvěděla za hodinu po nás. Nesla to srdnatě, ale když to oznámila učitelskému sboru, hrozilo to skoro stávkou. Situaci zachránilo snad jenom to, že vysvědčení byla již rozdána, děti se rozjížděly na prázdniny, a tak by si stávky učitelů v té době už nikdo ani nevšiml. Co se týče Prahy 9, tam jsme měli slíben prostor jednoho uzavřeného oddělení mateřské školy na Proseku, ale nebyly zase peníze a příslušná platová okénka. (Naši učitelé jsou stále ještě zaměstnanci školských správ ONV, i když bratrské školy spadají pod právní subjektivitu zřizovatele, tedy Kruhu přátel.) Příslib na to všechno jsme dostali od N VP týden před zahájením školního roku. To byl tedy termín, kdy jsme mohli začít počítat s tím, že zde od září začneme vyučovat. To že v tu dobu tam ještě probíhaly rekonstrukce budovy, nás už v kontextu všeho ostatního nemohlo ani příliš překvapit. Lidi, lidi... I když se jednalo o budovy a i když se jednalo o peníze a i když se jednalo o zákony, což se jevilo, že je ze všeho nejdůležitější, jsem v sobě měl, přiznávám, takovou malou obavu, že to ještě důležitější se teprveprojeví - lidi. Říkal jsem si, že schopní a spolehliví lidé vybojují i prostory i peníze i dobré zákony, ale ne naopak. Nejdřív ze všech lidí jsme ale mysleli na naše budoucí žáky. Představa byla: nejprve zjistíme zájem veřejnosti, a kde bude dost dětí, tam budeme shánět místo pro školu. Kde jsou děti, tam má být škola, a ne obráceně, to je přece Výchova a vzděláni', l .roč., 1990-1991 130 [pageend16]logické. Avšak reakce potenciálních rodičů byla zcela opačná, než byly naše záměry: nejdřív nám ukažte školu, pak učitele, kteří tam budou učit, a my vám pak řekneme, jestli tam dáme své dítě. Co se týče umístění školy, o tom už jsem se zmínil, logika se musela přizpůsobit: kde se vůbec najde nějaký kutloch (což je nyní v Praze věc prachmizerná), z toho uděláme školu, akde bude škola, tam se najdou i děti, děti jsou přeci všude. A kde bude škola, tam se už i učitel nějak dostane. Takže přišel další problém - učitelé. Lidi, nadšení pro věc, nějací byli, jenže když došlo na krájení chleba, ukázalo se, že zdaleka ne všichni jsou schopni a ochotni nastoupit na místo učitele už od září. Pak se věci se školami všelijak komplikovaly a stále, až do prázdnin nebylo jasné, zda se vůbec nakonec podaří nějakou školu otevřít, a ne všichni učitelé byli schopni a ochotni vzdát se předem svých současných míst a pak čekat, jak to nakonec dopadne. Což je pochopitelné, nešlo jen o ně, ale i o závazky nejen ke svým rodinám, ale i ke školám a k dětem, které doposud učili. No a nakonec se ukázalo to, že ti učitelé, které máme ještě k dispozici, jsou sami učitelé na 2. stupeň, kteří otevření druhého stupně připravovali. Jenže jak už jsem uvedl, na otevření 2. stupně se nakonec nenašly prostory. A elementarista žádný. Nakonec šla na Prosek učit učitelka z 2. stupně. To, že má drahá polovička dá výpověď ve výzkumáku a půjde učit do terénu na Pankrác, bylo už také jasné. Horší to bylo s elementaristy - muži, jak to vyžadovala původníkoncepce, houževnatě bráněná mou manželkou. Těžko říci, co je těžší, zda vysvětlit někomu na nějakém úřadě, že budete mít v jedné třídě dva učitele, anebo toho učitele pak doopravdy sehnat, ale k obojímu je zapotřebí zázrak. Učitele - muže - elementaristu - mladého - schopného - spolehlivého. To už spíše shánět anděla. Takže nakonec bylo nutno z něčeho slevit a udělat z nouze ctnost. Nakonec jsmese vzdali toho, co by jiný považoval za prvořadé, a přijmuli jsme dva lidi bez ukončeného vysokoškolského pedagogického vzdělání, kteří do té doby ani nikdy na základní škole nevyučovali. Ta ctnost je jako v tom, že to budou lidé s novými nápady, nezatížení bývalým školským systémem, že budou spolu se zkušenějším pedagogem tvořit vhodně se doplňující dvojici, že se sami něco přiučí, že to budou ale dobří hudebníci a konečně - že jim bude vyměřen plat podle té nejnižší platové sazby, počínající 1250,-Kčs hrubého, a tak tím už nebudeme ostatní závistivce tak moc dráždit. Přednost i problém vyučování ve dvojici je ten, že dvojice, to jsou dva. A dva, to je pár, a to jsou dva, mezi kterými je vždycky nějaký vztah. Je to trochu podobné jako v manželství, jen s tím rozdílem, že většina rodičů nemá na starosti tolik dětí najednou. Takže tu nezáleží jen na každém z učitelů zvlášt, ale na tom, jaký vztah jsou schopni mezi sebou vytvořit. Může to být velmi dobré, ale mohlo by to být také peklo. (A to ještě ani neuvažuji "učitelský trojúhelník", když se mezi oba učitele přimíchá ještě vychovatel z družiny.) Výzkum praxi Vnucené tempo školní práce a osobní tempo žáka (Příspěvek k individualizaci učební činnosti žáků) Miluše Havlínová, Rita McLeodová V roce 1985 jsme publikovali2) část výsledků širší výzkumné studie (více o ní nííe), která se týkala téhoí tématu. Bylo to v období, kdy náš výzkumný tým pro hygienu pedagogického procesu prokazoval, že zavedením tzv. nové koncepce výchovně vzdělávací soustavy častěji vznikala řada nových rizik, jimiž byl ohrožován zdravý tělesný, duševní a sociální vývoj celé dospívající populace. Zmíněná studie, podobně jako řada našich dalších publikací, však vycházela převážně na půdě zdravotnictví. K učitelské veřejnosti, k níž se naše poznatky a výzvy především obracejí, se lékařské časopisy a edice pochopitelně dostanou jen vzácně. Nejsou to její časopisy a knížky. Jelikožjsme si vždy přáli, abychom našli čtenáře především mezi učiteli (jakož i mezi řídícími pracovníky školské politiky), vítáme, že dnes takovou možnost můžeme mít. Jednak proto, že vznikl nový časopis pro otázky výchovy a vzdělávání Jednak a proto, že nám bylo nabídnuto zveřejnit na jeho stránkách naše současné, i některé již dříve publikované výzkumné výsledky. Dovolili jsme si proto v tomto článku vzít za základ jednu starší, avšak stále aktuální studii, jejíž obsah by dnes mohl oslovit nové čtenáře. Vyučovací proces je jedním z pracovních procesů, o němž můžeme říci, že je ve své převážné části založen na vnuceném pracovním rytmu těch, jichž se týká, žáků. Učitel řídí zvnějšku učební proces žáků udáváním hromadného tempa, kterému se musí přizpůsobit celá třída, každý žák. Jenomže žáci v jedné třídě nikdynemají stejné pracovní tempo. Každý jedinec má svoje osobní tempo. Rychlé, normální, pomalé. Často smíšené, v určitých okolnostech např. odpovídající tempu vnucenému, v jiných pomalému. Osobní tempo dítěte je podmíněno převážně vrozeným temperamentem a neuropsy- chickým zráním. Jeho temperamentová složka se výchovou a vývojem podstatně nemění. Tempo pracovní činnosti charakterizuje člověka celý život. Udáváním hromadného tempa je proto žáků s inďividuálně odlišným tempem vnucován rytmus, který přinejmenším některým z nich nevyhovuje, znásilňuje je a ochuzuje o zisk ze školního vyučování. Na základě studia výkonu školních dětí v úkolech prováděných v rytmu volitelném bylo v modelových podmínkách zjištěno, že při práci ve vnuceném rytmu dochází k poklesu výkonu (7). Nakolik je vnucený rytmus práce pro žáky nevyhovující, se nejvíc ukáže, když určitá činnost neprobíhá izolovaně, ale v koordinaci s rytmem další činnosti (zdvojená činnost) či s rytmy více činností. Pro školní Výchova a vzdělání, l.roč., 1990-1991 131 [pageend17]práci je typický požadavek, že žáci musí stačit rychlému vnucenému rytmu několika různých činností současně. Tyto situace považujeme za možný zdroj stresových zážitků každodenního života školních dětí. Ve školní situaci zatížené nároky na koordinaci více činností současně se rychlost osobního tempa činnosti (ve spojení s kvalitou této činnosti) spolupodílí významně na celkové školní úspěšnosti dítěte. Školní úspěšností rozumíme jednak to, nakolik se dítěti daří plnit požadavky školní práce, jednak to, s jakou mírou zátěže se mu to daří. Stanovili jsme si tuto hypotézu: osobní tempo podmiňuje schopnost dítěte přizpůsobit se vnucenému rytmu práce ve škole, který klade nároky převážně na rychlé osobní tempo, a tím ovlivňuje jeho školní úspěšnost (ve shora zmíněném pojetí). Metodika Ověřování hypotézy probíhalo třemi způsoby: 1. testem v modelové situaci, 2. učitelovým hodnocením výskytu a intenzity poruch učební činnosti a chování dětí, 3. zjištováním školního prospěchu. Ad 1. Test experimentální zátěže simultánní činnosti (TEZAS) simuluje běžnou školní situaci, která vyžaduje přizpůsobování věkových a individuálních odchylek v osobním tempu vnucenému rytmu školní práce. PrincipemTEZASjeporovnáníkvalityakvantity výkonu ve dvou úkolech, jednak v každé činnosti zvlášt. Přidání druhého úkolu k základ ní činnostije nutné proto, že přímý rozbor výkonu v základní činnosti neposkytuje často spolehlivé informace o velikosti zátěže představované touto úlohou. Za normálních podmínek může dítě podávat při určité činnosti konstantní a bezchybný výkon, ale může se měnit jeho úsilí vynakládané na tuto činnost. Přidání vhodné druhotné činnosti umožňuje překročení celkové kapacity dítěte a je citlivým měřítkem obtížnosti základní úlohy (7). V TEZAS je základní činností třídění tří druhů šroubů nedominantní rukou. Zátěžovou (druhotnou) činnostípro druhouruku jsou stisky na tlačítko kalkulačky v počtu, který podle předepsaného rytmu udává ústní pokyn examinátora. Hodnoty, které TEZAS měří, jsou: 1. osobní tempo v jednoduché činnosti (OTJČ), 2. tempo ve zdvojené činnosti při vnuceném tempu (PZČ) a 3. přesnost výkonu při vnuceném tempu (PZČ). Hodnota OTJČ je korigována nárokem této činnosti na určitou úroveň neuropsychické koordinace. Pokud je koordinace postižena nepřiměřenou zátěží, snižuje se automaticky osobní tempo výkonu, protože dítě se plete a dělá chyby, ale také jevzápětí napravuje. Tím se zpomalujejeho osobnítempo. Uvedená skutečnost, kterou naše metodika obsahuje, je zárukou, že hodnota OTJČ nezvýhodňuje např. zbrklé nebo hyperaktivní děti. Ad 2. Výskyt a intenzitu poruch učební činnosti a chování dětíposuzovali učitelépomocí Školníposuzovací stupnice chování, tzv. SPSCH (3,5,8). Tato metoda pro učitelovu diagnostiku žáka je založena na pozorování a hodnocení dítěte v šesti škálách. Každá škála představuje jinou významnou oblast příznaků poruch v učební činnosti a chování školních dětí: 1.poruchy pohybové aktivity a koordinace, 2. poruchy pozornosti a soustředění, 3. poruchy poznávacia sdělovací činnosti, 4. poruchy emocionální rovnováhy, 5. poruchy sebeprosazováníasebekontroly, 6.poruchy sociálních vztahů. Ad 3. Školní prospěch jsme vyjádřili výroční známkou z českého jazyka, matematiky a průměrem všech známek. K ověření hypotézy jsme analyzovali některé údaje o 223 žácích (115 chlapcích a 108 dívkách) 3. ročníku základní školy, kteří byli náhodně vybráni dva roky před tím z populace 1. ročníku základní škol Středočeského kraje. Tento vzorek (a ještě tři další) sledovali psychologové z oddělení hygieny a dorostu hygienické služby od 1. do 8. ročníku ZS (1980-1988). Naším cílem bylo zjistit důsledky zátěží, kterým byla vystavena školní populace v souvislosti s koncepcí výchovně vzdělávací soustavy z roku 1976, pro její zdravý tělesný, duševní a sociální vývoj. Osobní tempo a poruchy učení a chování dětí byly předmětem zkoumání v rámci tohoto širšího úkolu. Výsledky Osobní tempo dětí v jednoduché činnosti koreluje kladně s jejich tempem zdvojené činnosti ve vnuceném rytmu (r = 0,5). Tento vztah svědčí o tom, že děti s rychlým osobním tempem, splňují požadavky na rychlé vnucené tempo ve zdvojené činnosti lépe než děti s pomalým osobním tempem. Rychlost osobního tempa je tudíž jednou z významných opor dítěte v plnění nároků školní práce. Toto zjištění je potvrzeno i vztahy osobního tempa s dalšími dvěma důležitými charakteristikami, které jsme sledovali: 1. Děti s rychlejším osobním tempem mají významně lepší prospěch (v českém jazyce, matematice a v průměru všech známek) než děti s pomalým osobním tempem (čj.: chí2= 9.23, p < 0.01; mat.:chí2= 13.09, p < 0.001; prům. prospěch: chí2 = 11.1, p < 0.001; df = 1). 2. Děti s rychlejším osobním tempem mají významně méně učitelem pozorovaných příznaků poruch motorické činnosti a koordinace (SPSCH 1) a poruch pozornosti (SPSCH2). (SPSCH1: chí2 = 13.57, p < 0.001; SPS- CH2: chí2 = 12.93,p < 0.001 ;df= 1). Jelikož vyššímíraporuch motorikyaporuch pozornosti je zároveň podle našich předchozích výsledků (3,5) identifikátorem přítomné zátěže, jsou děti s pomalejším osobním tempem více ohroženy rizikem zátěže než děti s osobním tempem rychlejším. Rovněž se ukázalo, že riziko selhání školní práce je menší u dětí, které bez ohledu na charakteristiku svého osobního tempa dokážou při zvýšených nárocích (vnucený rytmus zdvojené činnosti) podat výkon vyznačující se přesností. Tyto děti mají prokazatelně lepší školní prospěch než děti s nepřesným výkonem (čj.: chí2 = 19.01,p < 0.001;mat.:chí2= 18.87,p < 0.Ó01;prům.- prospěch: chí2= 13.62,p < 0.001;df= 1). Diskuse Z našich výsledků vyplývá, že rychlé osobní tempo usnadňuje dítěti přizpůsobení ve vnuceném rytmu školní práce, která klade nároky především na rychlost jeho pracovního tempa a koordinaci více činností. Jak se dále ukázalo, je oporou školní práce rovněž schopnost dítěte dosáhnout ve vnuceném rytmu přesného výkonu. Děti schopné přesného výkonu v zátěži můžeme považovat za 132 Výchova a vzděláni', l.roč., 1990-1991 [pageend18]ty, jejichž osobní tempo je vzhledem k nárokům optimální. Tato zjištění potvrdily i výsledky našich pozdějších výzkumů, které jsme zaměřili na vytypování souboru těch opor, jimiž se stávalo, že některé děti byly v podmínkách akcentovaných tzv. novou koncepcí ve škole úspěšné a jiné nikoliv. Rychlé pracovní tempo a přesnost výkonu v zátěži byly vytipovány jako významné opory školního úspěchu dítěte (7,8). Zátěží školní práce ve vnuceném rytmu jsou tudíž nejvíce ohroženy děti s pomalejším osobním tempem a děti s nepřesnostmi ve výkonu. Nejrizikovější je kombinace obou nevhodných znaků: pomalého osobního tempa a nepřesného výkonu ve vnuceném rytmu. Zatímco předpokládáme, že osobní pracovní tempo je charakteristika převážně závislá na temperamentové dispozici, je schopnost přesného výkonu schopností odvozenou z dalších osobních charakteristik dítěte, jež zdeanalyzovány nejsou. Na možné souvislosti upozornily až výše zmíněné výzkumy zaměřené k vytipování opor školního života a práce dětí (7). Za nejdůležitější považujeme diskutovat výsledky výzkumu s ohledem na rizikovou skupinu žáků s pomalým pracovním tempem. Nevyhnutelnýmdůsledkemkonfrontacepomalýchžáků s rychlejším tempem učební činnosti ve třídě je, že vnucenému tempu nestačí. Tím, že mu nestačí, snižuje se zisk, který by ze školní práce mohli mít, kdyby bylo dosaženo shody jejich osobního tempa s tempem řízeným učitelem. Tato situace je zvlášt kritická v prvních letech školní docházky při zvládání čtení, psaní, počítání, ale ani u staršího žáka se riziko neztrácí. Jak totiž probíhá činnost pomalých dětí ve vnuceném rytmu? Jako činnost dysfunkční, přerývaná a neúplná. Pomalé děti nejsou s to postihovat všechny sekvence probíhající činnosti (zadaného úkolu), dosahovat žádoucího výsledku v každé dílčí etapě, a tak postupovat úspěšně kupředu. Výsledek je pak zatížen nepřesnostmi a chybami. V souhrnu podávají výkony jako žáci, jejichž intelektové schopnosti jsou prokazatelně nižší. Toto zdání je však nanejvýš klamné, a proto by nás měla zneklidňovat otázka: neskrývají se mezi pomalými žáky jedinci chápaví a intelektově více než průměrní? Je to teoreticky pravděpodobné a prakticky jisté. V odborné literatuře skutečně nenajdeme potvrzení vzájemné závislosti pracovního tempa a úrovně intelektových schopností (1,6). Praktická školská politika v některých vyspělých zemích již počítá s tím, že opravdu některé pomalé děti jsou intelektově schopné a případně i kreativní, a proto považuje za efektivní organizovat pro ně vyučování zvláštním způsobem. Například kanadskému státu stojí za to vydržovat školy pro děti s pomalým pracovním tempem, aby nepromrhal vnucovaným hromadným rytmem ve škole intelektový potenciál této části národa. Podobně si počínají i autoři současné školské reformy ve Francii, když navrhují vyučovat žáky podle tří druhů programů, jejichž délka je určena právě rychlostí pracovního tempa žáka (4). Na prvním místě je tedy důležité, aby učitel nezaměňoval osobní pracovní tempo žáka s jeho chápavostí s celkovou úrovní intelektových schopností. V druhé řadě, když už dokáže uvažovat o pracovním tempu žáků ve třídě jako o samostatné charakteristice jejich osobnosti, je možné věnovat úsilí tomu, aby ve třídě našel mezi pomalými žáky jedince bystré a výkonu schopné a mezi žáky jevícími se být méně chápavými a nevýkonnými jedince pouze temperamentové pomalé. Obvykle stačí zkusit, zda v podmínkách, při nichž lze pracovat ve vlastním rytmu, takto sledovaný žák dokáže dojít k žádoucímu výsledku, splnit úkol, osvojit si dovednost nebo vědomost. Pomalé dítě s průměrnými a vyššími intelektovými schopnostmi to dokáže. To se stane zřejmým například při domácí přípravě, protože zde pracuje svým tempem. Jedinou překážkou se mu mohou stát vlastní rodiče, jestliže nevědí, že mají pomalé tempo svého dítěte respektovat, a namísto toho jej znásilňují naléháním na rychlé splnění úkolů. Podobně si i učitel může svoje žáky takto otestovat. Poskytne pomalým dětem více času na zadaný úkol a rovněž s nimi postupuje pomaleji při osvojování nové látky. Přizpůsobením vnuceného tempa osobnímu tempu vytvoří příznivou situaci, v níž se skutečné schopností dítěte musí projevit. T ak oddělí od sebe dva různé typy žáků, jež vyžadují zcela odlišná zadání, způsoby učení a hodnocení. Odlišnost zadání, způsobů učení a hodnocení rizikových skupin dětí bude podtržena, jestliže si učitel uvědomíme na druhé straně má ve třídě žáky, u nichž se kombinují schopnosti intelektu s rychlým osobním tempem a rychlé tempo s nižšími schopnostmi. Bude-li vnucovat rychlému a přitom přesně pracujícímu žákovi tempo pomalých žáků, bude se ten cítit blokován. Jelikož je rychlý, nastanou v jeho pracovním postupu mikropauzy. Začne se po čase nudit nebo unavovat. Jeho pozornost se rozptýlí, koordinace funkcí podílejících se na výkonu se poruší. Výsledek bude podobný jako u dětí pomalých, jimž je vnucováno rychlé tempo. Naopak se může zdát, že výkon žáků s rychlým tempem , ale nižšími intelektovými předpoklady lze pomalejším tempem vylepšit. Jenomže rychlé reakce mohou být až příliš rychlé, na hranici normy nebo již patologické (např. hyperaktivní syndrom). Takovým žákům sotva pomůže zpomalené tempo vysoce nasazených zadání. Jejich osobní tempo vyžaduje spíše jednodušší zadání, která se ale dají rychle opakovat nebo mírně obměňovat. Závěr Analýza jen jedné z početných osobních charakteristik dítěte, jeho osobního tempa, ukázala již sama dostateč ně, že individuálně řízená učební činnost žáka bude nejen cestouz násilízpůsobenéhojednotli vci vnuceným rytmem školní práce, ale i cestou k "povytahování" každého žáka na úroveň jeho osobních předpokladů. Literatura 1 .Carlson, J.S. - Jensen, C.M.: Reaction Time, MovementTime and Intelligence:A ReplicationandExtension.Intelligence^(1982),265 - 274. 2. Havlínová,M. - KIoudová.R.: Osobnítempo a zátěž dětí ve školní práci. Československáhygiena,30, 1985,2, 120- 123. 3. Havlínová,M. - Josífko.M. - Popelková,M.: Nespecificképoruchy školníinterakcevprvníroceškolnídocházky.Psychológiaapatopsycho- lógiaďietata, XXII, 1987,1,69-80. 4. Havlínová,M.: Hned všemu nevěřte. Rodinaaškola, 1990,10. 5. KIoudová.R. - Havlínová,M. - Josífko.M.: Identifikacezátěžcdětí veškolníinterakci.Čs. psychologie,27, 1983,3,234- 244. ó.Lawry, J.A. - Welsh, M.C. - Jeffrey, W.E.: Cognitive Tempo and Complex Problem Solving .Child Development ,54,1983,912 - 920. Výchova a vzdělání, l.roč., 1990-1991 133 [pageend19]7. Provazník, K. a spolupracovníci:Hygiena školní práce. Avicenum, Praha 1985. 8. Šulcová,E. - Matoušková,L. - Kloudová,R.: Zaměření pedagogické práce učitele základní školy na snižování rizik zátěže ohrožujícíchzdravý vývoj žáků. Čs. hygiena32,1987,2, 80- 88. Ze zahraničí Archa Jan Pičman Světem opět pluje Archa. Bylo tomu již 25 let, kdy se její kapitán a kormidelník Jean Vanier rozhodl ne pouze odborně pečovat o člověka v nouzi, kterého potkal, ale společně s ním žít. "Archa je pokus o vytvoření fungujícího společenství, kde mentálně postižení mohou najít bezpečí i lásku, domov i pocit, že patří do rodiny, společenství, kde mohou růst k větší vnitřní svobodě", říká Therese Vanierová, Jeanova sestra. Pod tímto mottem a názvem L‘Arche se po čtvrt století rozrůstají po celém světě komunity, kde handicapovaní, potřební a nuzní nacházejí svůj skutečný domov. Spolu s nimi žijí v komunitách povětšinou mladí lidé - asistenti, kteří jim pomáhají zvládat běžné nároky a úkoly každodenního života, protože rezidenti - skuteční obyvatelé komunit - by to sami nezvládli. Před svým příchodem do Archy žili mnozí z nich v nejrůznějších nemocnicích a ústavech pro mentálně postižené, navíc často s kombinovanými vadami, v zařízeních obdobných našim ústavům sociální péče, stručně řečeno v institucích, a tudíž v roli neschopných, lépe či hůře zaopatřovaných a čekajících. Podobné "celoživotní pacienty" ajejich situaci u nás taky dobře známe. Křestansky orientovaných komunit, které tvoří jednu velkou rodinu je dnes v 25 státech na devadesát. Jedna z nich je i v Jižním Londýně. Pozvání k někol ikatýdennímu pobytu právě v londýnské komunitě přišlo v době, kdy se nám začalo cestovat podstatně lehčeji, a tak jsem bez větších potíží najednou stál na letišti v Ruzyni a čekal na stroj britské společnosti na pravidelné lince Praha -Londýn. Měl poruchu, po osmi hodinách čekání jsme letěli náhradním letadlem s tím, že nepřistaneme v Heathrow, ale v Gatwicku a pochopitelně ne ve čtyři odpoledne ale ve dvě hodiny po půlnoci. Asi není potřeba líčit pocity Čecha, který téměř poprvé v cizině přistává s několikahodinovým zpožděním na jiném letišti zcela neznámého města. Dlouhými koridory sedalo jít jen dopředu, a tak jsem šel. V odbavovací hale mě čekala velká bílá čtvrtka s nápisem L‘ Arche v rukou dvou mladých usměvavých lidí a za půl hodiny jsem uléhal v malém pokojíku, který se mi na šest neděl měl stát domovem . Moje první setkání s Archou jsem pokládal za téměř symbolické a vzhledem k tomu, co následovalo, skutečně symbolické bylo. V londýnské komunitě žije celkem asi 60 lidí, 30 rezidentů ve věku od dvaceti asi do šedesáti let, několik starších asistentů a vedoucích, tedy těch, kteří nesou myšlenku Archy a tvoří jakousi páteř komunity a asi 25 převážně mladších asistentů ze všech koutů světa. Společně obývají pět menších, standardně zařízených domků v klidnější chudší londýnské čtvrti. Domy jsou od sebe vzdáleny nejvýš deset patnáct minut chůze a patří k nim i několik dílen a zahrada, kde se denně pracuje, a malý obchod s výrobky členů komunity, které jsou nabízeny k prodeji. Do práce chodí všichni, každý podle svých schopností a možností. Většina střídá v průběhu dne i týdne práci ve dvou třech dílnách. Mají k dispozici tkalcovskou a košíkářskou dílnu, dílnu, kde se pracuje se dřevem, další pro práci s kamenem a zmíněnou zahradu. Bydlím v nejmenším domě, který se jmenuje Elmstone, žije nás v něm jen šest. V obývací kuchyni, která je místem společného setkávání, visí rozvrh, a tak se dozvídám, že Eva bývá dopoledne v kamenické dílně, odpoledne v košíkářské, Derek střídá práci v dílně se dřevem s prací na zahradě a Kevin pracuje v kamenické dílně denně. I asistenti všude pracují, neradí, neukazují, nedohlížejí, nýbrž pracují společně, někdy pomáhají nebo přidržují, jindy doplňují dovednosti rezidentů, nebo jim poskytují vzor a model. A tak košík pletou společně čtyři ruce, dvě z nich patří slepé Sharon a dvě Michalovi, který přijel na dva roky až z Austrálie. Nejvíc mě zaujal systém práce v kamenické dílně, kde se nepoužívá skutečný kámen, ale pracuje se s pískem a tmelící hmotou, ty se dohromady smíchají a směsí se vyplňuje forma, pak se vlhčí a po vytvrdnutí a vyjmutí z forem se opracovává. Rozfázování práce, množství přípravků a možnost jednoduchých pomocných prací dovoluje, aby se zapojili všichni: nadaní a obratní asistenti vedle mentálně retardovaných, kteří zvládnou a dokážou opakovat jeden jednoduchý úkon, třeba přesé- vání písku. Na druhé straně místnosti se řadí do polic hotové výrobky, na kterých se podíleli všichni. A v pátek dostanou všichni pravidelnou mzdu. Čas práce je pevně strukturován, začíná se od devíti a s nezbytnou přestávkou na čaj se pracuje do oběda a ještě dvě hodiny odpoledne. Nepostřehl jsem, že by někdo odmítal jít do práce. Není to totiž jen pracovní činnost, nýbrž možnost setkání s druhými a příjemná tvořivá atmosféra, která je cítit v každé dílně. Archa zdaleka není jen výdělečná komunita. Naopak, z prodeje svých výrobků získává jen mizivou část potřebných zdrojů. Asi polovinu příjmů tvoří příspěvek státu na každého postiženého občana, větší částkou také pravidelně přispívá obec a určité množství peněz získává Archa z charitativní činnosti. Tak je tomu v Anglii. V jiných zemích jsou komunity mnohem chudší, a tak bývá zvykem, že se často pořádají sbírky pro spolubratry ze vzdálených zemí. Archa je především domovem, kde se setkávají lidé, kteří tvoří velkou rodinu. V Elmstonu vstáváme kolem osmé, budím Dereka s Kevinem, kluci jdou do koupelny a za chvíli schází dolů připravit si snídani. Za moment přichází i Eva. Je jí třicet let, je to těžká epileptička s retardovanými rozumovými schopnostmi, nedovede číst a písmena dokáže jen obkreslit. Přes medikaci, kterou sama pravidelně užívá, se objevují několikrát týdně malé záchvaty. Je velmi přátelská, většinou veselá, ale i špatné nálady dovede dát citelně najevo. Žije v Arše asi pět let, předtím s nepříznivou diagnózou epilepsie na podkladě dětské mozkové obrny střídala od dětství nemocnice a ústavy. Jednou týdně telefonuje domů, ale na návštěvy k 134 Výchova a vzděláni', l.roč., 1990-1991 [pageend20]vlastní rodině jezdí jen zřídka. I Eva si dělá snídani sama. Jsou to typické obiloviny, čaj a toust se sýrem. Pak všichni odcházejí na devátou do svých dílen. Asistenti, kteří zůstávají v domech, uklidí, dojdou nakoupit, připraví jídlo. Černý Derek se většinou k obědu vrací první, má to nejblíž. Také on žil od dětství v ústavech, psychologové otestovali jeho inteligenci na úroveň debility. Nedokáže se verbálně vyjadřovat, nemluví. Několikrát absolvoval speciální řečové terapie, ale nepomohlo to. Máte pocit, že rozumí všemu, je velmi vnímavý, citlivý. Hodně zvládne neverbálně. Zvlášt rád poslouchá hudbu. Máme dnes spolu službu, a tak Derek jen svlékne bundu a jde krájet zeleninu do salátu, potom prostírá stůl. Jí se vždy společně a situace kolem jídla tvoří jeden z důležitých pilířů společenství. Je to příležitost k po- děkování nejen za jídlo, ale i za vše, čím jsme byli ten den obdarováni, za všechna setkání. A nejde zdaleka jen o to nasytit se, u stolu se povídá, jsme spolu. Večeře končí společnou modlitbou, třeba tichou. Po návratu z odpolední práce je opět čas na šálek čaje, nejde to jinak. Pak záleží na každém, jak svůj volný čas bude trávit. Eva si bere pletení a spíš se pokouší, než že by skutečně pletla, myslím, že však je se svým klubkem a jehlicemi spokojená. S Derekem si jdeme trochu zaběhat, jemu se to líbí a já sám se také nechám s chutí protáhnout uličkami a parkem v okolí. Když se vrátíme, je Kevin ještě ve vaně. To je jeho oblíbená odpolední činnost. Rád si napustí plnou vanu a aspoň hodinu se koupe. I Kevin má v papírech zmínku o výrazné mentální retardaci, nemluví, je ustrašený, málo důvěřuje lidem, které nezná. V jeho chování se objevují obsedantní rysy, někdy je víc zbrklý. Bojím se s ním přecházet rušnější ulici, ale to je můj strach, Kevinovi se nic nestane. Nedokáže se sám oholit, tak mu obden, právě když sedí ve vaně, holím strojkem s čepelkou tváře. Zpočátku jsem se sám hodně bál, může sebou nečekaně škubnout, co když se mu nebude něco líbit, a já mu neporozumím. Rozhodně bych ho nechtěl říznout. A tak jsem to já, kdo se musí učit důvěřovat, přibližovat se i v této intimnější chvilce. A pokud se mi dařilo Kevina hladce oholit, pak jsme se tím hodně sblížili a já jsem se cítil obohacen. Zprvu jsem měl nutkání přispět odbornou pomocí psychologa, který má zkušenosti s pacienty v léčebně, v nemocnicích. Jak jsem se mýlil! Oni - rezidenti - pomáhali mně, já jsem se učil s nimi žít, ne s nimi "pracovat" jako nějaký expert. Respektovat jejich svobodu rozhodování, jejich přání, jejich nálady. A rozlišovat důležité hodnoty od těch nedůležitých. Postupně si uvědomuji, že Archa nepomáhá jen těm "handicapovaným", že možná větší měrou mění a léčí nás "zdravé". Velmi podstatným rysem komunity je budování pocitu vzájemnosti mezi členy jednoho společenství, mezi komunitami i k lidem z okolí. Rezidenti se navštěvují ve svých domech, známí a přátelé z okolí přicházejí na návštěvu za nimi, na večeři, na odpolední čaj a naopak rezidenti navštěvují i rodiny, které bydlí mimo Archu. Derek je zván každou středu na odpoledne a na večeři k Susan a její rodině. Poznali se tady v Londýně a Derek k nim chodí velmi rád. Archa je společenstvím i jinak velmi otevřeným. Projevuje seto i v respektu jejích členů k sobě navzájem. Platí zde však pevná pravidla a společné soužití másvůj řád. Všichni jej přijímají, protože chtějí. Nezažil jsem žádné donucování. Pokud někdo nemá náladu a nechce se účastnit činností s ostatními, nikdo ho nenutí. Možná i toto je důvod, proč jsem nepostřehl skoro žádné projevy agresivity mezi těžce mentálně retardovanými lidmi. Vzpomínám, že jen jednou jsem si všiml dvou žen, které se spolu vzrušeněji hádaly. Je to proto, že mají tolik volnosti? Je jim svěřováno odpovědnosti, než my jsme zvyklí? Myslím, že to hraje velkou roli. Důležité místo ve společném životě celé komunity mají časté slavnosti, shromáždění a večírky, které přinášejí všem velké zážitky. Pořádají se večírky na přivítanou nového člena, na rozloučenou s odcházejícím asistentem, na oslavu narozenin či výročí v komunitě. Při těchto setkáních jsou slova často vystřídána hrou, divadelními výstupy a scénkami - je to řeč srozumitelnější všem, nejen retardovaným. Co dodat? Jde o křestanskou komunitu, většina asistentů, kteří přicházejí z celého světa, má svoji formu vyznání. V neděli jedni navštěvují katolický kostel, jiní anglikánský, někteří žádný. To je věc každého. A podobně je tomu s rezidenty. Nikdo je k ničemu nenutí, nic jim nepředepisuje. Někteří také chodí do kostela. Ale všichni rádi poslouchají příběhy o životě Ježíše a snaží se životě Ježíše ve své komunitě žít. Komunita je zřejmě místem požehnaným. Mnohdy to tak vypadá. Pro každého je setkání s komunitou silný a povzbuzující zážitek. A protože alespoň formálně žijeme ve změněné společenské atmosféře, dalo by se dnes i u nás o podobných společenstvích uvažovat. Naše Archa by nebyla sama, kolem je velká a čekající rodina. Školství ve Švédsku František Singule Školství ve Švédsku je už po delší dobu předmětem živého zájmu učitelů, školských pracovníků i širší veřejnosti snad ve všech evropských zemích. Vyplývá to především z toho, že dnešní podoba švédského školství vznikla z velmi dobře promyšlené a systematicky uskutečňované reformy. Pro tu bylo charakteristické, že mohla být - vlivem stabilizovaných poměrů ve Švédsku - postupně uplatněna na všech stupních školního vzdělání, a to v duchu na počátku přijatých zásad. Přitom její tvůrci nebyli poháněni ke zbytečnému spěchu okolnostmi a silami působícími zvenčí, ale měli vždycky dost času na to, aby při utváření každého z článků školské soustavy mohli nejdříve dobře promyslet koncepci, pak ji vyzkoušet na širokém vzorku v praxi a teprve pak zavádět v plném rozsahu. A i pak docházelo - a dodnes dochází na základě zkušeností z praxe a vlivem stále se měnících podmínek - k rozumným dílčím korekcím na původním modelu organizace a zejména obsahu školní výuky. A tak je možno tvrdit, že Švédsko má dnes moderní a pružný demokratický systém školního vzdělávání s podnětnými přístupy k řešení jak jeho základního pojetí, tak dílčích jeho otázek rozvíjení obsahu vzdělávací práce, jejích metod a forem. I ve Švédsku se dnes setkáváme s velmi rozvinutou předškolní výchovou. Pečují o ní celodenní a polodenní Výchova a vzdělání, l.roč., 1990-1991 135 [pageend21]mateřské školy. Celodenní jsou zřízeny především pro děti zaměstnaných nebo studujících rodičů. Rodiče však nejsou zásadně povinni posílat své děti do mateřské školy, ale všechny děti mají právo do ní chodit a je povinností obcí zajistit umístění v mateřské škole všem šestiletým dětem alespoň na tři hodiny denně. V mateřských školách pracují kvalifikovaní učitelé a učitelky a dětské sestry v úzké kooperaci s rodiči. Jádrem celého švédského školského systému jepo vinná základní škola, která je devítiletá a je určena pro děti od sedmi do šestnácti let. Podle uspořádání jejího vzdělávacího obsahu, organizace vyučování a zejména s ohledem na růst a vývoj dětí se základní škola člení uvnitř na tři tříleté stupně. Na nižším stupni (v 1. - 3. ročníku) smí být nanejvýš 25 dětí ve třídě, ale střídavě se učí i v menších skupinách. Vyučuje tam - stejně jako na středním stupni - všem předmětům třídní učitel. Jen pro obory ruční práce z textilu a pro dřevoobrábění a kovoobrábění mají děti od 3. ročníku zvláštního učitele. Jedním z cílů švédské základní školy je poskytovat dětem individualizované vyučování, a proto musí být učitel co nejdříve informován o zájmech a možnostech jednotlivých žáků. Prvně o tom učitelé mluví s rodiči při zápisu. Je-li nutno, podrobují se děti hned na to zkoušce školní zralosti. Děti, které nejsou zralé pro školní docházku, jsou navrženy do zvláštních tříd, kde je nižší počet dětí a postupuje se alespoň zpočátku pomaleji. Po celou dobu školní docházky do základní školy mohou žáci, kterým činí běžná školní práce potíže, získat zvláštní pomoc v podobě pomocného vyučování (at už jde o různé obtíže související s vadami smyslů a řeči, soustředěním pozornosti či o něco jiného). Žáci s těžšími vadami jsou posíláni do speciálních škol vybavených většinou internáty. Pro děti mentálně postižené existují zvláštní školy, které o své svěřence pečují už od mateřských škol až po přípravu na povolání. Školní zdravotní péči na škole zajištuje školní lékař a školní sestra. Škola poskytuje dětem také stravu, a to většinou zdarma. Na nižším stupni se vyučuje švédštině, počtům, náboženství, vlastivědě, hudební a tělesné výchově. Při náboženství se dětem poskytuje přehled o náplni a obsahu různých věrouk a životních názorů, aniž by se na ně působilo, aby přijaly určitý názor za vlastní. Patří-li žák k církvi, která má vládní souhlas vyučovat náboženství místo školy, může být od vyučování náboženství ve škole osvobozen. Od 3. ročníku přibývá dětem po dvou hodinách angličtiny a ručních prací. Vysvědčení se na nižším stupni vydává až na konci 3. ročníku. Na středním stupni školy (ve 4.-6. ročníku) může být ve třídě nanejvýš 30 žáků a počet vyučovacích hodin se zvyšuje na 35. Mezi běžnými vyučovacími předměty (švédština, matematika, angličtina, hudební, výtvarná a tělesná výchova a ruční práce) tam žáci mají i tzv. orientační předměty, což je souhrnný název pro náboženskou a občanskou výchovu, dějepis, zeměpis a přírodopis. Také na středním stupni se vysvědčení vydává jen na konci 6. ročníku. Do švédské školy patří také pohlavní výchova a otázky soužití v rodině. Tyto otázky se probírají v souvislosti se snahou školy pomoci žákům při jejich vývoji v harmonické a samostatné jedince. Přípravné vyučování v tomto směru probíhá už od "nižšího stupně. Škola přitom bere zřetel na názor rodiny na tyto závažné otázky a respektuje i jejich různá hodnocení. Za zmínku stojí také to, že na švédských základních (ale i mateřských) školách se učí také mnoho dětí přistěhovalců. Těm je věnována zvláštní péče zaměřená nejen na zvládnutí švédského jazyka, ale i v tom směru, aby se jim umožnilo také vyučování v jejich mateřském jazyce alespoň dvě hodiny týdně. Splnění tohoto požadavku je obvykle závislé jen na tom, zda škola získá učitele, který je schopen příslušnému jazyku vyučovat. Na vyšším stupni základní školy mají už žáci ve všech třídách po 35 vyučovacích hodinách týdně a vyučují je odborní učitelé. Tady už je žák klasifikován na konci každého ročníku a v 8. a 9. třídě dostává vysvědčení i v pololetí. Další zvláštností vyššího stupně základní školy je, že tam žáci mají vedle řady běžných vyučovacích předmětů, jejichž vyučování pokračuje už ze středního stupně v rozsahu 29 hodin týdně, také volitelné předměty, jimž je věnováno týdně 6 hodin. Výběr volitelných předmětů se provádí už na začátku druhého pololetí 6. ročníku. Učitelé při tomto výběru samozřejmě pomáhají svými radami, rozhodnutí samo je však věcí žáků a jejich rodičů. Zák si tedy volí jeden ze čtyř volitelných předmětů. Těmito předměty jsou další cizí jazyk (francouzština, němčina), umění, ekonomie nebo technika. Takto zvolenému předmětu se pak vyučuje 4 hodiny týdně. Zbývající2 hodiny volitelných zaměstnáníjsou věnovány tzv. volným zájmovým činnostem, které mají žákovi umožnit, aby se zabýval tím, co jej zvláště zajímá. Jde v nich tedy spíše o jakési koníčky. Výběr volitelných předmětů je tu čistě věcí zájmu žáka a ještě nezavazuje k volbějistého budoucího povolání, i když jistě může žáka nějak v tomto ohledu ovlivnit. Od 7. ročníku si však žák může také v povinném vyučování angličtiny a matematiky volit mezi tzv. všeobecným (snazším) a zvláštním (obtížnějším) kursem. Toto rozhodnutí je již závažnější, protože na některé směry studia na střední škole jsou přijímáni jen ti žáci, kteří absolvovali náročnější studium matematiky či angličtiny, nebo obojího. Je zajímavé, že žáci švédských škol nevyužívají této volby k tomu, aby si práci ve škole usnadnili, ale převážná většina z nich si volí kursy náročnější. To bylo po zavedení této možnosti pro pracovníky škol překvapením, samozřejmě příjemným. Jestližeovšemžákběhem7. ročníku zjistí, že se, pokud jde o volitelné předměty, nerozhodl správně, může své rozhodnutí v druhém pololetí korigovat, od 8. ročníku začít s jiným předmětem a zvolit si nově i stupeň náročnosti v matematice a angličtině. Možnost opravy své volby má pak ještě jednou během 8. ročníku. Ovšem po absolvování 8. ročníku už nemá možnost začínat s novým cizím jazykem. Při korekci voleb se žák a rodiče obvykle radí s učitelem a poradcem pro volbu povolání. V 8. ročníku přistupuje ve vyučování ještě jedna novinka. Je to praktická orientace v pracovním životě. Kromě toho, že se tu žákovi dostává informací o studiu a různých povoláních, musí vykonat tři praxe na různých pracovištích, aby se tak seznámil s různými druhy práce. Tato praxe je povinnou součástí vyučování. Zák za ni nedostane žádnou mzdu, ale je pojištěn nejen pro případ úrazu, ale i pro případ škody, kterou by tam mohl způsobit. Také v 9. ročníku je v prvním pololetí součástí 136 Výchova a vzdělání, l.roč., 1990-1991 [pageend22]vyučování čtrnáctidenní praxe na pracovišti, která má dát žákovi skutečný obraz o pracovních povinnostech, o požadavcích na kvalifikaci, o pracovních podmínkách atd. V 8. a 9. ročníku přibývá mezi předměty nově také ještě domácí nauka a péče o dítě. Nastupuje místo hudební výchovy, které se může žákům dostávat různými činnostmi v nepovinném vyučování. Vysvědčení z 9. ročníku je závěrečné a je dokladem o splnění žákovy vzdělávací povinnosti na základní škole; je také podmínkou pro přijetí do škol poskytujících další vzdělání. Hned po skončení základní školy může žák pokračovat ve vzdělání na středních školách, nebo se může učit některému povolání přímo na pracovišti, nebo může jít nejdříve do praxe a pak pokračovat ve studiu. Asi75 % šestnáctiletých veSvédskupokračujebezpros- tředně ve vzdělávání na středních školách nazývaných gymnaziální školy. Tyto školy mají asi 23 různých směrů, a i když nejsou zavedeny všechny tyto směry na každé škole, mají být žákům dostupné. V zásadě se směry gymnaziálních škol člení do tří oblastí: humanitně-sociál- ní, ekonomické a technicko-přírodovědné. Studium na nich trvá dva až čtyři roky. Dvouleté kursy - zejména technické a ekonomické - jsou zaměřeny prakticky a připravují na kval ifikovanou práci v široce profilovaných povoláních. Tříleté gymnaziální kursy opravňují ke studiu na univerzitě. Ale i absolventi dvouletých kursů mohou studovat jisté obory na vysokých školách (např. novinářství, učitelství základních škol, výpočetní techniku aj.). Studium technického směru na střední škole je možno uzavřít po třech letech a pokračovat ve studiu na vysoké škole. Chce-li však někdo hned po gymnáziu pracovat jako technik, musí studovat technický směr o jeden rok déle, tj. čtyři roky. Také přijímací podmínky na různé směry gymnaziálních škol jsou rozdílné. Jakékoliv závěrečné vysvědčení z 9. ročníku opravňuje ke vstupu na některý z dvouletých směrů gymnaziální školy, jenpro dvouletý technický kurs musí mít uchazeč na základní škole náročný kurs matematiky . Při vstupu na tříleté a čtyřleté směry se vyžaduje ze základní školy náročný kurs angličtiny a pro vstup na přírodovědný a technický směr musí mít uchazeč náročný kurs i z matematiky. Velká péče je na středních školách věnována rozvíjení samostatné studijní práce žáků a týmové vyučování na těchto školách umožňuje, že jsou při některých zaměstnáních třídy děleny na velmi malé skupinky, zatímco některé způsoby vyučování (např. přednášky, promítání apod.) se uskutečňují pro velké skupiny překračující někdy i sto žáků. Na vysoké školy jsou přijímáni především absolventi tříletých oborů na střední škole, musí se však prokázat jistou úrovní průměrného prospěchu na závěrečném vysvědčení. Na řadu oborů jsou na vysoké školy přijímáni i ti, kdo zcela nesplňují uvedené formální požadavky. Musí jim však být nejméně 25 let, mají mít alespoň pětiletou pracovní praxi (uznává se i práce v domácnosti) a musí splňovat i požadavek předběžných znalostí (zejména z matematiky a angličtiny). V poslední době se ovšem i ve Švédsku stále častěji objevují kritická hodnocení tamního školství a hovoří se o nové potřebě reformovat je. Bližší představy o budoucí reformě švédského školství však ještě nejsou vyjasněné, ale vcelku shodně se vyslovují požadavky na opatření, která by zvýšila kvalitu vzdělávací práce škol. Přečetli jsme za vás Na cestě poznáni (2. díl) Jaroslav Kalous Paradigmata Paradigmata je termín užívaný pro určitý způsob myšlení, který je pro danou společnost, skupinu, nebo i jednotlivce vysoce vážný, uznávaný a závazný, ale zároveň je většinou tak samozřejmý, že není ani uvědomován. I v mém vývoji sehrála paradigmata, ony "zamlčené předpoklady", svou roli. Specializoval jsem se na teorii množin; každá věda je prý natolik vědou, nakolik užívá matematiku a základem vší matematiky je právě teorie množin. Teprve později jsem zjistil, že ani když znám ten tucet základních axiomů, ze kterých už lze v matematice všechno odvodit, nejsem u cíle. Ony existují ještě jisté psychologické a filozofické předpoklady takového způsobu uvažování, hlubší úroveň "axiomů" - paradigmat, než jsou ty zjevné a běžně reflektované. Je přirozeností a vlastně i úkolem kultury zajišťovat soubor symbolicky vyjádřených předpokladů o podstatě a smyslu života a světa. Tyto předpoklady vytvářejí rámec, uvnitř něhož teprve všechny specifičtější koncepce - vědecké teorie, filozofické směry, umělecké proudy, politická hnutí - získávají svou charakteristiku. Každý intelektuální systém je vždy tedy pouze odvozením nějakých základních paradigmat. Ty předpoklady pochopitelně nejsou nikde explicitně formulovány - je to duch doby, v přítomnosti těžko zahlédnutelný. S odstupem už ho lze postřehnout snáz, ale obvykle nám není dáno pohlédnout mimo hranice onoho symbolického vesmíru, jež nám běh našeho života určil. Při duševní činnosti se tedy běžně pohybujeme v rámci nějakého intelektuálního systému a naše činnost spočívá v tom, že se do něj snažíme zavést co nejdokonalejší řád místo chaosu, zaplnit bílá místa, odstranit rozpory a nesrovnalosti. Jak šel život a já se vyvíjel, prošel jsem postupně více takovými systémy. Proč jsem u žádného nevydržel a postupně jeden za druhým opouštěl? - Když člověk ve svém oboru něco dokáže, je za to odměněn, a má tak motiv udělat příště znovu něco podobného. Opět získá odměnu atd. Stává se pak postupně úspěšným specialistou, ale bohužel též rutinérem Jehož symbolický vesmír se smrskává a získává tvrdou, neprostupnou skořápku. "Není příjemnějšího zvuku než hlas chvály" (Xeno- fón), ale díky bohu nad příjemným pocitem z poklepávání Výchova a vzdělání, l.roč., 1990-1991 137 [pageend23]na rameno u mezitím ještě vždy doposud zvítězila touha po dalším poznání. Snažil jsem se pokaždé ten svůj intelektuální systém (at už to byl vědecký obor, to nejčastěji, anebo politické či náboženské hnutí) poznat a zmapovat. Po nějaké době jsem vždy došel až k hranicím, které daný systém vymezovaly, ale i omezovaly. Pokud člověk chce, aby jeho pohyb v onom systému působil věrohodným dojmem, musí dané meze respektovat. Ale mne si žádný systém natolik nezískal; snažil jsem se po čase hledat ten ještě obecnější, ještě univerzálnější. Jestližejsemjednouzahlédlhlubšíúroveň problému, pak návrat k povrchnější otázce vnímám jako selhání. Předmětné myšlení Ze všech paradigmat, která ovlivňují nás a naši kulturu, se mi zdá být základním předmětný vztah ke skutečnosti, předmětné myšlení. Od něj se už všechno ostatní odvíjí. Nemá smysl začínat někde dále než u tohoto základního východiska, které všechno další již zcela zásadně podmiňuje a určuje. Co setím předmětným myšlením rozumí? Řeknu třeba "to je křeslo" a ukážu na předmět před sebou. "Jepohodl- né, poslouží mi k odpočinku. Pořídili jsme ho lacino." - Mezi mnou a tou věcí je jistá vzdálenost, distance. Pouze moje výpověď mě s ní nějak spojuje. Předmětné myšlení těží maximum z rozumových schopností člověka. Zatímco smysly a emoce by ho podržely více při předmětech, rozum umožní reprezentovat jsoucno pojmem. Z nekonečně pestré a rozmanité skutečnosti vyděluje předmětné myšlení jednotlivá jsoucna, tzv. objekty, předměty, označuje je pojmy a hledí pak na ně z nějakého zorného úhlu, případně je z tohoto hlediska uspořádává do jistých vztahů. Každý pojem současně vyjasňuje i zatemňuje. Pojmenováním nějakého jsoucna dojde k projasnění, objasnění jeho určitých stránek, zákonitě však současně i k zahalení jiných. Co je věc o sobě a pro sebe, jejakoby redundantní, zbytečnou otázkou. Věci se lokalizují, označují a manipulují pro předem zvolené účely. Tím je dosaženo obrovské účinnosti a operativnosti. Pochopitelně, že třeba ve skladuje snazší hýbat symboly na papíře než samotnými věcmi. Ona manipulace ale může mít nejrůznější formy. Od nejjemnějších, které jsou jen projevem menší bdělosti a soustředěnosti, kdy si v mysli necháme před sebou defilovat různé představy, až po nejhrubší, jako je devastace přírody. Od jemné až po nejhrubší manipulaci je plynulý, poznenáhlý přechod. Mezi nevinným představováním věcí a hrubým znásilňováním světa prostřednictvím moderní techniky je vnitřní souvislost. Vlivem svého rozumu sečlověk tak radikálně vydělil ze svého okolí, že se na celý svět nyní dívá, v celku i v detailech, jako na předmět svého myšlení a konám. Tak hledí i na druhé lidi, dokonce i sám na sebe. Druzí lidé dělají pochopitelně totéž, takže nakonec šije všechno ve své předmětnosti absolutně rovno, at je to člověk či cokoli jiného. Předmětné myšlení, tak funkční ve skladišti, se rozlévá do všech možných sfér. Nemají snad i koncentrační tábory svou prapříčinu právě v předmětném myšlení? - V Osvětimi byli i brutální sadisté vraždící se zlobou a nenávistí, ale ti byli spíše výjimkou. Běžným bylo především chladné zabíjení bez jakéhokoli vztahu k oběti, ztráta jakýchkoji humánních citů, úcty k lidské důstojnosti - odlidštění. Člověk se stal bezejmenným jsoucnem, jedním jsoucnem mezi jinými jsoucny. Pouze tento zpředmětněný vztah k člověku umožnil, aby v Osvětimi našli společnou řeč brutální sadisté i vzdělaní lidé žijící pokojným měštanským životem, kteří v normálním životě neublížili ani mouše. Ve službě vraždili, zatímco v soukromí byli milujícími otci rodin a vyznavači ušlechtilých zálib, aniž v sobě cítili jakýkoli rozpor. Kdo předmětnému myšlení propadl, je ve světě cizincem. Je uzavřený do sebe, neschopný skutečně pochopit cokoli mimo sebe sama, než ve vztahu k sobě. Může sice třeba vlastnit a ovládat mnoho věcí i lidských bytostí, nebudou ale k němu skutečně náležet. Zůstanou mu v rukou umrtveny a beze smyslu. Život bez předmětného uvažování není prakticky možný. Můžeme si však uvědomovat kdy, proč a jak ho používáme. Dáme-li jméno, musíme vědět, co děláme a nepřipustit, aby pojem, symbol, představa překryly samu skutečnost a deformovaly ji tak v její podstatě. Připustit existenci nepředmětného je možné pouze tak, že se mu otevřeme, vzdáme se příjemné skořápky sebeuspokojivé odtažitosti, abychom mohli ke světu přistupovat s otevřeností, úctou a láskou. Člověk nepoznává nic, co nemiluje, a čím hlubší a úplnější má být poznání, tím pevnější, silnější a živější musí být láska, ano vášeň." (J. W. Goethe) Pak k nám skutečnost začne hovořit svou vlastní řečí, může zmizet distance a znovu se vytvořit soulad a jistota. Cogito ergo sum? Na svůj rozum , na svůj úsudek nedá nikdo dopustit. Kdokoli snadno přizná, že neumí tančit, lyžovat, přišít knoflík; lidé seskoro chlubí tím, že nerozumějí matematice, fyzice. Kdo však připustí, že nerozumí jednání svých bližních, přátel, spolupracovníků, bačo víc, že nerozumí sám sobě? Pro většinu lidí skutečně platí "cogito ergo sum". Já - to je moje myšlení. Soubor mých vlastních názorů a přesvědčení, způsob uvažování mně vlastní - to jsem já. V normálním bdělém stavu se to zdá být naprosto samozřejmé. Pochybnost mohou vyvolat sny. Nemohu si nechat zdát, co bych si sám přál, mysl zbavená kontroly vy vádí blázni vé kousky. Ve spánku mysl neřídím, tak kdo tedy? Ve dne je to jiné. Myslím na co chci, jsem pánem situace. Ale není tomu tak úplně vždycky. Existují i situace, kdy mi myšlenky ubíhají nežádoucím směrem, nezávisle na mé vůli, ba vlastně proti ní. Vybavuje se mi v té souvislosti zvlášt silně jedna vzpomínka: Byl jsem služebně na Slovensku. Poté, co jsem vyřídil své pracovní záležitosti, vzal jsem si ještě tři dny dovolené,, abych si trochu užil Nízkých Tater, byl tehdy teplý, barevný podzim, slunce hřálo, nebe bez mráčku. Vyrazil jsem si na Chopok a pak dále po hřebenech. Ale potěšení a radost, které by této situaci odpovídaly, jsem neměl. V hlavě se mi totiž neustále honily nějaké pracovní problémy. Snažil jsem seje zapudit, věděl jsem, že je naprosto zbytečné a nesmyslné o těchto věcech přemýšlet právě ted a zde, ale bylo to zcela bezúspěšné. Byl jsem za 138 Výchova a vzděláni', l.roč., 1990-1991 [pageend24]nádherného počasí na vrcholcích Tater - příležitost, kterou mívám jenom velmi zřídka, a přesto mne od vší té krásy oddělovala neproniknutelná clona stupidních myšlenek, kolotoč, který se točil a točil a ne a ne se zastavit. Uprostřed úchvatné přírody byl jsem duchem nepřítomen. (Alespoň jsem si na této příhodě uvědomil, že krása není jenom něco vnějšího, ale že je především stavem vědomí). Z jistého hlediska je jedno, co je aktuálním obsahem mysli, čím se právě zaměstnává: at už je to vědecký problém anebo třeba sprostačinky. Jakmile se jednou rozeběhne ten setrvačník představ a asociací, vytváří tím stěnu, zeď oddělující nás od skutečnosti. A jsme-li takto ve svých myšlenkách uvězněni, není důležité, z čeho je vězení postaveno. Rozhodnutí "na tohle myslet nesmím!", nebo "je třeba myslet na..." nic neřeší. To sebou jenom cuká sít - past, ve které jsme lapeni, ale svírá nás stále stejně dál. Naše vlastní mysl je často (většinou) příčinou našich vlastních utrpení. Již mnohokrát jsem si prožil tuhle situaci: Měl jsem s někým nějaký konflikt. Jsem z toho v duševní nepohodě, jejíž vnější příčina je zřejmá. Ale "příčina" už je třeba někde dávno za horami a já jí mám stále plnou hlavu! Duševní obzor je zcela zakrytý proběhlým konfliktem, hlavou se honí vzpomínky, co kdo řekl, úvahy a představy co mělo být řečeno a co určitě udělám a řeknu příště. Nejsem s to příliš vnímat cokoli jiného, tak mě to "řešení tohoto problému" zaměstnává.- Ale skutečně takhle něco vyřeším? Asi ne. Nejsem nějak lépe připraven, novému konfliktu se nevyhnu, nechám se příště znovu vyvést z rovnováhy a opět následuje kolotoč nikam nevedoucích myšlenek. Proč to vždycky takhle dopadá? - Je to notorickým sklonem mysli pojímat jakoukoli životní záležitost jako problém, kterým by se mohla zaobírat. Mysl má nezvladatelnou potřebu stále něco přežvykovat, čím větší sousto, tím lepší. Číhá na svou potravu a není-li člověk stále dost bdělý (a to většinou není), přijde si mysl na své. Stále se něčím zaměstnává, čím více různorodých podnětů, tím lépe. Delší abstinenci od vnějších podnětů snáší mysl těžko, ale dovede si poradit - sáhne do vlastních rezerv a hlavou pak táhnou staré vzpomínky, představy, fantazie, znovu se vynořují nevyřešené konflikty. Představa, žeby myšlení mohlo ustat, je pro mysl strašlivé, smrtelné nebezpečí. Mobilizuje poslední síly z hlubin nevědomí, aby seté své "smrti" vyhnula, nebo ji alespoň za jakoukoli cenu oddálila. Okamžik, kdy se člověk přestane ztotožňovat se svou myslí a uvědomí si, že na ni může hledět i jako na něco vnějšího, považuji na cestě poznání za srovnatelný s kopemíkovským obratem, kdy Země přestala být středem vesmíru. Pozorujte vlastní mysl! Předchozí úvahy a tvrzení se mohou někomu zdát nepřesvědčivé, anebo při nejlepším příliš zobecňující výlučnou mou vlastní zkušenost. Každému doporučuji následující pokus: Natáhněte si budíka na deset minut, pohodlně si sedněte nebo lehněte a zavřete oči. Snažte se po celou dobu intenzívně myslet na jednu jedinou předem zvolenou věc - třeba na červené jablko. Většina lidí ten pokus odmítne, předčasně ukončí anebo usne. co se asi tak děje, jestliže člověk skutečně celý pokus absolvuje? - Nejprve se úkol zdá být směšně snadný. Ležím, mám zavřené oči a myslím na jablko. No a? Vždyt na tom nic není. Je to jen zbytečná ztráta času. Mohl jsem zatím dělat tisíc užitečnějších věcí. Mezitím se mi ale obraz jablka nějak rozostřil. Uvědomím si, že se mi myšlenky přece jen trochu rozeběhly a rychle jablko znovu fixuji. Obraz jablka však dlouho nehybný nezůstane. Rozbíhá se všemi směry, nabývá tisícerých podob. Chvílemi zahlédnu jablko jasněji, ale hned se mi zase ztrácí. Hlavou se mi táhnou hejna myšlenek, často jen jejich útržků a neustále mě odvracejí od mého úsilí. Občas mě vyruší mé tělo, někde mě něco tlačí a už jsem zase mimo. Někdy se mi ten vnitřní biograf i podaří na chvíli zastavit, myšlenky už na mě neútočí, ale to jen proto, že jsem v jakémsi polospánku a ztratilo se i to jablko. Když se jablko opět objeví, jsem rád, že se mi to tak daří a že to se mnouještě není tak špatné. Jsem sám se sebou spokojený. Ale už to trvá nějak moc dlouho. Buď jsem budíka špatně nařídil, nebo se porouchal, nebo... Konečně zvoní a končí mé trápení. Trvalo to skutečně pouze deset minut, ale zdálo se to být věčností. Proti mé vůli mou hlavou vířilo moře nejrůznějších myšlenek a představ, samotnou představu červeného jablka jsem udržel jen v několika krátkých záblescích. Otevření očí bylo vysvobozením z toho trápení. Konečně mám zase věci pevně v rukou. - Aleje tomu skutečně tak? Otevřením očí jsem získal opět kontrolu nad svým myšlením, anebo jsem naopak ztratil schopnost pozorovat, co moje myšlení vyvádí? Mys] pracuje ve dne v noci, vědomě i nevědomě, jako stroj. CLověk nemůže zastavit proud svých myšlenek, nemůžekontrolovatsvépředstavy, své city a motivy. Žije ve světě složeném z přání, žádostí a odmítání, z představ toho,cojepříjemné, nepříjemné, žádoucí a nežádoucí. A přitom si neuvědomuje, že jsou to všechno produkty mysli, která je směsicí působení všeho možného - rodinné výchovy, školy společnosti, kultury. Skrze tuto clonu nevidí člověk skutečný svět, nežije vlastní život. Spí. Dopisy redakci P.Heřman: Nové bratrské školy aneb Udělejte si taky svoji alternativní školu. VV revue, 4,1990/1991. Již od počátku příprav "bratrské školy" a jejího "odstartování" v roce 1990 jsme v samém středu oněch "dobrodružství, která můžeme každodenně prožívat...", jak uvádí P.Heřman ve svém článku. Mnohé skutečnosti vidíme my a vidí je i rodiče dětí z těchto tříd podstatně jinak, než tvůrce a propagátor této školy: jako alarmující, ohrožující a již i opravdu poškozující děti, které se tohoto pokusu o alternativu účastnily. Nebudeme tu dnes popisovat, co se zde všechno již událo a jak se sympatická myšlenka vyvinula ve střetnutí, v němž jedni bojují za školu a druzí za děti; ani tu nebudeme zkoumat ono neštastné "proč?". Chceme jen trochu poprosit a trochu varovat, pokud se na návrh P.Heřmana v č. 4 rozhodnete "udělat si taky...": Výchova a vzdělání, l.roč., 1990-1991 139 [pageend25]- Co nyní pro děti naléhavě potřebujeme, není škola pouze "alternativní", ale zásadně škola kvalitní. K tomu je nezbytný důkladný výběr a příprava pedagogů a zvlášt důkladná příprava obsahu metod výuky, má-li taková škola hledat a zkoušet (na dětech) cesty podstatně nové a neznámé. Selhání z nepřipravenosti zde znamená mnohem víc, než jenom "vrátit se a zkusit to lépe". - Nestyďme se učit se z úspěchů a z chyb cizích i vlastních. Udělat chybu, uznat ji a napravit ji je normální a zdravé, i když k tomu potřebujeme kritiku a pomoc druhých. Chyby bránit, skrývat, nebo vydávat za přednosti zaručeně pokazí i to, co mohlo být dobré; a někdy pak už opravdu bývá pozdě na nápravu. - Nezapomínejme, čemu jsme se původně rozhodli své úsilí věnovat: nikoli vlastní proslulosti nebo sebevědomí; nikoli své "firmě" (at státní, církevní, či soukromé); nikoli získání provozních a finančních výhod oproti ostatním školám; nikoli své touze po velkém činu či dobrodružství - ale prospěchu dětí! Pak nám námaha poctivé přípravy i pokora uznání a napravení případných omylů nepřijdou zatěžko. Dovolíme si tedy vám, kteří máte dobrou vůli, odvahu a schopnosti vydat se s dětmi ve své škole (lhostejno, zda "státní", či "alternativní") hledat a tvořit dnes tak zoufale potřebné lepší cesty k poznání a k životu vůbec, nabídnout oproti výzvěP. Heřmana výzvu také poněkud "alternativní": Nedělejte si (taky) alternativní školu. Udělejte ji poctivě těm, kterým má především patřit: udělejte ji dětem. Zdenka a Karel Balcarovi Informace o knize Zdeněk Matějček Praxe výchovného psychologického poradenství. Státní pedagogické nakladatelství, Praha 1991, 336 stran. Konečně! Konečně jeden z těch, kteří zasvětili svůj život psychologickému poradenství, kteří celý svůj život pracují s dětmi a jejich vychovateli, sedl a sepsal své zkušenosti, znalosti, poznatky, i trochu pochybností. Pro kolegy v poradnách, na klinických pracovištích, ale i pro výchovné poradce, učitele a další vychovatele. Podstatné je, že Matějček myslí především na terénní spolupracovníky, na praxi - řadu uvedených postupů, návodů práce s klienty lze použít téměř slovo od slova. Knížka ovšem nepochybně vzbudí i rozpaky (a možná už vzbudila - vždyť její vydání se táhlo řadu let): není učebnice v klasickém slova smyslu, neobsahuje za prvé, za druhé, nevím, jestli se s ní půjde učit ke zkoušce. Myslím, že ne. Vím také, že to vůbec nevadí. Matějčkovy přístupy k dětem byly v předcházejících letech ve školství značně kritizovány. Ministerští úředníci, učitelé i poradenští kolegové mu vytýkali, že je příliš hodný, že moc fandí dětem a nebere v úvahu realitu školství, že je naivně optimistický. Dnes školství i psychologické poradenství hledá očistné podněty. Matějček je nabízel dlouhá destiletí a činí tak v průzračné podobě i ve zmiňované knížce. Za pozornost stojí i neuvěřitelně nízká cena (26 korun), ale současně i nehospodárně nízký náklad (3000 kusů). A ještě jedno povzdechnutí si nemohu odpustit. Chápu, proč se Matějček nestal profesorem v dřívějších letech, naprosto nechápu, proč jím není dnes, dva roky po listopadu. Mertin Některé publikace z oblasti pedagogické problematiky vydávané vydavatelstvím Univerzity Karlovy Karolinum: PROMĚNY VZDĚLÁVÁNI V MEZINÁRODNÍM KONTEXTU J. Průcha a kol. - Publikace podává přehled o zahraničních inovacích týkajících se obsahu vzdělávání a experimentálních koncepcí výuky ve státech západní Evropy a USA. K PROBLEMATICE PRAKTICKÉ PŘÍPRAVY V UČITELSKÉM POVOLÁNI J. Solfronk a kol. - Otázky učitelské přípravy z hlediska výcviku nezbytných učitelských dovedností s využitím netradičních forem pedagogické praxe. POLOPREDIKATIVNÍ KONSTRUKCE V SOUČASNÉ SPISOVNÉ CEŠTINÉ M. Marková - Publikace podává všestrannou strukturní a funkční charakteristiku polopredikativních konstrukcí, které spolu se základní větou stojí na pomezí mezi větou jednoduchou a souvětím a tak zaujímají významné místo v celkovém systému české syntaxe. SYSTÉMY PŘÍPRAVY PEDAGOGICKÝCH PRACOVNÍKŮ V OBLASTI PŘÍPRAVY MLÁDEŽE NA POVOLÁNI V KONTEXTU S EVROPSKÝMI SYSTÉMY M. Němec a kol. - Publikace srovnává současný stav přípravy mládeže v učňovském a odborném školství u nás se stavem v evropských vyspělých zemích a její další výhled. TOWARDS THE EFFECTIVE SCHOOL K. Reid, D. Hopkins, P. Holly - Překlad srovnávací studie zabývající se pedagogickou psychologií. QUELLES PRATIQUE POUR UNE AUTRE ÉCOLE ? TOUŠ CAPABLES ! S. Stech, M. Kučera - Překlad francouzské monografie GFEN ( Francouzská skupina Nové výchovy ) z oboru pedagogické psychologie. Uvedené tituly lze předem objednat na adrese vydavatelství, Ovocný trh 3,116 36 Praha 1 140 Výchova a vzdělání, l.roč., 1990-1991 [pageend26]• contents • Topical Subject Zdeněk Helus: The Child - Starting Point of the Reform............................... 117 Education in General Karel Rýdl: On the School and the Contents of Education in the Contemporary World..............................120 Discussion Diana Ravitchová: Democracy: What it is and How it Should Be Taught at Schools..................................................... 125 Petr Herman: New Brothers’Parochial Schools or Do also Your Own Alternative School (Part III).................. 129 Research for Practice Miluše Havlínová, Rita McLeodová: Forced Speed of School Work and Individual Speed of a Pupil.............131 From Abroad Jan PičmamThe Ark................................134 František Singule: School System in Sweden......................................................135 We Have Read for You Jaroslav Kalous: On the Way of Recognition (Part II)................................137 Letters from Readers......................................................139 Information on a Book Zdeněk Matějček: Practice of the Child Psychological Counselling.......................140 upozorňujeme Ze zajímavých titulů SPN v Praze: 1. Americká pragmatická pedagogika ( John Dewey a jeho američtí následovníci ). Úvodní studii napsal a ukázky z anglických originálů vybral a přeložil prof. PhDr. František Singule, CSc. 2. Michael Šebek: Neklidné děti a jejich výchova. 3. Radim Palouš: Čas výchovy. 4. Radim Palouš: K filosofii výchovy. 5.01ga Balšíková: Náprava čtení a psaní. • autoři v tomto čísle • Prof. dr. Zdeněk Helus, DrSc. (1935) pracoval řadu let v Pedagogickém ústavu J.A.Komenského. Od roku 1990 je proděkanem Pedagogické fakulty Univerzity Karlovy. Je autorem řady odborných publikací. PhDr. Karel Rýdl, CSc., (1952) vystudoval němčinu a dějepis na filozofické fakultě UK v Praze. V současné době pracuje na katedře pedagogiky téže fakulty. Diane Ravitchová je mimořádnou profesorkou na Teachers College Columbijské univerzity, autorkou několika knih o školství. RNDr. Petr Heřman: viz č. 5/90-91 PhDr.Miluše Havlínová, CSc., (1924) je absolventkou pedagogické fakulty UK, obor psychologie a pedagogika. Pracuje v Institutu hygieny a epidemiologie v Praze. Významnou měrou se podílela na projektu školské reformy, který vypracovala Nezávislá mezioborová skupina pro školskou reformu. PhDr.Rita McLeodová (1956) absolvovala filozofickou fakultu UK v Praze, obor psychologie. V současné době je spolupracovnicí školské správy ve státě Saskatchewan (Kanada). PhDrJan Pičman, (1951) absolvent FFUK v Praze - obor psychologie. Pracoval v okresní pedagogicko-psychologické poradně, dětské psychiatrické léčebně, od roku 1987 na dětské onkologické klinice v Motole. Prof.PhDr. František Singule, CSc., (1921-1991) prošel praxí všech stupňů škol. V roce 1951 dokončil na filozofické fakultě UK v Praze studium psychologie a pedagogiky. Od roku 1961 působil na katedře pedagogiky téže fakulty. Jaroslav Kalous: viz č. 5/90-91 [pageend27]• obsah • obsah ft obsah ft obsah ft obs* Aktuální téma Zdeněk Helus: Dítě jako východisko školské reformy.......................................117 Výchova a vzdělávání všeobecně Karel Rýdl: K otázce školy a obsahu vzdělání v současném světě................... 120 Diskuse Diana Ravitchová: Co je demokracie a jak by se jí mělo vyučovat ve školách..................................................... 125 Petr Heřman: Nové bratrské školy aneb Udělejte si taky svoji alternativní školu (3. díl)......................................................129 Výzkum praxi Miluše Havlínová, Rita McLeodová: Vnucené tempo školní práce a osobní tempo žáka............................................... 131 Ze zahraničí Jan Pičman: Archa...................................134 František Singule: Školství ve Švédsku..................................... 135 Přečetli jsme za vás Jaroslav Kalous: Na cestě poznání (2.díl)......................................................... 137 Dopisy redakci......................................... 139 Informace o knize Zdeněk Matějček: Praxe dětského psychologického poradenství...................140 Když jsme na redakčních radách opakovaně probírali neradostnou finanční situaci časopisu, prof. Singule nám nikdy neopomněl připomenout situaci pedagogických časopisů za první republiky. Větší roli než peníze hrály tenkrát chuť dělat něco pro věc, zájem čtenářů, ochota investovat o kousek víc než se zrovna v dané chvíli vyplatí. Nedostatek peněz však zatím způsobuje nejen malé informace o časopise ve veřejnosti, ale třeba také to, že jsme nevyšli “v rychlém sledu”. Vždyť se zaplacením čísla 5 jsem musel počkat, až se sejde dostatek peněz od předplatitelů. Navíc pět až šest stovek exemplářů posíláme jako ukázkové číslo do škol s nadějí, že obdržíme objednávku. Měli jsme strach, že o prázdninách se zásilka někdo založí nebo se na ni zapomene. S takovými ztrátami si zatím neumíme poradit. K 10. září se počet předplatitelů zvýšil na 348 . • z obsahu příštího čísla • Jiří Mareš, Jan Lašek: Známe sociální klima ve výuce? Vladimír Hrabal, Ludmila Valentová: Didaktické testy dnes a zítra.Oto Roth: Poznámky k reformě vzdělávací soustavy.Peter Gavora: Kvalitatívny výskum v pedagogike. • obsah • obsah • obsah m obsah ft obs* [pageend28]