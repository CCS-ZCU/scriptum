ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU NĚKOLIK NOVÝCH KNIH Americké nakladateľstvo Abingdon Press vydalo nedávno náboženskofilozofické dielo pod názvom “The Shape of Death”. Autorom tejto rozsiahlej práce je profesor teologickej fakulty na chicagskej univerzite, Slovák dr. Jaroslav Pelikán. Filozoficko-náboženskí odborníci hodnotia toto dielo ako jedno z najlepších svojho druhu. Profesor Pelikán analyzuje teórie piatich cirkevných otcov o smrti. Sú to teórie: Tatianova, Clementova, Cypriánova, Origenova a Irenaeusova. Podľa Pelikána, ich teórie sú pre smrteľníkov stále príťažlivé. “Jadrom kresťanskej viery”, píše, “je pesimizmus o živote, ale optimizmus vo vzťahu k Bohu ... a tento pesimizmus a optimizmus sa nikde nespájajú dramatickejšie, ako práve v kresťanskom náhľade na smrť.” — Dnes, pravda, svet vo všeličom ďaleko pokročil od čias prvého kresťanstva — a prof. Pelikán uzaviera túto úvahu takto: “Odlišne pozeráme dnes na hviezdy, na choroby, na jazyk, na históriu a na mnohé iné zjavy nášho života. A predsa kresťanský popis formy smrti stále počúvame z úst cirkevných otcov, ale aj z Písma, ako tam stojí: “Ábel .... hovorí (vierou) aj keď je mrtvý.” M. M. Ročník III. BŘEZEN 1961 Číslo 3. Umělkyně na útěku, dr. Jarmila Dvořáková, vydala půvabnou a podnětnou knížku “Umělec na útěku”, a to nákladem týdeníku “Naše hlasy” v Torontu. Jako poučená historička umění i jako exulantka přišla na zajímavou myšlenku: vystopovat, proč od středověku až do dnešního dne umělci prchají ze svých vlasti. Ve studii zjistila, že ve středověku odcházeli umělci do exilu z důvodů více méně osobních, ze strachu, před válkou, morovými epidemiemi a hladomorem, které šly válkám v patách. Skutečné politické uprchlictví se dá prokázat u umělců (paní Dvořáková věnuje pochopitelně pozornost jen umělcům výtvarným) teprve od Velké francouzské revoluce. Tam, ve Francii, a tehdy, v té době, dala se do pohybu lavina politického exulanství. Někteří umělci z důvodů politických a z touhy po svobodě odcházeli do ciziny, jiní odcházeli do exilu vnitřního. “Umělecký vývoj”, píše autorka, "dostal se v našem století do zvláště složitého postaveni: postupem doby všechny projevy lidské činnosti i myšleni (tedy i * * [pageend1]výtvarného umění) staly se nástrojem ideového boje. Umělecké dílo je dnes napořád otevřeným přiznáním k určitému ideovému přesvědčeni.” V závěru pak ukazuje, co si současník této doby ani neuvědomuje: že zakladatelé moderního výtvarného umění, počínajíc Picassem, jsou exulanti. Hodné úcty i chvály u dr. Jarmily Dvořákové je věcnost, ba cudnost jejího slohu. Psala svou studii srdcem exulantky, tedy srdcem rozbolavěným, a přece se jí podařilo nikde, ani mezi řádky, nezabřednout do sentimentality. Heslem její práce, jak se zdá, je vzácné slovo: věcnost. nn * * Vladimír Reiský z Dubnic, profesor na Washington College v Chestertown, Md., vydal v nakladatelství F. Praegera v New Yorku knihu s názvem: “Communist Propaganda Methods”. A case study on Czechoslovakia. Kniha má 287 stran a předmluvu k ní napsal Hans J. Morgenthau. Vysoce dokumentární studie dokazuje, že láska ke svobodě je nevyhladitelná základní lidská vlastnost. Na ní také ztroskotává a ztroskotá složitý a racionálně založený propagandistický aparát komunistických stran. Je to propaganda v Moskvě vymyšlená a prováděná v Československu stejně, jako v ostatních zemích za železnou oponou. Není obecně známo, že fysiolog Ivan Pavlov, tolik velebený v komunistickém světě, dospěl při svých pokusech na zvířatech k závěru, že touha po svobodě je základním reflexem i u psů. Komunisté ovšem tuto Pavlovovu studii potlačili. Kniha Vladimíra Reiského z Dubnic poslouží bohatou dokumentací každému, kdo studuje komunismus a Českoslovesnko. v. b. NÁŠ KULTURNÍ PŘÍNOS RAFAEL KUBELÍK byl požádán Ústředím Čs. Sokolstva v zahraničí, aby ve Vídni dirigoval slavnostní koncert v rámci všesokolského jubilejního sletu 1962, uspořádaného ke stému výročí Sokola. Kubelik odpověděl telegramem: “Samozřejmě budu s radostí dirigovat pro Sokoly. Prosím o další zprávy. Zdar! Kubelík.” LADISLAV DOUBEK, profesor chirurgie na universitě v Ottawě, pracuje na anglické knize “Dějiny českého lékařství.” Hlavní pohnutkou k tomu byla skutečnost, že ve všech encyklopediích anglicky mluvícího světa je na příklad i Jan Evangelista Purkyně uváděn nikoli jako Čech, ale jako “Rakušan”. Stejně tak dr. Jánský, objevitel krevních skupin a jiní čs. lékaři, kteří přispěli k rozvoji světové lékařské vědy. WALTER SUSKIND, pražský rodák, dirigent světového jména, podepsal na další tři roky smlouvu jako hudební ředitel Filharmonického orchestru v Torontu. EDUARD TÁBORSKÝ, profesor politických věd na universitě v Austinu, Tex., byl požádán Grolierovou Encyklopedií, aby napsal článek do této publikace o Československu. Ale hlavně: Princeton University Press vydá jeho knihu o ČSR, nazvanou — 18 — [pageend2]“Communism in Czechoslovakia 1948-1960.” Kniha je rozdělena do jedenadvaceti kapitol, podle nichž se dá soudit, že to bude studie opravdu vyčerpávající. KAREL HUJER, profesor astronomie a astrofysiky na University of Chattanooga, Tenn., byl požádán, aby do sborníku “Christianity and the World of Thought” napsal studii na toto téma se stanoviska astronomie. Kromě toho napsal pro “Scripta Mathematika” recensi o větší matematické publikaci. Na počátek března byl pozván k přednáškám na Aljašku. Na výroční konferenci Alaska Education Association bude přednášet na tato témata: “Astronomy, The Science through the Ages” a “Education Towards World Consciousness”. Další dvě přednášky prosloví na Methodistické universitě, a to na téma: “Dialectical Materialism, the Challenge of Soviet Science” a “Astronomer’s Space Conquest”. Všechny čtyři přednášky se konaly v Anchorage. ROSTISLAV PLETNĚV, doktor Karlovy university a nyní přednosta ruské katedry ve Slovanském ústavu při francouzské universitě v Montreálu, pracuje na studii o T. G. Masarykovi. Tiskový referent SVU mohl prof. Pletněvovi, který je členem SVU, prospět obstaráním studijního materiálu. VÁCLAV MAREŠ, profesor hospodářství a mezinárodního obchodu na Pennsylvanské státní universitě, odjel na svou studijní dovolenou do Evropy. Za podpory ústředního fondu pro výzkum bude dr. Mareš studovat v Belgii sociální opatření v rámci evropského jednotného trhu POHLEDNICE OD V. HLAVATÉHO Generální tajemník a tiskový referent SVU nejsou jistě ojedinělí příjemci pohlednic, které předseda SVU prof. Václav Hlavatý posílá přátelům ze své triumfální přednáškové cesty napříč Asií. Při uzávěrce tohoto čísla "Zpráv” jsou po ruce pohlednice z Japonska. Václav Hlavatý na nich mimo jiné píše: “Absolvoval jsem zde, v Japonsku, už dost přednášek a pak pojedu dále (do Hong-Kongu). Přednášky jsou četně navštíveny, všechny jsou zaznamenávány na zvukový pás tape recorderu a bývám uveden posluchačům řečí pořadatele, při které se musím červenat. . . Adresa (latinská) SVU svobodným universitám a vědeckým společnostem všude budí ohromný zájem, ať jsem přišel kamkoli. Mám ji vždy s sebou při návštěvě presidenta university a dostanu na ni pokaždé krásnou universitní pečeť. Naučil jsem se pár slov japonsky, slovem i písmem, což je odměňováno na přednáškách bouřlivým potleskem.” Nepochybujeme, že dr. Hlavatý bude mít stejný úspěch v Indii, v Israeli a v evropských zemích. Šťastnou cestu, bratře předsedo! nn a jejich praktické aplikace v jihobelgických uhelných revírech. FRANTIŠEK DVORNÍK, profesor byzantologie na Harvardské universitě, byl pozván do Milwaukee, Wis., a to Slovanským ústavem, aby tam přednášel o českém a slovenském kulturním přínosu Spojeným stá— 19 — [pageend3]tům. Profesor Dvorník připravuje na toto téma knižní studii. VÁCLAV MOSTECKÝ, jeden z iniciátorů SVU, nyní knihovník na Harvardské universitě, vydal společně s Melvillem Rugglesem: “Russian and East European Publications in the Libraries of the United States”. Je to vyčerpávající soupis publikací z Ruska a ze zemi za železnou oponou, tedy také Československa. Ke každé knize je připojen stručný posudek. Kniha byla zpracována podle katalogů 1,035 knihoven universitních, vědeckých a městských. TOMÁŠ MESSER, nový ředitel Guggenheimova musea, o němž jsme kuse psali v posledním čísle, je rodák bratislavský a hovoří plynně česky, protože v Praze studoval. První svou uměleckou cestu ve funkci tohoto musea podnikl do ČSR. LADISLAV KRNO, někdejší konsul v Chicagu, byl zvolen místopředsedou Americko—československého spolku inženýrů v Chicagu. RADOMÍR LUŽA, který dočasně studuje v Evropě Československo - německé politické vztahy mezi dvěma válkami ve Vídni a v Evropě, byl pozván japonskou sociální demokracií na přednáškové turné od 20. února do 24. březina do Japonska. LUDMILA ÚLEHLOVÁ, česká hudební skladatelka, provdaná za prof. hudby Sokoloffa, zaznamenala v New Yorku úspěch: Společnost pro současnou hudbu na svém koncertě v Hunter College provedla její tři Shakespearovy sonety. Paní Úle- hlová je stejně jako její manžel profesorkou na Manhattan College of Music v New Yorku. BORIS ČELOVSKÝ, autor knihy o Mnichovské tragedii, je úředníkem kanadského Státního úřadu statistického jako vedoucí oddělení pro střední školy. Byl jediný exulant z dvanácti pozvaných odborníků na kanadské televisi k veřejné diskusi o výchově a školství. DAGMAR HASALOVÁ-WHITE byla jedinou sólistkou koncertu washingtonského filharmonického orchestru, řízeného dirigentem Fallem. Koncert se konal 7. března, provedeny byly pouze skladby Antonína Dvořáka k oslavě jeho 120. narozenin. Paní Dagmar Hasalová zpívala “Biblické písně.” ZDENA BERGROVÁ vydala v nakladatelství Harper’s v New Yorku svou prvotinu, román “Řekněte mi to jindy”. Zdena Bergrová jediná z celé rodiny přežila nacistické koncentráky, od roku 1955 žije v USA, kde se provdala v San Francisco za prof. George Logana Price. Už v roce 1958 na zlomek rukopisu tohoto románu dostala stipendium ze Saxtonovy nadace. MILOSLAV RECHCÍGL, biochemik Národního ústavu pro zdraví, vydal v poslední době v nej přednějších odborných revuích řadu svých prací. Všechny tyto práce sledují jediný cíl: vyrvat rakovině její tajemství. Názvy a témata těchto prací jsou tak odborná, že redaktor si ani netroufá je opakovat. Mila Rechcígl otiskl celkem pět prací vlastních a dvě studie, na nichž spolupracoval. JÁRA KOHOUT začal otiskovat v nedělních New Yorkských Listech humoristický román “Švejkův syn”, který sám ilustroval. — 20 — [pageend4]MIROSLAV ŠAŠEK o jehož světových úspěších jsme již několikrát referovali, maluje v tuto chvíli další, už osmou, knihu “Toto je San Francisco”. Zatím vydal knihy o Paříži, Londýně, New Yorku, Mnichově, Římě, Edinburgu a v tisku je kniha o Benátkách. Jeho knihy o New Yorku se prodalo 70,000 výtisků jen ve Spojených státech, šašek má nabídky malovat Quebec, Tokyo, Hong-Kong, Bombay, stát Israel a města skandinávská. V Londýně dostal jeden z jeho plakátů první cenu. V Spojených státech vyjde v nejbližší době jeho satirická montáž z nej slavnějších soch světa. RUDOLF FIRKUŠNÝ měl 5. března samostatný koncert v Chicagu, kde po prvé zahrál k poctě sedmdesátých narozenin K. B. Jiráka jeho klavírní miniatury, komponované v Chicagu. FRANTIŠEK JIROUCH, akad. sochař v Clevelandu pracuje právě na soše T. G. Masaryka. Socha bude umístěna — jako většina Jirouchových děl — v české kulturní zahradě v Clevelandu. DANIEL KUBÁT profesor na Clarkson College v Potsdamu, N. Y., otiskl v “American Slavic and East European Review studii o Marxovi a polském mesianistickém filosofovi, hraběti Augustu Ciezkowskim. OTAKAR ŠROUBEK, někdejší koncertní mistr české filharmonie a nyní první houslista Filharmonie v Chicagu, má svoje kvarteto, ve kterém hraje druhé housle hudebník nečeského původu (aspoň podle jména) violu Robert Alexa a čelo Alois Trnka. Toto kvarteVÁCLAV DIVINA, český hudební skladatel, zemřel koncem února v Sherman Oaks, Calif. poměrně mlád. Rodák z Kroměříže a absolvent pražské konservatoře hudby, emigroval brzy po absolutoriu nejprve do Jižní Ameriky a před začátkem druhé světové války se usadil v New Yorku, kde pracoval jako hudebník u rozhlasové společnosti CBS. Před osmi lety se přestěhoval do Hollywoodu, kde pracoval u společnosti Universal Studios. V tomto údobí komponoval také hudbu k několika filmům Hugo Haase. Tiskový referent měl štěstí seznámit se s Václavem Divinou i s jeho ženou Marienkou. Musí vydat svědectví, že nám odešel nadaný a poctivý umělec i krásný člověk. Jeho duše byla jasná a čistá jako kalifornské slunce. nn to také provedlo po prvé Smyčcový kvartet čís. 7. od K. B. Jiráka, jak jsme referovali v minulém čísle. JAROSLAV TRNKA, vydavatel francouzské revue “Rencontres” a vedoucí redaktor československého rozhlasu v Paříži, byl zvolen za člena Akademie přátel Petrarcových. GERTRUDA, česká malířka v exilu, vystavovala v lednu v Paříži v Museu Moderního umění na “Salon de la Jeune Peinture”, a to letos již po páté. Kromě toho se s úspěchem účastnila v listopadu a prosinci 1960 mezinárodní výstavy v Berlíně “Im neuen Land” a jiných výstav. Z osmi reprodukcí v katalogu byl vybrán jeden obraz od Gertrudy, ač výstavy se účastnilo na 80 malířů. Jeden obraz byl také — 21 — * [pageend5]ZÁZNAMY: SVU byla inkorporována podle spolkového zákona státu New York, a to dnem 28. února t. r. Podle tohoto zákona musí mít SVU pro styk s úřady anglický název, který zní: Czechoslovak Society of Arts and Sciences in America, Inc. Vzhledem k tomu, že SVU je organisace nevýdělečná a že dary pro SVU jsou osvobozeny od daní, nemohla by SVU sama nic publikovat kromě “Zpráv”, které jsou neprodejné a členové je dostávají zdarma. Proto právní poradce SVU dr. Hanuš G. Lexa jedná nyní s úřady o inkorporaci “Vydavatelského družstva ASCO,” aby se mohlo začít se širší publikační činností. Pracovní skupina Washington uspořádala 10. března další přednášku v cyklu o vývoji ideje čs. státu. Přednášel gen. letectva Josef Schejbal o čs. letectvu za druhé světové války. Na duben je určena přednáška dr. Arnošta Heidricha “Zahraničně politické příčiny naší národní tragedie v únoru 1948”. Pracovní skupina Toronto si pozvala na diskusní večer dne 4. března býv. velvyslance dr. Jána Papánka. Tématem diskuse, kteru řídil M. Zlámal za účasti dr. Jána Smereka, dr. J. Čermáka a dr. Mario Hikla, byly Spojené národy. Pracovní skupina Pittsburgh byla založena za účasti členů SVU na schůzce, kterou svolal oblastní jednatel prof. V. E. Andic. Ustavující schůze se účastnila paní M. Provazníková, předsedkyně školské komise SVU. Pracovní skupina New York připravuje na duben odpolední koncert komorní hudby Antonína Dvořáka, a to v rámci “Dvořákova roku”. Hrány budou pouze skladby, které Dvořák komponoval v New Yorku nebo ve Spillville, Iowa za svého amerického pobytu. • Výstava malířů-exulantů, na níž je účastno 5 čs. malířů a jedna sochařka, a o které jsme naposledy referovali, že byla otevřena v New Yorku, přestěhovala se do Bostonu. V New Yorku zemřel dr. Hugo Feigel ve věku jedenasedmdesáti let. Dr. Feigel býval výtvarným kritikem “Prager Tagblattu” a měl v Praze v Purkyňově ulici obrazovou galerii. Od roku 1950 byl majitelem galerie na Madison Ave v New Yorku. Pedagogická fakulta university státu Ohio Kent uspořádá v červnu a v červenci kursy, jak se má vyučovat na amerických školách o cizích zemích, zejména o Skandinavii, Československu, Polsku, o prodán. “Sueddeutsche Zeitung” velmi příznivě také posoudil její práce, vystavované na mnichovské výstavě. CHARLES ČERNÝ, český malíř, usazený skorem celý život v Paříži, byl zvolen členem francouzské Academie ďHistoire. SVOBODNÁ ČESKOSLOVENSKÁ TISKOVÁ SLUŽBA udržuje sklad knih, které se již doma netisknou. Také novinky světové literatury o ČSR. Vyžádejte si seznamy několika tisíc titulů. Adresa: F. C. I., 4, Holland Road, LONDON W. 14. Great Britain. — 22 — [pageend6]Rusku a o kultuře těchto zemí. K přednáškám budou pozváni evropští odborníci. Plagiát Alexeje Tolstého je předmětem studie, kterou ve “Slavic and East European Journal” otiskl profesor české literatury na Columbia University William Harkins. Autor dokazuje, že Alexej Tolstoj ve své hře “Vzpoura strojů” si vypůjčil námět RUR od Karla Čapka, převzal od Čapka myšlenky, některé osoby a dokonce opsal z Čapka celé pasáže. Hudbu ke sletovým prostným pro Desátý slet Americké Obce Sokolské (letos v červnu v Chicagu) komponoval sbormistr “Lyry” prof. František Kubina. “International Journal of Slavic Linguistics and Poetics’” je název nového časopisu, který začne vycházet v Holandsku. Mezi jeho spoluzakladateli a redaktory je také dr. Roman Jakobson z Harvardské university. Film, “Peníze na zpáteční cestu” podle stejnojmenného románu Jana Kolára, začne se podle sdělení Mel Ferrera filmovat ve druhé polovině března pro společnost Columbia Pictures. Ačkoli román se odehrává v Kamerúnu, filmovat se bude na Slonovém pobřeží, které se podle názoru filmařů lépe k tomu hodí. V druhé polovině února konala se v New Yorku výstava české malířky Heleny Wolfové. Vernisáž byla dostaveníčkem českých výtvarníků V New Yorku. Rooseveltova universita uspořádala banket na oslavu sedmdesátých narozenin prof. K. B. Jiráka. Předsedal děkan hudební konservatoře a slavnostním řečníkem byl president university dr. Sparling. Na večeru bylo provedeno také několik komorních skladeb K. B. Jiráka. Orchestrální suitu z opery “Komedie na mostě” od Bohuslava Martinů provedl v Clevelandu Jiří Szell. Ve Švýcarech se konala světová premiéra “Řeckých pašijí” od Martinů. “Sedm mužů na úsvitu” jmenuje se kniha, jejímž autorem je Alan Burgess. Vyšla v Novém Yorku v nakladatelství Dutton a jejím podkladem jsou události v ČSR kolem atentátu na protektora Heydricha v roce 1942. Kde se v USA vyučuje češtině a slovenštině: Školská komise SVU ve spolupráci s federálním vládním šetřením, týkajícím se cizojazyčných škol a vyučování cizím jazykům, zjistila zatím tyto potěšující skutečnosti: Češtině se vyučuje v Berkeley na kalifornské universitě, Boulder na coloradské universitě, v Georgetown (D. C.), v Bloomingtotonu na indianské universitě, na Harvardu, v Ann Arbor na michiganské universitě, v Lincoln na nebraské universitě (s pobočkou ve Wilber) na Columbia University v N. Y. C., na Fordham University v Bronxu, v Ithaca na Cornell University a na University of Syracuse, N. Y. Dále se česky vyučuje na Reed College v Portlandu, Oregon, v pennsylvanské universitě ve Filadelfii a v Austinu, Tex. Slovenštině se vyučuje na coloradské universitě, na Columbijské universitě a v Luteránském theologickém semináři v Pennsylvanii. University of Omaha k tomu oznamu— 23 — [pageend7]Studijní literaturu obstarává knihkupectví: INTERPRESS LTD., 12, Montagu St. LONDON W. 1, England. Seznamy knih zašleme na požádání zdarma. je, že zahájí vyučování češtině od podzimu tohoto roku. Rada žen ze střední Evropy uspořádala v New Yorku přednášku své čestné předsedkyně paní Betky Papánkové, která přednášela o sivých zkušenostech z Nigerie, kam byla pozvána jako representantka amerických žen k prohlášení samostatnosti této země. V Montclair, N. J. se konal výroční sjezd abiturientů z Panzer College, kde byla řadu let paní Marie Provazníkové profesorkou tělocviku. Tyto sjezdy jsou spojeny vždy se seminářem a letos si abiturienti pozvali paní Provazníkovou na přednášky v tomto semináři. V torontském Rotary Clubu přednášel Tomáš Baťa ml. o současné politické i hospodářské situaci světa. “Karel Čapek a jeho doba” byl název přednášky, kterou v New Yorku uspořádala Rada žen svobodného Československa. Přednášel jeden z nejbližších přátel Karla Čapka, MUDr. Karel Steinbach, který znovu potvrdil, že je znamenitý pamětník a ještě znamenitější řečník. Byla to obsahem i formou nejlepší přednáška, kterou exulant mohl slyšet za posledních dvanáct let v New Yorku. Pěvecký sbor “Dvořák” z Washingtonu byl pozván ke koncertu v Trentonu, N. J. Kromě toho oznamuje, že k 28. říjnu uspořádá koncert skladeb Antonína Dvořáka. “Journal of Central European Affaires” otiskl dvacetistránkovou studii od torontského profesora Cordon Skillinga: “Revolution and Continuity in Czechoslovakia 1945- 1946”. V únorovém čísle nacházíme řadu českých jmen mezi přispěvateli: prof. Otakar Odložilík, Josef Kalvoda, V. E. Andic a Jiří Kolaja. PLACENÉ OZNÁMENÍ: Dne 4. března t. r. oslaví Jednota ČSA své 107mé “narozeniny”, jako nej starší bratrská a sesterská podpůrná jednota v celé Americe a Kanadě. Opravdový pionýr bratrského pojišťovnictví, ČSA sdružuje pod svými ochrannými křídly desítky tisíců krajanů, kteří se těší výhodám, které členství v ČSA poskytuje. I na poli národním, ČSA plní poctivě své poslání propagátorky amerikanismu a udržovatelky naší československé tradice v Americe. Nejste-li dosud členem ČSA, staňte se jim v tomto stosedmém jubilejním roce ČSA. Československé Spolky v Americe, 3138 South 61st Court, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, N. Y., Printed by: “Slovenský Sokol” 283 Oak Street. Perth Amboy, New Jersey. — 24 — [pageend8]