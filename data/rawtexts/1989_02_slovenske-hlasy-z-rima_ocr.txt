SLOVENSKÉ HLASY Z RÍMA Spedizione in abbonamento postale - Gruppo III (70 %] ISSN 0394-8978 časopis slovenských katolíkov február 1989 P. Roth: Potrebujeme novú reč, 2 — A. Bagin: Najvýznamnejší filológ stredoveku, 3 — Svätý Otec povedal: Na budovanie pokoja treba rešpektovať menšiny, 6 — J. Héri- court: Zacítil som nesmierny pokoj, 7 — R. Farina: Kardinál Ratzinger odpovedá, 8 — T. Ricci: Zachovaj tento list, 10 — J. Majerník: Lebka pod krížom, 13 — A. Baník: Ešte k jubileu Slovenského ústavu svätého Cyrila a Metoda v Ríme, 16 — Miro zo Slovenska: Svedok, 17 — Náboženskosť v okresoch Slovenska, Moravy a Čiech, 18 — Rozhovor s T. Goričevou: Cítia, že sa vracajú domov, 20 — Slováci vo svete, 22 — A. Hlinka: Príklad je viac, 24. ročník XXXVIII 2 [pageend1]V medziľudských vzťahoch je reč veľmi dôležitý prostriedok. Často ho nevieme správne používať, lebo naše slová nie sú pravdivé a nie sú v službe lásky. Preto bude vhodné prosiť Ježiša Krista o novú reč. POTREBUJEME NOVÚ REČ Ježišu, primnohé slová sa stali heslami, veľmi mnohí rečníci megafónmi, mnohé pojmy mydlovými bublinami a niektoré formuly modlitieb modlitbovými mlynčekami. Viac skrývajú, ako vyjadrujú, sú ako nálepky na prázdnych fľašiach, ako papierové kvety na opustených hroboch. Jedny ma vzrušujú a klamú môj rozum. Iné uspokojujú môj mozog, ale mnou nepohnú. Od mnohých ma rozbolia uši, lebo sú hlučné a falošné. Ježišu, daj nám novú reč, aby sme hovorili len o tebe. Daj nám novú reč, aby sme znova pochopili druhých a neskrývali sa za prázdne slová. Daj novú reč politikom i kňazom, študentom i novinárom, profesorom i režisérom, daruj ju manželom i deťom a takisto aj mne. Daj pravý zmysel slovám ako sú: láska, spravodlivosť, sloboda a poriadok, viera a veda, Boh a hriech. Ježišu, babylonské popletenie jazykov pretrváva. V mene pokoja zabíjajú ľudí, v mene spravodlivosti hádžu dlaždicovými kockami. V mene vedy sa rozťahujú idológie, v mene pseudolásky sa rozširuje pornografia. Touto modlitbou nemyslím len na jednu skupinu. Myslím na pravičiarov i ľavičiarov, myslím na červených a čiernych, na progresívnych i konzervatívnych, myslím i na seba. Ježišu, potrebujeme slová, ktoré sú zrozumiteľné, ktoré nielen vzrušujú alebo len upokojujú intelekt. Potrebujeme slová, ktoré súhlasia, slová, ktoré presviedčajú, slová, ktoré hýbu. Slová vypovedané ľuďmi, ktorí bojujú za pravdu, ktorí nemanipulujú, ktorí sú pripravení na rozhovor, ktorí pre pravdu nezabúdajú na človeka, ktorí pre pravdu nezabúdajú na lásku. Ježišu, Ty Slovo života, daruj nám správne slová! P. Roth [pageend2]14. februára si pripomíname 1120-ročné jubileum smrti svätého Cyrila. Pri tejto príležitosti bude vhodné znova si pripomenúť dielo našich vierozvestov a najmä význam Konštantína pre našu kultúru. Najvýznamnejší filológ stredoveku Konštantín patrí nesporne k najvýznamnejším filológom nielen 9. storočia, ale vôbec celého stredoveku. Už ako mladík « vhĺbil sa do (zmyslu) mnohých rečí» (ŽK III) a na carihradskej vysokej dvornej škole « za tri mesiace naučil sa gramatiku » (ŽK IV). Zvládnutie gréckej gramatiky bolo nevyhnutným predpokladom pre štúdium ďalších jazykov. Konštantín mal však mimoriadny talent, bol veľmi citlivým filológom. Neobyčajne rýchlo sa naučil cudzie jazyky, ba vedel prenikať aj do ich ducha. Dokonale ovládal gréčtinu, staroslovienčinu a latinčinu. Zúčastnil sa na významných diplomatických posolstvách byzantského dvora a na týchto cestách si osvojil arabčinu, staroturečtinu, hebrejčinu a sýrčinu. V staroslovienskom Živote Konštantína čítame: « Keď prišiel do Chersonu, naučil sa tu židovskú reč i písomnosť; preložil osem častí gramatiky, čím nadobudol väčšie vedomosti » (ŽK VIII). Jazykovedné výskumy dosiaľ nevyriešili otázku reči, ktorú si Konštantín osvojil, keď na Chersone našiel evanjeliá a žaltár písané « ruskými » písmenami (ŽK VIII). Mimoriadne jazykové znalosti uplatnil Konštantín nielen vo verejných dišputách, ale aj pri účinkovaní medzi Slovanmi. Absolútna väčšina slavistov je presvedčená, že Konštantín Filozof je pôvodcom prvého slovanského písma — hlaholiky. Dokazuje to celý rad závažných historických svedectiev. P. J. Šafárik poukazuje, že autor prvého slovanského písma bol « píšem znalý orientalista ». Základ hlaholiky tvorila grécka malá abeceda; písmená pre rýdzo slovanské hlásky odvodil Konštantín z niektorých semitských abecied. Hlaholika predstavovala originálne a dômyselne zostavené písmo, ktoré jedinečne vyhovovalo fonológii staroslovienčiny. Vynikala aj svojou výtvarnou formou (spočiatku « okrúhlu » hlaholiku upravili v dalmátskom prostredí počas vrcholného stredoveku na « hranatú »). Uzákoniteľ slovanského spisovného jazyka Konštantín mal najväčší podiel na uzákonení najstaršieho slovanského spisovného jazyka — staroslovienčiny a na jeho povýšení na liturgický jazyk. Staroslovienčina sa zakladá na kultúrnom jazyku Solúna a jeho okolia v 9. storočí. Je veľmi starobylá a pomerne málo sa odlišuje od praslovančiny, predpokladaného základu všetkých slovanských jazykov. Konštantín s bratom Metodom a malým okruhom spolupracovníkov mal od začiatku na zreteli literatúru a písomnú kultúru všeslovanskú a nie výlučne veľkomoravskú alebo ináč lokálne vymedzenú. Staroslovienčina sa začala používať ako me- dzislovanský spisovný jazyk. Vysokú úroveň dosiahla už pri prvých literárnych pokusoch (preklad evanjelií, žaltára a samostatná slovanská báseň Pro- glas). Túto skutočnosť možno vysvetliť len genialitou Konštantína, vynikajúceho filológa, spisovateľa a básnika. Svätec nezabúdal na budúcnosť rozsiahleho misijného diela medzi Slovanmi. Preto so svojím bratom Metodom a ďalšími spolupracovníkmi venoval zvýšenú pozornosť výberu a výchove kňazského dorastu a tak sa stal zakladateľom prvej slovanskej [pageend3]vysokej školy. Jej jedinečnosť spočívala najmä v tom, že solúnski bratia, odchovanci vyspelej byzantskej kultúry, neuplatňovali pri vyučovaní na Veľkej Morave ani gréčtinu (byzantské duchovenstvo začalo gréčtinu presadzovať napr. v Bulharsku) ani latinčinu (ako si to vyžadoval franský klérus), ale sprístupňovali veľkomoravským žiakom knihy a texty v slovanskom jazyku. Vďaka tejto inkulturácii, ktorej základ tvoril slovanský jazyk a slovanská kultúra, výučba veľkomoravského dorastu napredovala veľmi rýchlo. Zásluhou solúnskych bratov vznikla na Veľkej Morave aj prvá slovanská literárna škola. Svätí bratia zaviedli na veľkomoravskom území slovanskú liturgiu, staroslovienske zborové spevy mali zas ohlas najmä u veľkomoravského ľudu. Slovanská liturgia, katechéza a evanjelizácia v duchu Konštantína a Metoda si nevyhnnutne vyžadovala zorganizovanie slovanskej hierarchie. Po štyridsiatich mesiacoch solúnski bratia opustili Veľkú Moravu v sprievode vybraných žiakov. V Italskej legende čítame, že « vzali so sebou aj zopár zo svojich žiakov, o ktorých sa domnievali, že' sú hodní prijať biskupskú hodnosť ». Začas pobudli v Blatnohrade u kniežaťa Koceľa, kde vyučili ďalších žiakov. Konštantín Filozof urobil veľký dojem na svojho rovesníka Koceľa, ktorý « obľúbil si slovienske knihy veľmi a naučil sa im » (ŽK XV). V Blatnohrade si solúnski bratia overili životaschopnosť nového spôsobu christianizácie Slovanov, v ktorom závažnú úlohu malo slovanské písmo a slovanská liturgia. Konštantínova smrť Detail zo súsošia svätého Cyrila a Metoda v Slovenskom ústave v Ríme: Konštantín píše prvé slová Evan jelia podľa Jána. Sochy sú dielom V. Schiffera z Paríža. Fotografia A. Paulíny. Pápež Mikuláš I. pozval slovanských apoštolov do Ríma, kde ich však prijal už jeho nástupca Hadrián II. (867-872). Keď sa dozvedel, že Konštantín a Metod prinášajú do Ríma ostatky svätého Klimenta Rímskeho, vyšiel im v ústrety pred brány Večného mesta s početným sprievodom duchovenstva i ľudu a prijal ich s veľkou slávou. Hadrián II. starostlivo preskúmal misijnú činnosť slovanských apoštolov. Presvedčil sa o ich pravovernosti a súhlasil s ich misijnými metódami. Roku 868 schválil slovanskú liturgiu a osobne vysvätil Metoda za kňaza (ŽM VI). Potom poveril biskupov Formóza a Gaudericha, aby vysvätili žiakov solúnskych bratov. Nato dovolil Konštantínovi a Metodovi, aby so svojimi žiakmi spievali slovanské bohoslužby v štyroch hlavných rímskych kostoloch (ŽK XVII). Konštantín sa cítil natoľko vyčerpaný a chorý, že sa rozhodol utiahnuť do gréckeho kláštora (sv. Andreja alebo Praxedy). Zložil rehoľné sľuby a prijal meno Cyril (Kyrillos). Po päťdesiatich dňoch (14. februára 869) sa so všetkými rozlúčil a naliehavo prosil svojho brata Metoda, aby sa vrátil na Veľkú Moravu a pokračoval v misijnom diele: « Hľa, brat, boli sme záprahom, ktorý ťahal jedinú brázdu. Ja teraz na oráčine padám, svoj deň končiac. A ty ľúbiš Horu veľmi. Ale nesmieš pre Horu opustiť svoje učenie. Lebo čím skôr môžeš byť spasený? » (ŽM VII). Misijná a učiteľská práca medzi Slovanmi v očiach Konštantína-Cyrila bola taká závažná, že ešte aj v posledných chvíľach pozemského života na ňu myslí a v nej vidí jedinečný prostriedok spásy vlastnej duše. Konštantína-Cyrila pochovali na Metodovu prosbu v bazilike sv. Klimenta Rímskeho. Pri jeho hrobe «... sa mnohé zázraky začali diať. Keď to videli Rimania, ešte väčšmi prirástli k jeho svä[pageend4]tosti a úcte. I namaľovali obraz nad jeho hrobom a začali nad ním svietiť deň a noc... » (ZK XVIII). Konštantín-Cyril bol vo veľkorysej apoštolskej a učiteľskej práci inšpirovaný hlbokým presvedčením o jednote ľudstva a o rovnoprávnosti všetkých národov pred Bohom. Bol preniknutý priamo živelnou túžbou ohlasovať evanjelium všetkým národom a svojou misijnou prácou, ktorú horlivo konal s bratom Metodom a do ktorej vniesol i nové prvky, zaradil sa medzi najvýznamnejších misionárov všetkých čias. Úspechy vynikajúceho filozofa a teológa, filológa a učiteľa, apoštola a misionára Konštantína- -Cyrila, ktorý sa dožil pomerne krátkeho veku (42 rokov), boli nielen ovocím mimoriadneho nadania, nevšednej učenosti, úžasnej húževnatosti a vytrvalosti, ale aj opravdivej svätosti života. U neho sa snúbila vynikajúca bystrosť ducha s hlbokou skromnosťou, zápalistá túžba po vedomostiach sa spájala s veľkou umiernenosťou. Mladý Konštantín víťazne prekonal boje mladosti v obzvlášť nebezpečnom prostredí cisárskeho dvora, presiaknutého vyzývavou zmyselnosťou. Zostal čistý, skromný, pohrúžený do vnútorného života a pritom vľúdny a neobyčajne láskavý. Nie div, že priťahoval k sebe ľudí, všetci túžili po jeho spoločnosti. Konštantín-Cyril bol jemnej povahy, priam nežného srdca. Často chorľavel, mal chatrné telesné zdravie a predsa sa nedal zviesť k zatrpknutiu. Stálym úsilím o vedu, čnosť a kresťanskú dokonalosť, nevýslovnou horlivosťou o slávu Božiu a spásu nesmrteľných duší zocelil svoju povahu, takže vedel krotiť a ovládať aj city svojho srdca. Len vo výnimočných prípadoch, keď s osobitným zanietením rozprával o Bohu, zaliali sa mu oči slzami. Zvláštny obdiv k svätému Cyrilovi, ktorý si získal v krátkom čase srdcia Rimanov, vanie aj z listov Anastázia knihovníka, tajomníka pápeža Hadriána II., súčasníka solúnskych bratov. Ana- stázius píše o Konštantínovi-Cyrilovi, že to bol muž veľkej svätosti, muž vznešený a opravdivý filozof. Pozornosť si zasluhuje aj obraz, ktorý predstavuje « Osobný súd svätého Cyrila ». Bádatelia ho objavili pri systematickom archeologickom výskume pôvodnej baziliky svätého Klimenta v Ríme, ktorú v 11. storočí zničili Normani. Obraz veľmi plasticky zachytil charakteristické črty Konštantína- -Cyrila. Bol to muž vysokej, chudej, asketickej postavy. Vysoké čelo, hlboký pohľad, podlhovastá, vychudnutá, vážna, ale zároveň priam nežná tvár — to všetko prezrádza vynikajúcu bystrosť ducha, úplnú oddanosť Bohu, rozjímavú dušu. Svätý Konštantín-Cyril patrí medzi najvýznamnejšie postavy nielen našich, ale aj všeobecných cirkevných a svetových dejín. Slavisti v posledných dvoch storočiach vysoko vyzdvihujú Konštantínovo prekladateľské, spisovateľské a básnické dielo a pozornosť si zasluhuje jeho filozofické a teologické myslenie i sociálne cítenie (za ponúkanú odmenu žiadal prepustenie zajatcov na slobodu). Ján Pavol II. v encyklike « Slavorum Apoštoli » (r. 1985) poukazuje na rozsiahlu misijnú činnosť solúnskych bratov, na nové prvky v ich evanjelizácii a kate- chizácii, takže sa zaradili medzi najväčších misionárov všetkých čias a stali sa žiarivými vzormi in- kulturácie. Ich misijná činnosť plne rešpektovala nielen slovanský jazyk, ale aj slovanskú mentalitu. A napokon v istom zmysle ich možno pokladať pre ich sprostredkovateľskú činnosť medzi Carihradom a Rímom aj za predchodcov ekumenizmu. A. Bagin Ján Hnilica, SVÄTÍ CYRIL A METOD — HORLIVÍ HLÁSATELIA BOŽIEHO SLOVA A VERNÍ PASTIERI CIR KVI. Vydalo nakladateľstvo Unitas et pax v Ríme roku 1988. Obálka a grafická úprava Stano Dusík. Strán 261. Viacero čieronobielych a farebných fotografií. Cena neudaná. Do rúk slovenskej verejnosti sa dostáva nie rozsiahla, ale informatívna a duchovne obohacujúca knižočka, ktorá je výsledkom usilovnej práce a trpezlivého výskumu autora Jána Hnilicu. Autor v nej podáva svieži a nekompromisný pohľad na blahodarnú činnosť našich národných apoštolov a spolupatrónov Európy. Tento slovenský príspevok k cyrilometodskému jubileu, písaný s láskou a vďačnosťou, chce byť malou splátkou dlhu našim vierozvestom. Je isté, že čitateľ si prečíta prácu Janka Hnilicu so záujmom a úžitkom. Knižka je zaujímavá aj tým, že prináša v prílohe príležitostné listy, prejavy, kázne a vyhlásenia Svätého Otca a ohlas slovenských biskupov v zahraničí na cyrilometodskú tému v rokoch 1984-1986, hlavne však k 1100. výročiu smrti svätého Metoda roku 1985. Autor chcel venovať knižku pamiatke profesora Michala Lacku S.J. (1920-1982), ktorý svojou vedeckou prácou veľmi prispel k poznaniu našich národných apoštolov a k rozšíreniu ich úcty medzi našimi veriacimi. [pageend5]NA BUDOVANIE POKOJA TREBA REŠPEKTOVAŤ MENŠINY Posolstvo Jána Pavla II. k Svetovému dňu mieru 1. januára 1989 sa dotýka jedného z chúlostivých problémov spoločnosti. Vyjadruje to už titul posolstva: « Na budovanie pokoja treba rešpektovať menšiny.» Téma je bezpochyby aktuálna aj pre tie krajiny, kde sa s väčšinou obyvateľov zaobchádza ako s menšinou, či už politickou, kultúrnou alebo náboženskou. Nie je ťažké domyslieť si, o aké krajiny ide. V úvode posolstva Ján Pavol II. pripomína, že « v súčasnom období medzinárodného uvoľnenia otázka menšín je predmetom pozorného uvažovania všetkých politických vedúcich alebo zodpovedných za náboženské skupiny a vôbec všetkých ľudí dobrej vôle. » « Takmer v každom národnom alebo štátnom spoločenstve jestvujú dnes menšiny. Sú to spoločenstvá, ktoré majú pôvod v rozdielnych kultúrnych tradíciách, v rasovej alebo národnej príslušnosti, v náboženskom vyznaní alebo v historických okolnostiach. » Svätý Otec potom vymenúva nespravodlivé situácie, v ktorých žijú niektoré menšinové skupiny. No na druhej strane pripomína, že « v niektorých prípadoch sa menšine podarilo nanútiť vo verejnom živote svoju nadvládu nad väčšinou obyvateľstva. » Preto Ján Pavol II. predstavuje dva základné princípy, ktorými sa má riadiť spolunažívanie rôznorodých ľudských spoločenstiev: « Prvý princíp je neodcudziteľná dôstojnosť každej ľudskej osoby, bez ohľadu na jej pôvod rasový, národný, kultúrny, politický alebo na jej náboženské presvedčenie. » To isté platí aj o skupinách ľudí. « Aj ony majú právo na svoju kolektívnu totožnosť, ktorú treba chrániť. » Druhý princíp sa vzťahuje na základnú jednotu ľudstva, ktoré pochádza od jedného Boha Stvoriteľa. Táto základná jednota vyžaduje, aby celé ľudstvo tvorilo jediné spoločenstvo ponad národné, politické, kultúrne rozdiely. V ústrednej časti svojho posolstva Ján Pavol II. vymenúva práva a povinnosti menšinových skupín. « Prvým právom menšín je právo jestvovať. » Toto právo sa porušuje rôznymi spôsobmi až po krajné prípady, keď ide o priamu alebo ^nepriamu genocídu. « Druhým právom menším je právo zachovať si a zveľadiť vlastnú kultúru », píše Ján Pavol II. Keď potom Svätý Otec poukazuje na rôzne spôsoby, akými sa porušuje toto právo menšín, výslovne tvrdí: « V niektorých prípadoch sa ignorujú ich umelecké a literárne výtvory a vo verejnom živote nemajú miesto ich osobitné sviatky alebo oslavy. Tým sa môže zapríčiniť strata veľkých kultúrnych hodnôt. » V tejto časti svojho posolstva Ján Pavol ÍL nadviazal na vlaňajšiu tému Svetového dňa mieru, teda na náboženskú slobodu. « Právo na náboženskú slobodu patrí všetkým náboženským spoločenstvám, ako aj jednotlivcom a zahrnuje slobodu prejavu vlastného náboženského presvedčenia. [...] Náboženské spoločenstvá musia mať možnosť postarať sa o náboženskú výchovu primeraným vyučovaním a mať na to príslušné prostriedky. » V rámci práv menšinových skupín sa pápež dotýka aj chúlostivých prípadov, keď sa menšiny právom dožadujú väčšej politickej autonómie. Zdôrazňuje, že v týchto prípadoch « dialóg a vyjednávanie sú povinnou cestou na dosiahnutie pokoja. » Ďalej sa Ján Pavol II. otvorene vyjadruje o jednom z najchúlostivejších súčasných problémov. Tvrdí: « V niektorých konfliktových situáciách si určité teroristické skupiny neprávom nárokujú výlučné právo hovoriť v mene celého menšinového spoločenstva a tým ho zbavujú možnosti slobodne si zvoliť svojich predstaviteľov a hľadať primerané riešenie...» Potom Svätý Otec priamo oslovuje tých, čo sa dali na neľudskú cestu násilia, a tvrdí: « Robiť zásahy naslepo, zabíjať nevinných alebo vykonávať krvavé odvety nedovoľuje primerane hodnotiť požiadavky menšín, v mene ktorých si teroristi nárokujú konať. » V ďalšej časti Ján Pavol II. vymenúva povinnosti menšinových skupín voči krajine, v ktorej žijú. Na prvom mieste je to povinnosť spolupracovať s ostatnými občanmi na spoločnom dobre. Druhou povinnosťou menšinovej skupiny je rešpektovať a podporovať slobodu a dôstojnosť svojich príslušníkov, a to aj v prípade, keď sa niektorý príslušník rozhodne prijať kultúru väčšiny. V rámci povinností menšinových skupín Ján Pavol II. rieši jeden veľmi dôležitý problém. Tvrdí: « Keď ide o skutočné prípady nespravodlivosti, môže byť povinnosťou prísluš[pageend6]níkov menšinových skupín, ktorí sa vysťahovali do cudziny, dožadovať sa rešpektovania odôvodnených práv tých príslušníkov ich menšinovej skupiny, ktorí sú na mieste svojho pôvodu utláčaní, alebo sa im prekáža verejne sa vyjadriť. No v týchto prípadoch treba veľkej opatrnosti a jasného rozoznávania, najmä keď nemožno mať objektívne informácie o životných podmienkach, v ktorých žijú príslušní obyvatelia. » V poslednej časti posolstva Ján Pavol II. poukazuje na niektoré prostriedky, ktorými možno budovať spoločnosť založenú na spravodlivosti a pokoji. Píše: « Predovšetkým treba vyvinúť úsilie, aby sa odstránili nielen krikľavé diskriminácie, ale aj všetky bariéry, ktoré rozdeľujú jednotlivé skupiny. Hlavným pravidlom pritom musí byť vzájomné zmierenie, ktoré rešpektuje oprávnené túžby všetkých zložiek spoločenstva. Trpezlivé úsilie o pokojné spolunažívanie nachádza silu a zavŕšenie v láske, ktorá objíma všetky národy. » Nakoniec sa Svätý Otec obracia na svojich bratov a sestry v Kristovi, teda na kresťanov, a pripomína im: « Ako členovia jedinej Božej rodiny, nesmieme strpieť, aby boli medzi nami rozdelenia a diskriminácie. Keď Boh Otec poslal na svet svojho Syna, zveril mu poslanie spasiť všetkých ľudí. [...] Ani jeden človek, ani jedna skupina ľudí nie je vylúčená z tohto poslania lásky, ktorá zjednocuje. A toto poslanie je teraz zverené nám. » Ján Pavol II. končí svoje posolstvo takto: « Chcem vyjadriť svoju duchovnú blízkosť tým príslušníkom menšinových skupín, ktorí trpia. [...] Povznášam k Bohu svoju modlitbu, aby sa čím skôr skončilo ich utrpenie a aby všetci mohli v bezpečnosti a pokoji uplatňovať svoje práva. » R. Blatnický ZACÍTIL SOM NESMIERNY POKOJ Poznám človeka — rozpráva Otec Lavigne — ktorého pamiatka sa mi vryla navždy do pamäti a ktorého ja kladiem nad všetkých rehoľníkov a kňazov. Tento človek, ktorého si nesmierne ctím a pokladám za svätého, je odsúdenec na doživotný žalár. Istý večer prišiel do spovedelnice vyspovedať sa. Kázal som vtedy duchovné cvičenia odsúdencom v Tou- lone. Dojal ma pokoj, ktorý vyžaroval z tohto človeka. Na začiatku som si toho veľmi nevšímal, lebo ten istý pokoj v tvári som pozoroval aj u iných väzňov. Predsa však presnosť s akou sa vyjadroval, podrobnosti a jeho lakonické odpovede vzbudili moju zvedavosť. Svojimi otázkami som ho takmer prinútil, aby mi odhalil niečo zo svojej minulosti. « Koľko máte rokov? » — spýtal som sa ho najprv. « Štyridsaťpäť, Otče. » « Koľko rokov ste už v žalári? » « Desať. » « Ešte vám chýba veľa do konca žalára? » « Som odsúdený na doživotne. » « Aká je príčina vášho odsúdenia? » « Podpaľačstvo.» « Zaiste ste už, drahý priateľ, oľutovali svoj zločin? » « Mnoho som sa prehrešil proti Bohu, ale som nevinný z obžaloby podpaľačstva. Predsa však som bol spravodlivo odsúdený, lebo kto ma odsúdil, je Boh. » Táto odpoveď ma zaujala a nástojil som ďalej: « Čo chcete tým povedať, drahý priateľ? Vysvetlite sa lepšie. » « Otče, veľmi som urazil Pána Boha. Bol som veľký hriešnik, ale nikdy som sa neprehrešil proti spoločnosti. Po toľkých a toľkých neprávostiach, Boh sa dotkol môjho srdca. Po mojom obrátení mi zostal na srdci akoby balvan. Cítil som nesmiernu túžbu zadosťučiniť za moje hriechy. Neďaleko môjho domu vzbĺkol požiar. Všetky obvinenia padli na mňa. Zatvorili ma a nasledoval proces. Počas pojednávaní som bol veľmi pokojný, ako nikdy predtým. Predvídal som, že budem odsúdený. V deň pred rozsudkom, zatiaľ čo porota rozhodovala o mojom osude, počul som celkom jasne vnútorný hlas: « Ak ťa odsúdim, neboj sa, postarám sa o tvoje šťastie a o tvoj pokoj. » A v tej chvíli som zacítil ohromnú radosť. Členovia poroty sa čoskoro vrátili s rozsudkom, ktorý ma uznával vinného z podpaľačstva bez akýchkoľvek poľahčujúcich okolností. Bol som odsúdený na nútené práce doživotne. Musel som sa zdržať, aby som sa nerozplakal od radosti, ktorú som cítil vo svojom vnútri. Keď ma priviedli do cely, hodil som sa na slamu a začal som plakať a plakať. Slzy sa mi zdali drahocenné ako perly. A nevýslovný pokoj naplnil moju dušu. A ten pokoj ma nikdy neopustil. Odvtedy sa snažím robiť všetko, čo mi prikazujú. V tých, čo mi rozkazujú, nevidím komisára, ani strážcov, ani bachárov, vidím iba Boha. Modlím sa všade, počas práce pri veslách, modlím sa vždy a čas mi rýchlo uteká. Hodiny bežia ako minúty, mesiace akoby to boli dni, a roky utekajú ako mesiace. A hovoriac toto nestihnem vypovedať celú pravdu. Nikto ma nepozná a všetci si myslia, že som odsúdený spravodlivo. A vy, Otče, nesnažte sa ma poznať. Nepoviem Vám ani moje meno, ani moje číslo. Len o jedno Vás prosím, modlite sa za mňa, aby som vytrval až do konca v konaní Božej vôle. Tak hovoril ten človek. Uvidel som ho ešte jeden raz, istého večera prišiel medzi inými sa vyspovedať. Darmo som sa snažil vypátrať ho. Vyhol sa aj všetkým výskumom, ktorými som poveril kaplána žalára. Viac ráz som sa vrátil do žalára, ale bez výsledku. Jean Héricourt [pageend7]KARDINÁL RATZINGER ODPOVEDÁ Kardinál Jozef Ratzinger je obkľúčený novinármi. Práve skončil svoju konferenciu na tému « Kontroverzia o morálke », v ktorej hovoril o základoch ľudskej etiky. Je to téma veľmi dôležitá, pretože zo základných princípov kresťanskej morálky vyrastajú hodnotenia, ktoré často vyznievajú ako « nepopulárne » aj v ušiach tých, čo sa vyhlasujú za praktických katolíkov. V prednáškovej sieni univerzity Gemelli v Ríme kardinál odpovedá na hŕbu otázok, ktoré mu kladú najmä zahraniční novinári. Zachycujeme niekoľko z týchto otázok a kardinálove odpovede na ne. Pán kardinál Ratzinger, Vás často definujii ako «inkvizítor » dnešných čias. Jedni Vás pokladajú za reakcionára, iní za revolucionára. Vy čím sa cítite? Závisí to od toho, aký význam pripisujeme jednotlivým výrazom. Kresťanstvo sa od samého počiatku definovalo ako « opravdivá novota » sveta, pretože otvorilo ľudstvu nové rozmery. V tomto zmysle je kresťanstvo revolučné, pretože otvára nové možnosti a nové smernice pre ľudské bytie. Toto je kresťanská revolúcia. Povedali ste, že atómové bomby nie sú najväčším nebezpečenstvom pre ľudstvo, že horšie nebezpečenstvo pre ľudstvo predstavuje morálka. V akom zmysle? Atómové bomby sú nebezpečenstvom preto, lebo sa nachádzajú predovšetkým v rukách ľudí, ktorí nie sú si viac istí o tom, čo je dobré a čo je zlé. Nebezpečenstvá vznikajú preto, lebo ľudstvo zmarilo hranice medzi dobrom a zlom. Hlavným problémom je teda nájsť pravdivé kritériá morálnosti, ďalej spoločné evidentné základy a nový zmysel morálnych záväzností pre všetkých ľudí. Ľudia majú veľký strach pred AIDS a poria- dajú preto kongresy, sympóziá a rozličné akcie. Aj vo Vatikáne bude konferencia na túto tému. Aké je Vaše stanovisko ku AIDS? Moje stanovisko je veľmi jasné: na jednej strane musíme predchádzať AIDS, na druhej strane treba asistovať so všetkou kresťanskou láskou tých, čo sú chorí na AIDS. Problém je však ako predísť túto chorobu. Zdá sa mi celkom evidentné, bez toho, že by sme do problému zaťahovali vieru, že žiť podľa hlavných Božích prikázaní je najlepšia a vskutku najúčinnejšia prevencia. Čo poviete o definícii, že AIDS je « Boží bič »? Takéto definovanie AIDSu veľmi nepomáha. Chcel by som však povedať, že všetky udalosti a javy na svete môžu byť pre nás znakom histórie. V tomto zmysle AIDS môže byť znakom, prostredníctvom ktorého Boh k nám hovorí a chce nás priviesť k zachovávaniu svojich prikázaní. Isteže používaním hore naznačeného výrazu sa nič nezíska. Zameňme trochu argument: na akom bode je dialóg s teológmi « oslobodenia »? Sú v behu rozličné dialógy. A aby som nevystavil nebezpečenstvu úspech týchto akcií, nechcem sa pustiť do podrobností. Môžem však povedať, že dialóg je veľmi sľubný, zvlášť, čo sa týka základných problémov. Robíme všetko možné, aby sme pochopili druhých. A myslím si, že aj mnohí naši partneri dialógu robia všetko možné, aby pochopili učenie Cirkvi a zodpovedných učiteľov Cirkvi. N« druhej strane je prípad monsignora Lefe- bvra. Sú dajaké nádeje, dobrý úsvit v tejto afére? Nemám správy o « Bratstve » Lefebvra, nie je to viac v mojej kompetencii. Viem však, že sú kňazi a tiež aj seminaristi a teológovia, ktorí sa vracajú a hľadajú začlenenie v Cirkvi, zachovávajúc si kladné a hodnotné tradicionálne elementy, ktoré sú prijateľné vo vnútri ich nazerania. Na druhej strane sa však podrobujú dnešnému pokon- cilovému učeniu Cirkvi. Keď robíme bilanciu týchto desiatich rokov pontifikátu Jána Pavla II., často sa stretáme s [pageend8]mienkou, že na jednej strane je dobrý a otvorený pápež a na druhej strane je « žandár », Ratzinger zatvorený a zlý... Oh, nechcem súdiť samého seba. Snažím sa byť verný príkazom Svätého Otca, nemať opačnú líniu, ba ani len oddelenú od pápeža. Chcem sledovať, čo on odo mňa žiada. Úsudok o tejto mojej snahe však nechávam druhým. Aké morálne kritériá chcete používať voči prevádzaniu nových lekárskych technológií v odbore prenášania života, eutanázie a AIDSu? Treba vždy rešpektovať osobnosť ľudského bytia. To je prvý príkaz. Človek je od počatia až po svoju smrť osobou a teda bezpodmienečný rešpekt voči ľudskej osobe v každom okamihu jej existencie je najvyšším zákonom, z ktorého vyplývajú všetky iné zákony. Materské lono v prenájme, byť synom dvoch žien...? Zdá sa mi, že naša inštrukcia « Donum vitae » (Dar života) vysvetlila veľmi jasne, že toto všetko, čo sa robí, nie je prípustné s vernou manželskou láskou, ktorá jediná otvára priestor pre budúci ľudský život. Správny spôsob prenášania života nie je stvorený ľuďmi, ale je daný prírodou a stvorený samým Bohom, ktorý jediný môže ručiť za ľudskú slobodnú osobu. Zvlášť v Spojených štátoch amerických sa veľmi očakáva dokument o morálnej teológii. Kedy vyjde tento dokument? To Vám neviem povedať. To záleží aj od Božej Prozreteľnosti. Na tomto dokumente sa pracuje a nikdy nie sme si istí, či sa nevynoria počas práce dajaké nové elementy. Musíme byť veľmi pozorní voči všetkým danostiam, ktoré sú prítomné vo výskume a v teologickej diskusii. Myslím si, že aj tento dokument bude dokument Svätého Otca a robíme všetko možné, aby sme mu pomohli ho vydať, ale o presnejšom dátume Vám nemôžem nič povedať. Čo znamená výraz, že ľudstvo « sa musí vrátiť k morálke», ako Vy hovoríte. Znamená to, Že bude treba zredigovať nový zoznam príkazov a noriem? Normy nie sú dostatočné. Normy existujú, ale sa nechápe a nechce sa chápať ich záväznosť. Podľa mňa chýba evidencia rozlišovania medzi dobrom a zlom. Teda ide o to, ustáliť základné morálne svedomie, znova pochopiť základné prvky, ktoré sú podkladom každej morálky. Treba sa snažiť vychovať naše svedomie; je potrebné prebudiť v nás zdravý pojem morálky. Toto je prvý element a druhé po ňom budú ľahšie napredovať. Kto môže diktovať morálku?, sloboda svedomia každého z nás? Diktovať morálku nemá právo nikto. Ide tu o výchovný proces. Zdá sa mi, že Cirkev je poverená pomáhať človeku, aby nemyslel len na svoj úžitok, ale mal na zreteli aj dobro druhých a spoločnosti. Teda je potrebné prebudiť túto časť svedomia, ktorá v človekovi ľahko zadrieme, keď rozmýšľa o nástojčivých denných skutočnostiach a pomáhať mu objaviť v sebe samom túto možnosť morálneho zmyslu, morálneho zmýšľania. Ako možno v dnešnom svete hovoriť o morálke bez dvojakosti? Treba hovoriť o morálke ako o možnosti realizovať svoju ľudskú osobnosť. Všetci sa staráme o to, aby sa ľudskosť človeka neustále budovala a udržovala. Morálku netreba chápať ako imperatív, ktorý prichádza zvonka, ale ako realizovanie samej ľudskosti zvnútra. Človek podstatne má toto svedomie, ale ono môže zaspať, ba môže dokonca v človeku odumrieť, však to často vidíme. Našou úlohou je zamedziť toto uspanie ľudského svedomia, a potom pomôcť mu, aby bolo živé a také, aby ochotne prijalo aj Božie príkazy. Táto naša ľudská spoločnosť má ešte budúcnosť? Ja dúfam, že áno. Existujú na svete násilia, a tieto násilenstvá plodia strach. Ale v srdci človeka je uložená nezničiteľná túžba po dobre. A existujú sily, ktoré môžu pomôcť rásť tomuto zmyslu po dobre. Všetci tí, čo majú dobrú vôľu a túžia, aby ľudstvo malo svoju budúcnosť, musia sa všemožne usilovať napomáhať tento zmysel po dobre, ktorý môže byť niekedy aj slabý, ale predsa je reálny, aby sa posilnil v živote jednotlivcov i celej spoločnosti. Ako má prijať mladý človek v dnešnej spoločnosti reč o morálke? Istotne nie v izolácii a nie v pochybných spoločenstvách. Musí brať do úvahy veľkú ľudskú tradíciu, ktorá sa markantne prejavuje vo veľkých ľudských osobnostiach. Chcem tiež vyzdvihnúť, že Cirkev, táto veľká náboženská komunita, je tým miestom, kde mladý [pageend9]človek môže pochopiť a aj žiť svoju morálku. Teda treba vyjsť z izolácie, treba vyjsť z jednoduchej aktuality a vkročiť do veľkej tradície, ktorá vždy aj so svojimi nedokonalosťami je predsa len garanciou opravdivej ľudskej múdrosti a rozvážnosti. Ako sa bude Svätá Stolica snažiť prehĺbiť otázku AIDSu? Bude sa ju snažiť prehĺbiť zo všetkých hľadísk a so všetkými metódami tak, ako sa prehlbujú ostatné problémy, povedzme problémy miešané: najprv je tu element vedecký, je tu element lekársky, empirický a potom sú tu rozmery morálne. A chvála Bohu máme prostriedky študovať všetky tieto problémy. Do práce chceme zainteresovať všetkých odborníkov. V podstate bude potom zainteresovaná celá veľká tradícia Cirkvi a budeme ju aplikovať na túto skutočnosť dnešného sveta. R. Farina — preložil A. Jakubík Roku 1962 sa medzi krakovským biskupom Wojtylom a pátrom Piom odohrala zvláštna udalosť. V posledných rokoch sa proces blahorečenia stigmatizovaného kapucína dostal znova do pohybu. Zachovaj tento list! Potrvá ešte niekoľko rokov, kým sa meno Pátra Pia z Pietrelciny objaví v zozname blahoslavených v liturgickom kalendári. Medzitým však jeho proces blahorečenia, ukončený v diecéze, prišiel do Ríma na Kongregáciu pre svätorečenia, aby sa tu o ňom diskutovalo. Niečo viac ako po dvadsiatich rokoch od smrti « pátra so stigmami » (zomrel 23. septembra 1968) povesť o jeho svätosti — jedna z požiadaviek, ktorá sa vyžaduje, aby sa začal kanonický proces blahorečenia — sa rozšírila takmer po celom svete. Svedčia o tom najmä mnohé « skupiny modliacich sa », rozšírené v mnohých krajinách sveta a neustále zástupy ľudí, čo sa prichádzajú pomodliť na jeho hrob. 23. mája 1987 prišiel sa pomodliť na hrob Pátra Pia veľmi významný pútnik, Svätý Otec Ján Pavol II. Pápež, ktorý si veľmi ctí Pátra Pia, neprišiel do San Giovanni Rotondo po prvý raz. Toto bola už jeho tretia návšteva. Roku 1947 sa v San Giovanni Rotondo udialo prvé stretnutie medzi šesťdesiatročným kapucínskym kňazom z Gargana a dvadsaťsedemročným poľským kňazom, vysväteným pred niekoľkými mesiacmi, Otcom Karolom Wojtylom. Mladý poľský kňaz sa tiež chcel vyspovedať u Pátra Pia. Čo si medzi sebou títo dvaja povedali, ostane navždy tajomstvom, aj keď okolo ich rozhovoru vykvitli tie najrozmanitejšie legendy. Podľa jednej z nich Páter Pio mal predpovedať mladému kňazovi z Krakova, že sa stane pápežom a že bude na neho spáchaný atentát. Až doteraz nebolo možné dostať « úradné » potvrdenie alebo odmietnutie tejto správy. Je však pravda, že mladý poľský kňaz ostal veľmi dojatý z tohto stretnutia; vskutku po 27 rokoch, 2. nov. 1974 sa sem vrátil ako krakovský kardinál, aby tu oslávil výročie svojej kňazskej vysviacky. Páter Pio bol už šesť rokov mŕtvy, ale kardinál Wojtyla ho spomenul v homílii pohnutými slovami: « Tento kostol ostal pre mňa nezabudnuteľným miestom stretnutia so sluhom Božím Pátrom Piom. Aj po 27 rokoch mám pred očami jeho postavu, jeho prítomnosť, jeho slová, pamätám si na celebrovanie jeho svätej omše, a potom na túto spovedelnicu, na sakristiu, na hlavný oltár, kde rozdával sväté prijímanie. » Ozvenu hlbokého dojmu, ktorý zanechal Páter Pio na Wojtylu cítiť aj z listu, ktorý poľská biskupská konferencia poslala roku 1972 pápežovi Pavlovi VI., aby urýchlil beatifikáciu nábožného kapucína. V liste sa tvrdí, že « niektorí z nás videli na vlastné oči Pátra Pia a jeho apoštolát ». Je celkom jasné, že táto zmienka sa vzťahuje na [pageend10]kardinála Wojtylu, ktorý druhý po prímasovi Wy- szinskom podpísal list pápežovi Pavlovi VI. Medzi Pátrom Piom a kardinálom Woj tylom sa odohrala aj iná zaujímavá udalosť. Roku 1962 sa Woj tyla ako pomocný krakovský biskup nachádzal v Ríme na Druhom vatikánskom koncile. Bol mimoriadne ustarostený pre prípad jednej svojej veriacej, ktorú veľmi dobre poznal. Bola to psychiatrická, mladá matka štyroch pekných dievčat. Lekári zistili u nej rakovinu na hrdle a odporúčali jej čím skorej sa podrobiť delikátnemu chirurgickému zákroku. Biskup Wojtyla si vtedy spomenul na Pátra Pia, o ktorom počul, že vymodlil už mnoho zázračných uzdravení. Zobral papier a pero, napísal po latinsky Pátrovi Piovi tento list: « Ve- nerabilis Páter, rogo Te orationem fundere pro qua- dam matre quatuor puellarum, quadraginta anno- rum, Cracoviae in Polonia, (durante ultimo bello per quinque annos in campo concentrationis in Germániá), nunc in periculo gravissimo sanitatis et etiam vitae ratione canceris: ut Deus ei eiusque familiae misericordiam suam instante Beatissima Virgine ostendat. In Christo obbligatissimus Caro- lus Wojtyla ». V preklade: « Ctihodný Otče, prosím Vás, aby ste sa pomodlili za istú matku štyroch dievčat, 40- ročnú (počas poslednej vojny strávila 5 rokov v koncentračnom tábore v Nemecku) a teraz sa nachádzajúcej vo veľkom nebezpečenstve života pre rakovinu: Kiež Boh jej a jej rodine preukáže svoje milosrdenstvo na príhovor Najsvätejšej Panny. V Kristovi vďačný Karol Wojtyla ». Dňa 18. novembra list bol doručený Pátrovi Piovi. Po jedenástich dňoch, presne 29. novembra, Pátrovi Piovi bol doručený druhý list s touto správou: « Venerabilis Páter, mulier habitans Cracoviae in Polonia, mater quatuor puellarum, die 21.11. ante operationem chirurgicam repente sanitatem re- cuperavit. Deo gratias. Tibique Páter venerabilis item maximas gratias ago nomine ipsius eiusque mariti et cunctae familiae, in Christo Carolus Wojtyla ». V preklade: « Ctihodný Otče, žena bývajúca v Krakove, v Poľsku, matka štyroch dievčeniec, dňa 22.11. pred chirurgickou operáciou náhle nadobudla zdravie. Bohu vďaka! Vám, ctihodný Otče, veľmi pekne ďakujem v mene jej, v mene jej manžela a celej rodiny. V Kristovi Karol Wojtyla ». Zázračné uzdravenie sa udialo. Veriaca z Krakova sa náhle a nevysvetliteľne vyzdravila z rakoviny deň pred operáciou, ako to vysvitá z listu poslaného Wojtylom Otcovi Piovi. Existuje svedectvo tej osoby, ktorá doručila obidva listy od Wojtylu Pátrovi Piovi: Angelo Battisti, v tom čase administrátor Casa Sollievo delia Sofferenza, nemocnice, ktorá bola postavená zásluhou stigmatizovaného kapucína. Len čo som prišiel do kláštora, Páter Pio mi povedal, aby som mu prečítal list. Počúval mlčky posolstvo napísané po latinsky a potom povedal: « Ach, tomuto nemôžem povedať nie » a dodal: « Angelino, zachovaj dobre tento list, lebo jedného dňa sa stane veľmi dôležitým. » Zázračné uzdravenie — ktoré však « neplatí » pre beatifikačný proces, nakoľko sa udialo počas života Pátra Pia — len zväčšilo úctu Wojtylu k talianskemu kapucínovi. Po vyvolení Wojtylu za pápeža novinári našli medzi knihami v jeho pracovni v Krakove aj po taliansky písaný Epistolár Pátra Pia. Avšak najlepší dôkaz úcty Svätého Otca k Pátrovi Piovi je rozhodnutie dať do pohybu jeho beatifikačný proces, ktorý bol zablokovaný už dlhý čas. Už roku 1973 bola pripravená celá dokumentácia k tomu, aby z Ríma prišlo povolenie začať s kauzou stigmatizovaného kapucína. Kongregácia pre svätorečenia nedala však potrebné dovolenie. Začiatkom roku 1980 kapucínsky postulátor Otec Bernardino da Siena apeloval na samotného Svätého Otca a 23. októbra 1982 potrebné dovolenie prišlo. Ako vysvetliť toto predlžovanie rímskej Kongregácie? Ľudia z okolia kapucína vedia, že Páter Pio si veľmi veľa vytrpel aj zo strany niektorých cirkevných a vatikánskych vysokých osobností. Je to delikátna kapitola, ktorá bude musieť byť pretriasaná a riešená počas procesu beatifikácie. Ťažkosti pre Pátra Pia začali pápežom Piom XI. (1922-1939). Pápežovi prichádzali falošné správy. Napríklad arcibiskup z Manfredonie rozprával pápežovi, že stigmy si Páter Pio urobil sám jódovou tinktúrou a kyselinou dusíkovou. «Ja sám som ho videl, ako sa voňavkoval a pudroval, aby zvádzal veriacich. Môžem to odprisahať na môj náprsný kríž. » Sväté Ofícium sa nechalo presvedčiť a 2. júna 1922 zakázalo Otcovi Piovi hocijaký styk s veriacimi (slúženie svätej omše, spovedanie, požehnania a rozhovory). Veriaci sa proti tomuto búrili, ale Sväté Ofícium v nasledujúcom roku potvrdilo svoj negatívny úsudok a zamietlo nadprirodzený charakter zjavov okolo Pátra Pia. Dekrét bol publikovaný v ĽOSSERVATORE ROMANO. Nasledovali ďalšie tri dekréty toho istého tónu, a to veľmi otriaslo úbohým kapucínom. Veriaci však protestovali proti týmto zásahom a v knihách a článkoch odkrývali rozličné machinácie proti Otcovi Piovi. Roku 1933 Pius XI. sa rozhodol rehabilitovať nevinného kapucína, vrátiac mu slobodu v kňazskej činnosti. « Teraz budete zaiste spokojný — povedal pápež predstavenému kapucínov — že Páter Pio bol rehabilitovaný a [pageend11]znova uvedený do svojho apoštolátu: je to veľmi zriedkavá vec, ak nie jediná v dejinách Cirkvi. » Pius XII. (1939-1958) bol naopak veľkým ctiteľom Pátra Pia a často sa mu odporúčal do modlitieb. Povzbudzoval pútnikov, aby chodili do San Giovanni Rotondo, posielal Pátrovi Piovi telegramy k jeho meninám a chránil ho od všetkých oho- váračiek a očerňovaní, ktoré kolovali v rímskej kúrii. Hovorieval o ňom: « Je to svätý človek. » Neprajníci začali triumfovať pod pontifikátom Jána XXIII. (1958-1963), rozširujúc falošné správy najmä o finančných prechmatoch kapucína. Je pravda, že Pátrovi Piovi prichádzali značné sumy peňazí z celého sveta, ktoré on obrátil na dobročinné ciele, najmä na výstavbu veľkej nemocnice v San Giovanni Rotondo známej pod menom « Čaša sollievo delia Sofferenza ». Mnohí ho očerňo- vali zo zlého administrovania, kým iní ho podozrievali z fanatizmu, ba dokonca aj z nemravností. Došlo sa až k takým svätokrádežným nehanebnostiam, že niektorí ľudia potajomky registrovali jeho spovede. Samotní predstavení kapucínskeho rádu žiadali Svätého Otca Jána XXIII., aby nariadil apoštolskú vizitáciu. Registrácie spovedí došli medzitým do Vatikánu. Apoštolskou vizitáciou bol poverný Mons. Car- lo Maccari, arcibiskup v Ancone, Jeho hlásenie do Ríma bolo veľmi nepriaznivé pre Pátra Pia. Bola to veľmi ťažká rana. Znova však mnohí veriaci povstali na obranu kapucínskeho pátra. Zostavili tzv. « Bielu knihu » a jeden exemplár poslali aj generálnemu sekretárovi OSN U’Thantovi. Nakoniec sa aj Svätý Otec Ján XXIII. presvedčil o nevine Pátra Pia. Pavol VI. (1963-1978) hneď na začiatku svojho pontifikátu zrušil všetky obmedzenia Rímskej kúrie a vrátil stigmatizovanému kapucínovi úplnú slobodu vo vykonávaní svojho apoštolátu (v roku 1967 Otec Pio vyspovedal 25.000 penitentov, to znamená priemerne každý deň 70 ľudí). Pavol VI. rozkázal zničiť svätokrádežné nahrávky spovedí. Páter Pio bol už pri konci svojho života. Zomrel 2. septembra 1968. Pri jednej au- dencii kapucínom Pavol VI. povedal: « Kiež by sa znovu opakoval zázrak, ktorý pre Cirkev znamenal Páter Pio. Pozrite, akú povesť dosiahol! Akú bohatú klientelu z celého sveta zhromaždil okolo seba. Prečo? Bol azda dajakým múdrym filozofom, dajakým slávnym učencom? Nie! Ale pretože spovedával od rána do večera, a bol — s pohnutím to treba spomenúť — obrazom ranami prebodnutého Spasiteľa. Bol to človek, ktorý sa veľmi modlil a veľa trpel. » Nuž a príchod Karola Wojtylu na Petrov stolec znamenal objatie a rehabilitovanie tohto mimoriadneho muža v živote Cirkvi. Totnmaso Ricci Z taliančiny preložil A. Paulíny Trochu zábavy pri psychologickom teste VIETE SA VYNÁJSŤ? Mať vždy po ruke primeranú, pohotovú odpoveď a vhodné riešenie — to je umenie, ktoré nie každý ovláda. Všetci však máme určitú dávku tejto schopnosti. Pomocou tohto testu môžete zábavným spôsobom zistiť, do akej kategórie patríte vy. Nakoniec si spočítajte počet bodov a prečítajte príslušnú odpoveď. 1. Strhnete sa, keď vás niekto neočakávane osloví? áno 0, nie 3 2. Dávate prednosť pestrým farbám pred pastelovými? áno 2, nie 0 3. Pracujete aktívne v dajakom organizovanom spolku alebo spoločnosti? áno 4, nie 0 4. Často sa zapájate do súkromných a verejných diskusií? áno 5, nie 0 5. Väčšinu svojho voľného času trávite v rodinnom kruhu? áno 0, nie 4 6. Chodievate zväčša na kolektívnu a organizovanú rekreáciu? áno 0, nie 2 7. lahko sa urazíte, keď máte pocit, že sa niekto voči vám nevhodne správa? áno 0, nie 3 8. Vedeli by ste sa zúčastniť na rádiovom alebo televíznom kvíze? áno 4, nie 0 9. Viete dať hneď primerané vysvetlenie, ak vám ktosi vyčíta, že ste v dohovorenom čase neboli na svojom mieste? áno 5, nie 0 10. Je pre vás ťažké rýchlo sa rozhodnúť? áno 0, nie 3 VYHODNOTENIE: Od 0 do 11 bodov: Žiaľ, vhodná odpoveď vám zväčša zíde na um až oneskorene. No preto sa nemusíte trápiť. Stáva sa to mnohým ľuďom. Od 12 do 21 bodov: Občas vám to « zapne » vo vhodnej chvíli. Keby ste reagovali ešte trochu rýchlejšie, už by ste patrili medzi vynachádzavých, pohotových ľudí. Od 22 do 29 bodov: Viete sa vynájsť v každej situácii. Rozhodne to nemá ľahké ten, kto sa s vami pustí do diskusie. Od 30 do 35 bodov: Veľmi rýchlo máte naporúdzi svojskú odpoveď. Žiaľ, často prestrelíte a urazíte ostatných. Vyhýbajte sa tomu! [pageend12]strane Golgoty, kde na kríži zomrel Ježiš Kristus. V tejto súvislosti sa dá chápať, prečo apoštol Pavol nazýva Ježiša Krista novým Adamom (Rim 5). Treba poznamenať, že Adamova jaskyňa zostala po stáročia skrytá pútnikom, až zapadla celkom do zabudnutia. Jej osud bol totiž úzko spätý s miestom ukrižovania a zmŕtvychvstania Ježiša. Z tohto dôvodu zhrnieme v základných etapách dejiny Kalvárie, ako sa premietajú v očiach historikov a pútnikov od jej začiatkov. Dejiny Golgoty Náš dopisovateľ zo Svätej zeme J. Majerník vysvetľuje čitateľom, prečo sa často pod krížom vyobrazuje lebka Adama. LEBKA POD KRÍŽOM Pútnika v Jeruzaleme dnes prekvapí skutočnosť, že v bazilike svätého Hrobu, na mieste, kde bol ukrižovaný náš Spasiteľ, ortodoxní Gréci odokryli skalu ukrižovania, ktorá je viditeľná pod sklennou tabuľou. Môže nás to iba tešiť, že Kalvária, miesto drahé každému kresťanovi, sa takto sprístupní širšej verejnosti. V tomto duchu si tiež prajeme, aby strážcovia svätých miest prejavili viac pochopenia k výskumom archeológov. Bazilika svätého Hrobu bezpochybne patrí k objektom, ktoré môžu veľa povedať veriacim aj dnes. Golgota a Adamova jaskyňa Co sa skrýva pod Golgotou, alebo v preklade pod Lebečným miestom, ako Sväté písmo nazýva miesto ukrižovania (Jn 19,18)? Stará cirkevná tradícia hovorí o Adamovej jaskyni, ktorá sa nachádza pod touto skalou. Podľa tejto interpretácie prvý človek Adam bol pochovaný v jaskyni na východnej Miesto bolo pravdepodobne známe už veľmi dávno pred účinkovaním nášho Spasiteľa. Zóna vŕšku Kalvárie slúžila ako kameňolom, ktorý sa nachádzal mimo mestských múrov. V období verejnej činnosti Ježiša kameňolom bol už opustený, lebo neposkytoval stavbárom žiaduci materiál. V Kristových časoch bolo do vertikálnych stien, ktoré zanechali kamenári, vytesaných niekoľko hrobov, podobných iným hrobom z 1. storočia v Palestíne. Je zaujímavé poznamenať, že evanjelia svorne konštatujú skutočnosť nového hrobu, v ktorom bolo uložené telo Pána Ježiša. Samotná Golgota pozostávala z masívneho skalného bloku, ktorý mal trhliny a vynímal sa nad okolím do výšky asi 10 metrov. Stavbári nemohli použiť nekvalitný materiál na budovanie, ani na tesanie nových hrobiek a z týchto dôvodov opustili od dolovania kameňa. Aj tu nám prichádza na pomoc citát zo Svätého písma, ktorý Pán Ježiš aplikoval na svoju osobu: « Kameň, čo stavitelia zavrhli, stal sa kameňom uholným » (Ž 117; Mk 12,10). Nič však nie je známe o jaskyni, ktorá tvorila dolnú časť skalného masívu. Stará jeruzalemská tradícia tvrdí, že miesto ukrižovania, a predovšetkým prázdny hrob, bolo uctievané nepretržite prvými kresťanmi až do r. 66. Židovská vojna a konečné zničenie Jeruzalema v r. 70 neodradili prvých kresťanov, aby sa k tomuto vzácnemu miestu neustále a s láskou vracali. Cisár Hadrián po druhom židovskom povstaní (r. 132- 35) dal postaviť na Golgote pohanský chrám zasvätený Afrodite. V byzantskom období, keď sa rímska ríša, predovšetkým na východe tešila všeobecnému rozkvetu kresťanskej kultúry, vyrástol na Kalvárii Konštantínov chrám, na pamiatku ukrižovania a zmŕtvychvstania Krista. Jaskyňa zostala však zakrytá a až v siedmom storočí po vypálení baziliky Peržanmi sa opäť o nej začína hovoriť. Rekonštruovaný Konštantínov chrám bol definitívne zničený kalifom Hakimom v r. 1099. Tu treba poznamenať, že fanatickí mohamedáni sa nezastavili, pokiaľ tento klenot kresťanskej kultúry ne[pageend13]ležal v úplných ruinách. Dnešná románska bazilika svätého Hrobu je dielom križiakov, ktorí počas obdobia 50 rokov (1099-1149) vybudovali z rumovísk nový chrám. Požiar v r. 1808 a zemetrasenie v r. 1927 značne poškodili budovu baziliky. Tri kresťanské komunity po vzájomnej dohode v r. 1959 vypracovali projekt reštaurácie budovy, ktorý podnes nie je úplne realizovaný. Adamova jaskyňa v tradícii V tomto svetle čitateľ lepšie pochopí, že rozštiepenosť medzi kresťanskými komunitami je najväčšou prekážkou pre vedcov, aby mohli pokojne na mieste preštudovať problémy, ktoré si kladie kritický záujemca o baziliku svätého Hrobu. Vráťme sa však k pôvodnému argumentu Adamovej jaskyne pod skalným masívom Kalvárie. Dnes je verejnosti sprístupnená Adamova kaplnka, s rozmermi asi 10 X 4 m. Nachádza sa v bazilike pod strmými schodami vedúcimi na vrchol Kalvárie. Nad oltárom Melchizedecha, ktorý podľa tradície preniesol Adamove pozostatky do jaskyne, v apside oddelenej mrežou, môžeme cez malé okienko vidieť skalu veľmi zlej kvality s viditeľnými puklinami. Dvaja križiacki králi: Godfrey de Bouil- íon a Baldwin I. boli pochovaní v Adamovej kaplnke v 12. storočí. Ich náhrobníky silno poškodil požiar v r. 1808. Okrem týchto stručných faktov môžeme o jaskyni, ktorá sa skrýva za múrami kaplnky, vysloviť iba dohady. Chýbajú dôležité archeologické údaje. Tie, ktoré pochádzajú z oblasti cirkevnej histórie, si zasluhujú však určitú pozornosť. Stará cirkevná tradícia tvrdí, že Kristova krv stekala na Adamovu lebku, aby takto symbolicky zmyla hriech ľudstva. Prví kresťania prebrali túto tradíciu od Židov, ktorí verili, že na hore Moriah, kde sa nachádzal Jeruzalemský chrám, Adam obrábal zem, z ktorej ho Pán Boh stvoril (Tg Jonathan Gn 3,23). Podľa týchto starých tradícií hora Moriah sa nachádzala neďaleko rajskej záhrady Eden, odkiaľ Boh vyhnal našich prarodičov. Tu praotec Adam postavil Pánovi oltár, aby aspoň z časti zadosťučinil za hriech, ktorý spôsobil jeho pád (Gn Rab. 14,8). Na tomto mieste Adam zomrel a bol pochovaný (Jubil. 4,29). Iná tradícia z 2. storočia pred Kr. hovorí, že Mesiáš otvorí brány raja a odčiní Adamov hriech (Test. Levi 18). Možno teda tvrdiť, že naši židovskí predchodcovia boli presvedčení o existencii Adamovej hrobky na hore Moriah, na tom istom mieste, kde sa neskôr v chráme na oltári prinášali zmierne obete za hriechy ľudu. Hora Moriah je tiež úzko spätá REKORDNÝ POČET 147 KANONIZOVANÝCH A BLAHOREČENÝCH V ROKU 1988 Posledný rok 1988 možno právom nazvať « rokom svätosti » pre Katolícku cirkev. V tomto roku bolo totiž Svätým Otcom Jánom Pavlom II. vyhlásených za svätých 125 osôb a za blahoslavených 22. Ide o opravdivý rekord, ktorý prekračuje aj rok 1984, kedy bolo kanonizovaných 105 osôb a beatifikovaných 10. Medzi 147 osobami « povýšenými na oltár » v roku 1988 je 8 biskupov, 27 diecéznych kňazov, 62 rehoľníkov a 50 laikov. Toto rekordné číslo je vysvetliteľné faktom, že bolo hromadne kanonizovaných 117 vietnam ských mučeníkov, z nich 105 rodených Vietnamčanov a 12 Európanov. Podľa svetadielov najviac kanonizovaných osôb bolo z Ázie. Európa mala 22 kanonizovaných a blahoslavených. Z toho bola polovica Talianov (11). Z Ameriky pochádzalo 8 osôb. Z ďalších mučeníkov (okrem vietnamských) 3 vyliali krv za vieru v Afrike a 4 v Latinskej Amerike. Medzi novými svätými a blahoslavenými je len 9 žien. Treba však brať do úvahy skutočnosť, že medzi 117 vietnamskými kanonizovanými bola len jedna žena. Z deviatich žien 6 bolo rehoľných sestier, 2 laičky a jedno trinásťročné dievča, Laura Vicúňová. Čo sa týka storočí, v ktorých noví blahoslavení a svätí žili: 11 je z nášho storočia, 121 z minulého storočia, 10 z osemnásteho a 5 zo sedemnásteho storočia. Ozaj s radosťou môžeme povedať, že «blahoslavený je Boh vo svojich svätých ». s postavou Abraháma a s obetovaním jeho syna Izáka (TgN Gn 22,2). Prví kresťania videli úzky vzťah medzi obetovaním Izáka a ukrižovaním Ježiša Krista. Neprekvapuje preto, že po zničení chrámu v r. 70, kresťanská tradícia stotožnila horu Moriah s Gol- gotou. Podľa tejto tradície sa Golgota stala pre prvých kresťanov miestom, kde Boh stvoril svet, zomrel praotec Adam a Mesiáš, Boží Syn, vykúpil ľudstvo z hriechu. Na Golgote sa odohrá budúce obnovenie sveta, zhromaždia sa všetky národy sveta a zjaví sa Kristova sláva. Z tohto zorného uhla ľahšie porozumieme, prečo Evanjelium podľa Jána hovorí, že: « Ježiš zomrie nielen za židovský národ, ale aby zhromaždil spolu aj roztratené deti Božie » (Jn 11,52). Podľa tohto istého Evanjelia celý proces odsúdenia Ježiša sa odohráva ako zjavenie jeho kráľovského majestátu (18,36n). Po zmŕtvychvstaní dýchnutie Pána Ježiša na učeníkov je prejavom božskej stvoriteľskej moci (20,22). Z Ježišovho prebodnutého boku na kríži vyšla krv a voda (1934). Symbol života, voda, vytryskla zo skaly pri putovaní vyvoleného ľudu na púšti (Ex 17,1-7; Nm 20,2-13). Svätý Pavol hovorí, že tou skalou bol Kristus (1 Kor 10,4). V zmysle [pageend14]tohto symbolizmu z boku nového Adama na kríži bola stvorená nová Eva — Panna Mária, Matka vykúpeného ľudstva. V Evanjeliu podľa Jána sa hovorí aj o záhrade na mieste ukrižovania a o novom hrobe, v ktorom ešte nikto nebol pochovaný (19,41). Na čo naráža Evanjelium? Na záhradu, ktorú niekto obrábal na opustenom kameňolome za mestkými múrami asi 20 m od potupného popraviska, alebo nemá skôr evanjelista na mysli tradíciu, ktorá spájala rajskú záhradu s miestom vykupiteľského činu budúceho Mesiáša? Na základe týchto informácií je zrejmé, že autor Jánovho Evanjelia veľmi dobre poznal židovské tradície. Golgota sa stala pre Jánovu komunitu centrom sveta, hlavným oltárom, kde Kristus zavŕšil obety Melchizedecha, Abraháma a všetky chrámové obety Starého zákona. Na Golgote Kristus všetkých pritiahol k sebe (12,32), zboril múr priehrady medzi rozdeleným ľudstvom (Ef 2,15), aby vytvoril nového človeka, ktorého Panna Mária je prvým obrazom. Vysvetlenie cirkevnej tradície Môžme si položiť otázku: « Prečo cirkevní otcovia hovoria o Adamovej lebke, ktorú zmývala Kristova krv? » Odpoveď na túto otázku ponúka slávnostná atmosféra židovského sviatku stánkov, ktorý oslavujú židovskí veriaci koncom septembra. Tento sviatok siaha do veľmi dávnych čias (Lev 23,39-43). Najvýraznejšie svedectvo podáva opäť Jánovo Evanjelium, ktoré venuje sviatku stánkov v Jeruzaleme celé tri kapitoly (cc. 7-9). Sviatok stánkov, pri ktorom si židia pripomínali putovanie na púšti, bol aj liturgiou za dážď a za hojnú úrodu. Významnú časť chrámovej liturgie tvorilo kropenie oltára vodou z prameňa Siloe. Hlavnou myšlienkou tohto rítu bola modlitba za spojenie « vrchných » a « spodných » vôd, ktoré mohla sprostredkovať iba skala oltára. V tejto slávnostnej atmosfére modlitby o dar vody, ktorá obnovuje stvorenie, lepšie chápeme Ježišove slová: « Ak je niekto smädný, nech príde ku mne a nech pije! » (Jn 7,37-39). Voda vyliata na oltár počas sviatku stánkov symbolizovala Ducha Božieho, ktorý mení tvárnosť zeme. Neprekvapuje, že náš Spasiteľ aplikoval slová liturgie na Ducha, ktorého mali prijať tí, čo uverili v neho. Ježiš Kristus bol Božím oltárom, ktorý na Golgote vyliatím svojej krvi sprostredkoval spojenie s podsvetím, ktoré židia označovali za ríšu mŕtvych (Jb 26,5; 38,16). Evanjelium podľa Matúša naráža na túto myšlienku v opise zemetrasenia, rozpukaných skál a otvorených hrobov (27,51-52). Z Kristovho boku vytryskla krv a voda, ktorá vykúpila Adama, prvého hriešnika. Golgota sa stala vrcholným Božím oltárom, ktorý zaručil pokoj celému vesmíru (por. Kol 1,20). Naše úvahy chceme uzavrieť konštatovaním, že ani použitie najmodernejších výdobytkov dnešnej techniky nemôže preniknúť do tajomstva všetkých záhad, ktoré skrýva taký veľký kresťanský pamätník, akým je bazilika svätého Hrobu. Archeologické výskumy by nám zaiste povedali viac o pukline, ktorá spája vrchol Kalvárie s otvorom, ktorý vidíme v Adamovej kaplnke, prípadne bližšie by objasnili jej pôvod. Je pravdepodobné, že by sme sa dozvedeli, o aký veľký otvor ide a či vôbec môžeme hovoriť o jaskyni. Nemôžeme si však nárokovať, aby archeológovia hľadali Adamove telesné pozostatky, ktoré by sa mali nachádzať pod Golgotou. Je dôležité, aby čitateľ pochopil, že úmyslom tohto článku je objasniť cirkevnú tradíciu, ktorá čerpá z bohatej studnice symbolov biblického sveta. V tomto svetle nie je potrebné, aby sme interpretovali každú pravdu do litery, lebo tá zabíja, ale Duch oživuje (2 Kor 3,6). J. Majerník PODUJATIA « RODINY » V ROKU 1989 XVII. veľkonočné stretnutie slovenskej mládeže « TATRY 89 » — od Kvetnej nedele 19. marca do veľkonočného pondelka 27. marca na chate v Miinster- tale. Témy: duchovnej časti « Kresťan a medziľudské vzťahy », študijno-pracovnej časti « Informačná etika ». Okrem toho bohatý spoločenský a kultúrno-zábavný program. IV. svetový festival slovenskej miádsže — od 9. do 16. júla 1989 na Semmeringu pri Viedni. Letná rekreácia slovenských rodín a mládeže « Mas- sa 89 » — od 16. augusta do 5. septembra 1989; ubytovanie ako v r. 1988 vo Villa Santa Maria. Tentoraz sa bude treba opäť včas zahlásiť a dať závdavok. XIII. seminár Pracovného teamu Rodiny — koncom októbra 89, opäť v Rimstingu. Okrem týchto podujatí budú v roku 1989 opäť mnohé príležitosti na stretnutia (púte, sympózia — osobitné ÚSKI Dulliken 89 — kultúrne večierky, zábavy). Aj k Vianociam minulého roku 1988 poslala RODINA NEPOŠKVRNENEJ ZO SLOVENSKA krásny vinš Svätému Otcovi Jánovi Pavlovi II. Vinš pozostával z kytice premnohých duchovných darov (modlitby, obetovanie utrpenia, ba aj obetovanie vlastného života) chorých zo Slovenska. Okrem vyčíslenia dobrých skutkov mnohí chorí pozdravili Svätého Otca srdečnými slovami a viacerí vyjavili túžbu, aby čím skorej zavítal aj na Slovensko. Zaiste aj teraz bol Ján Pavol IL pohnutý týmto darom chorých, ktorí, ako sa sám vyjadril «sú jeho oporou » v ťažkom pápežskom úrade. [pageend15]EŠTE K JUBILEU SLOVENSKÉHO ÚSTAVU SVÄTÉHO CYRILA A METODA V RÍME Právom možno povedať, že to bol národný sviatok slovenskej solidarity. V diele SÚSCM je plne vyjadrená spoločná láska zahraničných Slovákov, roztrúsených po celom svete, lebo čo i len reprezentatívne sa na budovaní tohto jedinečného diela podieľali Slováci na celom svete. Každý dal, čo mohol. A keď niekto nemohol pomôcť materiálne, vkladal do diela aspoň osobnú podporu duchovného daru modlitby a úprimného žičenia zdaru. Je teda ono výrazom lásky národa k duchovnému pokladu viery celých našich národných dejín. A smelo možno povedať, že toto dielo nesklamalo národ ani za hranicami a ani doma. Ono je jeho duchovnou oporou. Preto tá duchovne živá časť väčšiny národa toto dielo miluje, obdivuje a podporuje ako vládze. Nežičlivci doň bijú ako farizeji bili do Hlava svätého Metoda, detail zo súsošia svätého Cyrila a Metoda pri Slovenskom ústave v Ríme. Autor súsošia V. Schifíer. Foto A. Paulíny. Krista, ktorý im pripomínal zákon pravdy a spravodlivosti. Treba vzdať úctu americkým Slovákom v USA a v Kanade na čele s Mons. Andrejom Grut- kom, ktorí sa najviac zaslúžili o prvé a rozhodujúce materiálne zabezpečenia tohto diela. Ozaj zlatými písmenami sa týmto zapísali do moderných dejín Slovákov v zahraničí. Ukázali tým svoju nepretržitú lásku k Slovensku a k jeho bitému ľudu, ktorý v podmienkach hlbokého poníženia vydáva svedectvo vernosti viery otcov tam pod Tatrami, verný i dnes pod krížom zloby. Musíme zdôrazniť i veľkorysú lásku slovenského duchovenstva, slovenských kňazov v zahraničí tak diecéznych — Mons. Náhal- ka, Mons. Tomko, Mons. Hru- šovský, Mons. Medový, Mons. Vrablec a celý rad iných, ako i našich rehoľníkov, saleziánov, ktorých sa tam v priebehu 25 rokov vymenilo v práci do 30, ver- bisti, jezuiti..., a nezabudnuteľná služba mnohých slovenských sestričiek, ako i prevzácna spolupráca mnohých laikov. Jedným slovom je to skutočne spoločné dielo národa v zahraničí. V nijakom inom diele v cudzine sa Slováci neprejavili takí jednotní, takí veľkorysí a takí vytrvalí. Jedni dávali ochotne peniaze, druhí vlastné životy, prácu, dlhoročnú odbornú službu, za ktorú by za 25 rokov v bežných honorároch boli inde získali milióny dolárov. Oni to darovali národu! Treba pripomenúť otvorene a verejne, že slovenskí kňazi v SÚSCM už 25 rokov pracujú ZDARMA! Teda nemajú nijaký mesačný plat! Ústav im poskytuje iba byt, stravu a základné zaopatrenie. To je svedectvo praktickej a hrdinskej veľkodušnosti voči národu, pred čím sa treba s úctou pokloniť. Istá moja spolužiačka z akademických štúdií na univerzite v Bratislave, ktorá potom profesionálne pracovala vo vydavateľstve Slovenský spisovateľ, mi pri návšteve Ríma a vydavateľstva SÚSCM v rozhovore povedala: « Obdivujem takúto produkciu. Je to krásne, na úrovni a toľko vzácnych titulov! Prosím ťa, koľkí ľudia pracujú v tomto vydavateľstve? Veď tu musí byť armáda vysokokvalifikovaných ľudí! » « Neuveríš mi možno — odpovedal som jej — keď ti prezradím, že celé vydavateľstvo leží na pleciach 3-4 osôb so skupinou spolupracovníkov, ktorí robia všetko od A do Z, okrem materiálneho tlačenia a viazania! » «To je nemožné — zvolala prekvapená — keby som ťa nepoznala, ani by som ti neverila, že hovoríš pravdu. Veď tí ľudia robia doslova hrdinské výkony! My v našom vydavateľstve, ktoré ani nereprodukuje oveľa viac, [pageend16]máme vyše 82 stálych odborných pracovníkov. Vieš si predstaviť, aké náklady sú mesačne iba na ich platy. Tu je to ako v neuveriteľnej pohádke. Ľudia robia zdarma, z číreho nadšenia pre vec. To je ohromujúce svedectvo lásky k národu. Poviem to doma! » Nad prácou a obetavosťou našich pracovníkov v SÚSCM sa s úctou a obdivom sklonil aj sám Svätý Otec Ján Pavol II. pri jeho historickej návšteve v tomto našom kultúrnom stánku v Ríme, ktorý zároveň akoby symbolizoval účasť Slovenska, prítomného na medzinárodnom a svetovom fóre večného mesta Ríma ako srdca kresťanského sveta. Milujme a vážme si toto naše spoločné dielo a podporujme ho, aby aj naďalej mohlo plniť svoje vznešené poslanie služby ducha nášmu národu. A. Baník SOB (Prebrané z časopisu Slobodné Slovensko, č. 8-1988). zo Slovenska SVEDOK Keď som mal trinásť dní, bol som pokrstený. Tým skončila starosť o moju náboženskú výchovu zo strany najbližších príbuzných. Napriek tomu, semeno bolo zasiate a ja som túto skutočnosť vedel doceniť až oveľa neskôr. O dvadsaťsedem rokov, keď som chodil súkromne na katechizmus. Vyrástol som v meste a tak na mňa postupne vplývali jeho inštitúcie a kultúra: škola, kino, televízia, rozhlas, noviny atď. Samozrejme zo začiatku som všetko prijímal a všetkému veril. Priemerne vnímavý človek « to » ale raz musí « prehliadnuť ». A tak som postupne spoznával, čo nie je pravda. Začal som hľadať. Počas strednej školy som prešiel rôznymi, hlavne literárnymi a filozofickými « izmami » novoveku a súčasnosti a k tomu sa pridali zlomky z ázijských náboženstiev. Počas vysokej školy som sa s tým všetkým «rozišiel» a nezostalo nič. A opäť som vedel, kam nepatrím a aký nie som. Takto som sa prakticky vylučovacím spôsobom dostal ku kresťanstvu. Viedla ma k tomu zvedavosť: Odkiaľ sme a kam ideme? Opatrne ma k tomu nasmeroval tiež starší kamarát a myslím, že začínali byť vyslyšané aj modlitby mojej starej mamy. Jeden z prvých zvláštnych zážitkov bolo narodenie môjho syna. Pocítil som, že ja nemám na to moc, aby som vedel povolať ľudskú bytosť k existencii. Vtedy som šiel svätokrádežne na sväté prijímanie. V snahe prijať vlastného syna poriadne, prijal som aj telo Syna Božieho. Keď som neskôr s manželkou chcel dať syna pokrstiť, začali problémy. Neboli sme cirkevne sobášení. Mal som na výber: buď to všetko absolvujem poriadne a prijmem naplno, alebo zasa zahrám v živote divadlo. Dostal som sa ku kňazovi a povedal som mu, že mi ide o Boha, nie o kresťanstvo, islam, alebo budhizmus. Moja polročná príprava vyvrcholila cirkevným sobášom a krstom syna. V tom čase bol môj otec chorý, ležal v nemocnici. Dnes prichádzam na to, že moje úplné obrátenie vlastne súviselo s jeho smrťou. Môj otec bol neveriaci a už dávno uprednostnil vedu pred vierou. Jeho zdravotný stav bol taký, že všetci sme si uvedomili, že začína koniec, ale nik sa neodvážil povedať to nahlas. Otec viditeľne chradol. Čakala ho posledná operácia. Všetci sme vedeli, že výsledok iba potvrdí naše najhoršie obavy do budúcnosti. Bolo treba konečne urobiť dačo pre záchranu otcovej duše. Začal som modlitbou, do ktorej som « vtiahol » najskôr synka a neskôr sa pridali i ďalší. Stalo sa, že otec skoro vyhodil vlastnú matku z nemocničnej izby len preto, že spomenula pred ním meno Božie. Navštívil som kňaza, ktorý prisľúbil pomoc. Chcel som do modlitieb zapojiť i svoju matku, ale márne. Vraj je « to beznádejné a nemá to zmysel ». Kňaz zapojil do modlitieb asi sto detí. V jednu vhodnú chvíľu som otcovi oznámil, že príde návšteva — môj známy, kňaz. Otec nestihol protestovať. A ja som sa tešil. Na druhý deň sa návšteva vydarila a otec prijal tri sviatosti: sviatosť zmierenia, Oltárnu a pomazanie chorých. Od tejto chvíle sa začal cítiť lepšie a lepšie. Kázal mi priniesť Bibliu. Pokiaľ vládal, čítal, modlil sa. Ešte raz túžil stretnúť sa s kňazom a to sa mu i splnilo. Potom sa začal cítiť horšie a horšie. Náš prvý a posledný rozhovor na náboženskú tému bol veľmi krátky: « Otec, neboj sa, stretneme sa! » « Viem, ani ty sa neboj! » «Modlíme sa za teba, aj môj synček Dávid sa modlí. » « Ďakujem! » O niekoľko hodín mi telefonicky oznámili, že otec zomrel. Prvé slová, ktoré sa mi vydrali z úst boli: « je zachránený ». Napätie posledných dní, týždňov, mesiacov upadlo a prišiel úžasný pokoj. A ja som si uvedomil: Zostal mi už iba jediný Otec! [pageend17]Keď som sa stretol so svojím priateľom, spýtal sa ma, ako sa má otec. « Dobre », odvetil som. « Už nemá bolesti — pýta sa ďalej — takže ho pustia domov? » « Nie, zomrel », odvetil som. Povedal som to však s takým pokojom, že priateľ sa obrátil a odišiel, mysliac si, že som zožalel. Cirkevný pohreb môjho otca šokoval mnohých jeho kolegov, známych a priateľov. Nevedeli si vysvetliť otcovu zmenu. A mama začala opäť po tridsiatich rokoch pristupovať k sviatostiam. Tridsiatnik Miro NÁBOŽENSKOST ľ OKRESOCH SLOVENSKA, MORAVY A ČIECH MORA VA SLOV E N S K 0 výrazne podpriemerný poďpriemerný nadpriemerný výrazne nadpriemerný maximálne nadpriemerný V piatom čísle (1988) časopisu ATEIZMUS sa objavil zaujímavý článok písaný po česky od Miloslava Foreta na tému « Štatistika analýz nábo- ženskosti okrešú ČSSR ». Ide o vážnu vedeckú štatistickú analýzu sociálnych javov a procesov v rámci územných jednotiek, totiž okresov. Výskum sa zaoberal viacerými tématickými okruhmi, ako napríklad svadbami a rozvodovosťou, rodinným spolunažívaním, vzdelanosťou a nakoniec náboženskos- ťou. Výskum v tomto odbore vychádza zo štatistík sčítania ľudu roku 1980 a z iných (aj cirkevných) prameňov. K určeniu náboženskosti jednotlivých okresov autor zobral tri štatistické údaje: počet krstov, počet cirkevných sobášov a počet cirkevných pohrebov. Na základe údajov týchto troch skutočností a na ich pomere k ostatných nenáboženským prejavom toho druhu, rozdelil nábo- ženskosť v okresoch do piatich kategórií: Prvá kategória: VÝRAZNE PODPRIEMERNÁ. V tejto kategórii počet krstov k celkovému počtu narodených v tom-ktorom okrese sa pohybuje okolo 13 percent, počet cirkevných sobášov k celkovému počtu sobášov je okolo 4 percentá a počet cirkevných pohrebov k počtu všetkých pohrebov je okolo 30 percent. Do tejto kategórie patrí 32 okresov, všetky z Čiech a Moravy, ani jeden zo Slovenska. Druhá kategória: PODPRIEMERNÁ. V tejto kategórii počet krstov k celkovému počtu narodených dosahuje okolo 38-40 percent, počet cirkevných sobášov k počtu všetkých sobášov dosahuje 17 percent a počet cirkevných pohrebov okolo 58 percent. Do tejto kategórie patrí tiež 31 okresov z Čiech a Moravy a 1 okres zo Slovenska: Rožňava. Tretia kategória: NADPRIEMERNÁ. Cirkevné krsty dosahujú 57 percent, cirkevné sobáše 35 percent a cirkevné pohreby 78 percent. Do tejto kategórie patrí 23 okresov: 12 z Moravy a Čiech a 11 zo Slovenska: Bratislava, Bratislava-vidiek, Komárno, Levice, Banská Bystrica, Liptovský Mi[pageend18]kuláš, Lučenec, Martin, Prievidza, Rimavská Sobota a Košice mesto. Štvrtá kategória: VÝRAZNE NADPRIEMERNÁ. V tejto kategórii cirkevné krsty dosahujú 72 percent, cirkevné sobáše 58 percent a cirkevné pohreby 89 percent. Do tejto kategórie patrí 15 okresov: 1 z Moravy a 14 zo Slovenska: Dunajská Streda, Galanta, Nitra, Nové Zámky, Senica, Topoľčany, Trenčín, Považská Bytrica, Veľký Krtíš, Zvolen, Žiar nad Hronom, Poprad, Prešov, Tre- bišov. Piata kategória: MAXIMÁLNE NADPRIEMERNÁ. V tejto kategórii cirkevné krsty dosahujú 86 percent, cirkevné sobáše 84 percent a cirkevné pohreby 92 percent. Do tejto kategórie patrí dvanásť okresov, všetky zo Slovenska: Trnava, Čadca, Dolný Kubín, Žilina, Bardejov, Humenné, Košice- -vidiek, Michalovce, Spišská Nová Ves, Stará Ľubovňa, Svidník, Vranov. Aj keď sú tri činitele (krst, cirkevný sobáš a cirkevný pohreb) určitými ukazovateľmi nábožen- skosti, predsa nie sú vyčerpávajúcimi pre zachytenie celej náboženskosti. Výskum má však svoj určitý význam a má čo povedať veriacim i neveriacim, pastorálnym činiteľom, kňazom i laikom i tým, čo Cirkev prenasledujú. Zvlášť títo by si mali uvedomiť, že náboženskosť je fenomén spätý s ľudskosťou, povedali by sme s ľudskou prírodou a chcieť ho vyhladiť, znamená ísť proti základným právam človeka. ŠTATISTICKÉ ÚDAJE K TÉME « MANŽELSTVO A RODINA » ŠTATISTICKÉ ÚDAJE K TÉME « MANŽELSTVO A RODINA » OBYVATEĽSTVO PRE OKRES TRNAVA INÉ INFORMATÍVNE ÚDAJE (celoštátne) Rozvodov (ČSSR) roku 1975 bolo 32.308 z toho asi 1.000 v prvom roku manželstva, 4.700 po dvadsiatich rokoch manželstva, najviac v 4.-5. roku manželstva. Z 282.000 sobášených r. 1975 bolo 36.000 raz alebo viac ráz rozvedených. V 32.308 rozvedených manželstvách bolo 32.000 neplnoletých detí, z toho v ČSR 26.000 detí, v SSR 6.000 detí. V roku 1974 sa mimo manželstva narodilo 13.000 detí. 19 1950 1970 1978 ČSSR 12,700.000 14,333.000 15,138.000 ČSR 9,300.000 9,805.000 10,247.000 SSR 3,400.000 4,528.000 4,891.000 SOBÁŠE ČSSR 126.000 126.585 134.509 ČSR 92.000 90.624 90.296 SSR 34.000 35.961 44.213 ROZVODY ČSSR 11.000 24.936 33.222 ČSR 10.221 21.516 27.071 SSR 789 3.420 6.151 NARODENÉ DETI ČSSR — 228.531 278.250 ČSR — 147.865 178.408 SSR — 80.666 99.842 Narodené deti: relatívne údaje na 1.000 obývate- ľov ČSSR 15,9 18,4 ČSR 15,1 17,5 SSR 17,8 20,4 PRIRODZENÝ PRÍRASTOK ČSSR — 62.964 103.834 ČSR — 24.538 51.746 SSR — 38.426 52.088 Prirodzený prírastok, relatívne údaje na 1.000 oby- vateľov ČSSR — 4,3 6,9 ČSR — 2,5 5,1 SSR — 8,9 10,6 1970 1978 údaje na 1.000 obyv. obyvateľstvo 205.035 222.952 sobáše 1.662 1.998 8,1 9,0 kat. cit. sobáše 1.589 1.252 rozvody 129 269 0,6 1,2 narodené deti 3.534 4.484 17,2 20,1 kat. pokrstené 3.531 3.535 prirodený prírast. 1.593 2.254 7,7 10,1 potraty 1.279 1.454 z toho na žiadosť 966 1.054 zomrelí 1.941 2.230 9,5 10,0 kat. pochovaní 1.823 1.890 [pageend19]Cítia, že sa vracajú domov Tatjana Goričeva ako disidentka intelektuálnych kruhov v Leningrade (učila na vysokej škole), po svojej konverzii od ateizmu ku kresťanstvu a po jej horlivom apoštoláte vo vysokoškolských kruhoch bola vykázaná zo Sovietskeho zväzu do cudziny. Zostala v západnej Európe, ktorá ju však z kresťanského hľadiska viery veľmi sklamala. Dôkazom skutočnej « perestrojky » v ZSSR je aj skutočnosť, že sa mohla vrátiť dnes do ZSSR na trojmesačnú návštevu a opäť sa vrátiť na miesto pobytu v západnom Nemecku. Po návrate z trojmesačnej návštevy rodnej krajiny, istá nemecká novinárka mala s ňou tento rozhovor, ktorý uvádzame v preklade: Otázka: — « Pani Goričeva, vy ste boli pred ôsmimi rokmi vykázaná zo svojej vlasti a prekvapujúco ste mohli opäť na tri mesiace tam cestovať a byť v kruhu kňazov, veriacich a starých priateľov. Čo sa tam za osem rokov zmenilo a čo sa vás najviac dotklo? » Odpoveď: — « Našla som Rusko také, aké som ho opustila. V duchovnom zmysle sa málo zmenilo, ľud je nábožný a veriaci, každý kostol je ako slnko naplnené modlitbou. To zostalo. Potom som pozorovala, že oveľa viac mládeže je v kostole. Pred ôsmimi rokmi ich bolo okolo 20 %, dnes je ich v každom kostole 50 %. Znovuzrodenie ide ďalej. V Leningrade v poslednom čase znovu otvorili deväť kostolov. Po zrušení registrácie krstov (kontrolovanej štátom), ľudia sa všade dávajú krstiť vo veľkom počte. Dnes možno povedať: ľud sa necháva krstiť. Celé rodiny sa dávajú krstiť aj bez toho, že by veľmi dobre poznali evanjelium. Môj duchovný otec povedal, že prichádzajú « z vnútorného pocitu istoty », lebo pochopili, že v tom je tu záchrana. V dedine môjho duchovného otca v sobotu a v nedeľu je štyridsať až päťdesiat krstov a vo všedné dni týždňa okolo desať denne. Vo veľkých mestách ako napr. v katedrále v Leningrade je každý deň okolo dvesto krstov. Často trvajú krsty celý deň. V kostole našej dediny sú dnes traja kňazi. Jeden slúži liturgiu a druhí dvaja v tom čase krstia. V nedeľu sa prichádza už o šiestej hodine ráno, hodinu pred bohoslužbou, druhá je potom o desiatej hodine. Kostol je stále preplnený. V priemere prichádza okolo tisíc veriacich zo všetkých okolitých dedín. Nie je ešte dostatok otvorených kostolov. Pre päť miliónov ľudí v Leningrade je asi dvadsať kostolov. Sú veľké, ale nestačia. Po bohoslužbe idú mnohí na « agape » (pohostenie) do domu kňaza..., ale otec Alexander nás musí často nechať, lebo stále prichádzajú ľudia, čo sa chcú dať pokrstiť. Otázka: — « Otec Alexander je ten istý kňaz, ktorého ste našli pri svojom obrátení? » Odpoveď: — « Hej, to je ten istý kňaz; zostal mi verným a ja jemu. On ma vedie a keby nebolo jeho, bola by som stratená. On je veľmi optimistický, čo sa týka vývoja. Je to duchovne silný kňaz, ktorý už pred začiatkom perestrojky bojoval a úrady ho rešpektovali. Dosiahol všetko, za čo sa zasadil a bol na čele cirkevného hnutia. Pred ôsmimi rokmi kňaz bol ako nejaký otrok, lebo « starší » (cirkevní tajomníci) boli dosadení štátom. Často to boli ateisti, ktorí dokonca zakazovali bohoslužby a namiesto toho pozerali televíziu. Teraz môžu kňazi sami rozhodovať. Pre otca Alexandra znovuotvorenie kostolov je rozhodujúcim pokrokom. Zásadne je teraz možné, ak sa dvadsiati veriaci podpisom osvedčia, môžu založiť cirkevnú obec a žiadať kostol. Potom všetko závisí od úradov. V Leningrade sú úradníci hrozní. Treba bojovať, treba ísť do Moskvy, kde úradníci reagujú ochotnejšie. Otázka: — « Ako sa odohráva tento boj veriacich? » Odpoveď: — « Tento boj sa odohráva denne. Napr. ako za navrátenie katedrály v centre Leningradu, ktorú použili na ateistické múzeum. Kňazi a veriaci začali hladovku, aby sa múzeum zatvorilo [pageend20]a kostol bol vrátený späť Cirkvi. Hoci veriaci verejne robili hladovku, nenapísalo sa o tom nič ani na západe. Kresťania prehlásili, že sú ochotní za túto vec aj život položiť. Bola podaná žiadosť aj Gorbačovovi. Táto katedrála má pre nás taký význam, ako bazilika svätého Petra v Ríme pre katolíkov. V múzeu je i oddelenie o činnosti inkvizície..., všetko je zamerané proti Cirkvi. Oltár tam ešte stojí a ľudia sa idú k nemu modliť. » Otázka: — « Aký postoj má voči Cirkvi vedenie v Moskve podľa vašej mienky? Je súčasný priateľský postoj úprimný? » Odpoveď: — « Zdá sa, že štát skutočne chce, aby Cirkev existovala. Je to priaznivý čas pre Cirkev. Samozrejme, že sú to aj gestá voči západu, ale Gorbačov je mienky — čo sa javí aj v tlači — že spoločnosť je demoralizovaná. Pri snahe o novú morálku a otvorenosť Cirkev hrá veľkú úlohu. A jedinou morálnou silou je Cirkev. Toto je viditeľný trend komunistov. Aj môj duchovný otec to potvrdil. Prichádzajú k nemu komunisti a hovoria: Dajte nám katechizmus, aby sme mohli vychovávať naše deti. » Otázka: — « Keď hovoríte, že žiadajú krst na základe určitého vnútorného pocitu, čo tým myslíte? » Odpoveď: — « Musím rozpovedať ako to bolo u mňa a u mojich priateľov. Pozrite, v Sovietskom zväze sa všetko zničilo. Sedliacky stav vyhubili a boli sme predsa na 90 % roľníckou krajinou. My sme stratili svoju zem. Ľudia boli vytrhnutí z koreňov. Zničila sa rodina. Teraz nám zostala len Cirkev, ktorá prevzala na seba všetky tieto funkcie. Cirkev je ruskou zemou. Cirkev je matkou. Cirkev je domovom. V mojom živote to bolo tak, že som nikdy nezažila a nepoznala, čo je zem a rodina. Tak dnes Cirkev zahŕňa v sebe všetky hodnoty. A toto ľudia cítia, že bez týchto hodnôt nemôžu žiť. Nijaký človek nemôže žiť vykorenený. To, že v kostole je modlitba taká silná, cítia všetci, že tam sa čosi deje. Tak prichádza náboženstvo silou zážitku záchrany, nie teda iba prostredníctvom rozumnosti. Sú i ľudia — ako napokon aj na západe — ktorí veľa hovoria o Bohu, ale do kostola nejdú. » Otázka: — « Ako príjma kňaz nových a čo im hovorí? » Odpoveď: — « Pre kňazov je to veľmi ťažké, vykonávajú preťažkú prácu, až do vyčerpania. Každému venujú slovo a začínajú pokrstených vyučovať. Učia ich modlitbám a pozývajú ich na nedeľné bohoslužby. Ku každému majú slovo lásky a posilnenia. Videla som, ako otec Alexander hovoril. Je vždy otcom, ihneď chápe ľudí, vie, čo potrebujú. Všetci ľudia sú plní radosti, krst je veľkou slávnosťou. Mohli by ste pozorovať, ako sa menia tváre. Niektorí mladí ľudia po krste a svätej liturgii vyzerajú ako anjeli. Oni vôbec nevedia, čo je liturgia, nepoznajú evanjelium, ale predsa cítia, že sa vrátili domov. » (Prebrané z časopisu ŽIVÉ SLOVO, dec. 1988) August Berz, SRDCOM K BOHU, 1 diel. Slovenské vydanie pripravil Jozef Vrablec. Obálka: S. Ange lica Ballanová, PDDM. Vydal Slovenský ústav svätého Cyrila a Metoda v Ríme roku 1988 ako 47. zväzok edície MEDITÁCIE. Strán 448. Výrobná cena 6 dolárov USA. Touto knižkou sa dostáva do rúk slovenských veriacich obsažná pomôcka na rozjímanie a meditáciu. Knižka ponúka na každý deň jeden biblický výrok, za ním čítanie, ktoré pomáha analyzovať biblický výrok, rozjímať o ňom a meditovať. Modlitba, ktorá nasleduje, vyjadruje pocity a duchovnú náladu, nájdenú v meditácii. Výber biblických textov, čítaní a modlitieb je prevzatý z dvoch diel Augusta Berza: Mit Gott ins heute a Te rencontrer chaque jour. V slovenskom vydaní sú však spracovateľom J. Vrablecom podané v inom poradí a niekoľko modlitieb je nahradených novými. Berzove diela sa vyznačujú tým, že predkladajú čitateľovi vybrané ovocie, ktoré dozrelo u rozličných autorov, v rôznych storočiach a v rôznych krajinách pod žiarením Ducha Svätého. Slovenský autor Jozef Vrablec napísal obšírnu štúdiu o rozjímaní a meditácii, v ktorej poukázal na rozdiely a súvislosti medzi nimi. Praktickým spôsobom ukázal cestu k duchovnému bohatstvu aj začiatočníkom v umení modlitby. Sme istí, že tieto myšlienky prinesú veľa duchovnej radosti všetkým, ktorí si nimi poslúžia na ceste k Bohu a preto knižku vrele odporúčame všetkým. [pageend21]MISIE VO VIEDNI Milá a vážená redakcia, dovoľte mi, prosím, sa Vám v krátkosti predstaviť. Mám 26 rokov. Slovensko som opustil v roku 1987 a v Rakúsku som spolu s manželkou požiadal o politický azyl. V súčasnom období očakávame na vysťahovanie do USA, kde by sme sa radi usadili. Najhodnotnejšou a najdôležitejšou vecou však je skutočnosť, že tu v Rakúsku sme prijali do našich sŕdc vieru v Pána Ježiša Krista. V nedávnej minulosti (október 1988) sa mi dostalo od Slovenskej misie vo Viedni pocty, že som bol spolu s manželkou pozvaný na exercície, ktoré sa konali na prekrásnom mieste v Laxemburgu. V skutku prekrásne prostredie, neskorá slnečná jeseň, tiež spríjemnili atmosféru duchovných cvičení, ktoré viedol náš Otec biskup Dominik Hru- šovský. Námetom tohoročných prednášok bolo Božie slovo podľa Matúšovho evanjelia. Äno, znova a znova musíme merať naše vlastné konanie a hodnotiť ho Božím slovom. Láska k Biblii a modlitba sú prvým predpokladom úspešného kresťanského života. Myslím si, že je však mnoho ľudí, ktorí veria len tak, bezmyšlienkovite, bez istoty. Akosi tradične, len preto, že sa tak verí. Ide ale aj o to, aby pohľad neveriaceho na nás kresťanov nenachádzal žiadny dôvod k sebaospravedlňovaniu. Buďme si istí, že neveriaci človek pozoruie veľmi bedlivo život kresťana. Chce si tým ospravedlniť svoje neprávosti. Ako často mu to dovoľuieme? Záleží nám na tom? Mal by si na to každý z nás veriacich odpovedať. Odkazom tohoročných prednášok je pre mňa výzva, aby som sa držal Božieho slova za každú cenu. Odhoďme masku kresťanstva, ktorú si mnohí príležitostne navliekame. Žime s Kristom a pre Krista celý náš život. Jedine Boh je istý a dokonalý. Jedine v ňom je naša jediná životná istota, ktorá prevyšuje všetko ostatné. Ak to neurobíme, to bude práve príčinou našich pádov a ťažkostí. Veru, my ľudia sme takí, že si chceme poradiť sami so sebou a pri tom sa pozabúdame, že vo svojej hriešnej poruše- nosti nie sme dostatočne múdri spoľahlivo riadiť náš život. Mnohokrát je ťažké priznať si to, ale na tom nič nemení, je tomu v skutočnosti tak. V Cirkvi vznikajú problémy tam, kde sa dáva prednosť ľudským myšlienkam pred Božou pravdou. Rád by som týmito slovami vyjadril vďaku za všetkých veriacich, ktorí sa duchovných cvičení zúčastnili, nášmu Otcovi biskupovi Dominikovi Hrušovské- mu, ktorého slová by mali rozpútať v každom z nás hlad po Božom slove. Úprimná vďaka Slovenskej misii vo Viedni za jej dobrú organizáciu celého podujatia. Je teraz len na každom z nás, aký postoj zaujmeme k Božiemu slovu. Vás v Kristu - Jozef Ochaba VIANOČNÁ OBNOVA V BAZILEJI V dňoch 9.-11. decembra 1988 veriaci bazilejskej misie si vykonali svoju prípravu na oslavu vianočných sviatkov. Prišiel ju i toho roku kázať Otec biskup Dominik Hrušovský. Sme mu za to mimoriadne vďační, že po namáhavej celomesačnej návšteve u Slovákov v Austrálii ihneď po návrate zavítal k nám a po tri dni sa nám venoval. Témou tohoročnej obnovy bolo osem blahoslavenstiev, ktoré pokladajú odborníci za srdce evanjelií a ktoré sú najhlbším základom ľudského i kresťanského šťastia. Prvé štyri blahoslaven- stvá nám predstavil Otec biskup ako chudobu srdca a druhé štyri ako dobrotu srdca. Chudobný srdcom, alebo « chudobný v duchu », ako sa vyjadruje evanjelista Matúš, je kresťan, ktorý sa nedá spútať pozemskými dobrami natoľko, aby sa stal ich otrokom, aby sa stali jeho bôžikmi. Na prvé miesto kladie svojho Boha a Otca Stvoriteľa, ktorý je jeho najväčším bohatstvom a láskou, ďakuje mu ustavične aj za zemské dobrá a snaží sa ich používať podľa jeho milujúcej vôle. Táto chudoba v duchu zaisťuje kresťanovi jeho vnútornú slobodu, aby sa nestal obeťou kon- zumistickej spoločnosti. V druhých štyroch blahosla- vénstvách, ktoré zhrnul Otec biskup ako « dobrotu srdca », povzbudil nás nasledovať nebeského Otca, ktorého hlavná charakteristika je dobrota a láska. Toto spojenie s Otcom prostredníctvom Ježiša Krista, to je to kráľovstvo Božie v nás. Je to kráľovstvo, ktoré začíname žiť už tu na zemi krstom a ktoré sa stane naším definitívnym dedičstvom po smrti u Otca. Kráľovstvo Božie, to je Boží život, Božia láska v nás, to je naše najhlbšie pravé šťastie už tu na zemi. Ježiš Kristus nám ho ponúka, a treba brať Ježiša Krista vo svojom živote vážne, nie povrchne a len tak z pleca na plece. Pri záverečných bohoslužbách v nedeľu 11. decembra Otec biskup predstavil veriacim bazilejskej misie i novú slovenskú saleziánsku komunitu v Bazileji. Tvoria ju s doterajšími dvoma [pageend22]spolubratmi ďalší dvaja saleziáni z Ríma. Cieľom novej komunity je spolupráca s Ústavom svätého Cyrila a Metoda v Ríme, ako aj pomoc Otcovi Ondrejkovi pri jeho misionárskej činnosti medzi Slovákmi v bazilejskej diecéze. Prítomný ZO ŽIVOTA SÚSCM V RÍME Už sme sa dávnejšie neozvali našim čitateľom, a preto vám aspoň v krátkosti zreferujeme o našom živote v Ústave svätého Cyrila a Metoda v Ríme v mesiaci decembri minulého roku. V prvom rade 7. decembra 1988 sa vrátil do Ústavu Otec biskup Dominik Hrušovský, po mesačnom pobyte medzi krajanmi v Austrálii. Zaiste unavený, ale už na druhý deň po akadémii na počesť Nepoškvrnenej nám spomenul čo-to o života našich Slovákov v ďalekej zemi. Ku sviatku Nepoškvrnenej sa nielen študenti, ale všetci obyvatelia Ústavu veľmi starostlivo pripravovali. Sviatok Nepoškvrnenej sme zakončili akadémiou, na ktorej sa vystriedali spevy, básne, dialóg a hudobno-svetelné pásmo. Niekto by si mohol myslieť, že sú to vždy tie isté veci. To nie je pravda. V každom tom prejave je vždy čosi osobitné, svojské, dojemné a prekvapujúce. A potom prišla novéna k Vianociam so svojimi charakteristickými spevmi a kázňami našich duchovných otcov. V dňoch pred Vianocami bol akýsi čudný ruch po dome. Študenti zhľadávali najnemožnejšie veci. Až tesne pred sviatkami vysvitlo, na čo boli potrebné tie hľadané veci. Chlapci urobili viacero betlehemčekov, pekných a originálnych: z morských mušieľ, z kamienkov vyrástla pekná vianočná mozaika a z tabličiek čokolády vystavili šuhaji « chutnú » maštaľku pre betlehemské Dieťa. Štyria z chlapcov a jeden z predstavených odišli sláviť Vianoce k svojim najdrahším. Ostatní ich oslávili v Ústave. Štedrý večer sa začal poslednou pobožnosťou novény a potom sa vo vyzdobenom átriu objavili šumní « betlehemci » so žiarivou hviezdou a jasličkami a zavinšovali všetkým, « hospodárovi i hos podyňkam», veselé a požehnané sviatky. Nakoniec si všetci vzájomne zablahoželali a prijali starostlivo pripravené darčeky. Nasledovala štedrá večera s oplátkami a medom, kapustnicou a makovými pupáčkami a inými dobrotami. Všetko samozrejme « korenené » vianočnými koledami. Na sviatok svätého Štefana, kedy oslavujú meniny viacerí naši predstavení a krajania, zišli sa podvečer do Ústavu viacerí Slováci z Ríma a z okolia (nechýbali ani dajakí hostia zo Slovenska) na slávnostnú svätú omšu a na bratské posedenie. Slávnostná svätá omša tohto roku bola mimoriadne dojímavá, lebo počas nej prijal náš seminarista z Ne- pomucéna Ferko Kapusňák vysviacku za diakona z rúk Otca biskupa Dominika Hrušovského. Prišlo i viacero priateľov Talianov nášho svä- tenca. Po svätej omši bolo pre všetkých srdečné pohostenie v salóne Ústavu a rozdeľovanie darčekov. Nový rok vítali « na nohách » iba tí mladší. Na sviatok Panny Márie Bohorodičky sme si s radosťou vypočuli novoročné posolstvo Svätého Otca a navzájom si priali všetko najlepšie do nového roku Pána 1989. Po návrate našich priateľov z ich domovov 9. januára začala škola « tuhá ako remeň ». Otec biskup Dominik vkladá ruky na nového diakona. Foto: J. Hnilica. Milí čitatelia, odoberatelia a priatelia nášho časopisu! Úprimne ďakujeme všetkým čitateľom, ktorí nám poslali predplatné alebo podporu. Čakáme tento prejav spolupráce a aj ako znak určitého ocenenia od všetkých odoberateľov a už vopred im ďakujeme. Kto však pre vážnu príčinu nemôže poslať predplatné, nech sa neznepokojuje. Aj naďalej mu budeme posielať náš časopis. Keďže výrobné ceny neustále stúpajú, boli sme nútení zdvihnúť predplatné na 15 dolárov USA (v iných štátoch zodpovedná protihodnota). Pre tých, čo si prajú posielanie časopisu leteckou poštou, predplatné je 20 amerických dolárov. Predplatné môžete poslať priamo alebo odovzdať Vášmu krajovému misionárovi. Láskavo prosíme všetkých odoberateľov, ktorí natrvalo menia miesto svojho pobytu, aby nám čo najskorej oznámili zmenu svojej adresy. Nezabudnite na adrese udať smerovacie poštové číslo. Všetku korešpondenciu ako aj príspevky posielajte priamo na túto adresu: SLOVENSKÉ HLASY Z RÍMA, Istituto dei Šanti Cirillo e Metodio, Via Cassia 1415, 00123 RÓMA - LA STORTA, Italia. [pageend23]PRÍKLAD JE VIAC Čas ohlasovania evanjelia len slovom sa skončil. Slovo, aj slovo evanjelia utonie v hluku slov, ktoré sa ozývajú v našom svete. Nech by bolo akokoľvek pravdivé a vznešené. Jedno sú však ešte aj dnes všetci ochotní prijať a správne chápať: nezištnú a dôslednú lásku k človeku. Dôkazom toho je krajina, kde nenávisť a násilie zúri už vyše pol storočia. Pod vplyvom lásky kresťanov našli cestu k Bohu a tým k ľudskejšiemu životu tí, ktorých by nikto nikdy nebol presvedčil o pravde evanjelia. Keď raz svitne sloboda v krajinách, kde dnes vládne zákon nenávisti a krutosti, dozvie sa svet nielen o neľudských zločinoch, ale aj o nadľudskej láske, ktorá často vedela urobiť prijateľným aj neznesiteľný život hladu, zimy, únavy, choroby a smrti. Láska vie skrotiť aj najagresívnejšie výbuchy nevôle a nenávisti. Nikto jej neodolá, ani jednotlivec ani masa. V časoch, keď v Amerike ešte zúrili masy proti židom a černochom a iným tzv. nižším rasám, konala sa v Chicagu v jednej veľkej hale demonštrácia. Dostavil sa na ňu bez predchádzajúceho upozornenia aj miestny katolícky biskup Sheil. Prihlásil sa k slovu a hovoril asi pätnásť minút. Pokojnými a zrozumiteľnými argumentami poukázal na nebezpečenstvo rasovej a každej inej diskriminácie. Masa si ho s nevôľou vypočula za hrobového ticha. V sále však bolo cítiť veľké napätie. Keď biskup skončil, vstal a prechádzal stredom haly k východu. Tu naraz istá žena sa na neho oborila s nadávkami. Medziiným skríkla: « Vy, čo sa bratríčkujete s černochmi a židmi! Vy si to ešte odnesiete! Vy a biskup?! Vy ste skôr rabín Sheil! » A napľula mu do tváre. To dodalo aj iným odvahy a kričali na biskupa z plného hrdla. Keď sa biskup priblížil k rozzúrenej žene, všetko stíchlo. Nastavil jej aj druhé líce na opľúvanie. Darmo však čakal. Žena stála pred ním ako skamenelá. Potom sa začala triasť na celom tele. V sále sa nik ani nepohol. A tak všetci mohli zreteľne počuť biskupove slová: « Rabín? — Tak nazývali môjho Pána.» Žijeme v dobe veľkého duchovného a sociálneho prelomu. Ak si ľudstvo želá — ako by aj nie? —, aby sa svet začal vyvíjať k lepšiemu, neosoží mu rada, aby sa obrátilo na prorokov humánneho, pokrokového, najľud- skejšieho systému alebo na dajaký moderný izmus, ale aby doslova realizovalo evanjeliovú výzvu o láske, o láske aj k nepriateľom. Ona tvorí začiatok každého sociálneho pokroku, zlepšenia medziľudských vzťahov a súčasne ich dokonalosť. A. Hlinka Nastavil druhému nohu a hneď sa pochválil, že urobil krok dopredu. Za svoju pravú ruku by sme chceli najradšej toho, kto vie všetko urobiť ľavou rukou. Do topánok zvyčajne tečie tomu, kto sa rád vyzúva z povinností. Obyčajne pravda ľudí rozdeľuje, lebo každý bráni svoju. Čím viac vecí vlastníte, tým menej vlastníte seba. Keď sa vám bude niekto sťažovať, že má málo času, istotne tým nebude myslieť na pracovný čas. SLOVENSKÉ HLASY Z RÍMA SLOVENSKÉ HLASY Z RÍMA — VOČI SLOVACCHE Dl RÓMA — periodico mensile. Autorizzazione del Tribunale di Róma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Paulíny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Róma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Róma - La Storta, Italia. ROČNÍK XXXVIII-1989 Tlačí Typografia Ugo Detti, Via Girolamo Savonarola, 1 - 00195 Róma. [pageend24]