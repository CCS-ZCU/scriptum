SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXX LEDEN 1980 Číslo 1 (291) roČník Tímto číslem vstupuje náš časopis do svého 30. ročníku. 1. číslo vyšlo v lednu 1951. PROVOLÁNÍ Dnem 1. ledna 1980 zahájil svou činnost SVAZ SOKOLSTVA VE SVOBODNÉM SVĚTĚ. Cleny Svazu jsou organizace jihoslovanského a československého Sokolstva v zahraničí, jejichž příslušníci jsou dnes jedinými svobodnými mluvčími Sokolstva, které v jejich vlastech bylo komunisty násilně umlčeno a rozpuštěno. Jihoslovanské a československé Sokolstvo pojilo upřímné bratrství již od dob Tyršových, neboř duch sokolství zavál v zemi Jihoslovanů v Lublani již r. 1863 - hned rok po založení Sokola Pražského. Bratrská vzájemnost organizací jihoslovanského a československého Sokolstva projevovala se nejen četnými vzájemnými návštěvami, účastí na sletech, závodech a jiných sokolských a národních podnicích v dobách mírových, ale také zejména během nej- těžších zkoušek našich národů - již r. 1912 ve válce balkánské a hlavně pak v obou světových válkách. Tento srdečný vzájemný bratrský vztah byl ještě více utužen činností Svazu Slovanského Sokolstva, založeného 25. února 1908, na jehož úspěšnou a hrdou tradici navazuje také náš nově ustavený svaz. Je proto přirozené a samozřejmé, že i v dnešní době, kdy komunisté - stejně jako za II. světové války nacisté - Sokol v našich vlastech rozpustili, bratrská spolupráce obou našich organizací pokračuje ve svobodném zahraničí. Naše národy jsou od konce druhé světové války vystaveny stupňujícímu se komunistickému násilí a žijí v mravní bídě a útlaku bez obdoby v dějinách kulturních národů. Komunistické vlády v našich vlastech dospěly k moci terorem a-násilím a jsou založeny na lži a podvodech, na třídní nenávisti a hospodářské závisti. Sokolstvu, jehož myšlenka vyrostla z tužeb a potřeb našich národů a jež se stala součástí jejich kulturního života a tradic, komunisté ukradli všechny výsledky dobrovolné, nadšené a obětavé práce statisíců jeho příslušníků; krásná národní sokolská myšlenka byla nahražena cizí a bezduchou fyskulturou. ČESKOSLOVENSKÝ 30 SVAZU SOKOLSTVA VE SVOBODNÉM SVĚTĚ [pageend1]Sokolstvo od svého vzniku usilovalo o rozvoj mravních a duchovních hodnot, zdraví a tělesné zdatnosti příslušníků našich národů a bylo vždy v popředí boje proti bezpráví, nesvobodě, nespravedlnosti a útlaku člověka. Dnes, kdy sokolské bratrstvo v našich vlastech se nemůže svobodně projevovat, je úkolem Sokol- stva ve svobodném zahraničí, být strážcem sokolských myšlenek a zásad a pokračovatelem osvědčených sokolských tradic v duchu jeho zakladatelů Tyrše a Fůgnera. Proto my - svobodní Sokolové působící v mnoha zemích světa - důrazně protestujeme proti komunistickému zničení svobody, demokracie a právního řádu v našich vlastech. Protestujeme proti stupňovanému násilí páchaném komunisty na bezbranných příslušnících našich národů, protestujeme proti soustavnému porušování jejich základních lidských práv a svobod. Protestujeme proti znásilnění Sokolstva, zničení jeho organizace a krádeži jeho majetku a proti falšování Tyršovy sokolské myšlenky. Naše sokolství nám ukládá, abychom všemi prostředky vytrvale usilovali o obnovení svobody a demokracie v našich vlastech. Vytvořením Svazu pokračujeme jednotně, svorně a odhodlaně v této práci a voláme k ní nejen všechny příslušníky sokolského bratrstva, ale i všechny věrné příslušníky našich národů. Jsme přesvědčeni, že Svaz sdružující při svém ustavení jihoslovanské a československé Sokolstvo v zahraničí, bude v nejbližší době rozšířen a posílen členstvím dalších ústředních sokolských organizací ve svobodném světě: Americké Obce Sokolské, Slovenské Tělocvičné Jednoty Sokol v USA, Dělnického Amerického Sokola a svazů Polského a Ruského Sokola. V naší činnosti a v našem úsilí neustaneme, dokud se do našich vlastí nevrátí opět svoboda a opravdová demokracie, dokud občanům tam nebudou zaručena základní lidská práva a navrácena lidská důstojnost se stejnými svobodami a stejnou spravedlností pro všechny, a dokud k dalšímu rozkvětu a činnosti v službách našich národů tam nepovstane opět svobodné Sokolstvo. Zdravo! Na zdar! 1. ledna 1980 Prohlášení bylo otištěno rovněž ve Věstníku Jugoslávského Sokola ve svobodném světě a text zaslán čs. krajanskému a exilovému tisku. 2 JUGOSLÁVSKÝ SOKOL ÚSTŘEDÍ ČESKOSLOVENSKÉHO VE SVOBODNÉM SVĚTĚ SOKOLSTVA V ZAHRANIČÍ Ing. Ladislav J. Bevc Jan Waldauf starosta starosta France Vadnal Zdeněk M. Dobrovolný glavni tajnik jednatel [pageend2]DOMOV VZKAZUJE: DRŽTE TYRŠŮV ODKAZ ! V záplavě vánoční pošty došel bratru starostovi Ústředí z vlasti dopis bývalého čelného sokolského činovníka, který obsahoval řadu zajímavých postřehů o dnešní neutěšené politické a hospodářské situaci v dnešním Československu. Dopis také obsahoval stát týkající se Sokola a tělovýchovy. 0 stavu tělovýchovy v dnešním Československu píše: "Tělovýchova, V našem zdravém a morálním pojetí, může růst jen ve svobodné a demokratické společnosti. Podle toho to u nás vypadá. V čele takové osobnosti jako Himl, Bušek, Tománek aj. - prodloužené ruce partajního sekretariátu. Chlapi velké huby, efektních gest a žádných zásad. Je děsný kontrast mezi radostnou přípravou spartakiády, jak o ní píší v novinách a ukazují v televizi, a názory a řečmi běžných lidí! V této situaci a náladě je podle mého šílenství od spartakiády očekávat, že jako její důsledek se veřejnost bude obracet na tělovýchovu - ale co by všichni ti proroci byli bez gest? Efekt bude, o to se už postará celý státní aparát, ale nerovná se takový efekt vlastně morální a politické prohře?" 0 Sokole, k němuž se v roce 1968 najednou hlásila řada .režimních profesionálních pracovníků v tělovýchově - z obavy o ztrátu svých výhod a privilegií, uvádí pisatel: "Sokol zase upadl do hlubokého mlčení a zapomění jako koncem padesátých let - není povolena jediná připomínka. A vzdělavatelská práce se opět rovná politické nalejvárně, o jejíž účinnosti, naštěstí známe své! Je to vše děláno tak tupě, až to bolí. Jen me mrzí, že většina lidí, s kterými jsme v těch letech 1968-9 tak nadšeně budovali, se s klidem obrátila a na svých místech dělá dál, jakoby nic. A ani jim nevadí, že jim předsedá taková kreatura, jako je Chvalný. Jákoby ztratili ponětí o politických důsledcích své činnosti." V závěru svého dopisu, v úvaze o přetrvání a další budoucnosti sokolské myšlenky, uvedl: "A ták si těch pár věrných zde připadáme jako mohykáni, kteří přežili dobu. Vždycky jsem věřil, že ty nové oživující impulsy musejí vzniknout doma, aby přinesly oživení i Vám. Ale ted, pro naši generaci, tomu již nevěřím. " Bývalý sokolský pracovník svůj dopis ukončil prosbou, která nám, Sokolům působícím ve svobodném prostředí, musí být trvalým příkazem a závazkem a zůstat stěžejním vodítkem veškeré naší činnosti: "Prosím Tě, a všechny Vás, kteří máte v ruce sokolskou věc, držte alespoň Vy ty nejcennější body z Tyršova odkazu. Aby byl alespoň někdo, kdo by jednou ten odkaz jako pochodeň předal, až přejde doba nynější beznaděje a temna našeho národa. " Sestry a bratři, chápete všichni ten imperativ v prosbě obsažený pro nás všechny? Vzkaz našich sester a bratří ve vlasti je nám všem připomínkou a potvrzením, jak důležitá a odpovědná naše činnost je a jak domov na nás spoléhá. Proto my všichni, bez výjimky, musíme napnout všechny naše síly a zvýšit naše úsilí, abychom Tyršovu myšlenku skutečně zachovali a neposkvrněnou předali Sokolstvu ve vlasti, v jehož obnovu v opět svobodné, nezávislé a demokra- tiské Československé republice věřit nepřestane. Je to úkol a obět nejtěžší, kterou naše sokolství od nás žádá a kterou musíme přinést a naplnit. 3 [pageend3]HLÍDKA VZDĚLÁVACÍ HOJ VZHORU, PESTRÝ SOKOLE! 4 Tuto píseň, mimo státní hymnu a další sokolské i národní písně, se naučily děti na dětském táboře švýcarské župy v minulém roce. Při této příležitosti se zamýšlím zpět, do svého dětství, do sokolského hnutí dřívějších generací. Co nám dávala píseň, kterou nás učili rodiče, ve škole, v Sokole, na různých táborech dětí, mládeže i dospělých? Čím byla pro naše předchůdce z řad sokolských? Dovedla v nás vyvolat - podle obsahu - bud vzpomínku, přání, naději, bolest nebo jiná hnutí mysli, ale také probudit a mnohokrát znásobit sílu odhodláním, výzvou, slibem, předsevzetím. Jakou mohutnou zbraní, silnější a účinnější než síly mate- rielní, byla husitská vyznavačská, ale také bojová píseň "Kdož jste boží bojovníci". V těchto dnech vstupujeme do roku, který je zahajovacím k přípravám na Jubilejní 5. slet československého Sokolstva v zahraničí, který budeme mít v roce 1982 ve Vídni. Začneme s cílevědomým a soustavným nacvičováním sletových skladeb a přípravou na řadu soutěží ve sletovém dění a zápolení probíhajících. Bude nutné, znovu a znovu připomínat smysl sletů vůbec a všemi dosažitelnými prostředky propagačně tento velký úkol zvládnout. Jsou mezi námi stále ještě pamětníci a účastníci bratrského společenství sokolského, které se neprojevovalo jen na stadionu v Praze, ale i v ubytovnách, jídelnách, ba i v každé uličce a prostranství našeho "stověžatého" města. To ale byl už výsledek toho všeho úporného dění ve všech sokolovnách, po celé vlasti. Ale i dále. I za hranicemi naší républiky, všude tam, kde se naši krajané sdružovali v sokolské bratrstvo. Co víc, k této myšlence propracované zakladateli Sokola a jejich následovníky, hlásili se i příslušníci jiných slovanských národů. A co mne při vzpomínce na sletová sejiti právě nejvíce upoutává, jsou písně, které byly jednotícím prvkem při každé příležitosti. Jak jsme dovedli zpívat naše sokolské písně, česky, slovenský, spolu jednou melodií i společné obsahem s bratry a sestrami jiných slovanských národů! Byl jsem mile překvapen, když jsem viděl zpěvník sokolských písní s překladem do angličtiny pro ty, jejichž předkové odešli ze staré vlasti, ale pro které je angličtina dorozumívajícím prostředkem denního života. Aby se naše sokolské písně opravdu rozhlaholily po celé Víd- Rudolf Fiala [pageend4]ni (kdysi s tak velkou českou menšinou, že byla větší než počet tehdejších obyvatel Prahy), je ale nutné, abychom národní i sokolské písni zase přiznali místo tam, kde se stále ozývala: v sokolovnách - tělocvičnách. Ale také na hřištích, při výletech, všude kde se scházíme. A zde právě je nyní velké pole působnosti pro nás všechny: vzdělavatele v jednotách - aby viděli jeden ze svých úkolů, vrátit píseň do sokolských cvičení, pro všechny členy jednot - vždyt se říkalo "co Čech to muzikant". Tedy nedílně pro ty, kteří mají hudební schopnosti nebo dokonce odborné vzdělání a pro ty, všechny další, kteří budou tyto poklady našich národů, písně, zpívat. Jsem si plně vědom toho, že právě mladší, nebo nejmladší generace o ně byla připravena. Vratme jim je a zmnožme také své hřivny, které máme někde, možná hodně hluboko, uložené (nebo zakopané?) . Jako jeden z bodů našich příprav na slet ve Vídni (ale nejen na něj) je: zařadme píseň do každé naší cvičební hodiny. Dělejme to systematicky: uvedme každý měsíc do života novou píseň (s opakováním už známých). Neukončujme naše společná cvičení, (i když případně po nich ještě následuje další činnost) bez společné pochodové pésne sokolské. Požádejme bratra nebo sestru, kteří nám v této práci pomohou přípravou, rozpisem, nacvičením. Víte, kolik písní budeme do sletu umět, nebo si zopakujeme! A pak se také promění ve skutečnost píseň námi hlasitě vy- j ádřená: A co to jásá po kraji ty sokolíku můj? To tisícové dívají se vzhůru na let tvůj. Jen dál, jen dál a výš a výš, tys naší síly vzor, a ty své mety doletíš i každé bouři vzdor. Vaší práci na celém poli sokolském v tomto roce mnoho zdaru! OBJEDNEJTE SI: SOKOLSKÝ ZPÉVNÍK, vydaný Ústředím Cs. Sokolstva v zahraničí v edici "Sokolská knihovna. Obsahuje 152 sokolských a národních písní. Cena $ 2.50 (U.S.). Objednávky vyřizuje pokladník Ústředí: Jaroslav Hanuš, 412 East 73rd Street, New York, N.Y., 10021, U.S.A. 5 [pageend5]ŽIVOTNÍ JUBILEA 3. ledna oslavil svou osmdesátku v plné síle, svěžesti a v pilné práci sokolské dlouholetý zasloužilý činovník Sokola Pařížského bratra František Fiedler. Narozen 3. ledna 1900 ve ŽHárkách u Hronova, bratr Fiedler zahájil svou sokolskou dráhu ve svých 10 letech, kdy vstoupil do žactva v sokolské jednotě ve svém rodišti, kde jeho bratr byl náčelníkem. Jako dorostenec cvičil v Hronově, kde chodil do obchodní školy, v letech 1919-1924, kdy působil v Ústí nad Labem, byl tam vedoucím žactva. Když pak odjel za povoláním do Bulharska, byl v sokolské jednotě v Sofii nejdříve jednatelem a později náčelníkem a činně se účastnil tamního krajanského života - byl jednatelem čs. kolonie a úředníkem Čsl.-bulharské obchodní komory. V r. 1929 odcestoval z Bulharska do Francie, kde první jeho cesta vedla do Sokola Pařížského. Stal se členem cvičitelského sboru, v r. 1939 byl zvolen jednatelem a tuto funkci zastával plných 32 let až do r. 1971, kdy byl zvolen starostou. Za II. světové války zapojil se bratr Fiedler ihned do sokolského a národního odboje proti nacistům, navázal rovněž spojení s odbojem francouzským, zprostředkoval zpravodajskou službu s Londýnem, staral se o rodiny uvězněných a deportovaných, udržoval spojení s parašutisty. V r. 1944 byl za svou odbojovou činnost Gestapem zatčen a propuštěn teprve 3 dny před osvobozením Paříže Američany. Za svou odbojovou činnost byl vyznamenán francouzským válečným křížem s bronzovou hvězdou. V uznání jeho velkých zásluh o tělovýchovu byl bratr Fiedler vyznamenán francouzským řádem "Chevalier de l^Ordre de la Santé publique". Za své zásluhy o činnost sokolskou a rozvoj sokolské myšlenky a za své dlouholeté vzorné Činovnictví byl k své pětasedmdesátce bratr Fiedler vyznamenán nej- vyšší sokolskou poctou "Čestným uznáním Ústředí Čs. Sokolstva v zahraničí". Do dalších mnoha let přejeme bratru Fiedlerovi hodně pevného zdraví a zdaru ve všem počínání. 6 FRANTIŠEK FIEDLER - 80 - jf. v létě roku 1890 uspořádal Sokol Kolín první závod v antickém pětiboji, což byl počátek české lehké atletiky? 22. listopadu 1920 konala se v Lublani ustavující schůze Svazu československého a jihoslovanského Sokolstva, jako základ pro opětné vybudování Svazu slovanského Sokolstva po I. svět, válce? v r. 1930 konaly se v Praze III. světové ženské hry, při nichž československé Sokolky zvítěžily v házené a v srpnu téhož roku obdržela ČOS francouzskou zlatou medaili za tělovýchovnou činnost? 1. září 1940 konalo se v Praze na Strahově lehkoatletické utkání žen tří svazů: České atletické amatérské unie. Svazu DTJ a ČOS. Ženy ČOS získaly 119 bodů, ČAAU 84, DTJ 51 bodů. V lehkoatletickém utkání mužů ČOS a ČAAU zvítězila ČAAU s 67 body, muži ČOS získali 61 bodů? VÍTE, ŽE ? [pageend6]V hlubokém žalu oznamujeme všemu sokolskému bratrstvu, že dne 10. prosince 1979, po čtyřměsíční těžké nemoci, zemřel ve věku 52 let vzácný sokolský pracovník, bratr VLADIMÍR STEKLÝ místostarosta Tělocvičné jednoty Sokol Sydney v Austrálii a člen předsednictva Ústředí Československého Sokolstva v zahraničí. Předsednictvo Ústředí a celá sokolská obec v zahraničí želí jeho předčasného odchodu, nebot bratr Steklý byl vynikajícím, všestranně pracovitým Sokolem, který Tyršově myšlence a úsilí o osvobození naší vlasti zasvětil svůj život. Všichni, kdo jsme ho poznali vzpomínáme, jakou radost měl bratr Steklý z úspěšného sletu r. 1976 v Curychu, jehož se s nadšením a v plné síle zúčastnil a víme také, jak do posledních chvil svého života se těšil a připravoval na náš příští slet r. 1982 ve Vídni. Bude nám tam všem, jakož i všude jinde při naší další práci a činnosti velmi chybět. Ústředí želí odchodu vzorného a pilného zástupce australských jednot v předsednictvu, jehož práce se po řadu let plně, podnětně a oddaně účastnil. Československé Sokolstvo v zahraničí ztratilo jednoho z nejlepších, před jehož památkou se všichni skláníme v hluboké úctě a jemuž zachováme trvalou a vděčnou vzpomínku. Předsednictvo Ústředí Československého Sokolstva v zahraničí 7 Jednota Sydney ztrácí jeho odchodem nesmírně výkonného, vždy přesného a spolehlivého pracovníka zejména na poli admini- stračním, kde vykonal veliký kus práce ve funkci jednatele, zejména v období budování sokolovny. [pageend7]SOKOLSKÝ TĚLOCVIK CVIČENÍ S MLÁDEŽÍ V PŘÍRODĚ Jiří Liška (2. pokračování) Lano - a co s ním v přírodě □patříme si asi desetimetrové lano, silné tak, aby je bezpečně objemula dětská ruka. A vydáme se s ním do přírody. Cestou si povídáme třeba o horolezcích, o akrobatech, o cowboyích, zkrátka o tom, jak se také lano používá. Zamíříme v přírodě tam, kde jsou mohutnější stromy. Nejlépe bude, když už napřed víme, že přijdeme k potoku, nebo alespoň vyschlému řečišti. A tam se zastavíme. A ted nastane napodobování Tarzana. Vysvětlíme, že je třeba přitáhnout se do "shýbu" a zvednout nohy do "přednosu”, jinak se namočíme nebo odřeme o nějaký vyčnívající kamen. S lana na druhém břehu seskakujeme v "mrtvém bodě”, jinak bychom zase spadli se břehu do vody. Rozhodně to není jednoduchý cvik, a proto se doporučuje vyzkoušet obratnost dětí někdy předem bučí v tělocvičně nebo v parku, tedy na suchu. (Pokračování) 8 Snažíme se přejít potok pomocí lana suchou nohou. Nejdříve přejde jeden odvážnější po kamenech, a ostatní pak postupně přecházejí tak, že se přidržují lana, které první s sebou přenesl, a jaho konec přivázal ke stromu. Podobně přecházíme přes úzkou lávku; přes kmen stromu, spadlý na potok. Mnohem zábavnější to je, když jsou nad potokem větve. Ale pozor, musíme předem vyzkoušet, zdali jsou pevné! Nejdříve necháme děti uvažovat, jak zavěsit lano na větev. Mohou to být různé krkolomné nápady, jako vyšplhat po kmeni a dostat se až na větev, nebo udělat pyramidu z členů výpravy atd. Nejjistější způsob: přivázat dosti dlouhý slabý provaz na konec lana, a na druhý konec provázku přivázat kamen, Ten pak hodíme tak, aby proletěl nad větví a přinesl k zemi konec provázku. Lano pak snadno přetáhneme přes větev. Konec lana přivážeme pevně ke stromu nebo kůlu. [pageend8]CVIČEBNÍ HODINY ŽEN Jana Tůmová Při sestavování pokynů pro cvičební hodiny žen snažila jsem se do každé cvičební hodiny zařadit prvky chůze, klusu, skoku, lezení. V kondičním tělocviku jsem pamatovala na všechny svaly i klouby. Cviky pohyblivosti, posilování i uvolňování. Cvičení dechová jsem nezařadila, doporučuji však vřele časté zařazení dechových cviků mezi jednotlivé cviky. Snažím se, aby se cviky v následující hodině neopakovaly. Návody ke cvičení s náčiním a na nářadí neuvádím. Pěkné příklady už byly uvedeny v minulých číslech "Sokola”. Společné hry doporučuji provádět s doprovodem hudby. Změny ve hře na zastavení, nebo spuštění kasety. Písně, dle sokolského zpěvníku, vydaného Ústředím Cs . Sokolstva v zahraničí . Cviky opakujeme 5 až 10 krát, unavené cvičenky 1-2 cviky vynechají. Po cvičení s náčiním a na nářadí následuje společná hra, která nám dává možnost přátelského sblížení. Přeji vám při cvičení mnoho zdaru a radosti. Základní postavení - stoj spatný, připažit: pokrčením paží ramena vpřed - spuštěním ramena vzad stoj rozkročný, připažit: ramena zvednout - spustit stoj spatný, vzpažit, dlaně vpřed: střídavě zvedat levé - pravé rameno stoj rozkročný, připažit: opakované nesoudobé čelné kruhy /dovnitř - zevnitř/ stoj spatný, připažit: opakované nesoudobé boční kruhy /vpřed - vzad/ stoj rozkročný, upažit: hrudní zakloň, dlaně vzhůru - hrudní předklon, otočit paže dlaněmi vzad. leh na zádech, paže podle těla: předklon hlavy - vztyčit chodidla vpřed - a zpět. 9 I. hodina 1. Chůze kolem tělocvičny ve stejném rytmu - na tleskání nebo počítání - zrychleným tempem a pohybem paží dle pohybu nohou - střídat rychlé a pomalé tempo s opačným pohybem paží. Prodloužený krok a prodloužený pohyb stejnostrannou paží - při chůzi střídavě potlesk před a za tělem. 2. Klus volně kolem tělocvičny - na potlesk dřep - na 2 potlesky klud. 3. Skoky snožmo vpřed, vzad, stranou - s doskokem do stoje rozkročného - do stoje spojného. Skoky vpřed střídavě do stoje rozkročného a spojného. Skok levou vpřed střídavě do stoje rozkročného a spojného. Skok levou vpřed - poskokem pravou přinožit. Totéž obráceně. 4. Lezení ve vzporu klečmo střídnonož /levá noha, pravá ruka/. Část A - rozcvička Část B - cvičení kondiční [pageend9]leh na břiše, paže podle těla: zakloň hlavy - zapažit - a zpět sed skřižný, ruce v bok: úklon hlavy vlevo - vpravo vzpor klečmo: předklon a zakloň hlavy - kroužení hlavy střídavě vlevo a vpravo stoj rozkročný: otočit hlavu vlevo - zakloň - vpřim, vpravo - zakloň - vzpřim stoj rozkročný, upažit, dlaně vpřed: úklon vlevo - předklon vlevo - úklon vlevo - vzpřim. Totéž vpravo. stoj rozkročný, upažit: hluboký předklon vlevo - dotknout se pravou dlaní levé nohy. Totéž vpravo. sed skřižný skrčmo, upažit: vychýlit trup co nejdále vlevo - dva hmity pažemi vzad - zpět. Totéž vpravo. leh, paže volně podle těla: stažením břišního a hyž3ového svalstva přitisknout bederní páteř k zemi - vysadit páteř a vytvořit pod bedry prostor stoj spojný, upažit, dlaně vzhůru: přednožit levou - předpažením tlesknout pod levou. Též pod pravou. stoj spojný, paže volně: švihem přednožmo pokrčit levou - švihem zanoženo pokrčit levou. Též pravou. leh na levém boku, vzpažit levou, pokrčit pravou paži /opřít se o pokrčenou paži/: švihem přednožit pravou nohu - švihem zanožit. Též na pravém boku - přednožit, zanožit levou. stoj spatný, připažit: švihem přednožit levou nohu, současně zapažit levou a předpažit pravou - švihem zanožit levou a vyměnit polohu paží. Levou předpažit, pravou zapažit . klek roznožný, předpažit: sed - klek rozkročný stoj rozkročný, upažit: připažit - vzpažit /oblouky zevnitř/ - upažit vzpor klečmo: ručkovat co nejdále vpřed a zpět stoj spatný, krok od stěny, trup opřít o stěnu, připažit: oddálit trup od stěny a zpět leh, pokrčit nohy v kolenou, paže volně u těla: zvednout trup nad zem /opíráme se o záhlaví a chodidla - spustit trup na zem leh, upažit, dlaně na zem: zvednout pánev nad zem - pootočit vlevo - vpravo - zpět - k zemi sed, opíráme se rukama za tělem: přednožit levou - přinožit. Pravou - přinožit. sed, skrčmo: přednožit levou - skrčit levou. Též pravou. sed v podporu vzadu na předloktí: střídavě krčit a trčit levou a pravou nohu sed: rovný pomalý záklon - leh, přednožit - zpět do sedu sed, skrčit přednožmo, obejmout kolena: leh, vzpažit zevnitř a zpět do sedu stoj spatný: podřepy spojmo - ve stoji výkročném - výpony. Honička v trojicích; cvičenky ve trojicích víří určeným způsobem. Ta co honí, je sama. Na určené znamení se trojice pustí a snaží se utvořit trojice s jinými cvičenkami. Honící se snaží dostat na místo tančící. Zbývající honí. Část E 10 Část C - náčiní: kužele Část - společná hra na závěr cvičební hodiny zopakujeme si sokolskou píseň dle sokolského zpěvníku. (Pokračování) [pageend10]RŮŽENA CHUCHVALCOVÁ Dne 21. září 1979 zemřela v Curychu sestra Růženka Chuchvalcová, členka jednoty Sokol Curych. Neuvěřitelná zpráva o jejím odchodu nás hluboce zarmoutila. Rozloučili jsme se s ní na hřbitově Schwandenholz Zůrich-Seebach dne 25. září 1979. Rádi jsme sestru Chuchvalcovou vídali ve cvičení a sokolských srazech. Vždy nás svým milým a tichým úsměvem potěšila, byla nám vpravdě sestrou sokolskou. Milá Růženka bude nám všem v našich řadách scházet. Sestra Chuchvalcová měla od mládí Sokol ráda a jako byla věrnou Sokol- kou, tak byla dobrou vlastenkou. Podporovala, jak jen mohla, krajanský život a ráda se účastnila všech krajanských oslav a podniků. Vidíme Tě, milá Růženko, stále v duchu mezi námi, s jakým nadšením, radostí a trpělivostí jsi se zúčastnila nácviku sokolských prostných a se svým Jirkou jste se pilně připravovali na sokolský slet v Curychu. Jak jsme se ze zdaru sletu všichni těšili! Sestra Chuchvalcová patřila k těm několika věrným a vytrvalým cvičen- kám, které i po sletu tvořily činné jádro naší jednoty. Poslední léta, kde bylo třeba, pomáhala v činnosti výboru jednoty. Všichni jsme věděli o jejích starostech a věříme, že nám odpustila, že jsme často byli neteční a nenacházela slova porozumění, posily a útěchy. Vime, že věřila v Boží ochranu a že jistě v náruči Boží našla svůj mír a pokoj. Její místo, mezi námi v sokolské rodině, zůstává prázdné. Budeme vždy na ni vděčně a s láskou vzpomínat. Byla dobrým člověkem. Cest její památce! V Torontě zemřel dne 22. listopadu 1979 obětavý a zasloužilý Sokol a národní pracovník bratr Ludvík Sekyrka. Narozen 20. srpna 1898 v Dolním Jiřetíně, bratr Sekyrka se vystěhoval do Kanady v r. 1923 a působil až do r. 1937 v západní Kanadě, v Lethbridge v provincii Alberta. Po přesídlení do Toronta se ihned přihlásil do Sokola, kde po řadu let pilně cvičil a účastnil se řady veřejných vystoupení i jiných sokolských podniků v Kanadě i Spojených státech. Byl rovněž velmi činný v krajanském životě-byl mj. zakládajícím členem torontského Masarykova domu a členem Cs. Národního sdružení v Kanadě. Cest jeho světlé památce! Když jsme v květnu r. 1978 oslavovali sedmdesátku torontského Sokola br. Martínka, kterou oslavoval v plné svěžesti a síle tělesné i duševní netušili jsme, že za necelých 19 měsíců na to se s ním rozloučíme navždy. Zemřel nečekaně, náhle 18. prosince 1979. Jeho pohřeb, za veliké účasti celé krajanské veřejnosti se konal v Torontě dne 21. prosince. ŽALOV Tělocvičná jednota Sokol Curych LUDVÍK SEKYRKA VOJTĚCH MARTÍNEK 11 [pageend11]Z ÚSTŘEDÍ SLETOVÝ FOND Drazí bratři a sestry, přátelé a příznivci Sokola: Československé Sokolstvo v zahraničí, které sdružuje 32 sokolských jednot v 11 zemích svobodného světa, pokračuje letos již třicátý rok ve své činnosti, která byla komunisty Sokolstvu ve vlasti znemožněna. Byla to činnost, na kterou byl právem hrdý celý národ a jež se veřejnosti představovala všesokolskými slety, které se staly slavnostmi celého národa. V roce 1982 uplyne 100 let od konání I. sokolského sletu r. 1882 na Střeleckém ostrově v Praze, jakož i 150 let od narození zakladatele Sokola Dr. Miroslava Tyrše, který tehdejší první sokolský slet osobně řídil. Na pamět obou těchto významných výročí bude se konat ve Vídni, ve dnech 2. - 5. července 1982 V. JUBILEJNÍ SLET CS. SOKOLSTVA V ZAHRANIČÍ. Svobodné Čs. Sokolstvo v zahraničí uspořádalo až dosud 4 slety - I. slet r. 1962 ve Vídni, II. r. 1967 v Montrealu, III. r. 1972 opět ve Vídni a IV. r. 1976 v Curychu. Všechny tyto slety byly významnými manifestacemi nejen Sokolstva, ale i celé čs. demokratické krajanské a exilové veřejnosti ve svobodném světě. Jsme přesvědčeni, že nastávající slet bude stejně významný a konáním v blízkosti hranic naší vlasti bude také vzpruhou a povzbuzením Čechů a Slováků, žijících v neutěšených poměrech okupovaného Československa. Vzhledem k mnoha vydáním vyplýpajícím z nutných příprav sletu, vypisuje Ústředí Čs. Sokolstva v zahraničí SLETOVÝ FOND, z jehož darů budou hrazeny předsletové výlohy, jako zálohy na pronájem sletového stadionu, tělocvičen a jiných potřebných prostor na sletová shromáždění, náklady spojené se sletovou propagací atd. Sletový fond je naprosto dobrovolný a závisí jen na dobré vůli a finanční možnosti těch, kdo nám chtějí v naší práci a našich starostech pomoci. Nemáme odnikud žádné finanční podpory a proto spoléháme na Vaši pomoc. Sletový fond bude veřejně vyúčtován v našem sokolském tisku s uvedením jmén všech dárců i výše darovaných obnosů. Děkujeme Vám již předem za jakýkoliv obnos. Vašim darem podpoříte sokolskou i národní práci. V. Jubilejnímu sletu Čs. Sokolstva v zahraničí ve Vídni r. 1982 zdar! ústředí Československého sokolstva v zahraničí Na zdar! Zdeněk M. Dobrovolný jednatel Jan Waldauf starosta 12 [pageend12]Čs. Sokolstva v zahraničí v období mezi 3. a 10. dubnem 1980 v Basileji ve Švýcarsku. Škola je vypsána pro mužské i ženské složky; do školy se mohou přihlá- siti příslušníci sokolských jednot doporučení svou jednotou. Vedením školy byl pověřen bratr Dr. Zdeněk Bidlo z Basileje, bývalý náčelník Ústředí. Jednoty a župy se vyzývají, aby pro účast ve škole určily vhodné účastníky, kteří budou zárukou, že poznatky ve škole získané přenesou a uplatní v cvičební činnosti svých jednot a žup. Jednoty a župy se rovněž vyzývají, aby dle svých možností přispěly na úhradu výloh účastníků - cestovného, ubytování a stravování. Počet účastníků školy bude omezen a proto žádáme, aby jména účastníků byla co nejdříve předběžně oznámena na adresu náčelníka Ústředí: Ing. Rudolf Veselý, Zelgstrasse 61, CH-8134 Adliswil, Schweiz. Přesné místo konání a veškeré další podrobnosti budou oznámeny po obdržení předběžných přihlášek. Na zdar! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ bude se konat v dubnu 1980 ve Vídni. Schůze bude dvoudenní, bude se konat celý den i večer v sobotu dne 26. dubna a celý den v neděli 27. dubna 1980. Předběžný rozvrh schůze: Sobota - dopoledne: zprávy činovníků Ústředí za uplynulé období odpoledne: schůze společná s členy cvičitelských sborů, vzdělávacího předsednictva Ústředí a sletového výboru, následována prohlídkou sletového stadionu, tělocvičen pro sletové závody a dalších sletových prostor a objektů večer: činnost tělovýchovná a vzdělávací - schůze společná s členy cvičitelských sborů a vzdělávacího předsednictva Ústředí Neděle - dopoledne:rozpravná část schůze za účasti zástupců žup a jednot odpoledne: projednání nedokončených záležitostí. Zástupci evropských jednot a žup se vyzývají, aby si uvedená data zaznamenali a schůze ve Vídni se podle možnosti zúčastnili. 13 Týdenní pomahatelskou školu pro Evropskou oblast ÚSTŘEDÍ československého sokolstva v zahraničí uspořádá Zdeněk M. Dobrovolný jednatel Jan Waldauf starosta Marie Komárková náčelnice Ing. Rudolf Veselý náčelník JARNÍ SCHŮZE VÝBORU ÚSTŘEDÍ [pageend13]plňkový tělocvik, a dorostenec a dorostenka závodí na plachetnici, při čemž jejich umístění je velmi dobré. DO PŘÍPRAVNÉHO VÝBORU ŽUPY byly za pobočku delegováni sestra Z. Kašpárková a bratr L. Kašpar. Jednání australských sokolských jednot o ustavení vlastní župy pokročila natolik, že byli jednotami již zvoleni zástupci do ustavujícího výboru župy. Župu budou tvořit jednoty Sydney a Melbourne a pobočka Canberra v Austrálii a jednota Jižní Afrika. Ustavující valná hromada bude se konat při vhodné příležitosti začátkem roku 1980. PRAVIDELNÁ CVIČENÍ se konají v tělocvičně Physiotherapie ve Woden Valley Hospital a to každou středu. Žactvo cvičí od 7 do 8 hodin, dorost a členstvo od 8 do 9 hodin. Před cvičením je od 6 hod. k používání bazén pro plavání a dětské hry. Pobočka pořádala 11 členských schůzí a porad, cvičitelský sbor měl 14 schůzek. PODNIKY, na nichž se pobočka zúčastnila, zahrnují v uplynulém roce: vzpomínkvou slavnost narozenin T.G. Masaryka; předvedení taneční vložky na "Maminčině bále"; otevření sokolovny v Melbourne, kde žákyně cvičily s obručemi, dorost a členstvo předvedlo "Moravskou besedu"; Den exilu, v jehož pořadu byla dorostem a členstvem předeveda Moravská beseda a příslušníci pobočky také aktivně spolutvořili kulturní program; oslava 28. října, na níž vystoupily žákyně a dorostenky; Mikulášská dětská nadílka. STOLNÍ TENIS se pěstuje jako do- VLADIMÍR STEKLY, místostarostajednoty a člen předsednictva Ústředí Čs. Sokolstva v zahraničí zemřel dne 10. prosince 1979. Odešel v něm veliký Sokol a vlastenec, jehož dílo a památka zůstane navždy s členstvem jednoty. VZPOMÍNKOVÉ OSLAVY 61. VÝROČÍ ZALOŽENÍ ČSL. STÁTU, konané v Sokolském národném domě, zúčastnilo se na 300 krajanů. Oslava měla vysokou úroveň. Po úvodních proslovech následovala sokolská akademie, na níž nejmenší předvedli vtipné cvičení ’’kostek”, za dovedného vedení sestry Dobrovské, žáci, vedeni bratry Maříkem a Dobrovským cvičili na lavičkách, žákyně vedené sestrou Maškovou předvedly cvičení se stuhami, ženy vzorně nacvičené cvičení s obručemi a muži různosti na žíněnkách. Po přestávce upoutaly pozornost cviky chlapců a dívek na švédské bedně a žíněnkách za vedení bratra Jeníčka. Vhodným zpestřením pořadu byl mistrný přednes čs. národních písní dámského trojlístku spolku sv. Václava a bohatý hodnotný pořad byl ukončen bezvadným předvedením národních tanců taneční skupiny v národních krojích, vedené sestrou B. Meste- kovou. VÝKOPEM ZÁKLADŮ BYLY ZAHÁJENY PRÁCE DOSTAVBY SOKOLOVNY. Po vykování základů v říjnu a listopadu, byly v první polovině prosince připraveny základy na vylití betonem , kladeny cihly na suterén a přípravy na betonovou podlahu v přízemí. V polovici ledna bude zahájena stavba zdí v přízemí - na úrovni nynější tělocvičny, za měsíc na to budou zhotoveny podlahy pro první patro, kde budou klubovní místnosti, jídelna a kuchyně. Další 14 ZE SOKOLSKÉHO SVĚTA ŽUPA AUSTRALSKÁ Ustavující výbor župy Canberra Sydney [pageend14]měsíc zabere stavba zdivá v prvním patře a koncem března nebo začátkem dubna budou se stavět krovy, takže nejpozději do května bude přístvba dokončena. DOCHÁZKA ŽACTVA v nové sokolovně je letos rekordní; každý pátek cvičí pravidelně 45 až 50 žáků a žákyň. Postavením sokolovny se také konečně podařilo v plné míře podchytit mládež. Patří za to dík jak vedoucím žactva, tak i rodičům, kteří vozí děti do cvičení často z velké dálky - i přes 50 km. ZDENĚK VESELÝ, dlouholetý člen jednoty, oslavil své sedmdesáté narozeniny dne 18. listopadu. Mnoho zdraví a pohody do dalších let! DO USTAVUJÍCÍHO VÝBORU ŽUPY Australské byli delegováni bratři V. Haramul, A. Nypl, F. Ctvrtečka a L. Březný. DR. MIREK DŘEVÍKOVSKÝ, dlouholetý věrný člen jednoty, který se pilně účastnil veškeré činnosti a všech podniků jednoty náhle, dne 15. listopadu zemřel v mladém věku 59 let. Pohřeb, za účasti mnoha členů jednoty i krajanské veřejnosti konal se 20. listopadu 1979. Čest jeho světlé památce! NÁČELNÍK ÚSTŘEDÍ bratr Ing. Rud. Veselý z Curychu navštíví v lednu jednotu. Během své návštěvy Austrálie navštíví rovněž jednotu v Melbourne . BÝVALÝ VZDĚLAVATEL ÚSTŘEDÍ, starosta jednoty Montreal a člen výboru župy Kanadské bratr Václav Chochol se nachází na několikaměsíční návštěvě v Austrálii. Zúčastnil se již Mikulášské zábavy jednoty, s velkým zájmem si prohlédl sokolovnu a vyslovil se s uznáním o velkém úsilí a sokolském odhodlání všech příslušníků jednoty. Bratr Chochol odjel nyní do Mlebourne, kde se zdrží několik týdnů, slíbil však, že v únoru ještě znovu navštíví Sokol v Sydney. V. S. Bratr Pavel Havel, který koncem července r. 1978 náhle zemřel, měl veliké zásluhy o rozvoj odbíjené v Rakousku - byl zakládajícím členem Rakouského svazu a předsedou vídeňského svazu odbíjené - a byl za své zásluhy vyznamenán zlatou záslužnou medailí Rakouské republiky. Rakouský svaz nyní, v uznání jeho zásluh zejména také o rozšíření odbíjené u mládeže, založil zvláštní pamětní ’’Fond Pavla Havla”, který bude ročně dotován ze svazového rozpočtu, a z něhož budou vypláceny podpory a náklady, vyplývající z práce s mládeží. Ustavení fondu je velkým uznáním dlouholeté práce bratra Havla, jehož památky uctila také jednota Vídeň II tím, že uskutečnilo jeho přání a založilo žákovské družstvo odbíjené. Vídeň XVI. PODZIMNÍ SEZÓNA JEDNOTY byla ve znamení společenské činnosti - dne 6. října bylo pořádáno úspěšné vinobraní, 10. listopadu zdařilá Martinská zábava a 8. prosince tradiční Mikulášská zábava. Všechny podniky byla dobře navštíveny a vyznačovaly se pěknou úrovní a příjemnou zábavou. PODZIMNÍ ČLENSKÝ. VEČER byl ukončením letošního jubilejního roku jednoty i oslavou 75tin zasloužilého starosty jednoty br. Antonina Sysla. VSL 15 ŽUPA VÍDEŇSKÁ Upomínkový fond Pavla Havla Vídeň XII/XV. MIKULÁŠSKÁ NADÍLKA ŽACTVA byla uspořádána v cvičební hodině dne 5. prosince. MIKULÁŠSKÁ ZÁBAVA konala se dne 7. prosince v novém prostředí, ve farním sále ve XII. okrese. Byla přesto velmi úspěšná; milým hostem byl na zábavě kr. Matal, vedoucí odboru Českého srdce ve XII. okrese. [pageend15]Bata Shoemakers to the world We make Bata shoes ^People make them popular Československý sokol v zahraničí - Czechoslovak sokol abroad Majitel a vydavatel: Ústředí Cs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt. 1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 [pageend16]