(USPS 023-900) Americké Listy Če sk o sl o v e n sk ý ame r ic k ý t ýd e n ík — Cz e c h o sl o v ak a ESTABLISHED 1874 (NEW YORSKÉ LISTY) o FRIDAY NOVEMBER 10, 1989 o NEW JERSEY o NR. 31. o PRICE SO 50 "PŘESTAŇTE LHÁT" - to byl a je jeden z klíčových požadavků statisíců demonstrantů ve východním Německu. A vypadá to, jako by se snad opravdu dalo provést - jak praví známé úsloví, nemožné ihned a zázraky do tří dnů: východoněmecká televize, ještě před dvěma týdny plná křečovitých frází, nemajících s realitou už společného vůbec nic, vysílá najednou záběry z východoberlínských ulic, ve kterých rozhořčení občané diskutují s vysokými partajními funkcionáři. A to dokonce i o tématech, která byla, jak to opatrně formulují v pražském rozhlasu, donedávna "doslova tabu". Východoněmecký divák se na rozdíl od československého posluchače ovšem dozví i konkrétní podrobnosti. Například varování jednoho z východoberlínských dělníků, že tohle všechno je jen nová past, kterou si komunisti vymysleli. Československému pozorovateli by mluvil tento argument nepochybně z duše, a nejen kvůli tragické zkušenosti z roku šedesát osm. Zhruba před dvěma roky zažil i on nesmělé začátky jistého tání ve sdělovacích prostředcích. To když se zkoušelo, jak dobře to nové koště kdesi úplně nahoře vlastně mete. Případných iluzí jsme ovšem byli zbaveni bleskurychle: pravda nestačila ani vyjít najevo a už se znova reglementovalo: na jeden veřejně odhalený zlořád, tak nějak musela znít vnitropartajní instrukce - aspoň jeden positivní příklad, nebo radši dva, a vůbec nejlepší by bylo, do těch negativních jevů moc nešťourat! Vždyť by se nakonec ještě mohlo "poškodit socialismu"! Kam až to došlo, dokumentuje týden co týden vskutku úzkostlivá snaha televizních Sond, jenom proboha, jak to na Silvestra vystihli dva televizní komici - nenarazit. Vyslovení základních faktů a pojmenování příčin si redaktoři přehazují s interwievanými jako ten příslovečný horký brambor, a nakonec to neřekne nikdo. Nikdo nevypustí z úst, co všichni vědí: byť by to byl i takový po sovětském vzoru věru snadno kritizovatelný fakt jako je ten, že devastaci Vysokých Tater mají na svědomí také papaláši se svými luxusními vilami uprostřed přírodních reservací. "Glasnost po našem" se vůbec vyznačuje zamlčováním příčin. V novinách se přitom mohou objevit i dvacet let tabuizovaná jména -ať už Ivana Klímy nebo Marty Kubišové - a vůbec nic to nemusí znamenat. Čtenář se - ve verbální rovině, pouze dozví, že spisovatel dvacet let publikoval jenom v cizině a že se kdysi slavná zpěvačka nyní vrací - co by host - na jeviště. Kde byli těch dvacet let a kdo a proč jim doma zakázal publikovat a zpívat, to jsou otázky, které jak by mizely v Bermudském trojúhelníku. Však on si to čtenář přebere, spoléhá se příslušná redakce. Jistě právem. Jenže prostor pro autenticitu, pro to, co Václav Havel nazývá "životem v Pravdě" se takovými nedefinovanými, kdykoli odvolatelnými kroky nezvětší ani o píď. Mimochodem, ani vývoj v NDR, jakkoli slibně vypadá, se v tomto směru zatím nedá předpovědět. A přece existuje ze začarovaného kruhu tání a z následných represí východisko: v těchto dnech ho předvádí Maďarsko, které vytváří přímo závratným tempem zákonné předpoklady pro fungování pluralistické společnosti na parlamentárním základě. A zbavuje se i posledních zbytků oficiální lži. Včetně zprofanovaného přízviska "lidová" pro označení republiky, která chce v budoucnu vůli lidu doopravdy respektovat. Jak jinak to lze provést, ne prostřednictvím svobodných voleb? Jedině vytvořením ústavních záruk pro demokratický, to znamená občanskou společností kontrolovaný způsob vlády je možno garantovat, že to všechno nebude - řečeno slovy východoberlínského dělníka -"jen zase nová past'. Jiná cesta není. Maďarsko po ní teď kráčí mílovými kroky, v NDR na ni alespoň vstoupili. U nás se přinejmenším teprve rýsuje kdesi na obzoru. A to ještě vedení předstírá, jak to výmluvně ilustrují mimo jiné i jeho současné protimaďarské výpady, že je to jenom fata morgana. Východní Berlín zažil zatím největší masové shromáždění: půl milionu občanů tam demonstrovalo za svobodu a politické reformy... Přes vládní ujištování, že kolem vánoc bude vydán nový zákon umožňující cestování občanů NDR na Západ, desítky tisíc východních Němců utíkají přes Československo do NSR. Komunistům se prostě nevěří... [pageend1]STRANA 2 PATEK — 10. LISTOPADU 1989 "NEDEJ ZAHYNOUTI". . . Rozloučení se čtenáři Americké Listy, jak je známe teď, začaly svou životní pouť 16. listopadu 1962 v New Yorku. O čtyři roky později převzalo vydavatelství vydavatelské právo na "New Yorské Listy", které v té době vydával Slovenský Sokol v Perth Amboy, N. J. Tento český týdeník měl za sebou bohatou historii a požehnaný věk. Vznikl v roce 1874 a vycházel jako deník, tolik zde kdysi bývalo krajanů. (Jen na okraj: mezi lety 1860 až 1911 bylo v USA 326 českých novin a časopisů)! Několikrát změnil jméno i adresu, ale nikdy nepřestal existovat. Do roku 1950 vycházel denně potom 3x týdně a nakonec jako týdeník. Dnes jsou Americké Listy unikátní v tom, že jsou jediným českým časopisem mimo území českých zemí, vydávaný bez přerušení. Mezi přední dopisovatele patřil až do své smrti Ferdinand Peroutka. AL přinášely rozhovory s předními českými disidenty, stejně jako s představiteli amerického politického a veřejného života. Pomáhaly krajanskému životu... Jejich tehdejší šéfredaktor Josef Martínek, napsal v úvodníku prvního čísla mimo jiné toto: "Nejde nám o soutěž se starším krajanským tiskem, který očividně upadá v důsledku postupného stále rychlejšího vymírání generace čekoslovenských přistěhovalců z doby před první světovou válkou..." Dnes už žádná konkurence ani neexistuje. Americké Listy jsou jediný český týdeník na východě Spojených států. Nejsou. Byly. Od této chvíle jsou Americké Listy zastaveny. Důvodem je cosi, čemu se dá říkat "vyšší moc". Vydavatel AL onemocněl a nemoc je, bohužel, silnější než nejpevnější vůle. A o tu nouze nebyla. V době vydavatelova pobytu v nemocnici byly Americké Listy - s vypětím všech sil - ještě vydávány. Ale přes veškerou snahu, ochotu a vůli: dál už Americké Listy vydávat nelze. Víme, že čtenáři nepochybují o tom, že toto rozhodnutí bylo učiněno s největší lítostí. A že rozloučení se čtenáři je bolestivější než si kdokoli dovede představit. Stopatnáct let je Americkým Listům a ještě stále jsou mladé.Stále ještě jsou schopné života. Věříme, že uprostřed široké obce československé v Americe by se mohl najít jedinec, nebo spolek, který je s námi přesvědčen, že tato oblast Ameriky nejen zasluhuje, ale přímo potřebuje dobrý český týdeník. V tom spočívá naše naděje: že nejsme na konci, že jenom předáváme štafetu, že Americké Listy budou žít dál... Prozatím nezbývá než říci "sbohem". Poděkovat co nejsrdečněji čtenářům za podporu a zájem; poděkovat inserentům, kteří nikdy nezapomněli na vlasteneckou povinnost podporovat český tisk. Poděkovat přispěvatelům jak z řad exulantů a krajanů, tak také z řad členů Kongresu a senátu USA, kteří vždy činili pro československou věc vše, co bylo v jejich silách... Co zbývá dodat? Snad jen to, že ani při loučení nelze zapomínat na věci materielní. Vážení čtenáři: dostanete-li druhou upomínku (nepřesáhne čas vydání tohoto posledního čísla), laskavě zaplaťte. A pokud máte předplaceno přes datum tohoto vydání - laskavě sdělte, přejete-li si, aby vám byl zbytek předplatného vrácen. Tož, po sedmadvaceti letech - díky a sbohem... Frank a Gerda Švehlovi Rubl znehodnocen Sovětská vláda se rozhodla znehodnotit rubl a to hned o devadesát procent. Slo o rozhodnutí, které překvapilo nejen Státní banku, ale také ministerstvo financí, kde nikdo nemohl zvědavým novinářům zprvu říci, o jaký krok to jde. Dosavadní informace jsou kusé: rozhodnutí vstoupilo v platnost prvního listopadu letošního roku. Pro západní turisty je to vlastně radostná zpráva: stále sice ještě nedostanou za devizy tolik jako na černém trhu. Ale není vyloučeno, ba dokonce se to očekává, že vláda s veksláky teď tvrdě zatočí. Takže nový kurz je pro cizince bez rizika a umožní jim bohatší pobyt. Nepříjemně se rozhodnutí dotýká sovětských občanů, kterým je dovoleno cestovat na Západ — a těch je stále víc. Postiženi jsou také občané, kteří dostali povolení vystěhovat se. 200 rublů, které se na osobu proměňovaly jako devizový příděl, se naráz scvrklo na nějakých 32. Deník "Izvestija" vysvětluje proč se vláda k nepopulárnímu kroku rozhodla: je prý třeba zakročit proti černému trhu. S rublem se už delší dobu spekulovalo. Veksláci prý doposud nakupovali rubl za desetkrát nižší cenu, než určuje oficiální kurz. Pak za devizy nakupovali v prodejnách s nedostatkovým zbožím a toto zboží znovu prodali za dvacetinásobek ceny. S novým kapitálem začali znovu: ruble za dolary, západoněmecké marky, švýcarksé nebo francouzské franky, japonské jeny a tak dále. Nedostatkové zboží a znovu ruble. A při každé transakci zaručený zisk. Stát při tom přicházel zkrátka a to se teď má změnit. Jde ovšem jen o část deviz, protože zahraniční obchody Moskva beztak provádí na bázi příslušné národní měny. Uvidíme, co si veksláci vymyslí napříště. ZAJÍMATE SE O ČESKOSLOVENSKO? O UDÁLOSTI VE SVĚTE? Žijete v Americe, Kanadě, v Evropě, čtete cizojazyčné noviny a vidíte, že Československo, třebaže z jejich stránek takřka nemizí, přece v nich nezaujímá tolik místa, kolik by si, podle Vás, zasloužilo. Americké Listy přinášejí informace nejen podrobné, ale unikátní, jaké byste jinde mamě hledali, informace přímo od pramene, z Československa. A píší o Československu v souvislostech světových, protože Československo a jeho osudy souvisejí s osudy celého světa. Staňte se odběratelem Amerických Listů! Budete o své staré vlasti dobře informováni. "KNEDLÍKOVÁ PERSPEKTIVA" tak by se dal pojmenovat stereotyp, který československé sdělovací prostředky užívají, kdykoli musejí kousnout do kyselého jablka, - a referovat o vývoji v Maďarsku nebo v Polsku. Spočívá v tom, že se podstata věci zamlží či zmíní jen okrajově, aby se o to víc - pod průhlednou záminkou obav o tzv. "řadového občana" - zaostřilo na zásobovací potíže a inflaci, která snahu o ozdravění hospodářství provází. Nejjednodušší je to samozřejmě v případě Polska, jehož obchody zejí prázdnotou. V Maďarsku, kde se dá naproti tomu koupit i to, co není běžně k dostání v Československu, je však zmíněná perspektiva bez rozpaků nasazována rovněž, a nabývá nezřídka až komických rysů. Třeba v okamžiku, kdy se diskuse maďarského parlamentu o zákonných předpokladech budoucí demokracie včetně návrhu tak převratného jako je zrušení lidových milicí odbude dvěma všeobecnými větami, aby se pak dlouze povídalo s budapěšťským korespondentem československého rozhlasu o tom, jak jsou v Maďarsku "chudáci lidi" už z těch četných změn v politickém dění celí unavení! Vždyť jenom těch novin a časopisů co teď vychází, a ještě denně přibývají nové, kdo to má všechno stihnout přečíst! Povzdech, jdoucí vskutku z hlubin cenzorovy duše... Vzápětí ho stálý zpravodaj československého rozhlasu okoření dalším hororem: nejen maďarská opozice, nýbrž i vedení nové socialistické strany chce hospodářskou situaci - údajně to jediné, co "běžného občana" doopravdy zajímá - řešit pomocí tržních vztahů, založených na bázi soukromého vlastnictví. A co takový "kapitalismus" obnáší, je vzápětí znázorněno na konkrétním příkladě: prý pracovat ve fabrice od sedmi od rána do pěti odpoledne, při fungování strany a odborů až po pracovní době. Komu se to nelíbí, ten může — uzavírá zmíněný zpravodaj jak ze sociálně kritického románu z dvacátých let - rozšířit řady nezaměstnaných." Při zpravodajství z Polska má demagogie tohoto typu ještě další oblíbené pole působnosti: údajný výprodej polského hospodářství západním kapitalistům. Především se ovšem využívá v hlášení jobových zvěstí o konkrétních projevech inflace. O tom, jak se opět zdražil cukr, pečivo, cigarety či maso. Naprosto podle se přitom navíc s železnou pravidelností naznačí, že tohle všechno má na svědomí - přes čtyři desetiletí totalitní moci komunistů - Solidarita. A že to takhle musí dopadnout všude, kde se jednou povolí stávky a demonstrace. Vzápětí je posluchač či televizní divák v rámci knedlíkové perspektivy chlácholen, že jemu doma samozřejmě nic podobného nehrozí; o jeho plnou ledničku pečuje přece strana a vláda, a to způsobem, který připomíná - alespoň to tak režimní sdělovací prostředky staví - dramatické denodenní bitvy s výrobci, přepravci a obchodem. A čím dál tím víc i s obyvatelstvem od sousedů, které prý jenom kouká, co by v té naší reservaci státně subvencovaných cen levně skoupilo. Záměrně jsou přitom, podle osvědčené zásady rozděl a panuj, živeny ty nejprimitivnější předsudky: od klišé o věčně kšeftujících Polácích až po obraz panovačného skopčáka. Nejpozději v tomto okamžiku přestává ovšem i veškerá legrace, se kterou by se zmíněná "knedlíková perspektiva" snad dala i nadále sledovat. Režim tu totiž naprosto cynicky počítá s tím, že je tvz. "řadový občan", o jehož materiální blaho se údajně pořád pečuje, neustálým sháněním i těch nejběžnějších životních potřeb natolik vyčerpán, že už nemá sílu zamyslet se nad tím, co a s jakým postranním úmyslem se mu vlastně na stránkách novin či na televizní obrazovce servíruje. Spolu s knedlíkovou návnadou má spolknout i její vnitřní poselství; a uvěřit, že chtít demokracii znamená mít hlad. Nic jiného než tato nehorázná lež se ve skutečnosti neskrývá za způsobem, jakým se u nás v oficiálních sdělovacích prostředcích hovoří o vývoji v sousedních státech. Proč, o tom věru netřeba ztrácet slov... Přihlašuji se za odběratele "Amerických Listů" a přikládám šek (Money Order) na $30.00 jako předplatné na celý rok. Jméno:.................................................................... Adresa:.................................................................... Roční předplatné: USA S 30.00 Kanada a ostatní cizina S 30.00 Zde odstřihněte a zašlete na adresu: AMERICKÉ LISTY 283 Oak Str., Perth Amboy N.J. 08861 AMERICKÉ LISTY - týdeník. Vydává a tiskne Universum Sokol Publications, 283 Oak Str. Perth Amboy, NJ. 08861, USA Tel. (201) 826- 1998. Vedoucí redaktor F. Švehla. Nevyžádané rukopisy se nevracejí. Veškerá práva vyhrazena. AMERICKÉ LISTY - weekly. Published and printed by Universum Sokol Publications, 283 Oak Str. Penh Amboy, NJ. 08861, USA Tel. (201) 826-1998. Editor in chief: F Švehla. Unsolicited manuscripts are not returned. All copy-rights reserved. Second class postage pád in Perth Amboy, NJ. 08861. [pageend2]PÁTEK — 10. LISTOPADU 1989 STRANA 3 Rozloučení s Vlastou Vrázovou Již of časných odpoledních hodin v pátek 25. srpna přicházeli jednotlivě i ve skupinách příslušníci starých i mladých generací do obřadní síně Maříkova pohředního ústavu v Berwynu, aby se rozloučili s významnou představitelkou naší národní zdejší větve — Cechoameričankou Vlastou Vrázovou. Tichým pozastavením u rakve a prohlédnutím rodinných snímků v albu s fotografiemi a dopisů od přátel a organisací, které jí byly věnovány u příležitosti jejích osmdesátých narozenin, zamýšleli se nad bohatě plným a zodpovědně činným životem té, která z našeho středu odešla v úterý 22. srpna 1989, a která nám a národu doma bude tolik chybět. Byla jich dlouhá řada. Členové starších generací s hlubokou úctou a uznáním vzpomínali na společnou národní práci, při které zemřelá nikde nikdy nechyběla a byla vždy její živou, neúnavnou inšpirátorkou. Přišla jí však vděčně poděkovat i mladá generace, které se Vlasta Vrázová snažila plně porozumět, kerou uměla povzbudit a přátelsky ji pomoci radou i činem a která nikdy necítila věkového rozdílu, který je kalendářně rozděloval. V sobotu v deset hodin dopoledne začaly hudbou kvarteta (Mark Agnor a David Katz — housle; Christine Due — viola a David Hoppe — cello) smuteční obřady. Přítomné oslovila a řečníky a hudební čísla uváděla celoživotní přítelkyně Vlasty Vrázové Eleanor Lonek. Za Československou národní radu americkou se se zesnulou rozloučil předseda Dr. Leopold Rozbořil anglicky a její první místopředseda ing. Štefan Papánek slovensky. Její práci na poli národním, politickém a její významnou činnost novinářskou, její všestranný zájem a ochotu účinně pomáhat všude, kde bylo zapotřebí, ocenili ve svých projevech její blízcí přátelé, kteří na pohřeb přiletěli zdáli: Dr. Jaromír Němec z Washingtonu a paní Betka Papánková z New Yorku. V pečlivě zvoleném hudebním programu zmíněné kvarteto zahrálo další dvě skladby a Henry Runey z chicagské Lyrické opery za doprovodu Dr. G. Nicholase Bullata zazpíval Dvořákovy Biblické písně a árii z Čajkovského Eugena Oněgina. Důstojné pohřební obřady byly ukončeny hudbou jedné věty ze Smetanova “Mého života”. F.U. Če sk o sl o v e n sk o o pě t V RAKOUSKÝCH MÉDIÍCH V uplynulém týdnu se těšilo Československo v rakouských médiích neobyklé pozornosti. Jednak zásluhou svého bdělého policejního aparátu, jehož přičiněním bylo za ostudných okolností znemožněno setkání mezinárodní helsinské federace se členy její československé sekce, přičemž očitými svědky bylo i několik prominentních osobností z Rakouska, dále poněkud překotné a do poslední chvíle nejisté účasti Jiřího Hájka na sjezdu rakouských socialistů a nyní se objevuje řada příspěvků v souvislosti s nadcházející návštěvou ministerského předsedy Adamce, který přijede do Vídně k dvoudennímu pobytu. Předvojem jeho cesty se stala obvyklá výměna novinářských delegací obou zemí. Nejdříve pobývali v Rakousku předáci normalizační žurnalistiky pod vedením všestranně zasloužilého laureáta Jiřího Stana z Rudého práva. A celý minulý týden strávili v Praze zástupci předních rakouských deníků. Vídeňského "Kurýr" přinesl rozhovor s Jiřím Hájkem, někdejším ministrem a v posledním desetiletí občanským akivistou, který na otázku, zda pod vlivem posledních událostí v NDR dochází nyní i v Československu k určitému pohybu odpověděl, že obhájci lidských práv se už nenacházejí v izolaci jako dříve, více než 30 tisíc podpisů pod peticí "Několik vět" dokládá, že se lidé už tolik netřesou o své pozice a také na veřejnosti se občané nebojí projevit. Například při zatýkání členů helsinského výboru v Panské ulici, se kolemjdoucí zastavovali a nadávali policajtům. NENÍ MOŽNÉ VYDĚLIT Z PRÁVNÍCH I LIDSKÉ VĚCI Československé sdělovací prostředky se už od konce minulého týdne snaží vzbudit dojem, že Adamec bude v Rakousku jednat prakticky jen o hospodářských otázkách. Na ně by československé vedení nejraději omezilo nejen mezinárodní styky, ale i vnitřní opatření, kterým se eufemisticky říká přestavba. Hospodářskou problematiku ovšem v praxi nelze vydělit z právních, politických, ale i čistě lidských souvislostí. Ladislav Adamec bude proto v Rakousku muset vyslechout i leccos nepříjemného. Snad ho přitom napadne, že ani doma nemůže dělat přestavbu hospodářského mechanismu bez zásadních změn v ostatních oblastech. Mělo by ho to, ostatně, napadnout už jen při pohledu na vnitřní československý trh. Federální vláda se vnitřním trhem zabývala před dvěma týdny. Nemohla než konstatovat, že na něm přibývá děr a ubývá záplat. Na úrovni vlády se už neprojednávají jen skupiny nedostatkového zboží - řekněme užitková elekronika či hygienické zboží - ale jednotlivé, konkrétní výrobky od automobilů, přes ledničky a jízdní kola až třeba po smaltované vany. Jako cynický výsměch všem soudným občanům - a to jsou prakticky všichni - působí vládní tvrzení, že - "i nadále trvá vysoká dynamika maloobchodního obratu a růst spotřeby převyšuje plánované tempo". "Růst spotřebý", kterým se vláda ohání, není ničím jiným, než starou známou inflací: Za více peněz méně muziky. Jak "rázně" se vláda staví k dlouholetým problémům, demonstroval po jejím zasedání ministr zemědělství a výživy, Jaromír Algayer. Hovořil o "výrobě" ovoce a zeleniny. Na tomto místě by se dalo podotknout, že dokud se ovoce a zelenina pěstovaly, nemusela o nich jednat vláda. Od té doby, co se vyrábějí, patří k pravidelným námětům vládních přehlídek nedostatků. Ministr Algayer hovořil o třiceti letech nedostatku ovoce a zeleniny a rozohnil se přitom hněvem spravedlivých. Prohlásil: "Ne, že bychom to nedokázali vyrobit. Vždyť je směšné, aby země, kde se dokáže udělat vinice, kde dokážeme dělat chmel, na vysoké úrovni obiloviny, abychom se nedokázali vypořádat s tou zeleninou." Ano, je to skutečně směšné. Zbývá jen zodpovědět otázku, kdo tuto karikaturu z někdejší vyspělé země udělal. A zdaleka se to netýká jen zeleniny. Platí to o celém vnitřním trhu, o který se vláda tak dojemně stará. Vnitřní trh je mnohem širší pojem, než onen úřední maloobchod. Zahrnuje i všechny druhy svépomoci, melouchaření, pašování, spekulace a vekslování - to jest pokřivené cestičky, jimž se prosazuje nezničitelná síla trhu, vycházející z jednoduchého poměru nabídky a poptávky. Ne všechny součásti neúředního vnitřního trhu jsou vysloveně ilegální. Ale ať už legální, pololegální či úplně ilegální - všechny napomáhají záplatovat množící se díry trhu úředního. Stát na takovou pomoc reaguje dvojznačně. Veksláctví - tuto nejpotupnější porážku plánovaného socialismu prakticky zlegalizoval. Nikdo dnes nemusí prokazovat, kde a jak nabyl peněz, ukládaných na devizové konto. V jiných případech se ale tentýž stát náhle rozpomíná na svůj monopolní nárok. Obětí takové erupce sebevědomí se staly například burzy ve Slušovicích a ve Frýdku-Místku a od prvního listopadu čeká stejný osud i burzu ostravskou. Odůvodnění jsou velice pestrá - pašování, spekulace, porušování zákonů a tak dále. Přesně to, co se děje v případě veksláctví. Faktem ale zůstává, že burzy dopňovaly vnitřní trh. Skoro se zdá, že úřadům jde hlavně o to, aby zamezily přílivu Poláků - nositelů nebezpečně liberálního myšlenkového náboje. Ministři Federální vlády se nejspíš ještě nedohodli, co to vlastně je ta hospodářská reforma. Zatím ještě nedošli ani k tomu nejzákladnějšímu poznání - totiž, že reforma te všechno jiné, než zákaz. Zahnání burzy do ilegality nepřinese vůbec nic. Obchody půjdou dále - jen se rozptýlí a uniknou kontrole úplně. Řešení není v zákazech, ale v povoleních. Od soukromé činnosti až k cestování. Předseda vlády Adamec uslyší přesně tohle ode všech partnerů, s nimiž bude v Rakousku jednat. HAVEL DO NEKONEČNA . . . Zástupce vedoucího zahraničního oddělení ÚV KSČ Marek Venuta nepočítá s tím, že by došlo k omilostnění Václava Havla a jeho zařazení do oficielních struktur, podobně jako to učinil Gorbačov v případě akademika Andreje Sacharova. Takový krok by podle Venuty sice přispěl k prestiži Československa na Západě, ale ne ke stabilitě v zemi. To literát a šéfredaktor "Kmene" Karel Sys vidí věci střízlivěji a nevylučuje, že do dvou let by se mohl Havel stát třeba ministrem kultury, zatímco on, Sys, by redigoval nějaký časopis v podzemí. Rakouský novinář srovnává situaci v dnešním Polsku a Maďarsku, kde se už vypořádali s vedoucí úlohou komunistické strany, zatímco v Československu se připravuje její výslovné zakotvení v připravované nové ústavě. K tomu řekl vládní mluvčí Pavel: "O posílení své vedoucí role se strana postará za všech okolností a všemi dostupnými prostředky." Vídeňský deník "Standard" referuje o tom, že 6. listopadu zahajuje v'Praze svou činnost pobočka druhé nejvější rakouské banky Girocentrale. 30 let divadla "Semafor" Ještě "několik vět" o jubilejním představení divadla "Semafor" v pražské Lucerně: své třicáté narozeniny oslavilo, jak se zdá, přímo skvěle, a nejen proto, že se z jeviště hned úvodem ozvala narážka na název aktuální petice a posléze i jméno mnohého z jejích signatářů - včetně Hany Zagorové, která patřila k čestným hostům a gratulantům. Na svébytné, ideologiím se nepodbízející umění, které Jiří Suchý spolu se svým souborem v "Semaforu" už třicet let dělá, je vždycky radost se podívat. Jen soudružkám Ffojtíkovým se obvykle nelíbí, a-tak československá televize vysílala o víkendu když už se zabývala kulturou - raději pár obrázků z x-tého ročníku "soutěže o nejlepšího interpreta sovětské písně." VÁŽENÍ A MILÍ, MÁTE ZAPLACENÉ PREDPLATNÉ? DĚKUJEME [pageend3]STRANA 4 PÁTEK — 10. LISTOPADU 1989 O OSLAVÁCH 28. ŘÍJNA Snad všechny francouzské radiostanice, státní i soukromé, oznámily v sobotu 28. října odpoledne energickou diplomatickou intervenci francouzského ministra zahraničí Ro- landa Dumase u československých úřadů proti zbytečnému šikanování Václava Havla. Pařížský tisk si už v sobotu ráno velice dobře všímal nervozity československých úředních míst, která, jak zdůraznil například deník "Le Guatidien de Paris", v sobotu ráno, zahájila přípravy na oslavy 71. výročí vzniku Československa zcela nezákonným preventivním zatýkáním. Deník francouzských mladých "Liberation", uveřejnil v sobotu první ze série reportáží svého zvláštního zpravodaje v Praze, který konstatoval, že od začátku října československá vláda neví, co dřív. Liberální list "Le Figaro" zdůrazňuje: pražská komunistická strana dala položit věnec na hrob prezidenta Masaryka, kterého znovu objevila teprve před rokem. Ale tímhle těžko někoho zmatou, zdůrazňuje zvláštní zpravodajka pařížského deníku "Le Monde" Sylvie Kaufmannová, která rovněž byla v Praze. Ve své reportáži si všímá nesmyslnosti počínání československé komunistické strany, která trvá na své vedoucí roli a neváhá zavírat ty, kteří o tom veřejně pochybují. Pařížských novinářů se do Prahy na 28. říjen vydalo hned několik desítek, proto se není co diviti, že vechny televizní stanice zahájily své sobotní večerní zpravodjaství obsáhlými reportážemi z Prahy. Slo tu nejen o jednoznačné odsouzení dnes už smutně proslulé brutality dobře živených československých policistů, ale i o tom, jak zdůraznil třeba pařížský pátý televizní program, že pražský režim neváhal tentýž den ráno uspořádat vojenskou maškarádu věrnosti na Václavském náměstí. Zpravodaj nejpopulámějšího prvního programu komentoval sobotní záběry slovy: "Režim nechal defilovat vojenské kadety k oslavě výročí, kterého se vlastně bojí." Všechny francouzské sdělovací prostředky odsoudily brutální útok pražské policie proti zahraničním novinářům. Jeden z nich, jak oznámilo francouzské velvyslanectví v Praze, Claude Moniquet, který pracuje pro ženevský deník "Le Journal Généve" podal hned v pondělí právě prostřednictvím svého velvyslanectví oficiálně žalobu proti tomuto počínání před pražským soudem. Rozdíl vidění pražských událostí v Praze a v civilizovaném světě, snad nejlépe zdůraznil zpravodaj pařížského státního rozhalsu Jacques Exper. Řekl: "Pro pražskou televizi stálo zato vysílat v sobotu večer plných deset minut reportáž z vojenské přehlídky na Václavském náměstí a odbýt pouhými několika větami manifestaci tisíců Pražanů proti režimu, který si nechává přísahat věrnost od svých vojáků. DELEGACE AMER. KONGRESU V POLSKU Od neděle do středy se v Polsku zdržovala dvanáctičlenná delegace Polsko-amerického kongresu. Její členové projednávají formu soukromé finanční pomoci, kterou chtějí američtí Poláci poskytnout Mazowiecké- ho vládě. "Je no naše povinnost" řekl Edward Moskal, který delegaci vede, při příletu na varšavské letiště Okccie. "Přijeli jsme, abychom našli způsob, jak tuto pomoc realizovat." Polsko-americký kongres je největší organizace polských vystěhovalců ve Spojených státech. Byla založena v roce 1944 v New Yorku. Dnes sdružuje asi 650.000 členů. "Naším prvním cílem je, vrátit Polsko zpět do rodiny svobodných národů," prohlásil dále jeden ze zakládajících členů této organizace Roman Pucinski. "Druhým je pak pomoci mu najít cestu z hospodářské krize." Edward Moskal se vyjádřil, že američtí Poláci by mohli finančně podporovat modernizaci polského zemědělství, zlepšení zdravotnických služeb a v neposlední řadě i zlepšení životního prostředí. Pobočka Polsko-ame- rického kongresu bude otevřena v Gdaňsku, jako spojnice mezi Polskem a ústředím orgnaizace, které je dnes v Chicagu. Americká delegace uctila položením věnců i hrob zavražděného polského kněze Jerzy Popielus- zka a památníku povstání proti nacistům z roku 1944. Odesílání zahraničních léků i bez předpisu přesně a rychle zařídí Olga Olešovská mag. farmacie z CSSR MEDFOR Services Ltd. 3101 Bloor St. W. No. 204 Toronto, Ont., Canada M8X 2W2 (416)233-6046 FOURTH FEDERAL SAVINGS BANK 1355 First Ave., New York N.Y. 10021 . 1751 Second Ave., New York, N, Y. 10028 . 2636 Central Park Ave., Central Shopping Plaza, Yonkers, New York 10710 . 590 EAST 187 Street, Bronx, New York 10458 . 2047 86th Street, Brooklyn NY 11214 (718) 265-3200 Vklady (pojištěné až do S 100.000) - Úroky na vkladní knížky jsou v současné době propočítávány a připisovány na denním podkladě ode dne vkladu. Spořitelní certifikáty můžete mít na vyšší úroky. Konta mohou být otevřena buďto jako individuální, společná, trustovní, korporační, partnerská, svěřenecká, záruční nebo organizační. Spořte poštou Fourth Federal je Vám tak blízko jako nejbližší poštovní schránka. Můžete úspory bezpečně vkládat nebo vybírat - a my v každém případě platíme poštovné. Je to výhodná úspora času. Půjčky proti vkladům Potřebujete peníze na zařízení, auto nebo na něco nepředvídaného? Můžete dostat půjčku a přitom nechat svoje úspory nedotčené. Hypotéky Prvořadým cílem Fourth Federal je pomáhat lidem, aby si mohli koupit vlastní dům. Nabízíme svým zákazníkům konvenční hypotéky za výhodných podmínek. US Spořitelní úpisy (Savings Bonds) Fourth Federal Vám s radostí vystaví nebo proplatí United States Savings Bonds, kdykoli Vám to bude vyhovovat. Peněžní převodky (Money Orders) Můžete si u nás zakoupit peněžní převodky až do výše 1.000 dolarů za pouhých S2.00 za převodku. Christmas a Chanukah Club Zbavte se finančního zmatku při svátečních nákupech a slaňte se členy Christmas nebo Chanukah klubu. Ukládejte si po padesát týdnů pět dolarů, deset dolarů nebo dvacet a v době nákupů dárků před svátky Vám celý obnos bude k dispozici. Cestovní šeky Plánujete cestu? Plánujte ji moudře: vezměte si s sebou Travelers Cheques místo hotovosti. Jsou k dispozici v hodnotě od deseti do jednoho sta dolarů. SMUTNÁ DOBA NORMALIZACE Gratulace z Washingtonu. Maďarská ^^Já^ škrtla ze svého oficiálního názvu přívlastek lidová . Ma tedy naději, že se lidovou skutečně stane. Záběry z NDR. Demonstrace a požadavky. Dopisy z vězení: osmnáct z ri o i ç í c F převýchovu, ale svobodu. A s m desetitisíce dalších československých občanů, mladých i starých. Zakázaná herečka Vlasta Chramostová k třicátému výročí divadla "Semafor". S písní, která uzavrela a otevřela novou smutnou kapitolu dvaceti let normalizace. EXPERT TRANSLATION & GENER. CONSULTANTS Překlady a notarizace českých a slovenských dokumentů, křestních listů, vysvědčení a univerzitních indexů. Ceny mezi $ 15.00 - S 25.00 za stránku. Překlady rukopisů dle dohody. Reprezentace cizojazyčných autorů v USA. Centrála konzultantů: Publications, security, taxes, immigration, landscaping, Oriental rock gardens, home improvement. Pište nebo volejte P. O. Box 31, Odenton, Maryland 21113 - 0031. Tel.: (301) 551 - 5522 DOINA &LAURE LTD. 41-02 47 AVE. L.I.C. N.Y. 11104 FAX (718) 937-6673 AT YOUR CONVENIENCE 7 DAYS A WEEK 9AM-9PM WE SHIP VIA AIR CARGO PARCELS WITH PERSONAL BELONGINGS. ° 25 LBS: $45 ° 35 LBS: $57 o 45 LBS: $69 ° 55 LBS: $81 WE GUARANTEE THE ARRIVAL OF THE PARCELS IN HUNGARIA, ROMANIA, CZECHOSLOVAKIA IN 7-10 BAYS. PAL/SECAM & MULTISISTEM V.C.R., CAMERAS & TV • VIDEO RECORDER PAUSECAM+ REMOTE CONTROL.............................. FROM $272 » SIEMENS V.C Ji...........................................................$285 • AKAI V.CJL SERIES/ PHILIPS V.CJl....................$310 » JVC V.CJL NATIONAL.............................................$340 • VIDEO CAMERA: NATIONAL M7/ JVC 450 ....$1140 » TV SONY/ SIEMENS/ PHILIPS/ JVC ... FROM $299 RADIO RECORDER DOUBLE CASSETTE » AKAI/ SHARP/ SONY'.....................................FROM $80 ALL MAJOR APPLIANCES AVAILABLE FOR 110 & 220V: MICROWAVES; REFRIGERATORS; WASHING MACHINES, KNITTING AND SEWING MACHINES SINGER AND BROTHER. SHIPPING AND INSURANCE FOR ELECTRONIC EQUIPMENT VIA AIR CARGO: $75 FOR 25 LBS. WE BEAT ANY COMPETITION ASK FOR OUR CATALOG [pageend4]PÁTEK — 10. LISTOPADU 1989 STRANA 5 Události v NDR "Nové fórum", neoficiální hnutí, osoby, které stále NDR opouštějí, nekritizuje. Poukazuje však (ve shodč s národohospodáři) co odchod tCchto převážné mladých a vyučených pracovních sil pro východonemecké hospodářství znamená. Americký deník "Los Angeles Times": cituje jednoho profesora z Halle, který v místním deníku tylo ztráty vyčíslil. V uplynulém mčsíci opustilo zem na 50 tisíc osob. Vczmc-li se za základ deset tisíc osob v produktivním včku (a k tomu lakových, které budou ještč pracovat řekneme dalších třicet let), dá se už teď vypočítal, že každoročné bude východonemecký národní důchod ochuzen o (zhruba přepočteno) - 180 milionů dolarů. Sečteno dohromady je to pčkná suma. A k lomu přistupují i další ztracené investice; do vzdělání a školení odborných kádrů. Především ale budou tito lidé chybět, protže jsou mladí a protože se od nich (v přijatelných pdmínkách) mohlo očekávat, že budou i iniciativní. Ale právč o chuť k převzetí zodpovednosti, k vlastní iniciativě, je režim připravil. Ve Varšavě se připravuje odchod dalších východonemeckých občanů. Po víkendu se jejich počet odhaduje na 1200 osob. Ale vláda ministerského předsedy Mazowieckého už dříve oznámila, že nebude posílat nazpět ty, kterým se ilegálne podařilo překročit východčmecko-polskou hranici. Ani zde tedy uprchlický problém nebyl uzavřen. V pondělí bylo zároveň oznámeno, že hranici maďarsko-rakouskou překročily nové stovky osob. Dohady o tom, jak se jim podařilo dostat se napřed do Maďarska, se různí. Předpokládá se, že si už dříve (před ohlášením různých administrativních omezení) požádali o výjezdní povolení a že jim dodatečné ve výjezdu nebylo zabránéno. Pukud jde o situaci ve východním Německu, tam (zdá se) povolil tlak na sdělovací prostředky. Novináři jakoby přes noc začali objektivněji referovat o tom, co se v zemi děje. Realističtěji to popsal v rozhovoru s britskou agenturou "Reuter" jeden komunistický diplomat, akreditovaný ve východním Berlíně: šlo o nejdramatičtčjší týdny (nebo: týden) v krátkých dějinách Německé demokratické republiky. Charakteristický hlas pro současnou situaci cituje americký deník "New York Times", který hovořil s kritikem režimu Pflugbcilcm. Ten říká: "je velmi důležité, abychom nyní hovořili otevřeně a bez obav. Od roku 1933 (tedy od nacsitického puče) jsme odvykli tomu, co se nazývá svoboda projevu. Kancléř Wranický hostitelem V budově spolkového kancléře ve Vídni se konala tisková konference s předsedou federální vlády Ladislavem Adamcem a jeho hostitelem kancléřem Wranickým, který také jako první oslovil více než 100 přítomných rakouských i zahraničních novinářů. Mezi Rakouskem a Československem bude v nejbližší době podepsána dohoda o turistickém ruchu. Hospodářská spolupráce se bude odehrávat v rámci menších skupin apři společných projektech budou mít prioritu ekologické technologie. Právě se podepisuje dohoda o atomové bezpečnosti a ochraně proti nukleárnímu záření. Jak informoval kancléř Wranický, v oblasti lidských práv se jednalo o řadě konkrétních případů sloučení rodin, návštěv příbuzných a vězněných osob, i dalších záležitostech, které vyplývají z helsinského procesu. Československý host ocenil otevřenost jednání a pochopení partnerů. Československo má zájem o spoluúčast rakouských firem, jejich kooperaci, zakládání akciových společností. Úspěch přestavby v Československu je podle Adamce závislá na aktivním podílu lidí. Připravuje se proto řada demokratizačních prvků. Host z Prahy považoval ve svém úvodním vystoupení na tiskové konferenci ve Vídni za nutné, vrátit se k jedné části svého interview poskytnutého v Praze rakouským novinářům. Rakouské deníky totiž otiskly jeho názor, že pánové Havel a Hájek jsou nuly. Jak nyní dodatečně uvedl, prý nejsou nuly jako občané, ale v politickém smyslu, protože jejich politická váhaje minimální, zatímco jejich minulých zásluh je nutno si vážit. V průběhu helsinského procesu stále ubývá států, které si nepřejí, aby události u nich nebyly komentovány jinými. Na otázku po konkrétních výsledcích jeho návštěvy Adamec odpověděl, že budou odbourána administrativní opatření k cestování, že však československá ekonomika nemá tolik zdrojů, aby umožnila cestovat všem zájemcům. V Praze bude urychleně vybudováno rakouské kulturní středisko. V rámci malého pohraničního styku bude povolen volný přístup do oblasti Dunaje, podél něhož povede na obou stranách hranice cyklistická stezka. Bude zřízena vlaková linka Vídeň - Břeclav a dobudováno 5 kilometrů tramvajové dráhy do Bratislavy. K upřesnění demokratizačních opatření Adamec uvedl, že on sám je zastáncem široké demokracie. Ale zároveň i pořádku discipliny a je proti destabilizaci. Zásadně odmítá názory, že se za rozdílné názory v Československu zavírá. Podle něho jde o porušování zákonů. S nezávislými skupinami se prý bude diskutovat, ale bude se mezi nimi i diferencovat. Jednat se bude s těmi, kteří podporují politiku vlády, bez ohledu na to, zda ji tvrdě kritizují. S těmi, kteří sledují likvidaci socialistického systému a KSC a chtějí na toto téma diskutovat, se jednat nebude. Adamec řekl, že sleduje s velkou pozorností vývoj v Polsku, v Maďarsku a v NDR. Ve čtvrtek 26. října se sešel v Bratislavě s maďarským premiérem Nemethem, aby s ním jednal o problému Nagymaros a aby si vyměnili názory na politický vývoj v obou zemích. Na dotaz, jaké jsou podstatné rozdíly mezi politikou Honeckera a Jakeše, odmítl Adamec odpovědět s tím, že na takovou otázku není dobře připraven. K otázce po změnách jeho stanovisek k roku 1968 tehdy a nyní odpověděl, že invazi do Československa nikdy neodsoudil a že nemá, co by na tomto stanovisku měnil. Že však je to problém, který se nedotýká jen Československa, ale i jiných států. Určitě se k té věci bude nutno vracet. Adamec žádal přítomné novináře, aby na něm nechtěli další stanoviska, protože existuje nebezpečí, že se zítra objeví v některých novinách palcové titulky, že Československo hodlá revidovat události roku 1968. Každá politická strana má podle Adamce svá určitá stanoviska, která se mohou měnit, proto není vyloučeno, že se k této otázce bude jeho strana vracet. Četné další dotazy přítomných novinářů už pro nedostatek času nemohly být zodpovězeny. Vá OCHRANA PŘÍRODY A ČSSR Celou stránku svého velkého formátu věnoval 10. října ústřední stranický orgán besedě o životním prostředí ve střední Evropě za účelem kritiky ekologických poměrů v řadě zemí, jenom ne v Československu. Tento alibistický přístup stranických funkcionářů a médií ke stavu životního prostředí, včetně propagace extenzivního plánování a hospodaření, pokračuje tedy vesele dále. A tak se Československo bude asi dál samo utápět v nadmíru složité problematice ochrany životního prostředí, protože tam, kde není dobrá vůle, odvaha přiznat vlastní chyby, a snaha o výměnu zkušeností, jak se právě ukázalo, čistě formálním zastoupením na vídeňské ekologii 89, tam není ani rady ani pomoci. O událostech v NDR V posledních týdnech se východní Německo dostává mezi státy s nejzajímavější vnitropolitickou scénou. Od letního exodu desetisíců lidí na Západ to v NDR vře: demonstrace stíhá demonstraci; Erich Honecker, který se ještě za nedávné návštěvy Michaila Gorbačova snažil svět přesvědčit, jak má věci pod kontrolou, zmizel v propadlišti dějin; jeho nástupce Egon Krenz dává najevo ochotu zavést svobodu cestování; východoněmecké sdělovací prostředky se probouzejí ze stalinistické letargie; desetitisíce lidí vstupují do nových opozičních skupin; ba i strany, které až dosud poslušně plnily rozkazy komunistů nalézají vlastní řeč. Nejpronikavější změnou je to, že lidé se přestali bát veřejně vyjadřovat své mínění, ať už jde o neznámé dělníky či ženy z domácnosit nebo o členy tvůrčích svazů. "Egone Krenzi - máš konkurenci" — toto heslo výstižně shrnuje nový stav věcí v zemi, v níž už se generální tajemník vládnoucí strany nemůže spoléhat na to, že jeho hlas přehluší všechny ostatní. Bylo to jedno z hesel, která v ulicích východního Berlína skandovali demonstranti, protestující proti Krenzově zvolení za předsedu státní rady a rady národní obrany. Počet demonstrantů se odhaduje na dvanáct tisíc. V předvečer zasedání parlamentu, které Krenze zvolilo do obou státních funkcí, uvolněných vynuceným odchodem Honeckera z politické scény, demonstrovalo v Lipsku na třistatisíc lidí a manifestace za demokratické reformy se konaly i v několika jiných městech. Volební akt ve východoberlínském parlamentu měl na východoněmecké poměry senzační výsledek. Na rozdíl od stoprocentní jednoty, kterou tento orgán předváděl za posledních čtyřicet let, nyní šestadvacet poslanců hlasovalo proti Krenzovi a stejný počet se hlasování zdržel. Předseda parlamentu Horst Sindermann se zřejmě poněkud podřekl, když při sčítání záporných hlasů řekl, že nechce zfalšovat výsledek. Očividné falšování výsledků květnových voleb do místních zastupitelství přispělo k napětí ve společnosti, které nepolevilo ani po nástupu Egona Krenze do nejvyšších úřadů. To, že deset procent poslanců nedalo svůj hlas jedinému oficiálnímu kandidátovi, nebylo jediné politické novum, které východní Německo zažilo. Neméně pozoruhodné bylo oficiální přiznání, že při zákrocích proti demonstrantům se bezpečnostní orgány 7. a 8. října dopustily brutálních přehmatů. Slovy oficiální zprávy dvou výborů parlamentu se příslušníci bezpečnostních složek dopustili vůči zadrženým nezákonných činů a překračovali svou pravomoc. Konkrétní líčení z řad postižených zní drastičtěji; svědci mluví o nelístostném bití na policejních stanicích a o případech mlácení starců a těhotných žen. Jinak zdrženlivý západoněmecký list "Frankfurter Rundschau" píše o gestapáckých metodách. Podle úřední zprávy se už prý vysocí policejní důstojníci obětem omluvili a prokuratura stížnosti vyšetřuje. Napříště mají bezpečnostní složky zakázáno používat při pokojných demonstracích střelné zbraně a mají se vždy chovat tak, aby nedošlo k vyhrocení situace. Sám Egon Krenz slíbil přezkoumání postupu policie při srážkách během oslav čtyřicátého výročí vyhlášení NDR, ačkoli to byl on, kdo jako tajemník ústředního výboru zodpovídal tehdy za činnost bepečnostních orgánů. Tento vývoj by měl být důvodem k zamyšlení v Praze, aby se třeba Miloš Jakeš nemusel za pár týdnů distancovat od chování jemu podřízených složek. To, že se Krenz nyní poněkud distancuje od politiky, kterou tak dlouho spoluvytvářel, a že s ním tento obrat provádějí i takoví stalinisté jako hlavní stranický ideolog Kurt Hager, kdysi přední bojovník proti pražskému jaru roku 1968, už sotva někoho přesvědčí o dobrých úmyslech východoněmeckých komunistů. Velká skepse obyvatelstva vůči vládnoucí straně se teď promítá i do zpravodajství oficiálních sdělovacích prostředků. Odborový deník "Tribuene" například o náladě mezi dělníky referoval pod nadpisem "Proč bychom měli najednou důvěřovat někomu, kdo nás tak dlouho podváděl?" Oficiální odbory se za této situace snaží získat určitý odstup k vládě a objevují se zprávy o zakládání nezávislých odborových organizací. Glasnost, která se začíná šířit ve sdělovacích prostředcích, je jedním z ústupků Krenzova vedení požadavkům společnosti. Jiným je příprava nového zákona o cestování, na jehož základě by každý občan NDR měl mít v zásadě právo na pas a na výjezd do kterékoli země. Stejným směrem směřuje také ochota k dialogu se všemi opozičními skupinami, včetně "Nového fóra", jíž dal Egon Krenz najevo. [pageend5]STRANA 6 PATEK — 10. LISTOPADU 1989 Adamec přijíždí bojovně naladěný Jak vysvítá ze zpráv v rakouském tisku, přijíždí předseda pražské vlády Adamec na svou první oficiální návštěvu na Západě bojovně naladěný. Neustálé vměšování Rakouska do vnitřních záležitostí Československa, kvůli disidentům, musí podle něho už konečně přestat. Prahu - rozuměj stranu a vládu - prý velmi mrzí, že pro rozvíjení vzájemné spolupráce jsou zřejmě rozhodující pánové Havel a Hájek, které si nadto Rakousko vydržuje. Adamec dokonce v rozhovoru, poskytnutém dobře informovaným rakouským žurnalistům, neváhal znovu použít trapný argument, o údajně otřesném zásahu policie před vídeňskou operou letos v zimě, aniž by se zamýšlel nad rozdíly mezi brutálním potlačením pokojných účastníků pietni vzpomínkové slavnosti, s kladením květin na Václavském náměstí a naproti tomu demolováním obchodů, aut, házením kamení a zápalných směsí v okolí vídeňské opery, demonstrativně násilné akce, kterou sem přijeli organizovat ponejvíce profesionální rabiáci. Trnem v oku jsou Adamcovi nejen rakouské sdělovací prostředky, s jejich častou kritikou porušováním lidských práv v Československu, z nich pak zejména rakouská televize, která prý organizuje ilegální demonstrace v Praze, ale i členové rakouské vlády. Například ministr financí, socialista Ferdinand Lacina, původem z české menšiny. Ten si dovolil nedlouho po nástupu Adamce do funkce předsedy vlády, a na protest proti pronásledování Václava Havla a dalších účastníků vzpomínky na Jana Palacha, odřeknout svou úřední návštěvu v Praze. Příčiny stále markantnějšího zaostávání Československa za Rakouskem v životní úrovni, vidí Adamec, jak vysvitlo z interview poskytnutém zástupcům rakouského tisku, v internacionální pomoci. Protože poslalo miliardy rozvojovým státům a po válce pomohlo některým zemím. Rakousko prý bylo chytřejší, a proto má ted’ vyšší životní standard. Hodně se v těchto dnech ve Vídni píše a mluví o tom, co konkrétního může vzejít z právě probíhajících dvoustranných jednání. Československá strana údajně usiluje v rámci dynamičtějšího rozvoje socialismu, včetně reprivatizace, větší samostatnosti v rozhodování a uskutečňování experimentů o celou řadu projektů. Rakouské podniky by se například mohly podílet na přeměně zastaralých československých zbrojovek, v moderní výrobny. V ochraně životního prostředí by měla být podepsána další smlouva o poskytování informací o výstavbě provozů a poruchách ve všech atomových elektrárnách v Československu, přičemž postoj Rakouska k tomuto druhu získávání energie zůstává nadále zásadně odmítavý. Projednávat se budou možnosti spolupráce mezi Prahou, Vídní a Solnohradem při oslavách mozartovského roku, roku 1991; účast Bratislavy a popřípadě i Prahy na světové výstavě Vídeň - Budapešť v roce 1995. Praha by už konečně měla nabídnout pozemek pro vybudování rakouského kulturního střediska. Jednat se bude i o případném otevření dalšího hraničního přechodu ze Slovenska do Burgenlandu a o zjednodušení vízových záležitostí. Suma sumárum Praha chce získat v Rakousku především úderní technologii a kapitál, zatímco Vídeň doufá, že v sousední zemi dojde k dalšímu všestrannému uvolnění především v oblasti lidských práv. Panair Travel, Inc. Vám nabízí nejrychlejší a nejspolehlivější služby OBJEDNÁVKY DOMÁCÍCH I ZAHRANIČNÍCH LETENEK BUDOU VYŘIZOVÁNY OKAMŽITĚ, PROTOŽE NAŠE KANCELÁŘ JE VYBAVENA KOMPUTEREM $706.00 stojí zpáteční letenka z Bratislavy nebo Prahy, na předem určená cestovní data, maximální pobyt v USA jeden rok. Při předplácení letenek nabízíme zdravotní pojištčm Naše kompletní služby zahrnují zvací formality pro cesty z Československa, Původy důchodů do USA, lázeňská léčení pro Vás či Vaše příbuzné v Československu a všechny služby spojené s cestováním 321 East 75 Street, New York, NY. PONDĚLÍ AŽ PÁTEK 10 AM - 6 PM DOMOV SLUŽBY, NA NIŽ JE SPOLEHNUTÍ Mixan-Kučera Funeral Homes, Inc. 23-86 31st Street (blíže Českého domova) - ASTORIA, L.i. OTTO F. KUCERA, ŘEDITEL A BALZAMOV AC SPECIALISTA Více a více rodin, které použily dokonalé služby pohřebního ústavu MIXAN-KUCERA, doporučují tuto službu svým přátelům a příbuzným. Tato doporučení jsou upřímná a zcela dobrovolná na základe jejich naprosté spokojenosti. Kaple k dostání kdekoliv v New Yorku. Nové parkoviště k dispozici přímo u budovy . Telefon: (718) 728-0278 Dary na tiskový fond Amer. Listů Jos. P. Zacharda, IL................................................$10.00 Karel Konrad, PA..................................................... 10.00 Petr Skalník, TX......................................................... 5.00 Čtenář z NY..............................................................20.00 George Siebert, ČA .................................................... 5.00 Paní Lída Brodenová, D. C........................................10.00 Joseph Pospíšil, CA ................................................. 10.00 Jan Hečko, CA ......................................................... 10.00 Dr. Otakar Homa, MD ..............................................5.00 Paní Eva M. Granzow, AZ....................................... 10.00 Paní Frances Michelic, NJ ......................................... 5.00 Paní Mary Žatecká, NY.............................................. 5.00 Paul Krištofik, NY .................................................... 5.00 Herbert Vail, NY...................................................... 20.00 Čtenář z IL ................................................................15.00 Leon Rodkevic, ČA..................................................20.00 Sidney Vakovsky, CA...............................................10.00 Frank Cech, Canada....................................................5.00 Frank Vašíček, NY..................................................... 5.00 D. Z. Střelec, Canada.................................................10.00 Paní Karolina Bílek, NY............................................5.00 Oga Vyšata, M. D., N. J.............................................10.00 Jiří Drobný, NH ......................................................... 7.00 M. B. Vobořil, NY................................................... 20.00 James Krátký, OH....................................................... 2.00 Všem krajanům, kteří svými příspěvky na tiskový fond Amerických Listů vyjadřují uznání naší práci a současně si uvědomují finanční potíže krajanského tisku, srdečně děkujeme. Vydavatelství AL TUZEX ZASÍLÁME ZARUČENĚ A RYCHLE Udělejte příbuzným ve staré vlasti radost PENÍZE Z DĚDICTVÍ POZŮSTALÝM POSÍLÁME TÉŽ Již 55 roků cestovní služby vám zajistí bezstarostné cestování do Československa a do celého světa. Skupinové okružní letenky Československými aerolinkami k pobytu až na jeden rok za nejvýhodnějsí ceny: $688.00 Praha - New York - Praha, nebo Bratislava. Ceny se mění podle kurzu dolaru. Zařídíme pomoc při přestupování, jakož i zdravotní pojištění. Zařizujeme z Československa do USA návštěvy příbuzných a známých. Vyřizujeme i trvalý pobyt v Československu pro krajany. Peníze na cesty do USA a jiných zemí zasíláme rychle a spolehlivě. Zastupujeme všechny mezinárodní i domácí letecké společnosti, lázně a hotely. Všechny cestovní doklady, překlady, notářské i jiné záležitosti vyřizujeme odborně a přesně. Obraťte se o informace anebo napište. Pro jistotu vždy jen, TATRA TRAVEL BUREAU,INC. Největší a nejstarší krajanská cestovní kancelář v USA. 1489 SECOND AVE. - NEW YORK, N.Y. 10021 mezi Tl. a 78 ul. - Tel.: (212) 737-5972 744-6185 A 1655 Oak Tree Road - Oak Tree Plaza - Lower Level Edison, NJ 08820 Tel: (201) 548-6565 nebo (800) 321-2999 [pageend6]STRANA 7 PÁTEK — 10. LISTOPADU 1989 Ještě k oslavám 28. října v Praze Sobotní 71. výročí vzniku samostatného československého státu dalo v dnešní československé skutečnosti vzniknout roztříštěnému obrazu, v němž se oslavy mísí s policejní perzekucí. Většina střepů tohoto obrazu zrcadlí hluboko minulost, přítomnou ve střední Evropě dnes už jen v Československu. Už ani ve východním Německu - donedávna posledním spojenci v sousedství, pokud jde o potlačování občanských aktivit - policie nerozhání občanská shromáždění. Představitelé východoněmeckého režimu dokonce zahájili dialog s opozicí a v pátek rozhodli o amnestování osob, které se v minulosti pokusily o překročení hranic nebo které byly v minulosti trestně stíhány pro účast na demonstracích. Československý režim už je úplně sám - jak ten pověstný Jakešův "kůl v plotě". Osamocen doma, opuštěn sousedy - chytá se historických dat a snaží se přiživit na tom, co je lidem drahé. Výročí 28. října je pro něj vítanou příležitostí. Aby dodal vlastním oslavám věrohodnosti, rehabilituje režim - alespoň trochu - bezpečně mrtvé představitele československé společnosti z roku 1918 - Masaryka, Beneše, Štefánika. Nikomu jinému ale vzpomínku na 28. říjen nepřeje. Občanská shromáždění jednoduše zakázal a o hodnotách 28. října prohlásil - citujeme Rudé právo - že "Dnes souznějí s programem přestavby a demokratizace naší společnosti a nikoli s hesly těch, kteří by chtěli na odkazu 28. října parazitovat a zneužívat ho." Po letech ignorování vytáhl režim v poslední době 28. říjen, aby ho překroutil a podle svého zvyku zmonopolizoval. Jakže to napsalo Rudé právo o těch, kdo by chtěli na odkazu 28. října parazitovat a zneužívat ho? Aby se občané, kteří chtějí dne vzniku republiky vzpomenout sami za sebe, nemohli sejít, přesunuli policejní stratégové obvyklou slavnostní vojenskou přísahu v Praze ze Staroměstského na Václavské náměstí. Přísaha měla sice skončit v poledne, ale jednou zorganizované uzavření tohoto prostoru - bylo přístupné jen na vstupenky - mělo zjevně sloužit i jinému účelu. Přísaha poskytuje také možnost shromáždit neurčité množství policajtů i jiných ozbrojenců. Režim má docela obyčejný strach z otevřené artikulace veřejného mínění. S obvyklou pštrosí taktikou se pokouší policejními zákroky proti takové artikulaci vytvořit fikci, že veřejné mínění buď vůbec neexistuje nebo že je na jeho straně. . K obvyklému arzenálu policejních stratégů patří zavírání občanských aktivistů. Ve čtvrtek večer projevila policie tento nevítaný zájem o Václava Havla. Civilní Brettschneideři ho našli v posteli s horečkou a s plicními potížemi, ale přesto ho dovedli na nejbližší úřadovnu. Vrchu ovšem nakonec přece jen nabyli lékaři, kteří nařídili Havlovu hospitalizaci v civilní nemocnici v Praze na Františku. Rovněž ve čtvrtek byla v Praze zadržena spisovatelka Eva Kantůrková. A ve stejný den byla do cely předběžného zadržení v Pardubicích převezena profesorka Jarmila Stibi- tzová. Doktoru Ladislavu Lisovi policie ultimativně nařídila, že se na dobu kolem 28. října musí vzdálit z Prahy, jinak že bude zadržen. Podle informací panovala zejména v Praze nejistota o osudu dalších občanských aktivistů. K. KUEHNL O stávce sovětských horníků Stávka sovětských horníků se rozšiřila. Začala spíše demonstrativním gestem přerušením práce na dvě hodiny v Měždurečensku, pak ale jiskra přeskočila do Vorkutské oblasti a tam se stala závažnějším problémem. Předmětem havířské nespokojenosti jsou sliby dané v průběhu mohutné červencové stávky; ty vláda podepsala, ale neplní. Proč, těžko říci: prostě neplní. Podobně jako se v přístavech včas nevykládají lodě nebo někde postávají nevyložené vlaky s potravinami, které se pak zkazí. V deníku "Izvěstija" zveřejnili dopis generálního tajemníka Gorbačova. Vyzývá se v něm, aby pracující nestávkovali, protože to ve svém konečném důsledku maří plány přestavby. Gorbačov se zmínil také o tom, komu se stávky nebo jiné akce hodí: osobám, které rády šíří paniku, lidé, kteří by chtěli vrátit zemi do stalinského nebo brežněvov- ského období. Vorkutští horníci si výzvu ve čtrvrtek odpoledne vzali k srdci: po bojovném hlasování se většina rozhodla vrátit po půlnoci do práce. Tak se potvrdila slova vedoucích stávkového výboru Kopasova, že vlastně nikdo ani stávkovat nechce. Že je to však jediný prostředek, jak upozornit Moskvu na neuspokojivou situaci. Když se stávkovalo letos v červenci, žádali horníci nejen dostatek základních potravin, ale například i mýdlo. A více dovolené a lepší zaplacení práce přesčas a slušné ubytování. Gorbačovovo vedení to slíbilo, ačkoliv to dodatečně zatížilo státní rozpočet a zvýšilo jeho deficit. Některé sliby mohly být slpněny hned. Některé na splnění stále čekají. Kdo za to může nebo nemůže, to by byl námět pro spisovatele. Ve Vorkutě se s horníky dokonce solidarisoval městský tajemník strany. A také nezávislé stávkové výbory mají důvěru pracujících. Ty toho ale mnoho prosadit nemohou. Nemohou ani rozdávat byty ani zlepšit zásobací situaci. P. K. Výstava s názvem EKOLOGIA ve Vídni skončila Ve Vídni skončil 5-denní Kongres a zároveň výstava pod názvem Ekologia 88, obojí uspořádané zdejší akademií pro otázky budoucnosti za reprezentativní účasti četných mezinárodních organizací a téměř jednoho tisíce delegátů z mnoha zemí. Jednání kongresu bylo rozděleno do dvou částí. V první se hovořilo o výrobních sférách, manažer- ství a energetice z hlediska budoucnosti a se zřetelem k ochraně životního prostředí. Druhá část pak byla věnována konkrétním ekologickým projektům jako záchraně lesa a ozónové vrstvy, čistoty vod, uskladňování a zpracování odpadu všeho druhu. Příslušná místa v Československu zřejmě nepřikládala vídeňskému jednání takový význam a vyslala v úloze pozorovatelů pouze inženýrku Hunčářovou a inženýra Kaulicha, úředníky ministerstva vnitra, do jehož agendy patří příznačně i ochrana životního prostředí. Kromě nich se tu vyskytovali Petr Salaj, z pražského výzkumného ústavu strojírenské technologie a ekonomiky, Ivan Pavlovic, ze slovenské komise pro plánování a vědeckotechnický rozvoj. Nejenže v seznamu referentů na kongresu se ani jednou neobjevilo jméno některého československého odborníka, ale ani v několikadenní diskusi nebyli hosté z Československa, ať z Prahy či z Bratislavy zastoupeni. Jako kdyby Československo nemělo co říci. Nemělo zapotřebí se zamýšlet nad účinnějšími cestami k ochraně životního prostředí a nepotřebovalo výměnu zkušeností v mezinárodním měřítku a to pokud možno za účasti svých odpovědných, nejvyšších činitelů a prominentních odborníků z akademie věd. Přitom v Československu žije podle nedávného sdělení pražské televize třicet dva procent obyvatel v oblastech se silně narušeným životním prostředím. Poškozování životního prostředí v mezích zákona pokračuje dál, řekl nedávno v pražském rozhlase Jan Zeman, z úsředního ústavu národohospodářského výzkumu. Jako příklad uvedl komplexní vodohospodářské úpravy na Dyji, které se prodražily o 1.5 miliardy korun, přičemž jen vybudování novomlýnských nádrží stálo 2 miliardy a navíc padl za oběť unikátní lužní les. Otřesné je podle něho obdělávání půdy v povodí jihočeské řeky Stropnice. Náhradou za stovky hektarů zemědělské půdy zabrané pro stavby atomové elektrárny Temelín. Jeden hektar rekultivované půdy přijde na 450 tisíc korun, při čemž s přínosem pro zemědělství se nepočítá. Zato se počítá se zničením významných zásob kvalitní pitné vody zvýšením eroze a ohrožením jihočeského kraje povodněmi. O tom, že tak zvané ekologické myšlení se hojně pěstuje v projevech funkcionářů, přineslo nejnovější důkaz i zasedání UV KSC s referátem tajemníka Knotka, který v rámci omezené glasnosti sice přiznal dalekosáhlé škody na životním prostředí, ale odpovědnost za ně přesunul na hospdářskou sféru, jakoby strana díky své vedoucí úloze neřídila všechno od A do Z a nezodpovídala právě a především za řízení hospodářství. C.S.A. Nejstarší bratrská a sesterská podpůrná jednota v Americe je připravena poskytnout vám ncjvýhodnčjší druhy životních pojistek zabezpečujících vaši ochranu. - Rovnčž nabízíme pojistky poskytující pravidelný starobní důchod jakož i pojistky hypoteční. Další informace ochotnč podají: Rudolf Pešek 145 87 Seventh Ave.,Whitestone, L.I, NY-11357, tel. (212) 767-9746 G. Pospíšil, 188 Andover - Sparta Rd. Newton, NJ 07860 tel. (201) 786-6291 ANEBO PŘÍMO: CZECHOSLOVAK SOCIETY OF AMERICA 134 LET SPOLEHLIVÉ SLUŽBY BRATRSKÝM ŽIVOTNÍM POJIŠTĚNÍM "PIONEER OF FRATERNAL LIFE INSURANCE" CSA PLÁŽ, v, 2701 S. HARLEM AVENUE. BERWYN, IL 60402 Telefony (312) 795-5800 - (312) 242-2224 MOSKEVSKÝ "ŠTÍT" DŮSTOJNÍKŮ "Štít" je název organizace, kterou založilo asi 100 sovětských iniciativních důstojníků. Časem má být přeměněna ve vojenské odbory, které by chránily sociální práva a zájmy sovětských vojáků. Jejich vzorem má být odborová organizace západoněmeckého Bundeswehru. Prosazovat tyto požadavky je možné jen za předpokladu, že v sovětské armádě bude vytvořena demokratická organizace. V tomto smyslu se vyjádřili reprezentanti iniciativní skupiny sovětských důstojníků v televizním pořadu, který' sovětská televize vysílala 15. října. "Počet členů naší organizace roste a dosahuje v současné době 400", prohlásil zakladatel "Štítu" plukovník Vitalij Jurazcev v rozhovoru s tiskovou agenturou Reuter. "Doufáme, že nás bude brzy tolik, abychom mohli založit armádní odborovou organizaci. Vojenské úřady ztrácejí odvahu a jsou naší akcí velmi pohoršeny". Jurazcev řekl dále doslova, že: "je 44 let po válce a my žijeme stále v podmínkách, jako kdyby se bojovalo." Životní úroveň vojáků z povolání a jejich rodin se v poslední době povážlivě zhoršila. Vysocí důstojníci ignorují stížnosti vojáků, morálka Sovětské armády je vážně narušena. "Nechceme armádu, která půjde proti vlastnímu lidu, jak tomu bylo letos v dubnu v Tbilisi," říká Jurazcev. "Chceme profesionální svobodnou armádu s vysokou morálkou, kterou by lid respektoval. Zrušme povinnost." [pageend7]STRANA 8 PÁTEK — 10. LISTOPADU 1989 SOVĚTSKÝ SVAZ V OFENZÍVĚ? V Sovětském svazu udělali dvě další symbolické tečky za érou, poznamenanou zesnulým Leonidem Brežněvem. Předsednictvo Nejvýššího sovětu oznámilo, že Brežněvovi byl odňat řád vítězství, nejvyšší sovětský vojenský řád, jeden z mnoha řádů, které si Brežněv sám udělil. Zato řády Klementa Gottwalda a Bílého lva s řetězem, ba dokonce první třídy, které dostal od vděčného československého vedení, mu zůstávají. Ze sovětské politické scény definitivně odešel jeden z posledních mohykánů Brežněvovy kliky, Vladimír Ščerbickij, po sedmnáct let první tajemník na Ukrajině. Ščerbickij požádal na plénu ukrajinského ústředního výboru o uvolnění z funkce, údajně pro pokročilý věk a ze zdravotních důvodů. Jeho odchod se všeobecně očekával od minulého týdne, kdy ztratil členství v politbyru Komunistické strany Sovětského svazu. Odvolání Sčerbického už Nezávislé skupiny na Ukrajině veřejně požadovaly několik měsíců. Ščerbickij měl úspěchy hlavně při pronásledování disidentů v sedmdesátých letech, zatímco v politice a hospodářství je bilance jeho vlády negativní. Za jeho éry pokračovala rusifikace Ukrajiny, došlo ke katastrofě v čemobylské jaderné elektrárně, jejíž důsledky se Sčerbického vedení zprvu snažilo tutlat, a předehrou k jeho konečnému pádu se staly mohutné hornické stávky letos v létě, které postihly také donbaský revír na Ukrajině. V posledních měsících se už Sčerbickému asi nevládlo tak příjemně jako kdysi za Brežněva. Nejenže mu do politiky mluvil Michail Gorbačov, ale chtěli se mu do ní plést neustále nové Nezávislé skupiny a tento měsíc už nemohl ani zabránit založení lidové fronty za perestrojku, která se na Ukrajině nazýva "Ruch". Nepřímým politickým nekrologem za Sčerbickým a jeho vládním stylem byly některé pasáže Gorbačovova vystoupení na plénu ukrajinskéhůo ÚV v Kijevě. Někteří lidé, řekl Gorbačov, si myslí, že násilné metody jsou jedině přijatelné, ale to je nebezpečný omyl. Podle Gorbačova je zapotřebí dialog se všemi společenskými skupinami, včetně těch, které nesouhlasí s politikou komunistické strany. Ty mají často v lecčems pravdu, i když jsou jejich názory pro stranu nepřijatelné. Jde prý o to, získat sympatie a podporu lidí. Nepodaří-li se to, stane se strana uzavřenou organizací, která si pouze dělá nárok na vedoucí úlohu. Gorbačovova slova zde poněkud připomínala nedávné lamentování Miloše Jakeše nad tím, že jeho vedení se ocitá v postavení kůlu v plotě. Gorbačov využil příležitosti k několika poznámkám o politice přestavby. Vyzval funkcionáře, aby míň řečnili a usilovněji pracovali. Nadešla prý doba, kdy jsou vyčkávací postoje u komunistů nepřípustné. Po plénu se Gorbačov ve středu Kijeva vmísil mezi lid a mimo jiné řekl, že Sovětský svaz vybředává z krize, že však ještě rok či dva potrvá velmi napjatá situace. Kritizoval také ty, kdo údajně zneužívají perestrojku a glasnost a propagují separatismus a nacionalismus. Sčerbického nástupce v čele ukrajinské komunistické strany se stal dosavadní druhý tajemník Vladimír Ivaško. V tajném hlasování porazil svého protikandidáta Stanislava Hurenka přesvědčivou většinou hlasů. Sestapadesátiletý Ivaško už delší dobu vystupuje jako rozhodný zastánce přestavby a s jeho volbou se počítalo, zvláště poté, co mu před třemi týdny vyšlo obsáhlé interview v listě "Izvěstija". Ivaško v něm například chválil ukrajinské ekologické hnutí, které pracuje nezávisle na úřadech. Ve svém prvním vystoupení ve funkci prvního tajemníka Ivaško řekl, že Ukrajinci jsou nespokojení, že republika zaostává za reformami, které probíhají jinde, a že ukrajinská strana, čímž zřejmě především mínil svého předchůdce, připouštěla na všech úrovních nepořádky a nezodpovědnost. o Nepořádky jiného druhu panují na jihu Sovětského svazu, v Zakavkazsku, kde navzdory výzvám a ultimátům z Moskvy Azerbajdžán plně nezastavil hospodářskou blokádu Arménie. Tento týden sice znovu začal provoz na železnicích mezi oběma znepřátelenými republikami, ale Arménie si stěžuje, že nadále nedostává pohonné látky a tak nelze dodané zboží rozvážet. To má mimo jiné vliv na provoz v arménských továrnách, na veřejnou dopravu a na stavební práce v oblastech, postižených loni v prosinci těžkým zemětřesením. Zásilky stavebních materiálů a potravin z Azerbadjžánu jsou často znehodnocené nebo zkažené. Blokáda autonomní oblasti Náhorní Karabach pokračuje naplno. Tato oblast Azerbajdžánu obývaná převážně Armény, je jablkem sváru. Většinu funkcí veřejné správy a mnoho jiných úkolů tam nyní převzaly zvláštní jednotky svazového ministerstva vnitra. NĚCO NOVÉHO! U FOURTH FEDERAL SAVINGS BANK NOW - konta - "Checking" s úrokem ROZVRH ÚROKŮ. Počáteční vklad za pouhých S 500.00 Vám umožní otevřít NOW konto. Tento vklad Vám bude zúročen na 5.25% ročne. Jestliže vklad zůstane na kontě nepretržite po cely rok, bude Vani zúročen na 5.47% ročne, ode dne složení do dne výběru (den, kdy jsou seky skutečné propláceny). Úrok je na Vaše konto připisován měsíčně. MĚSÍČNÍ POPLATKY. Udržujete-li si měsíčně na Vašem NOW kontě $ 500.00 nebo více, neúčtujeme Vám zádně měsíční poplatky. Jestliže Váš vklad během některého měsíce klesne pod 500.00, činí měsíční poplatek S 5.00. U ČTVRTÉ FEDERÁLNÍ nikdy neúčtujeme za jednotlivé položky. FOURTH FEDERAL SAVINGS BANK 1355 First Avenue New York, N.Y. 10021 (212) 288-2005 2636 Central Park Avenue Yonkers, N.Y. 10710 (914) 779-1430 590 East 187th Street Bronx, N.Y. 10458 (212) 584-7400 1751 Second Avenue New York, N.Y. 10021 (212) 369-9577 STÁLE HRUBÉ VMĚŠOVÁNÍ DO ZÁLEŽITOSTÍ CÍRKVE Ze slovenských katolických kruhů se hlásí, že se státní moc neustále hrubě vměšuje do záležitostí církve. Nejlépe se to ukázalo před časem na zasedání sboru slovenských ordinářů v Trnavě, kterého se jako zástupci vlády zúčastnili funkcionáři Máčovský a Jurkovský. Spišský biskup František Tondra pokládal za přirozené, aby se arcibiskup-metropolita Ján Sokol stal zároveň předsedou sboru ordinářů Slovenska. Máčovský prohlásil, že v této funkci zůstane biskup Feranec, k čemuž se připojili i ordinári Spišák, Onderko a Janega. Nedůstojné poměry panují také na římskokatolické bohoslovecké fakultě v Bratislavě, jediné na Slovensku. Arcibiskup Sokol - zároveň velký kancléř fakulty - navrhl obsazení některých pedagogických míst, například na latinu a katechetiku. Státní funkcionář Jurkovský navrhované kandidáty odmítl, neboť je státní správa nepokládá za vhodné. Na tuto fakultu zatím nemá možnost se dostat nikdo, kdo má kněžského ducha - jak řekl arcibiskup Sokol. Fakulta je zcela v rukou státní správy. Většina pedagogů je aktivní ve sdružení "Pacem in terris", tedy ve sdružení režimním. Tyto konkrétní postupy státní správy silně kontrastují s obrazem Československa, jak jej při své návštěvě ve Spojených státech vykreslil Vladimír Janků, ředitel federálního sekretariátu pro věci církevní. Při slyšení na americkém ministerstvu zahraničí podal zprávu o krocích, které československá vláda podniká, aby zajistila větší náboženskou svobodu. Za tím účelem "se podle něho pracuje na novelizaci zákonů. Bez spolupráce s věřícími - pokračoval Janků - "nelze dosáhnout pokroku". A věřící tvoří polovinu obyvatel státu. Američtí činitelé tyto výroky vyslechli s tím, že Spojené státy jsou připraveny zlepšit vzájemné vztahy s Československem, ale že se tak nestane, dokud se radikálně nezlepší respektování lidských práv. V té souvislosti vyjádřil náměstek ministra zahraničí Schifter znepokojení v souvislosti s akcemi Stb a pokračující perzekucí nezávislých skupin. Plánujete-li dovolenou na Floridu, navštivte krajanský Motel JASMIN VILLA 801 S. Ocean Boulevard, Pompano Beach, FL 33062 Tel.: (305) 941-7930 Budete se cítit jako doma. Těšíme se na Vás! LAJOS A JANA NANÄKOVI TUZEX POUKAZY A POTRAVINOVÉ BALÍKY DODÁVÁME RYCHLE A ZARUČENĚ Poukazujeme DĚDICTVÍ pozůstalým v pinč dolarové hodnotí a beze srážek. Naše CESTOVNÍ služba Vám zajistí bezstarostné cestování do staré vlasti a celého svčta za nejvýhodníjší ceny. Velmi výhodná cena okružní letenky PRAHA- PIESTANY-BRATISLAVA-NY. Cena pouze $ 675.00 K pobytu až na jeden rok Vybavujeme NÁVŠTĚVY z CSSR do USA a též. TRVALÝ pobyt krajanů do Československa. Zastupujeme všechny letecké a lodní společnosti, KOUPELE a hotely. Veškeré cestovní doklady, PREKLADY a NOTÁRSKE záležitosti vybavíme odborní a za nejnižší ceny. Vyžádejte si naši brožurku o výhodných "Package Tours" do Československa, jakož i léčení v Piešťanech a Karlových Varech za velmi nízké ceny. Pro informaci, obraťte se s jistotou na: OVERSEAS EUROPEAN MERCHANTS TRAVEL BUREAU 315 E. 74 St, New York, N.Y. 10021 (212) 879-4230 40 let ve službě krajanské veřejnosti. [pageend8]