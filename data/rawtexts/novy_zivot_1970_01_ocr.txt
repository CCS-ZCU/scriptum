npv§ živ o t Z OBSAHU Krejčí: Souručenství # Středa: Pravopisná poznámka • Vrána: Experiment s pouští 9 Pochodeň 0 český Betlém # H.: 1970 — rok »normalizace« • von le Fort-Benáček: Modlitba církve • Nuhád: Libanonská vládní krize • Humanismus musí být křesťanský • Vánoce sv. Otce • Stalo se ve Vatikáně, doma, v exilu a jinde ve světě • Vzpomínáme P. dr. Adolfa Pelikána • Heidler: Nový zákon • Z dopisů • Naše povídka: Racek, Vina ROČNÍK XXII • ŘÍM • LEDEN 1970 [pageend1]m ě s í č n í k c y r i l o m e t o d ě j s k é l i g y pr o k u l t u r u a ž i v o t Z VÍRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1970: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1970. * Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193Roma, Via della Conciliazione 1. - Italia. * Z ostatních zemi mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S.J.), 4605 West Broadway, Montreal 28, P. Qué. — USA: Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. * Autorizzazione Tribunale Roma N. 3779 del 16-3-54. * Direttore responsabile: P. Vincenzo I n s o l e r a S. J. ž iv o t JOSEF KREJČÍ S O U R U Č E N S T V Í Písmo svaté, slovo Boží, které vede lidi po cestě spásy, bylo zvěstováno v první řadě zcela určitým lidem, v jisté době a v určitém místě. Nebylo určeno jen pro ně, ale pro lidi všech dob a všech národů. Žádná doba a žádný člověk nepronikne Boží zjevení v celé jeho plnosti. Změněné historické podmínky a stále nové uspořádání lidské společnosti pomáhají odkrýt nové a nové vrstvy Božího poselství. A tak se naše poznání Božích pravd stále obohacuje, zvlášť přijímáme-li vývoj v bohovědě a při tom nezamítáme a neodhazujeme poznatky, ke kterým došla předešlá pokolení v církvi. Jedna z hodnot Božího učení, která nám je bližší a přístupnější, než byla třeba lidem v minulém století, je nauka o solidaritě, souru- čenství. Vidíme i v samém Písmě svátém, jak se postavení člověka ke společnosti teprve postupně vyjasňuje. Pokrok v tom poznávání není ani jednoznačný, ani pravidelný. Ale jak tomu bývá i v prohlubování jiných pravd, kolísá se nejdřív v různých výkyvech, od jednoho extrému do druhého, než se přiblížíme k pravému jádru věci. Co je souručenství? Souručenství lidí v dobrém i ve zlém je v nej starších knihách Písma skoro přehnáno. Přispělo k tomu i civilní zřízení židovského národa, který byl původně národem kočovníků. Kočovníci, právě že nemají stálá sídliště a nezdržují se pořád na stejném území, kde by měli pevné vztahy k sousedům, cítí mnohem živěji společenské vztahy, které nosí v sobě Samých —• vztahy krve, příbuzenství, přísežných slibů. Jednotliví členové rodiny, klanu, kmene, národa žijí stejným způsobem života, mají stejné náboženství, vyprávějí si stejné zkazky o dávných společných předcích, od kterých všichni odvozují svůj původ. Na poušti, v stepi, kde žijí, chybí téměř jakékoliv státní zřízení. A proto jednotlivec nutně potřebuje pomoc své společnosti, má účast na jejím blahobytu a úpadku. On sám pak svou pílí a svou statečností přispívá k jejímu rozkvětu. Vliv jednotlivce na osud společnosti je tím větší, čím významnější je jeho postavení v ní. Náčelník nebo král rozumnou vládou vede svůj národ k prospěchu; chybami může zavinit válku, oslabení anebo takové ztráty, že jejich následky ponesou všichni, i poslední člen národního svazku. Otec rodiny, vůdce, král pak nezastupují své podané jen vůči sousedním společenským svazkům, ale podle všeobecného mínění jsou zástupci svého lidu i před Bohem a ručí za zachovávání Božího zákona. Když dovolí, aby Boží zákon byl přestupován nebo když dokonce sami zhřeší, zasáhne je trest a prokletí z nebe. Na Božím požehnání a trestu, které dopadnou na vůdce národa, mají účast všichni členové společnosti. Osud otce je osudem celé rodiny a i vzdáleného potomstva. Starý zákon Požehnání a prokletí, které uděluje Noe svým synům, vyjadřuje osud národů, kterým oni jsou 2 [pageend2]praotci (Gn 9,25 n). Hřích Heliho povede k zániku celého jeho rodu (1 Sam 2, 30 n). Pobití Gabaonitů, nařízené králem Saulem, je považováno za příčinu hladu v národě izraelském ještě po králově smrti. A trest, který by za to měl nést Saul, padne na jeho syny (2 Sam 21). A stejně má David na vybranou mezi třemi tresty za své opovážlivé jednání, tresty, které musí nést celý národ (2 Sam 24). Neboť cokoliv činí jednotlivec, činí to se souhlasem nebo s podporou celé své společnosti. Potomci se hlásí k svému předku a ke všem svým příbuzným, kteří mají s nimi společný původ, a prohlašují: Jsme vaše kost a vaše maso (Sdc 9,2); chtějí mít účast na jejich požehnáních, ale musí přijímat i všechno zlé, které lpí na jejich rodě. Nechce-li společnost nést následky činu jednotlivce, musí ho potrestat, vyloučit, »vyříznout « ze svého středu. Typickým případem je Joz 7. Při dobytí Jericha si vzal jeden muž, Achám z kmene Judova, část kořisti, která měla být zničena, protože zasvěcena Bohu. Při dalších útocích k dobytí zaslíbené země se setkává Izrael s neúspěchem. Je hledán viník, odkryt, a aby více nemohl nakazit společenství svou vinou, je ukamenován a pohřben s celou rodinou a se vším svým majetkem. Přesvědčení o čistě mechanickém přenášení dobra i zla z jednotlivce na společnost a naopak neuspokojuje v pozdějších dobách, kdy se stále více prohlubuje názor o mravní odpovědnosti každého člověka. Po pádu Severní říše a jejího hlavního města Samarie (721) probíhá v Království judském mravní a náboženská obroda, inspirovaná hlavně prohloubenou teologií knihy Deuteronomia. Deuteronomium vyloučilo i v soudním zřízení princip souručenství (Dt 24, 16). Klade větší důraz na mravní odpovědnost jednotlivce. Ve své sbírce zákonů se snaží přesvědčit posluchače, aby byla Boží nařízení zachovávána z vnitřního přesvědčení. Padla-li Severní říše, soudí se nyní v Jeruzalémě, není to jen proto, že vinou Jeroboama a jeho nástupců se národ dostal na scestí a musí teď pykat za vinu svých králů a otců. Je to též proto, že celý národ svorně následoval své vůdce v jejich zločinech. Synové Izraele chodili v hříších Jero- boamových a neodvrátili se od nich (2 Král 17, 22). Zatvrdili svou šíji a stali se horší než jejich otcové (Jer 7,25). Prorok Jeremiáš napomíná, aby lid judský nejednal podobně a nezasloužil si podobný trest. Doposud neřesti otců, králů, pohlavárů stávaly se neřestmi poddaného lidu a jejich žen (Jer 44, 9). Souručenství není nepřetržitelná nit, která magický přenáší osud otců na syny, jak se někteří vymlouvali příslovím: Otcové jedli nezralé hrozny, a zuby synů na nich otupěly. Každý zemře pro své neřesti, a kdo jí nezralé hrozny, tomu se otupí zuby (Jer 31,29n). Ezechiel rozvede Jeremiášovy důvody a proti rozšířenému mínění o naprosté závislosti osudu člověka na předcích a na společnosti zdůrazní osobní odpovědnost: ten, kdo hřeší, zemře. Nejen že člověk není svázán hříchy svých otců, ale má dokonce možnost osvobodit se i od svých hříchů, když se obrátí. Syn nebude trestán Za hříchy otcovy, pokud nenásleduje jeho příklad. Ani otec nebude trestán za hříchy svých dětí, pokud jim dal dobré vychování. Ale nemůže je ani zachránit před jejich tresty, i kdyby jeho život byť mimořádné svatosti, jako byl život význačných mužů v minulosti (Noe, Daniel, a Job — Ez 14 a 18). Ale i když v diskusi všemožně zdůrazňuje osobní odpovědnost každého člověka, ani Ezechiel nepopírá hluboký vliv, který je mezi jednotlivcem a jeho společností. Nový zákon Za časů Ježíšových je stále živá víra v účinek souručenství. Sliby, které obdrželi praotci, působí na celé jejich potomstvo, a to tak má automaticky zajištěnou přízeň Boží. » Jsme synové Abrahámovi« je hlavní důkaz vyvolení, který posluchači staví proti Ježíšovým výzvám k pokání. Kristus Pán nepopírá kategoricky vliv souručenství. Podobně jako už učili proroci, i on vysvětluje, že solidarita působí, nakolik činy praotců nacházejí odezvu v potomcích. A tito potomci, současníci Ježíšovi, nejsou solidární s praotci v jejich víře a věrnosti, ale naopak ve zlém (Lk 11,47-51). Nestačí pouhá rodová posloupnost z krve Abrahámovy. Jen ti, kdo činí i skutky Abrahámovy, budou účastni na jeho zaslíbeních (Jan 8, 39 n). Zlými skutky se však zříkají souručenství se svým praotcem a volí novou solidaritu — s ďáblem (Jan 8,44). Lidé z víry — to jsou praví synové Abrahámovi. Písmo, které předvídalo, že Bůh z víry ospravedlní pohany, předem vyhlásilo Abrahámovi evangelium ve slovech: » Žehnány budou všechny národy v tobě.« Lidé z víry jsou žehnáni s věřícím Abrahámem (Gal 3,7-9). Krom tělesného původu jsou tedy i jiné možnosti, jak se člověk může stát synem praotců, členem jejich potomstva, toho pravého, které dědí jejich požehnání. Je to hlavně víra v Potomka, na kterého se vztahoval slib (Gal 3,19). Tou vírou se Abrahámovo požehnání rozšířilo i na pohany (Gal 3,14). Tak je jejich vztah ke Kristu, k praotcům a mezi sebou mnohem 3 [pageend3]těsnější, než je příbuzenství členů rodiny nebo klanu. Nejsou jen jedna rodina, ale dokonce jedno tělo (Řím 12,4; 1 Kor 10,16 n). S vírou v Krista je spojena i poslušnost k jeho příkazům (Žid 5, 8 n). Učení o souručenství jsme vždy vyznávali: Věřím v obcování svátých. Ale ve skutečnosti naše výchova, která byla proniknuta individualismem ještě minulého století, nám nedovolila vidět v tom obcování něco víc, než jakýsi tajemný vliv na nadpřirozené rovině, prostřednictvím Boha, který vidí naše dobré skutky a slyší naše modlitby a nějak jejich zásluhy přenáší na druhé členy církve, hlavně na ty, které máme na mysli. Souručenství a my Ale jak vždy, řád milosti jen zdokonaluje to, co má základ již na rovině přirozené. Právě v dnešní době, která usnadnila styk mezi lidmi a rozmnožila zprostředkovací cesty, že těžko člověk může zůstat okamžik sám, si uvědomujeme, jak nejsme jednotlivci a jak hluboko patříme společnosti. Chci-li si koupit nový kabát, nejsem svoboden vybrat si střih jakýkoliv, protože jsem ovlivněn tím, co nosí jiní, protože v obchodě kabát, jaký jsem si koupil před deseti lety, už nenajdu, protože lidé takové věci už nekupují, protože je reklama přivedla k jiné volbě. Děláme, co nám přikazuje společnost, a každý z nás ji nějakým způsobem ovlivňuje. Po válce se mnoho mluvilo o kolektivní vině, hlavně o vině německého národa. Vina kolektivní jakož i kolektivní zásluhy existují a jsou pak vinou a zásluhou každého člena té společnosti. Vzpomeňme si na události v roce 1945 — vystěhování Němců, ničení slušných lidí jako kolaborantů, plundrování pohraničí. Možná, že můžeme říci, že jsme s těmi skutky nesouhlasili, nebo alespoň ne úplně. Ale tím ještě nejsme prosti viny. To bychom se byli museli distancovat od toho, co se dělo, mít skutečně odvahu alespoň v tom bodě se necítit členy svého národa a kde jen možno, proti jeho rozhodnutím jednat. To je snad snadné dnes, s odstupem času, ale v té době, v tom prostředí velmi těžké, pro normálního člověka skoro bych řekl nemožné. Byli jsme s národem solidární, neseme jeho vinu a osud nám neodpustil ani jeho trest. A podobně se dá mluvit o vině rasy za nespravedlnosti proti druhé rase, o vině nebo zásluhách náboženské společnosti, které jsou pak vinou a zásluhami každého jejího člena, i toho, který se přímo nezúčastnil. Viděli jsme, jak se podle učení Písma člověk stává účasten na zásluhách svých předků, své společnosti. Jedině, že se to přenášení zásluh neděje automaticky, jak si představovali židé v nej starších dobách, ale každý jednotlivec má možnost částečně změnit svůj osud přilnutím k zásadám své společnosti nebo odstupem od nich. Učení o souručenství má mimořádný význam v dějinách spásy. Kristus je prostředníkem naší spásy (Fil 2,6-11), jediný prostředník mezi Bohem a lidmi, člověk Kristus Ježíš, jenž se vydal jako výkupné za všechny (1 Tim 2, 5 n). Ale aby se jeho spása stala naší spásou, je třeba, abychom byli s ním spojeni, aby bylo mezi ním a námi pouto souručenství. To se stává vírou, která je základem naší spásy, vírou, která nachází vyjádření, pečeť, jež ji upevní, ve svátosti křtu. Kdo uvěří a bude pokřtěn, bude spasen (Mk 16,16). Křest dětí Křest nepůsobí magicky v tom smyslu, že by nějak tajemně » m yl« duši od dědičného hříchu, aniž se člověk zúčastní. Naopak, hlavním prvkem spásy je víra, která i sama za mimořádných okolností stačí, i když nemůže dojít k svátostnému vyjádření v přijetí křtu. Víra nás spojuje s Kristem, Synem Božím, a s jeho mystickým tělem na zemi, církví. Nyní nám jistě vyvstane na mysl nemalá potíž. Už od prvopočátků církve jsou přijímány do církve křtem i malé děti. Ve Skutcích apoštolů se dá existence křtu dětí odvodit z časté zmínky, že věřící byl pokřtěn s celým svým domem, to je s celou rodinou (Skt 16, 15. 33). A v době poapoštolské je křest dětí dosvědčen všeobecně. Stálá praxe církve je v tomto případě dostatečným důkazem o platnosti a užitečnosti takového zvyku. Jak je to však s vírou, která je přece absolutně nutná ke spasení? Je to přece víra, která dává křtu smysl. Tady znovu nám pomůže biblické učení o souručenství. Člověk je závislý na společnosti. Když je dospělý a v plném používání svých duchovních schopností, má možnost tento svazek potvrdit nebo přetrhnout svým rozhodnutím nebo svým chováním. Dítě však závisí na rodičích; na samém prahu života je jeho psychologickou osobností osobnost jeho rodičů. Teprve postupně se osamostatňuje, vytváří svou vlastní osobnost. Něco z osobnosti rodičů zůstane v něm provždy. Dá se říci, že člověk žije v lůně své matky nejen devět měsíců, ale mnohem déle, do jisté míry celý život. A tak vírou dítěte je víra jeho rodičů, která je vírou celé společnosti, církve. Když rodiče chybějí, tak jako je ve hmotné péči o děcko zastoupí společnost, tak jejich víru nahradí pro děcko společnost — církev. Církev může nahradit do 4 [pageend4]jisté míry víru rodičů i když jsou bez víry, ale jen když jsou i oni jejími členy, anebo když alespoň pozitivním rozhodnutím svazek s ní nepřetrhli a souhlasí, aby církev ve své víře nejen děti pokřtila, ale dají i záruku, že dítě bude v té víře vychováno. Zákony církve vždy zakazovaly křtít děti proti vůli rodičů. Nevyslovený důvod byl v tom, že nesouhlas rodičů zabraňuje, aby se vytvořil jakýkoliv svazek souručenství s jejich dětmi, které nemají víru v sobě, nemají ji v rodičích ani ji nemohou obdržet od církve, k níž žádným způsobem nepatří. Když se v minulosti stal nějaký případ křtu židovských dětí proti vůli jejich rodičů, bylo to vždy považováno za nedovolený čin. Domnívám se, že ten křest byl i neplatný. Z téhož důvodu není třeba mít obav o spásu dětí křesťanských rodičů, které zemřou dříve, než mohly být pokřtěny. Víra rodičů a jejich touha po křtu dětí je pravděpodobně právě tak dostatečná jako křest touhy pro katechumeny. Aby se zdůraznilo významné, ba jedinečné místo rodičů při křtu jejich dětí, dává i nová křestní liturgie rodičům mnohem větší roli, než tomu bylo v minulosti. Ve starém obřadu se kněz obracel na křtěnce otázkami: Co žádáš od církve Kristovy? Kmotrové jménem dítěte odpovídali: Víru. V novém obřadě jsou to rodiče, kteří představují své dítě a na ně se obrací kněz s otázkou: Co žádáte od církve Boží? a rodiče odpovídají: Křest. A kněz k nim promlouvá: Žádáte křest pro vaše dítě, ale jste si vědomi úkolu, který přijímáte, totiž vychovat ho ve víře, aby zachovávalo Boží přikázání, miloval Pána a bližního, jak nás Kristus učil? Rodiče odpovídají: Jsme. A zároveň s knězem žehnají děcko znamením kříže. Kmotrové nezastupují dítě, ale slibují pomáhat rodičům v jejich významném úkolu. A znovu se na ně kněz obrací: Milí rodiče a kmotrové, dítě, které jste přinesli, obdrží svátostí křtu z Boží lásky nový život z vody a Ducha svátého. Vy se však snažte je tak ve víře vychovat, aby se ten Boží život zachránil od nákazy hříchu a mohl v něm každodenně růst. Jste-li tedy, vedeni svou vírou, připraveni vzít tento úkol na sebe, pamětlivi svého křtu zřekněte se hříchu a vyznejte víru v Ježíše Krista, která je vírou církve, v níž dítě jest křtěno. — A rodiče a kmotrové vyznávají svou víru, ne víru dítěte. A oni jsou to, kdo mají rozhodnout: Chcete tedy, aby N. přijal křest ve víře církve, kterou jsme nyní spolu vyznali? A po křtu jim kněz odevzdává hořící svíci: Vám rodičům se svěřuje toto světlo, abyste ho rozněcovali. Nová liturgie svými napomenutími netvrdí nic nového. Ale předkládá s novou jasností určité požadavky, které v minulosti byly samozřejmé, ale v naší době se staly problematické. Nezřídka jsou rodiče prakticky bez víry, ale děti dávají pokřtít, protože křest je společenskou záležitostí. A ještě častěji jsou kmotrové vybíráni z důvodů, které se křtem ani s vírou nemají nic společného, spíše naopak osobnost kmotrova by mohla být pro vývoj víry dítěte skutečně na závadu, kdyby se chtěl do výchovy svého kmotřence míchat. Liturgie křtu proto klade na srdce faráři, aby ještě před křtem rodičům všechny tyto podmínky ujasnil. Pravděpodobně nebudou řídké případy, kdy po zralém uvážení bude je muset přesvědčit, aby dítě křtít nedávali. K věčné spáse by křest bez víry dítěti stejně nepomohl. HUMANISMUS MUSl BÝT KŘESŤANSKÝ Z vánočních projevů sv. Otce Pavla Víra a křesťanský život nás neodlucují od normálního lidského života. Navenek se nic nemění: nadpřirozený život víry navazuje na přirozený život našeho prostředí a našich osobních práv a povinností. Je to jen, jako by skončila noc, jako by nastalo denní světlo, a celý rámec naší pozemské cesty je osvětlen, každá věc ve světle víry nabývá vlastní pravou podobu; vystupuje do popředí... » všechno, co je čestné, co je správné, co je nevinné, co je milé, co dělá dobrou pověst, každá zdatnost nebo činnost, která si zasluhuje chvály « (Fil 4,8); každá oblast života je označena podle své vlastní hodnoty, a uprostřed této úžasné a dramatické scény, která je nejednou bolestná a zlá ve světě, který nás obklopuje a zahrnuje, se tyčí člověk, lidská osoba, odhaluje o sobě, že je pánem a svobodným v nové pravdě (viz Jan 8,32). Říká to evangelium o vtělení: » Všem, kdo ho přijali, dal moc stát se Božími dětm i« (Jan 1,12). 5 [pageend5]A vy, laici, žijící ve světě, nebojte se o svou přirozenou svobodu, nebojte se o svou pozemskou svrchovanost, protože » ten, kdo dá království nebeské, nebere nikomu království pozemské «, jak církev zpívá na svátek Zjevení Páně. Nepřišel, aby pro sebe bral, ale aby dával. Buďme spíše plni bázně a jásejme: přišel, aby přinesl na zem oheň, oheň lásky; a nechce nic jiného, než aby tento oheň vzplanul: je to oheň lásky a pokoje (k členům diplomatického sboru). Jsme opravdu křesťané? Jeden velký filosof před několika roky řekl, že my, moderní lidé, jsme všichni křesťané. Co znamená tedy být křesťanem? Pohleďme na svět, jaký je: Ne všichni se hlásí ke křesťanství se stejným oduševněním, se stejnou vírou. Mnozí je dokonce odmítají. Mnozí se na něm dopouštějí vivisekce, a zbavují je jeho tajemného významu a náboženského smyslu. Mnozí dnes chtějí Krista, který by nebyl Bůh; a nejen to, chtějí člověka bez Krista, i když tomuto člověku ponechávají jisté vznešené vlastnosti, které mu Kristus udělil: jeho právo na život, jeho vlastní osobnost, lidskou důstojnost, nedotknutelné svědomí, jeho odpovědnou svobodu, a duchovní krásu. Mnozí a snad všichni uznávají na člověkovi znetvořeném námahou, chudobou, otroctvím a slabostí přednostního nositele práva, solidarity, pomoci, tak jak to učil Kristus. Dnes se mluví mnoho o humanismu. Má to být moderní náhrada za křesťanství. Chtějí dnes slavit narozeniny člověka, ne věčného Slova které na sebe vzalo lidské tělo, ne Ježíše, který k nám přišel jako Spasitel, Mistr a náš bratr; chtějí slavit narozeniny člověka, který se spasí vlastními silami, člověka, který jde vpřed vlastní moudrostí a mocí, člověka, který je původcem a cílem sám sebe. Synové a dcery, bratři: v dnešní slavný den vám však musíme říci toto: Bez Krista neexistuje pravý humanismus. A modlíme se k Bohu a zapřísáháme vás všechny, lidé naší doby, abyste se vyvarovali strašných zkušeností humanismu bez Krista. Stačí krátký pohled do dějin minulých i dnešních, abychom se přesvědčili, že se šlechetné lidské vlastnosti, snadno zvrhnou v naprosto opačné neřesti, jestli nerostou na křesťanské půdě. člověk, který chce sám ze- sebe vyrůst v obra, bez ohledu na své duchovní a křesťanské jádro, zhroutí se svou vlastí tíhou. Chybí mu mravní síla, která z něho dělá opravdu člověka; chybí mu schopnost posuzovat stupnici hodnot; chybí mu transcendentní důvody, které dávají stabilní pohnutky a podporu jeho ctnostem. Chybí mu opravdové vědomí sebe, vlastního života, odpověď na ne ¡základnější otázky a na jeho poslední určení. Člověk sám ze sebe neví, kdo vlastně je. Chybí mu vzor a příklad; vytváří si křehké a nejednou nedůstojné modly. Schází mu pravý Syn člověka — Syn Boží, aktivní vzor opravdového člověka. ■ Pravý humanismus musí být křesťanský. Je naší povinností, je to v našem zájmu oň usilovat. Jaká jiná naděje by mohla být dána vám, mladí, v něco opravdu nového a konstruktivního bez onoho neklamného a vždy živého slova Krista; on, který se dnes narodil světu, může říci: » nastoupily nové věci « (2 Kor 5,17). Jaké jiné osvobození od útlaku práce a sociální nerovnosti lze poskytnout světu práce, jenž je hledá ve zvrácení ekonomických systémů, kdyby hlas Kristův ho nepozvedal na vyšší lidskou a duchovní úroveň. Nezapomeň, že » ne samým chlebem žije člověk « (Mt 4,4). A vy, moudří a trpěliví budovatelé míru mezi národy, mezi spciálními třídami, v rasových a kmenových sporech a v rozporech všeho druhu, které dělají lidi navzájem žádostivými, sobeckými a krutými — kde najdete sílu pokračovat ve svém nekončícím záslužném úsilí, jestli vám nebude pomáhat Kristus; on s vítěznou jistotou může říci: » Vy všichni jste si bratři« (Mt 23,8). Naše mysl se nakonec se zvláštním přáním a požehnáním nese ke všem kdo trpí: válkou v Nigerii, této africké zemi, nám tak drahé; válkou ve Vietnamu: doufáme pevně, že klid zbraní těchto dnů bude prodloužen a povede konečně k čestnému smíření; a konečně válkou na Středním Východě: tam leží Betlém a v něm s nebe, spolu se slávou Bohu, byl ohlášen v posvátný den narození Krista Pána mír, ano, mír lidem dobré vůle. Mohli bychom pokračovat, Kristovo poselství je hluboké, je určeno všem. Naslouchejte mu, synové a dcery a bratři. Kéž každý z vás si může říci: i já jsem křesťanem, a kéž každý z vás to dosvědčí vlastním Životem. (Z poselství 25. prosince) Vyšel čtvrtý a poslední díl románu Jaroslava Durycha » Služebníci neužiteční«. Subskribentům bude zaslán spolu s dílem třetím a se závěrečným vyúčtováním. Normální cena je 6000 lir, deset dolarů. Objednávky vyřizuje Křesťanská akademie; adresa na druhé straně obálky NŽ. 6 [pageend6]JINDŘICH STŘEDA P R A V O P I S N Á P O Z N Á M K A »Hle ten, jehož panování jméno je na věky ...« Tento verš stanovili tvůrcové římské liturgie pro týden Zjevení Páně, vědouce dobře, jaký je pojem jména v biblické řeči. A mluví- me-li o Bohu samém, je těžko říci, že vyslovíme jeho jméno. Vždyť jméno, tedy souhrn podstaty čili vymezení, najít pro nevystihlé božství nemůže tvorovi být možno. Naprosto bychom nedovedli Boha jmenovat, kdyby nebyl služebníku svému Mojžíšovi zjevil výraz, kterým chce být jmenován. »Já jsem, kterýž jsem « — tedy Bůh je Ten, který opravdu a vlastní mocí jest; všecko ostatní je tvorstvo, které z jeho vůle má bytí odvozené, podmínečné. »V něm zajisté jsme.« Nebo podle některých znalců hebrejštiny má překlad znít: » Já jsem kterýž budu « — bezpodmínečně, nezměnitelně: »Hle ten, jehož panování jméno je na věky«. A tím obratem naznačuje bohoslužba, že ani toto, Bohem samým pro naši chápavost stanovené, nám zjevené jméno není takřka vlastním jménem Božím, nevystihuje jeho podstatu. Není to než jméno jeho panování, jeho veličenstva, jeho slávy; je to jméno toho, co o Bohu vidíme a známe. Toto poznání je smysl židovských pověstí o tom, že mimo Boží jméno čtyřpísmenové — to je zjevené jméno »Kterýž jsem « — je ještě vlastnější, velebnější, mocnější Boží jméno mnohem delší. Ono je v židovském bájesloví mocným zaklínadlem divotvorců; proto se židovský divotvor- ce jmenuje »Bál šem tov« — pán dobrého jména; on zná to pravé jméno a dovede skrze ně činit divý. Ale i to prosté zjevené čtyřpísmenové jméno je nekonečně svaté a drahocenné. Proto ve smyslu druhého přikázání: »Nevezmeš jména Božího nadarmo« je toto jméno chráněno množstvím předpisů židovského obřadu. Jak známo, nevyslovuje se nikdy správně (správně ho vyslovit směl jenom velekněz ve velesvatyni), nýbrž říká se se samohláskami slova »Hospodin« — toto je umělé, vědomě nesprávné slovo »Jehovah«. Také v novinách nábožných Židů v Izraeli se netiskne než » B-h «, aby snad nebylo skutečné jméno Boží vystaveno všemu, co se dělá se starými novinami. Bylo by velmi pěkné, kdyby si křesťané z tohoto židovského zvyku vzali příklad, a nebrali jméno Boží nadarmo. Ale když už ne jinak, čeština ctí jméno Boží aspoň tím, že s ním zachází jakožto se jménem osoby, a to osoby skutečné. Bohové v množném čísle jsou osoby neskutečné, a tudíž se píšou malým písmenem — bohové jako skřítkové, bůh jako vodník. Není ho, není tedy osoba, nepíše se tudíž než s malým písmenem. A tu se tedy dnešní vrchnosti českého pravopisu postavily na jiné stanovisko. Již svátý Anselm zevrubně vysvětlil, že Bůh pravý musí existovat; Bůh, který by neexistoval, nebyl by pravý Bůh. Což je ovšem samozřejmé — ale scholastický světec uznal za potřebné to filosoficky zdůvodnit. A tak tedy bylo v Praze rozhodnuto: Jelikož podle dnešních zákonů platí materialismus, není Boha; jelikož Bůh, kterého není, není živá osoba, tedy Bůh osoba není; a proto se jeho jméno bude psát s malým písmenem. Řekl profesor Trávníček v srdci svém: není boha. Nu dobře: připusťme, že nemůžeme nutit dialektické materialisty, aby zděděným pravopisem vyznávali, že je Bůh, a že bez jeho stvořitelské vůle by nebylo profesora Trávnička. Jenomže dnešní státní tiskárny si osobily právo v materialistickém duchu upravovat i texty svých předků, takže můžete najít v dnešních publikacích i texty, kde husité mluví o bohu. A tady by přestávala legrace, kdyby nás Písmo neujistilo, že » Hospodin se jim vysměje.« Tato otázka velikého a malého začátečního písmene se ovšem vyskytuje také při jménech obojího Božího lidu — starozákonního i novozákonního. Je jasné, že Židé byli a jsou národ — a proto musí jejich jméno být psáno velkým písmenem. Byli národ za dob Starého Zákona, za dob Kristových, a jakožto menšina se zvláštním statutem — s vlastním národním právním řádem! — až do emancipace v minulém století. Od té doby je možno mluvit o židech s malým písmenem: to byli Češi, Němci, Angličané mosaického vyznání — jak se tehdá říkalo. Ale dnes jsou z vůle Prozřetelnosti Židé zase národ s vlastním státem. Izraelští občané ovšem mohou náležet státnímu národu nebo menšině — jsou Židé nebo Arabové. Ale Arabové zase mohou být musulmani nebo křesťané — katoličtí nebo pravoslavní —, a podobně Židé mohou být vyznání mosaického, mohou být bez vyznání, a bohdá budou také větším počtem Židé-křesťané jako za dob apoštolských ... Lidem Božím novozákonním, čili novým Izraelem, je katolická Církev — s velkým písmenem; alespoň pro nás katolíky. Pro nás totiž je Církev osobností; o ní zajisté praví eschatologický závěr Zjevení, že »Duch a ne7 [pageend7]věsta praví: Přijď! « A tato Kristova nevěsta je jediná, to nám říkají všecka podobenství i zřetelná slova apoštola i výslovný článek vyznání víry. Můžeme i na nový Izrael vztáhnout smysl staré židovské náznakové báje. Tak jako každý Žid každodenně opakuje vyznání víry: » Slyš, Izraeli, Hospodin Bůh náš je Hospodin jediný! « — tak prý také Bůh každodenně opakuje biblický verš, že si vyvolil jediný národ izraelský. A podobně nicejskocařihradské vyznání říká zprvu: » Věřím v jednoho Boha«, a potom: » a v jedinou svátou obecnou a apoštolskou Církev.« Samozřejmě nic na této jedinečnosti Církve nemění lepší poznání toho, že skrze platný byť nekatolický křest může člověk nějakým způsobem příslušet k Církvi, ba že spravedlivý pohan, předurčený ke spáse a tudíž určený pro nebeskou Církev vítěznou, nějak je také té Církve účasten. Ti lidé mají určitý vztah k té jediné Církvi, kterou Spasitel založil —'je vyloučeno, aby tvořili několik rovnoprávných církví stejného Boha. Takovou představu rovných církví — žádná není o nic víc a o nic méně pravá než ty druhé — hlásá pověstné Lessingovo podobenství o třech prstenech; ale zřetelná slova nicejských Otců takové učení nesporně zamítají. A podobně nelze mluvit o jediné Kristově Církvi, jejíž částí by byla římskokatolická církev. Toto je učení anglo- katolíků; je katolická Církev (pomyslná, neviditelná) a jsou její ratolesti: církev římskokatolická, pravoslavná, anglikánská, koptická atd. Pravda je ovšem, že v katolické Církvi je církev římská, jeruzalémská, syrská atd. — a bohdá zítra i cařihradská a bulharská... Jenomže římská je »předsedkyně lásky« a tudíž její biskup není jen (jakožto patriarcha Západu) kolegou či spolubiskupem patriarchy syrského a arménského, nýbrž také náměstkem Kristovým a tudíž pozemskou hlavou Církve s velkým písmenem. Na tom nemůže žádný smrtelník ničeho změnit. Víme ovšem, že náš papež by ochotně — kdyby tím mohl sjednocení o 24 hodin uspíšit — cařihradskému patriarchovi nejen umyl nohy, nýbrž vycídil boty; a dobře by udělal, protože se nazývá služebníkem služebníků Kristových, a ten své apoštoly tomuhle učil. Ale ani v té chvíli — ne- řkuli, když papež s nesjednoceným návštěvníkem usedne na stejné dvě židle — nepřestává být pravda, co jsme prve řekli, a co definovaly církevní sněmy od nicejských do vatikánských. Zítra budou bohdá patriarchové Starého a Nového Říma spolubratry jakožto pastýři svých církví; ale do skonání věků bude římský papež viditelnou hlavou Církve. » Neboť takhle« —• vykládá svátý Pavel v týdnu po Zjevení Páně — »mnozí jsme v Kristu jedno tělo, ovšem jednotliví jsme údy jeden druhého: v Kristu Ježíši Pánu našem.« karel vrana EXPERIMENT S POUŠTI Nad Kunderovým » Žertem « IV Podle Milana Kundery vyplenění člověka za stalinského období lze shrnout do tří znaků: předem je to všeobecná neúcta k člověku a k věcem; dále: zrušení a vyvrácení soukromého, osobního středu v lidské individuální existenci; a nakonec: tupé zoufání oklamaných a rozvrácených lidí. Řekněme si několik slov o tomto posledním neméně bolestném a neméně skutečném znaku lidské pouště posledních dvaceti let. » Žít jako označený nepřítel toho, co jsem si vyvolil už jako chlapec — říká jedna z postav Kunderova románu Žert (48) — a na čem jsem opravdu lpěl, mi připadalo opravdu zoufalé.« Mladí lidé reagují živelně a prudce proti tíze zoufalství; pokoušejí se prorazit jeho obkličující zeď a chtějí si opět vydobýt místo tam, odkud byli vyloučeni. Nastává zoufalý zápas o členství ve straně. Je to zápas nejen zoufalý, ale i tragický, protože Ludvík Jahn a mnoho jiných komunistických studentů nemají moc změnit obraz své osoby, kádrový posudek Strany, » který byl uložen kdesi v nej vyšší rozhodčí síni lidských osudů « (52). » Pochopil jsem — říká si Ludvík Jahn (52) — že tento obraz (jakkoli nepodobný mně) je mnohem skutečnější než já sám, že je nikoliv on mým, nýbrž já jeho stínem; že nikoliv jeho je možno vinit, že se mi nepodobá, nýbrž že nepodobností jsem vinen já; a že ta nepodobnost je můj kříž, který nemohu na nikoho svalovat a který musím nést.« Těmito větami Kundera popsal téměř dokonale to, co bychom mohli nazvat byrokratickým odcizením člověka: abstrakce ká- [pageend8]POCHODEŇ (K výročí smrti Jana Palacha 18. 1.) U paty světce, jenž své kopí potěžkává jako vidy a stále, stále znova, šlehl plamen hrdě samovolný, jeden za všechny doutnající. To hoří srdce, jež odmítá polykat prášky na spaní, to hoří svíce páteře, jez místo z vosku ulita je ze žuly a z lávy sopečné. To hoří mladé zoufalství víry vyšlehlé z hlubin země krásných madon — a vždycky jsou to pražská náměstí, . na nichž se odlévají zvony historie pro hrad tam za řekou. Pro hrad za řekou i pro hejna barokních věží v náručí lip, pod nimiž mrtví spí a v kterých bouří včelí varhany nejvíce ve dnech mlčení, kdy sebezničení je čin. Můj velký mladý bratře, synu otců v mdlobě zbloudilých, kam až chceš dohořet, kdy na přesypy pouští asijských odpovídá asijské harakiri? To se jen úzkost ptá. A zděšení. Ale srdce, které hoří, ví, Že celá tato země palcátová byla stvořena a ze, svých žil se tvoří na svědectví. Od časů toho, jenž své kopí potěžkává jako vždy a stále, stále znova, pošetile, ale nikdy marně. Neboť Boží oko bdí v hořících srdcích. Na svědectví, jako se píší básně. Na svědectví, jako se lije krev. Na svědectví, Že nikdy nic se z času neztrácí, co zahořelo pro věčnost. * * * drového posudku je důležitější a skutečnější než živá a konkrétní existence člověka. Zoufalost a beznadějnost zápasu o zrušení vlády kádrových posudků vyplývá i z toho, že Ludvík Jahn byl ochoten svůj kříž nést a potýkat se se svou nepodobností. Chtěl však dále zůstat komunistou; řiká si: » být dále tím, kým bylo rozhodnuto že nejsem « (52). Rozhodl se tedy přesvědčovat svou stranickou vrchnost o svém bytostném komunismu nikoli slovy, nýbrž prací, údernickými výkony a vzorným plněním norem se pokusil rozbourat černý a a osudný kádrový obraz. Ale i tyto jeho pokusy byly vykládány jako přetvářka a bezobsažná posun- čina. Místo aby osudový obraz přeměnily, potvrzovaly a upevňovaly jeho hrůznou lež. Pro Stranu Ludvík byl prostě nepřítelem — a toto už nebyla byrokratická záležitost. Musel se brzy dovědět, že strana to myslí velmi vážně a že je připravena s ním jednat jako s nepřítelem. Vnitřní rozvrácení mladých intelektuálů se odehrávalo obyčejně na dvojí rovině. Podaři- lo-li se jim ujít vězení, dostali se k neslavně proslulým Pomocným technickým praporům. »Každý z nás byl zbaven své vůle — čteme v Kunderově románu o příslušnících těchto zvláštních trestních vojenských útvarů — a stal se něčím, co se navenek podobalo věci, věci disponované, posílané, zařazované a odvelova- né — a uvnitř člověku trpícímu, nazlobenému, obávajícímu se,« propadlému do velké, beznadějné prázdnoty a obklíčenému neprodyšnou soustavou surového zacházení a cynického ponižování člověka člověkem. A v této perspektivě se vynořuje čtvrtý znak zpustošené a vypleněné lidské duše: strach. » A pocítil jsem strach,« — říká Ludvík. » Strach z tohoto žalostného horizontu, strach z tohoto údělu. Cítil jsem, jak se má duše stahuje do sebe, jak začíná před tím vším couvat, a zároveň jsem se hrozil, že nemá kam by vycouvala z tohoto obklíčení« (63). Kunderův román má i své slabé stránky; je někdy zbytečně hrubý; nedovede vždy vyslovit poslední složky lidského dramatu a české tragédie; uhýbá před tíživou otázkou osobní od- 9 [pageend9]povědnosti ničitelů a pustošitelů. Musíme však uznat, že se málokomu z našich spisovatelů podařilo jako Milanu Kunderovi zachytit do příběhů svého románu složitou a mnohou tvářnost lidské pouště posledního dvacetiletí. Někdy jen náznakem, jindy zase jakoby naruby, ale vždy pádně a přesvědčivě náš autor ukazuje, že začarovaný kruh pustošení se nedá rozlomit dalším pustošením. Nenávist se nedá zabíjet nenávistí. Kdo propadne tomuto omylu, zůstane stále na téže rovině; přijme metodu materialismu a stalinismu. Výměnou židlí, hesel a odznaků se nezmění duše. A zde běží předně o proměnu duše a srdce. Toto lidské peklo se dá prolomit jen směrem vzhůru, vertikálně — něčím, co je řádově vyšší, lidštější, novější a budoucnější. Právem se musíme ptát, kdo si to dnes ještě uvědomuje a kde jsou lidé, kteří by se pokusili udělat první krok tímto směrem k jedinému pravému osvobození z pekla strachu, neúcty a pouště? Mluvit o Bohu, o Kristu, o jeho kříži, o výkupné, odpuštějící lásce, ujímat se člověka trpícího a rozvráceného a vidět v něm Krista ukřižovaného — toto vše zní dnes v našich historických souvislostech velmi nepravděpodobně. Ale právě tato úžasná, a řekněme si rovnou: proti všem světských výpočtům bezbranná nepravděpodobnost je jediná cesta, po níž můžeme vyjít z obklíčení zkázy a smrti. O této jediné spásné cestě nevěděli většinou ani ti, kdo společně trpěli v Pomocných technických praporech v Ostravě a jinde. K zoufalé obraně svých posledních lidských trosek volili pohodlnější cestu: cestu nenávisti a cynismu. Dovedli uštvat chlapeckého a naivního Alexeje, který nepřestal věřit v mýtus komunismu a zřekl se i svého otce. Cynismus zoufalců dohnal Alexeje až k sebevraždě. Ludvík se ještě otřese smrtí tohoto obětovaného člověka, který nedovedl hrát svou úlohu až do konce. Tragický osud sebevraha vyslovuje pro Ludvíka Jahna nesnesitelnou hrůzu osamocení zpustošeného člověka. » Ve chvíli, kdy člověka strana vyřadí ze svého celku, ten člověk nemá pro co žít« (113-4). Je najednou hrozně, příšerně, zoufale sám. Strana, jíž slepě věřil, s níž spojil svůj mladý život a své naděje, ho považuje za nepřítele. Ti druzí ho nenávidí pro jeho urputnost a vytrvalost ve víře komunistické; množí jeho samotu vnitřní i vnější, zata- rasují mu cestu k záchraně, štvou ho k pádu a smrti. Na smutném případě chlapeckého Alexeje si autor uvědomuje, že vzteklou nenávistí a cynismem poušť se jen rozrůstá na všechny strany a umrtvuje i nejvzácnější city, umořuje nejkrásnější hodnoty. » Pociťoval jsem — říká Kundera ústy své hlavní postavy (114) — jako svou vinu, že jsem tragicky zemřelého Alexeje neměl nikdy rád, protože teď byl nenávratně mrtev a já jsem pro něho nikdy nic neudělal. « Právě v této situaci a přímo z ní se vynořuje v celé své síle zásadní hluboký rozdíl mezi spásnou, bratrskou lidskou láskou, opravdovým přátelstvím, které dovede pochopit a vykoupit — a mezi instinktivní solidaritou štvané zvěře. » Ztratil jsem — říká si Ludvík Jahn (114) — i teplý, družný cit solidarity ke svým černým druhům a s ním i poslední možnost vzkřísit k plnému životu svou zakřiknutou důvěru v lidi. Začal jsem pochybovat o ceně naší solidarity, jež byla vynucena jen tlakem okolností a pudem sebezáchovy, ženoucím nás do svorného houfu. A začal jsem si uvědomovat, že náš černý kolektiv je stejně s to uštvat jiného člověka (poslat ho do vyvržení a na smrt) jako kolektiv lidí, co zvedali jednomyslně ruce, a jako snad každý kolektiv lidí.« Toto poznání neprosvětlilo ani nepročistilo hluboký a drtivý smutek, ale spíše ho ještě zhustilo. » Byl jsem poušť na poušti,« říká si Ludvík. A přece světlo stálo tak blízko a očista se přiblížila na dosah ruky. Ludvík poznal poušť své duše, ale nepoznal, že na této poušti k němu přichází spása: poznal zoufalství, ale neviděl, že jeho rubem je láska; prožil strach, ale ušlo mu, že v troskách jeho falešných nadějí a lásek přichází sám Bůh. Já věřím v Boha. Ve skutečného Boha, jenž stvořil nebe a zemi. Nejsem tak opovážlivý a odvážný, abych si zkonstruoval svého Boha podle vlastní libovůle a nálady, podle řečnické potřeby. Chci z.akončit svůj život jako věřící syn své církve. Et portae inferi... Doufám v Boha, že mé prchavé myšlenky naleznou milost před jeho věčnou soudcovskou stolicí. A kdyby se měly rozletět, že by mi pak bylo odpuštěno jednání, k němuž nutí bezvýchodnost zoufalství. Věřím, že Bůh je spravedlivý a milosrdný. Nevěřím v žádné jiné bohy. Má osobní a jediná modlitba je věnována smilování pro mé přátele, ochraně mých milých a mému vlastnímu vykoupení. Amen. Ve všech těchto osudových útrapách nejspíše však pomáhá myšlenka: Bůh ví proč. Ano, Bůh ví proč. Je to trest? Pak jej musíme nést trpělivě. Je to zkouška? I v této se musíme snažit nějak obstát. Vždyť všichni lidé jsou nástroji v Jeho rukou! Neboť Bůh je jen jeden. To se dovědí dříve nebo později všichni. Ano, dříve nebo později. Jednou však jistě. Kurt Schuschnigg v knize Requiem v červeno-bílo- • červeném 10 [pageend10]ČESKÝ BETLÉM Gerodes chrápal Pan Král Gerodes Chrápat (Podělil jsem se s vámi o pravdu chcete-li do- stát své povinosti ubránit mě můžete poslouchat dál) Gerodes chrápal Zrcadlo udělalo »Cvak « i odsunulo se stranou Z tajné chodby vyšel špeh bystře se rozhlédl i pravil: »Au! Co jest?« »Kdo jsi zač? — pravil strážný — mluv nežli tě halapartnou prodiskutuju! « »Jájájá — koktal špeh — jejeho Veveličenstvo Gerodeses errráčil mě poslat na špeh Tož jsem tu « »Ho? — pravil strážný — Sorge Sorge že si s ohněm zahráváš!« »Na manévry! — opravil se hbitě vyzvědač — Ono Spí? « »Ono nikdy nespí — pravil strážce — Chvíle spánku a rozmetá to impérium! « Veličenstvo Gerodes Se Protáhlo Prozřelo Si Husté Mohutné Obočí i Pravilo Přísně » V domě oběšeného nemá se mluvit o provaze! Trestáme tě šesti měsíci služby v Německé gubernii Nalevo vzpříč! Drang nach Westen! Levá levá levá! Kdo to tam kraci pravou? Abys neskončilo na Kamčatce hovado sprosté! « »Nuže vyslance? « Pravil Gerodes »Zpráva zlá a neblahá — pravil ten — Narodilo se batole Excelence V prosinci prosím První měsíc bylo normální Pak začal tanec « » Oj! — pravil Gerodes — Lekáš Nás « »Předmět doličný — pravil špeh — zde je jeho lednová plena « » Ojojoj — zabědoval Gerodes — Co přišlo pak? « »Zde plena z února! To mluví za vše!« Veličenstvo teskně si vytrhávalo obočí Zvěd mluvil dál »Rostlo jako mladý dub! Lidé je milují Nechtějí už výdobytky Chtějí Batole « » Batole! Běda! « Vzkřikl Gerodes »Batole! Je to takový víte Baculík... Jako všici z buržoazních rodin « » A nechtějí výdobytky? « » Nechtějí« »Musíme si toho hocha zapsat — mínil Gerodes — přineste Nám Náš agresář! Nechtějí výdobytky říkáš! Okamžitě zastavíme blahobyt Hin se hukáže! « Leč pohříchu nehukázalo se Lid se zřekl byvších předsudků i uctíval Batole Toto naučilo se mluvit a posléze i myslet Přestalo se krást a chodilo se na schůze »Batole — pravilo se na schůzích — jasné je a čisté Spravedlivé a žádoucí nýbrž dědové smilní a kradou Živo buď Batole Chceme být takoví jako Ty « Číše vřetekla Jednoho dne ubírali se Gerodesií tři králové poklonit se batoleti Gerodes přikázal aby nalezeny v jejich pokojích byly zbraně Poté vyhlášeno stanné právo Gerodes navštívil válečnou akademii a pravil »Důstojníci! Dosti chorovodů a dosti tankanů! Cizí králové vyzbrojují batole proti nám Vzhůru! A kupředu! « ★ ★ ★ Evangelisté kéž přičiní k příběhu tuto doušku: I podařilo se Batoleti uprchnout a před pronásledovateli svými se ukrýti Živo je Batole přibývá a záhy dospěje v muže A tehdy se vrátí Psáno v ČSSR 1968 DOMA Pane, probouzím se uprostřed noci. Nejprve vnímám pouze čarování luny za skly okna, potom usedavý pláč, Skloněn nad postýlkou svého dítěte těším je, laskám, konejším. Pořezán dětským pláčem a vzlyky uléhám, avšak nespím. Děsí mne pomyšlení, Že bych měl své dítě konejšit tam, v té části zeměkoule, kde stále neumlká řinčení pekel. F. K. Ze sbírky Kyrie eleison 11 [pageend11]Naše povídka MICHAL RACEK V I N A Ano, věděl, že přijde. Dalo se to očekávat. Král David byl velkým mužem v očích lidu izraelského. Ale sám se cítil nepatrným v přítomnosti tohoto zarostlého muže, který mu jednou připadal jako záhadný strom na rozcestí a jindy jako nezměřitelná síla napěchovaná do nevzhledného tlumoku. Divný strom, který rozpíná větve, jako by zval hříšníky k zlověstnému rituálu oběšení. Divný tlumok, z něhož může nečekaně vyskočit kluzký had svědomí a výtky. To je divné, uvažoval David, přijde a prozpěvuje vždy, když jsem v úzkých nebo když je mé svědomí obtíženo. Vina, to je zlá pijavice, která se nenechá jen tak setřásti. Kdoví, zda král Saul, na něhož čas od času padal vliv zlého ducha v podobě zádumčivosti a strachu, neměl takovou pijavici na sobě. Zahrál jsem a Saulův neklid se pomalu rozkládal na prvky zapomenutí, klidu a úsměvu odpočinutí. Odpočinek je kouzlo, které se navenek projevuje jako oblouk úsměvu, oblouk duhy, zář odpuštění. Král je v místnosti sám, nedal dosud pokyn, aby byl prorok Náthan uveden k němu. Služebník stojí v předpokoji a uctivě čeká na královo zavolání, zarostlý muž odpočívá opřen o zeď a zasmušile hledí k zemi, král měří místnost kroky, jako by stavěl kuželky. Ale čeká ho těžší hra a horší prohra. Goliáše jsem přemohl malou věcí, prakem. Ale tento muž přemůže mě, ač nevezme žádnou zbraň do ruky a zvedne pouze ukazovák k odsouzení. Místo oblázku vyletí několik tvrdých slov a spojí se ve větu jako v řetěz, který spoutá duši. Také jsem to neměl vždy snadné, utěšuje král sám sebe. Ano, řekne se, tolik krásných žen, ale vždyť ani nejsem jejich pánem, navěsili je na mne jako těžké klenoty, jen k upokojení izraelské tradice. A na některé z nich se ani nemohu rozpomenout a jiné jsem ani nepotkal. Zůstaly za mnou jak nedopověděné věty za zavražděným. Že jsem jen potkal vůbec kdy Betsabé. Snad je člověka usouzena jen jedna žena, která má buď uzdravit a naplnit život jako číši nebo poplenit a spálit na hromádku řeřavých zbytků. Betsabé, ano, byla jaksi jiná než ty ostatní. Tak uvažuje král, který ze všeho nejspíše rozuměl výborně třem věcem: bohatství, válce a ženám. Ale nyní svůj inventář mysli obohatil ještě o čtvrtou zkušenost, o vinu. Nebyla to taky její vina? dohaduje se král. To jí nikdo neporučil, aby umývala své krásné tělo zrovna v místech, kam je z paláce dobře vidět. Kdoví, zda to nebyl záměr. Vrhne-li žena šíp, ví dobře, proč jej vrhla právě tímto směrem a ne jiným. Ale něco bylo při ní, vzpomíná David. Ten můj svět žen je svět divoce rostoucích rostlin. Je to, jako když posloucháš dvaceti pištcům a každý hraje jinou melodii. I kdyby každá sama o sobě byla krásná, dohromady z toho nic nemáš. A pak zaslechneš, jak k tobě jako ohlas cizího štěstí doletí jen ozvěna, jen útržek melodie, ale šel bys až na konec světa, abys ten útržek chytil. A uložil za ňadra jako amulet. Nemusil jsem ani na konec světa, myslí David, došel jsem jen na konec svého svědomí a je z toho vražda. Ale ta je vlastně koncem světa, aspoň koncem něčího světa, něčí cesty. Ukončil jsem Uriášův život, abych nastavil svůj 0 to nejcennější, o rozkoš z opravdové lásky. Nemůže mě zatracovat ten zarostlec, hádá se vduchu král a nikdo mu nenaslouchá. Pronáší svou obhajobu ještě dříve než mohl vstoupit ten, který zazpívá zpěv obžaloby a určí žalm odsouzení. Harfou jsem zapuzoval zádumčivost svého krále, ale nyní jsem králem sám a harfa mi neslouží. Ale jednou ji zabiju, jenže tím neza- biju svoji minulost. Ta za mnou půjde vždy v určité vzdálenosti a nelze ji zahnat kamenem jako psy. Ano, uvažuje král a snaží se přesunout část tíhy na spoluvinnici. Žena vlastně svádí vždy, ať už chce či ne. Stvořil jsem já půvab jejích prsů, určil jsem já křivku jejích boků? Ovšem, ale poslal jsem pro ni. A abych zakryl důsledek svého hříchu, nařídil jsem postavit jejího muže Uriáše tak nevýhodně, aby byl zabit. Však se Joáb asi podivoval. A dost možná, že ani ne, třeba se dovtípil a vduchu už odsuzoval. 1 to vojsko mě možná už soudí. » Kdybych nešílel,« vykřikl král sám na sebe, » vědí, že jsem znalec války a že mě Izrael potřebuje.« Utřel si pot s čela a nařídil předvedení proroka. Jejich oči se setkaly jako vinník s upomí- 12 [pageend12]najícím. Jedny se vyhnuly druhým a druhé přesto sledovaly. » Myslím, že bych měl myšlenku na nový žalm, « chroptí David a tak se stydí před tímto mužem, že za každou cenu chce určit cestu, jíž se bude ubírat jejich hovor jako unavený stařec. Ale prorok jen vyčkává. David se snaží recitovat, ale nedaří se mu. Prorok doplňuje jeho věty a přejímá vždy slovo. » Měl jsem rád ovce, « vzpomíná David, » rád jsem pásl zvířata. Jako Saul.« Zmínka byla záměrná, byla to poslední nabídka. Saul se provinil víc než já. A radil se s čarodějnicí, kdežto já se radím vždy pokorně jen s tebou, Náthane, ty jsi pro mne jediná síla. » Bylo pak množství ovec u jednoho,« prozpěvoval prorok, byla pak jediná malá ovečka u druhého. « » Ano, « chytil se David, » mám dobrý nápad, ten první byl ovšem bohatý a druhý chudý. A ten bohatý, co učiní...« zase nemohl dál. »Mnoho jich měl, onen boháč, jako vln v moři,« prozpěvoval prorok, »málo jich měl onen chudý, nakonec mu zbyla jedna. « » Tak jest, už bych věděl, jak dál. Hladil ji, opatroval, když onemocněla, zkrátka, měl ji za dceru,« snaží se horlivě David. Ano, já bych království rozdal a nemocné bych léčil, smutné utěšoval, to všechno bych chtěl... »Ale přijdou hosté nároční, přijde déšť a chce česat ovoce, vyprahne poušť a chce pít déšť, probudí se oheň a chce z lesa vytvořit poušť, « zpíval prorok. » Hosté nároční, pravdu máš, Nathane, ti mi nedají pokoj. Ti už mě stáli času a bohatství. No, ale nelituji toho, lakomec nejsem, to ne,« ujištuje král. »A bohatý chce uctít, ale vidí ovce své, že jich má jako vln, ale vyjmu jednu a ostatní se mohou rozplynout, < jako když Z řetězu vytrhneš článek, « poučoval prorok, mdle. » No, to je pravda,« připomíná David, »tak tohle bude také žalm. Jak je všechno marné a jak se člověk loučí nerad s tím, co m á.« »A bohatý vezme tu jedinou ovečku chudákovi, učiní to v době jeho nepřítomnosti, vyrve mu ji jako jediný, ale zlatý vlas z jeho staré hlavy a předloží hostům, jako svou. « David se bouří: » Cpže, tohle má být žalm? To je chvalozpěv lupičství, to přece nenapíšu. Ale počkej, »uklidňuje se, »bude to báseň mravokárná, poučná- Ach, já miloval ovce, snad víc, než všechny ty ženy, co se v mém královském sídle věčně hádají. Tak zakončíme to takhle: Potrestán bude onen bohatý lupič, smrti je hoden. Já jako král to prohlašuji...« ale náhle mu v duši vyrůstá nejistota jako rychlý nádor. Co je to, cosi mu tu vadí. Já miloval ovce víc,všechny ty křiklavé krásky, ale tu jednu ... Král se hroutí, usedá a skrývá obličej v dlaních. Co když toto byla opravdu láska? Bráním se, bojuji, ale ty mlčíš a já bojuji marně s tvým mlčením, Nathane, neboť mlčení nikdy neprohrává. Ale jsem jen člověk. Nathane, vysvětli mi lásku, proč všechny ty zástupy mi nepřinesly nic než... Nathane, jako je jediná pravá víra, totiž ta naše, tak je jediná pravá žena, ale ta není vždy naše, proč nepomohl Hospodin, abych se s ní setkal za jiných podmínek? « Prorok vyčítavě mlčí. Smutně se dívá. To není muž rozhněvaný, to je muž, který skoro pláče nad poselstvím, jež mu pro krále bylo uloženo. » Hospodin dává dle své vále, « zpívá prorok, »vezme hvězdu a podá ti ji, sáhne do moře, vyjme mušli s perlou a podá ti ji, ale co ti nepodá, to si sám nemůžeš brát. « » Nemohu, nemohu, « rozhazuje rukama král a jeho izraelská krev se pění, » byla to ta nejkrásnější — ale — vlastně — nevím, nemohu vědět, ani jsem si neprohlédl všechny ty ženy, na které jako král mám právo. Ano, zrak mi zabloudil jinam, kde byl skryt horký pramen, který mě popálil. Jistě, oči se mají zavírat před horkým pramenem, ale jak to člověk má vědět? A to odepřené bývá někdy to nej krásnější. Tohle já nestvořil. Ne, to nebyl já. Proč to tak je, proč? « Prorok zpívá a pohlíží králi upřeně do očí: »Nezemřeš smrtí, věčnou, dokud jsi schopen lítosti, lítost je malá lodice, která tě přece jen přepraví přes rozbouřené vlny Božího hněvu, ale tvá paměť tě neopustí a půjde s tebou, zakousnuta bude do tebe. Co se ti přihodí, vše ti bude vysvětlovat jako trest od Hospodina. Ten odvrátí obličej od tebe. Dlouho potrvá než se očistíš, a nikdy už nebude úplně čist. « » Kéž by už skončil,« myslí si král. » Je to pro mne hanba. Ano, zasloužím si být kárán jako kluk, to ano. Ale ať mě raději ve jménu Hospodinově udeří. Raději ať napráskají mým 13 [pageend13]rozhledy 1970 — ROK » NORMALIZACE « Tak charakterizovalo tento rok několik předních čs. politiků, počínajíc presidentem Svobodou — »do konce příštího roku bude u nás vše v pořádku « — a prvním tajemníkem KSČ dr. Gustavem Husákem; pak dojde k řádnému 14. sjezdu KSČ a k sjezdu české KS, a volby do Federálního shromáždění a ostatních správních orgánů se budou prý konat na jaře 1971. Jak ale bude tato »normalizace« probíhat? To naznačují nepřestávající odvolávání a vylučování z klíčových postavení a ze strany, a pak prodlužování platnosti mimořádných opatření z loňských podzimních měsíců nebo zavádění nových, o kterých se veřejnost doví jen tak mimochodem, když už vstoupily v platnost. Pokračují čistky Sem patří především rezignování a odvolávání v České národní radě (26. listopadu) a ve Federálním shromáždění. V ČNR se vzdal funkce předsedy dr. Čestmír Císař, který se v projevu hlásil k tomu, co se ČNR za rok její existence podařilo, i k tomu, co potřebuje korektury; nestalo se tak ze zlé vůle. Novým předsedou byl zvolen Evžen Er- ban. Celkem bylo vyměněno, dobrovolně nebo nedobrovolně, 62 poslanců, mj. dr. Zbyněk Vokrouh- lický, dr. Zdeněk Jičínský, dr. Josef špaček, akademik Oto Wichterle, Miroslav Galuška. Lumír Čivrný, inž. Rudolf Batěk, doc. Milan Hubl, Zdeněk Hejzlar, dr. Eduard Goldstúcker, Ota Šik, Ludvík Svoboda atd. Byli mezi nimi také tři poslanci čs. strany lidové. Ve svém vládním prohlášení ministerský předseda české vlády mluvil především o hospodářské situaci a o její konsolidaci; odmítl hlasy o chystané měnové reformě, ale ohlašoval upevnění centrálního řízení a řadu protiinflačních opatření a částečné omezení růstu kupní síly obyvatelstva. A 12. prosince došlo k změnám ve Federálním shromáždění: odešlo dvanáct poslanců, mj. Josef Smrkovský, Marie Miková, Alois Poledňák, František šorm, Josef Borůvka, Josef Macek, Oleg Homola a dr. Martin Vaculík. Také v listopadových a prosincových týdnech pokračovalo odvolávání a vylučování rovněž na nižších úrovních, krajských, v prokuratuře aj. Za přítomnosti Aloise Indry byl např. za sekretáře významného Severomoravského kraje zvolen smutně prosluvý Miloslav Malula, před Lednem 1968 šéf sekce pro vojsko a vnitřní bezpečnost pří ÚV KSČ. Velký ohlas vyvolala na Západě zpráva, že byl propuštěn z armády Emil Zátopek; svými rozhovory se západními novináři, z Figara, Le Monde a Neue Zúrcher Zeitung, uškodil dobré pověsti vládních funkcionářů a porušil státní tajemství. V rozhlase 11. prosince vyvraceli hlasy, že Zátopek v Praze dělá popeláře, že ho musí živit jeho žena; prozatím prý má »částečný důchod ve velmi slušné výši« a po dovršení šedesáti let bude mít nárok na plnou penzi jako plukovník v záloze. Novým ředitelem ČTK, na místo Jindřicha Suka, byl jmenován zástupce redaktora RP Otakar Svěrčina; Suk vystřídal v srpnových dnech 1968 Miroslava Sulka, který se tehdy postavil kladně k invazi; dnes vláda odmítla pomluvy, které tehdy byly o něm šířeny. V pražském Krajském výboru strany nahradil Oldřicha Matějku jako sekretář inž. Antonín Kapek, třebas Matějka přišel do této funkce v létě 1959. Z KSČ byli vyloučeni: Zdeněk Fořt, bvv šéfredaktor Zemědělských novin, dr. Jaromír Hořec z časopisu Karlova universita a všichni členové strany, kteří se ilegálně zdržují mimo hranice ČSSR. Ústřední revizní a kontrolní komise si ale stále stěžovala, že proces třídění a diferenciace pravicových prvků od těch, kteří měli »jednoznačný postoj «, nebo své omyly připustili, postupuje pomalu. Během tohoto roku proto má být provedena výměna legitimací, při níž bude zhodnocen postoj každého člena v uplynulém období. Čs. strana lidová V čistkách, rezignování a odvolávání nesmí zůstat pozadu ani ostatní politické strany; Čs. strana lidová na schůzi svého předsednictva 4. listopadu vydala otevřený (ale neuveřejněný) dopis členstvu, které jej muselo projednávat na svých schůzích a ... čistit své řady od pravicových a oportunistic- vojákům a mě ať očerní. Ale toto vyzpěvo- vání... Nu — vlastně jsem nedopadl tak zle. Hospodin mě smrtí nepotrestá, jen pamětí. To není tak zlé. Žena, pro kterou jsem se tak provinil... .:. ale vlastně, jak je to s tou pamětí? — Král neví, že třeští oči do prázdna — všechno budu chápat jako trest, ale vždyť to pak bude se mnou jako se Saulem, smutek, ztráta naděje, trůn mě bude už jen tlačit, žádný žalm mi už neuleví, moje harfa bude odpírat již pořád těšivou melodii, ať napíšu cokoli, nebude to smíření. Na ten doušek Hospodinovy milosti budu čekat dlouho... budu štědrý k chudým a tělo zmořím postem, aby opadly jeho žádosti jako strupy po uzdravení, ale poznám, co je to prázdný obzor, co je to beznaděje,... Náthane, pověz mi něco, pro Hospodina milosrdného, pověz m i...« Ale král konečně poznává, že je v místnosti sám. Prorok tu zanechal svou tichou slzu jako připomínku, ale sám už dávno odešel. 14 [pageend14]kých členů; jen kratičce se dovídáme z LD o resi- gnacích a odvolání krajských funkcionářů a o změnách ve vedení, k nimž došlo. Mezi funkcionáři nesmí být osoby, které nebyly rehabilitovány, funkcionáři KANu a jen ti členové K 231, kteří byli opravdu v padesátých letech nespravedlivě odsouzeni. Řada členů byla vyloučena ze strany a (staronoví) do ní znovu přijati. Tento proces, který bude mít za cíl návrat strany k někdejší funkci jen přitakávat tomu, co řekne KSČ, má své poslední směrnice ve Zprávě předsednictva ÚV ČSL z 16. prosince: Byla mj. odvolána usnesení ze srpna 1968; byl zastaven časopis Obroda, protože prý neplnil své poslání a někdy uveřejňoval pochybné články autorů jako L. Pachmana a nezískal ani odpovídající čtenářskou základnu — protože mu v tom vedení ČSL neustále bránilo; strana se omluvila poslanci FS Josefu Plojharovi za útoky, jichž se stal obětí v uplynulých dvou letech a obnovila mu čestné předsednictví strany, které mu bylo dáno 31. března 1968 a pak odvoláno, a členství v předsednictvu ÚV ČSL. LD už 12. listopadu uveřejnila jeho článek k Měsíci čs.- sovětského přátelství a v diskusi ve FS Plojhar 17. prosince promluvil k chystanému zákonu o rehabilitacích a schvaloval, že v padesátých letech byli odsouzeni pracovníci lidové strany,... kteří nesledovali jeho linii. školství Velký nátlak na »normalizaci« a na boj proti pravicovým, oportunistickým, antisocialistickým a antisovětským názorům byl činěn na pracovníky v kultuře a ve školství. 7. listopadu si zavolal několik set » spolehlivých « ministr kultury Miroslav Brůžek a ohlásil jim obnovení naprosté kontroly strany nad kulturním životem. RP téměř denně uveřejňovalo podpisy kulturních pracovníků, kteří se k prohlášení ministra přidali; českým spisovatelům a umělcům dávali za vzor jejich slovenské kolegy, kteří se projevili daleko povolnější. Ministr Brůžek řekl v Teplicích, že do češtiny stále ještě není namluven sovětský film Anna Karenina; pražské publikum ignorovalo Vachtangovovo moskevské divadlo, když přijelo v rámci oslav výročí Říjnové revoluce. Kulturní výbor obou* sněmoven dal souhlas s úpravou zákona o vysokých školách z r. 1966. Ministru Hrbovi a jeho kolegovi Matěji Lúčanovi se dává možnost podat vládě návrh na odvolání rektora nebo na jmenování nového, místo škol uzavírat pracovní smlouvy nebo je rozvazovat, jmenovat docenty a předkládat vládě návrhy na jmenování řádných i momořádných profesorů bez habilitačního a jmenovacího řízení. A mezi řádky můžeme číst, že se ministr Hrbek chystá vrátit ke kádrovacím pohovorům studentů před jejich přijetím na vysokou školu. Podle referenta prof. Jar. Langa má zákon nahradit »neblahé následky universitní autonomie a pasivní resistenci, kterými je stále charakterizováno ovzduší na vysokých školách «. Mládež Podobně pokračuje tlak na mládež — » problém mladé generace je stále jedním z hlavních problémů, před kterým stojíme «, řekl Husák. Stále hlasitěji se ozývají hlasy po opětovném sjednocení všech mládežnických organizací; sem můžeme zařadit útok v RP proti Sokolu, pokud by chtěl zůstat složkou nezávislou na ČSTV; náčelnictvo slovenského Junáka vyzvalo své členy, aby se intenzivně zapojili do prací spojených s vytvářením jednotné organizace; Federální rada dětských a mládežnických organizací na svém zasedání 27. listopadu už položila základy k vytvoření této sjednocené organizace, vybudované na principech » demokratického centralismu«, a navrhla její název: Socialistický : vaz mládeže ČSSR, popř. ČSR a SSR. Utahování šroubů není ušetřeno ani dělnictvo; povolným nástrojem se v tom stávají odbory a mnoho se tu slibuje od nových předpisů v zákoníku práce k upevnění pracovní kázně, státní discipliny a k výraznějšímu posílení autority vedoucích; dovoluje se dát okamžitou výpověď pracovníku, když neplní řádně své úkoly, třebas přitom neporušuje pracovní kázeň, chystá se zavedení pokut, např. 10 Kčs za pět minut pozdního příchodu, povoluje se znovu práce přes čas nad hranici, stanovenou zákoníkem práce, a výjimky ze zákazu noční práce žen. Ředitel brněnské Avie se v rozhlase chlubil opatřeními, která zavedl proti absenci, např. krácením nemocničních dávek. Soudnictví K » normalizaci« mají přispět také nové zákony v oboru soudnictví. Už v listopadu se objevil v tisku útok na pracovníky v předloňské generální prokuratuře — její činnost prý spadá do plánované akce pravicových prvků, které chtěly postupně likvidovat generální prokuraturu jako strážkyni socialistické zákonnosti; prokuratura prý přijala do svých služeb osoby, které po únoru 1948 a následující léta musely opustit soudničkou praksi pro politické a pracovní důvody. Obnova této socialistické zákonnosti je programem do budoucna. A tomu má sloužit zřízení Nejvyššího soudu CSSR, nejvyšších soudů obou národních republik a zrušení místních lidových soudů; o sporech menšího rozsahu bude rozhodovat samosoudce, kterého volí ne přímo občané, nýbrž zastupitelské sbory. Trestní zákon bude doplněn o zákaz pobytu od jednoho do pěti let — to prý umožní zbavit Prahu, Bratislavu, Brno, Ostravu a další větší města různých povalečů a výtržníků bez trvalého zaměstnání a bez trvalého bydliště; tento zákaz pobytu bude zapsán do osobního průkazu. V zájmu rychlejší konsolidace hospodářství a prý na požadavky pracujících byl také připraven návrh zákona o pře- činech, který má umožnit rychlejší a přísnější postih porušování veřejného pořádku, spekulace, korupce, příživnictví, poškozování společenského a osobního vlastnictví, devizových machinací, před- ražování a zatajování zboží před spotřebiteli a jiných »protispolečenských« jednání. 15 [pageend15]V Plzni a také v Brně už založili zvláštní komisi pověřenou bojem proti šmelině a korupci. Nezájem a apatie Jaká je reakce obyvatelstva na tato » normalizační opatření? Nezájem a apatie. A přece právě tuto apatii bude muset režim zlomit, aby se především hospodářská situace nezhoršovala i nadále. Ozývají se i ojedinělé hlasy, aby se v opatřeních nepřehánělo. To byl prý smysl návštěvy maďarského Kádara v ČSSR, aby mírnil své československé kolegy, aby zachovali jako on střední cestu mezi autonomními tendencemi a protisovětskými city, kterých v Maďarsku třináct let po listopadu roku 1956 není málo - a také smysl článku Husákova v RP, který sliboval, že rok 1970 dá Lednu 1968 pravý význam a směr. Husák sám prý to nemá lehké, proti němu stojí silné konservativní křídlo, které se těší bezmezné důvěry Moskvy. J. H. KARDINÁL BERAN podle svědectví těch, kdo znali jeho rodiče a sledovali jeho osudy a jeho vnitřní růst po dlouhá léta jeho dramatického života — kardinál Beran na 100 fotografiích většinou dosud neuveřejně- ných vypůjčených z rodinného alba, reprodukuj í- cích jeho zápisky, zachycujících ho v kruhu mnoha známých tváří ve vlasti i za jeho cest v cizině — kardinál Beran ve svých velkých projevech od proslovu k bohoslovcům těsně po jmenování arcibiskupem až po poslední slova jeho závěti — to jsou tři části velké knihy, která je už v tisku a kterou Křesťanská akademie chce nabídnout našim krajanům pod názvem VELKÁ MSE. Cena tohoto asi čtyřsetstránkového svazku se 100 vyobrazeními bude 6 dolarů (3.500 lir), subskriben- tům, kteří si ji objednají do 30 dubna tr., bude poslána za cenu 4 dolarů (2.500 lir). Vzhledem k jejímu objemu a obrazovému vybavení bude možno vydat knihu jen v omezeném nákladu. Zajistěte si ji proto za zlevněnou cenu co nejdříve na adrese: Křesťanská akademie, Via della Conciliazio- ne 1 - 00183 Roma, Italia. Láska udělá celého člověka podobným tomu, co miluje. František Saleský Skutečným nepřítelem Boží církve není nenávist, nýbrž zvyk. Bruče Marshall (Plná slávy) Kdo se cítí milován, snadno miluje. Sv. Bernard- Tichý je ten, kdo ví, jak snášet svého bližního a sám sebe. Sv. j an 0(j Kříže Mluv jen tehdy, jestliže to, co chceš říci, je moudřejší než mlčení. Sokrates Chceš-li přesvědčit soupeře, dávej mu rozumné otázky. Sokrates LIBANONSKÁ VLÁDNI KRIZE Tento článek byl psán pro listopadové číslo. Pro nedostatek místa jsme jej nemohli zařadit; omlouváme se za to autorovi. Článek však si uchoval svou aktualitu, třebas koncem listopadu byla vládní krize šťastně ukončena — vrhá jen nové světlo na těžkosti, které byly spojeny se sestavením nové vlády; a také podává nejedno užitečné vysvětlení nepokojů, které propukly loni na podzim na hranicích mezi Sýrií a Libanonem z podnětu extrémních arabských živlů. — Red. Ve Francii před de Gaullem a také v Itálii až do několika let před vládou Aido Mora vládní krize stíhaly jedna druhou, protože rozdělení volebních hlasů nedovolovalo vytvoření pevné a stabilní koalice. V Libanonu také existují vládní krize, ale jejich vnější projev je zcela opačný: koalice zůstává, ale vláda pracuje ve stavu odstoupení od dubna 1969. Libanonská ústava a zvyklostní práva dodávají vládě stabilitu, jaké se těžko dosáhne v jiných demokratických systémech. Ve složení vlády se totiž odráží náboženské rozvrstvení obyvatelstva. Tento poznatek patří k politické a občanské abecedě západního vzdělance. Málokdo však ví, že vlastní doslovné znění libanonské ústavy soustřeďuje veškeru moc do rukou presidenta republiky; a tím se podobá presidentu americkému. Ale na rozdíl od svého amerického kolegy president Libanonu má právo rozpustit i sněmovnu, když uzná za vhodné, a může vládnout úplně sám. Ústava však předpokládá, že ve skutečné správě státu si president vezme ku pomoci odpovědnou vládu. A opravdu libanonský president spoléhá na administrativní činnost vlády víc než president americký a v podstatě ponechává rozhodnutí a vedení státu ministerskému předsedovi a jeho kolegům. Pro sebe si vyhrazuje jen mimořádné zásahy v dobách kritických. K takovému zásahu došlo loni na jaře. Abychom pochopili dosah a důsledky tohoto zásahu, musíme uvést několik podrobností o náboženském složení vlády. Podle nepsaného zákona a svobodně zavedeného zvyku každá náboženská složka obyvatelstva se podílí na vládní moci, a to úměrně ke své početní síle. Náboženské rozvrstvení obyvatelstva spojuje kultové rozdělení s rozdělením kmenovým, V tom smyslu Libanonec nezapře svou příslušnost k Východu. Tam každý patří k nějaké rodině a pochází z určité vesnice. Kdo zná trochu podrobněji zeměpis Libanonu, podle jména a osady si může klidně ověřit i náboženství nebo »obřad«, jak zde raději říkají. Kromě toho každé jméno, byť seberozšířenější, představuje rodinu, i když se mnohdy ti jmenovci vůbec neznají. U velkých »rodin« příslušnost k různým vyznáním nebo obřadům není vyloučena. Nestačí provést dělící čáru mezi křesťany a mo- hamedány, protože mohamedáni jsou ještě rozštěpeni na pravověrné sunity a heretické šijity, kdežto křesťanská vyznání jsou zastoupena dvěma či třemi velkými větvemi: pravoslavnou, katolickou 16 [pageend16]MODLITBA CÍRKVE Tvé modlitby jsou odvážnější než všechna pohoří , myslitelů! Stavíš je jako mosty do bezbřehosti, dáváš jim stoupat do závratná jako orlům. Jako lodi je posíláš na moře neznáma, jako velké námořní lodi do divočin plných mlh. Svět se obává tvých sepjatých rukou a je mu úzko z vroucnosti tvých kolen, Jeho rty se strachem posmívají, zamyká se v komorách svých pochyb, Neboť ty jej vydáváš zaživa na póspas věčnosti a přikazuješ, aby jeho roky zetlely dříve než přejdou: Hle, cesty, které vedou od tvých úst, jsou cesty do věčnosti, a kam se tvá duše vzpíná, je konec všech tvorů! Ty však se vracíš z pouště ozdobená a osvícená z křidel noci! Přicházíš živá z propasti a vyslyšená z věčného mlčení. Vracíš se ze zkázy plná síly, a vracíš se z neviditelna jako tvar. Gertrud von Le Fort (přel. J. Benáček) a protestantskou. Jako počtem nejsilnější převládají katoličtí maronité, následují řeckopravoslavní, pak arménští a syrští křesťané, jak pravoslavní tak i katoličtí, a to ve skupinách mnohem menších. Podobně málo je protestantů, povětšině cizinců. Ostatně Libanon byl vytvořen jako vlast maronitů, kteří si zachovali národnostní a náboženskou svébytnost v horách, kdežto mohamedán- ské pobřeží jim bylo přidáno, aby nový stát byl schopen života. A toto rozumné opatření se projevilo prozřetelnostním. V presidentském paláci v Baabdě, hlavním městě libanonských hor, sídlí vždycky maronita, který jmenuje ministerským předsedou vždy sunitu, kdežto sněmovna poslanců nevolí jiného předsedu než šiitu. Vláda se skládá z 18 členů; alespoň 3 ministři jsou maronité, 3 su- nité, 2 šiité, 2 řeckokatolíci (melchité), 2 řečtí pravoslavní a nějaký armén. Jednotlivé etnickonáboženské skupiny celkem rády spolupracují, ale trvají také na svém podílu na vládní moci. Nehledě na toto široké rozdělení moci postavení presidenta republiky se považuje za rozhodující. Projevilo se to v poslední době aspoň dvakrát. V přípravné horečce, která v arabském prostředí předcházela válku šesti dnů, libanonští moha- medáni neskrývali své rozhodnutí, že po vítězství — egyptská propaganda viděla už Israel a jeho obyvatelstvo úplně vyhlazené — donutí maro- nitského presidenta k rezignaci a nastolí presidenta mohamedánského. Libanonští křesťané si tehdy dobře uvědomili, že postavení presidenta závisí z velké části na politické konjunktuře u sousedů zvaných i nezvaných. Tím ovšem neskončila národnostní krize. Existence izraelského státu a s ním spojená a uměle udržovaná existence izraelských uprchlíků tvoří dvě ohniska neklidu, jedno zahraniční a druhé vnitřní. Otázka uprchlíků, které se Libanon ostatně snaží co nejrychleji zapojit do obyčejného občanského života, se komplikuje vznikem iredentistické organizace oddílů feddajín; ty se různými prostředky, mnohdy dokonce i z peněz mezinárodní podpory, ozbrojili k tomu, aby pomohly vydobýt zpět Palestinu od židů. Ostatně slovo samo » feddajín «, jež byste marně hledali v bibli vedle hebrejského »goel«, značí v arabštině vykupitel, člověk, který své statky a svůj život obětuje, aby osvobodil druhé. Feddajín rozšířili svou organizaci do všech států sousedících s Izraelem, ale neskrývají se s tím, že v Libanoně se jim obzvláště líbí. Jednak protože velmi pravděpodobně Izrael nezaútočí přímo na Libanon, jednak protože podle těchto extrémistů se křesťanské obyvatelstvo Libanonu jen minimálně angažuje v této společné » svaté věci všech Arabů«, a pak zdá se, že na Libanonu se jim, jako také všem ostatním, žije ještě nejlépe. Mladá krev a časté cvičení se chce nějak projevit, a protože se v Izraeli nedá dobře nic solidního podniknout, milí feddajín začali obléhat v dubnu libanonské vojenské tábory na jihu a brzo nato organizovat nepokoje v samém Bejrútě. Tripoli, město mohamedánské a volební okrsek ministerského předsedy, je jim příznivě nakloněno a ostatní města nemají dosti veliký význam. Nepokoje v Bejrútě způsobily stagnaci veřejného, hlavně obchodního a bankovního života a očekávalo se, že vláda a parlament rozhodnou energická opatření. Nic se však nestalo. Policie s pomocí vojska zvládla situaci a během týdne městský život se dostal do svých bývalých kolejí, ale ve sněmovně se ukázalo, že feddajín tam mají početné zastánce, hlavně mezi mohamedá- ny, přesto, že jejich přítomnost v zemi narušuje klid a hlavně bezpečnost státu pro možné izraelské represálie. Neprozradil by žádné tajemství, kdo by řekl, že sám ministerský předseda Karamé, mohamedánský sunita, se přízní k feddajín nijak zvlášť netají. Jeho politika opatrné přízně nenašla však nutnou odezvu ve sněmovně, a proto podal s celou vládou demisi. A začala vládní krize. Nejprve v dubnu a květnu bylo velké naříkání, jak tím obchod trpí. Ale poslední dobou nářky utichly*. Dvě okolnosti krizi prodlužují. Za prvé, zdá se, že mezi sunity se v nynější době nedá najít umírněná osobnost, jež by dovedla spojit přízeň všea- rabské akci vtělené v hnutí feddajín s osvědčenou loajalitou k libanonské vlasti, tak jako to dovedl odstupující ministerský předseda. Za dru- * Boj za Palestinu se pravděpodobně dostává do nového údobí po požáru mešity AI Aksa v Jeruzalémě v ambitu nádvoří bývalého jeruzalémského chrámu. Židé hledají archeologické zbytky chrámu a oba mohamedánské památníky: Omarova mešita a AI Aksa, jim stojí v cestě. Mohamedáni se saúdským králem Fejsalem v čele jim teď vyhlašují svátou válku. 17 [pageend17]stalo se doma , v exilu a jinde ve svété VE VATIKÁNE A V ITÁLII Svatý Otec přijal v soukromé audienci mj. pražského apoštolského admistrátora otce biskupa Františka Tomáška, když dlel v Římě na zasedání sekretariátu pro jednotu křesťanů, jehož je členem; převora protestantského kláštera v Taizé ve Francii br. Rogera Schutze; ministra dopravy NSR dr. Lebera a předsedu soc. dem. poslanecké skupiny dr. Wehnera; členy řídícího výboru Světové federace bývalých žáků katolických škol — mluvil k nim o nutnosti dát mládeži učitele, kteří jsou opravdu na výši svého úkolu; na 500 představených ženských řeholních řádů a společností — nabádal je k nebojácné úpravě dnešní době všeho, co na jejich předpisech a zvycích je zastaralého, při tom všem ale mají zůstat věrny svému duchovnímu a řeholnímu stavu: » Církev vás potřebuje a s vámi počítá. Nezklamte její naděje, nýbrž snažte se je překonat«; členy komise, která vede římské anglikánské středisko — jejich jménem pozdravil sv. Oteče anglikánský biskup dr. John Moorman, někdejší pozorovatel na II. vatikánském sněmu: vyslovil naději, že s milostí Ducha svátého budeme růst v duchu vzájemného porozumění a lásky a odstraníme vše, co nás dělí, a že církve římská a anglikánská se jednou budou navzájem považovat za církve sesterské, a dotkl se též otázky smíšených manželství, také sv. Otec měl slova uznání pro vše, co k sblížení obou církví koná římské středisko. 8. prosince se Pavel VI. připojil k tradičnímu římskému květinovému holdu P. Marii u jejího sloupu na Španělském náměstí. Hned potom šel na akademii uspořádanou k 100. výročí zahájení I. vatikánského sněmu — 8. prosince 1869; hlavním řečníkem byl kard. Petr Parente, který, podobně jako sv. Otec v řadě řečí v oněch dnech, zdůraznil, že nauka Prvního vatikánského sněmu uchovává svou aktualitu i dnes, že Druhý vatikánský sněm byl jejím pokračováním a navázal na to1, co bylo před sto lety kvůli politickým událostem přerušeno a nedokončeno. K 24. listopadu, kdy se slavila připomínka blahoslavených vietnamských mučedníků a připadalo' deváté výročí založení církevní hierarchie ve Vietnamu, sv. Otec poslal list biskupům, kněžím a věřícím, této těžce zkoušené země: zve katolíky, aby dali svůj přínos k zmírnění utrpení obyvatelstva, a dává morální podporu tomu, co podniká jak vietnamská katolická charita tak i rada, v níž jsou sdružena všechna hlavní vietnamská náboženství, aby se překonalo rozdělení a v zemi nastal mír a pokoj. Přeje to zemi z plna hé, president republiky Helou v televizním projevu, skutečné řídkosti v jeho státnické kariéře, dal najevo bez jakýchkoliv okolků, že nová vláda, ať ji vytvoří kdokoliv, musí brát ohled v prvé řadě na státní zájmy libanonské vlasti a jen potom přiložit ruku k řešení problému svých arabských bratří. Sidi Nuhád Ohlaste každou změnu adresy. Pak budete dostávat Nový život včas a pravidelně. srdce; svůj pozdrav a své přání všeho blaha posílá také katolíkům v severním Vietnamu, v naději, že k nim dojdou tato jeho slova. — Pro raněné v občanské válce sv, Otec odevzdal arcibiskupovi ze Saigonu 15 000 dolarů. K Světovému dni míru, který sv. Otec vyhlásil zase na 1. leden 1970, a to na heslo » Vychovávat se k míru smířením «, uveřejnil už 30. listopadu zvláštní poselství; mír popsal jako něco aktivního, co třeba stále budovat, jako vyšší životní úroveň, k níž všichni máme směřovat a se vychovávat. Naštěstí můžeme dnes už pozorovat nemálo naznaků, že lidé si uvědomují nutnost nahradit surovou sílu hmotnou silou morální a odsuzují terorismus, nelidské zacházení se zajatci, koncentrační tábory a zabíjení rukojmí. Zvláště křesťany Pavel VI. vybízí, aby pozitivně budovali mír a druhým byli příkladem v odpuštění, které je vrcholem smíření mezi poraženým a vítězem: vítěz se zřekne dobytých výhod; které poraženého ponižují a činí nešťastným. Svatý Otec jimenoval sekčním šéfem v kongregaci pro katolickou výchovu kněze brněnské diecéze mons. ThDr. Františka Rýpara, sekretáře Křesťanské akademie a spolupracovníka NŽ. Blahopřejeme! * Sekretářem Laické rady byl jmenován belgický kněz Marcel Uytenbroeck, který byl dosud generálním duchovním rádcem Mezinárodního hnutí křesťanské dělnické mládeže. * Do synodálního sekretariátu bylo povoláno 15 biskupů — 12 bude voleno písemně členy loňského mimořádného synodu a tři jmenuje sám papež. Sv. Otec tak plní to, co slíbil v řeči, jíž zasedání loni zakončil. * Telegramem adresovaným presidentovi italské republiky Josefu Saragatovi, sv. Otec projevil soustrast celé Itálii a zvláště postiženým teroristickými atentáty v Miláně a v Itálii. * Presidentu USA Nixonovi blahopřál k druhému přistání amerických kosmonautů na Měsíci : » ... Modlíme se, aby toto další vítězství nad neznámem pomohlo lidstvu rozvíjet jednotu a mír.« * Od 1. ledna vychází vatikánský L'Osservatore Romano také portugalský jako týdeník; L’OR vychází jako deník italsky, jako týdeník: francouzský, Španělsky a anglicky. * Své 50. výročí oslavila Papežská kolej pro boho- slovce z Habeše, která jako jediná má svou budovu uvnitř Vatikánských zahrad. Mezi alumny přišel 23. listopadu sám sv. Otec, aby jim blahopřál. * Příští mezinárodní eucharistický sjezd, čtyřicátý od jejich založení, se bude konat r. 1973 v Melbourne v Austrálii. * K začátku mohamedánského měsíce postu a modlitby Ramadanu Pavel VI. poslal poselství velkému šejkovi z AI Azharu v Káhiře; zvláštní provolání vydal též sekretariát pro mimokřesťanská vyznání. ★ Letos 20. května sv. Otec vzpomíná 50. výročí svého posvěcení na kněze; římská diecéze mu daruje k tomuto jubileu jeden nový farní kostel na předměstí. * Z podnětu S větové rady církví se tento rok v Be j rútě bude konat studijní a diskusní schůzka křesťanů, hinduistů, budhistů a mohamedánů; z celkového počtu 40 účastníků bude třicet křesťanů; na pořadu diskusí je především důstojnost lidské osoby, mír a budoucnost člověka. * Sekretariát pro mimokřesťanská vyznání vypracoval a vydal dvousetstránkovou informační publikaci nazvanou » Setkání s africkými náboženstvími « ; je to jakýsi úvod do složitého systému náboženství tohoto světadílu a součást sbírky, jíž sekretariát podává základní informace o různých mimokřesťanských vy- 18 [pageend18]znáních pro zahájení dialogu s jejich příslušníky. * K svátku sv. Ondřeje, patrona cařihradské pravoslavné patriarchální katedrály, navštívil patriarchu Atenagora předseda sekretariátu pro jednotu křesťanů kardinál Willebrands a odevzdal mu list a dar sv. Otce. Vánoce sv. Otce začaly už 15. prosince: po konsistoři, v níž si vyžádal souhlas kardinálů a biskupů pro kanonizaci tří blahoslaveno!, přijal v audienci členy římské kurie k tradičnímu blahopřání k vánocům. Ve svém projevu podal rozbor současné situace v církvi, poukázal na světlé i stinné stránky církevního vývoje po II. vatikánském sněmu — mezi pozitivními aspekty vyjmenoval rostoucí křesťanské uvědomění mezi věřícími, pastýřskou horlivost biskupů, snahu o vnitřní i zevnější obnovu řeholních společností, mnohostrannou činnost katolických laiků v moderním apoštolátě a skrytý obětavý život duší, které jdou věrně za Kristem. Za méně radostné jevy v církvi označil nejistotu kněží stran jejich povolání a úkolu v světě; upozornil tu, že považuje za svou povinnost zachovat zákon celibátu v latinské církvi. Dotkl se též problému práce mezi mládeží, míru, rozvojových zemi a výslovně poukázal na bolestné konflikty v Nigerii, Vietnamu a na Blízkém Východě; kdekoliv mu to bylo možné, hleděl zasáhnout a přimět odpovědné činitele, aby do těchto zemí vrátili mír; mezitím prostřednictvím svých pomocných orgánů, pokud mu to je umožněno, snaží se zmírnit utrpení nevinných obětí a nést jim důkaz křesťanské lásky. Modlitbou při poledním Anděl Páně v neděli 21. prosince Pavel VI. posvětil sošky Jezulátka, které si římské děti s sebou přinesly a které na Štědrý večer vložily do svých betlémů. Potom sestoupil na náměstí sv. Petra a sám vložil sošku Jezulátka do betléma, který pod kolonádou postavili zaměstnanci Italské státní tiskárny. Do vánoční scény je zapojeno mnoho budov známých návštěvníkovi starého Říma: tak Svatá rodina je umístěna pod sloupořadí, které postavil císař Oktavius ke cti své dcery Oktávie, dále tam vidíme sloupy z Římského fóra, baziliku P. Marie in Cosmedin, průčelí kostela P. Marie in Araceli se schodištěm, dům ze čtvrti v Zátibeří; osoby jsou oděny v kroje Říma z 18. století, K betlému chodily odříkávat básničky a zpívat písně ke cti Jezulátka římské děti a katolické školy. Půlnoční mši svátou sloužil v Sixtinské kapli pro členy vatikánského diplomatického sboru; v kázání mluvil o víře a jejím poměru k oblasti přirozená (str. 5). V ranních hodinách odjel do čtvrti Prenestino a ve farním kostele sv. Agapita uprostřed nouzové barákové čtvrti celebroval pro tamější obyvatelstvo. Navštívil a obdaroval rodinu vdovy s pěti dětmi, kteří se ještě s dalšími příbuznými tísní ve dvou místnostech ubohého baráku. Hned po příjezdu do Vatikánu telegramem žádal primátora města Říma, aby vynaložil vše na pomoc všem, kdo v oné čtvrti bydlí, jak to žádá lidské a křesťanské svědomí. V jednáct hodin stál po třetí u oltáře: v bazilice sv. Petra nad hrobem prvního z papežů. V projevu z vnějšího balkonu baziliky zdůraznil naprostou nutnost opravdu křesťanského humanismu pro záchranu dnešního světa a při vzpomínce, kterou věnoval Nigérii, Vietnamu a Blízkému Východu, znovu vybízel k opravdovému míru, (str. 6). V odpoledních hodinách šel navštívit jednoho 831etého nemocného biskupa. Ve SVATÉ ZEMI slavili vánoce tradičním způsobem. Poutníků sice nebylo tolik jako jiná léta, ale do Betlé- a jich na Hod Boží vánoční přišlo na deset tisíc, především z Evropy, kteří sledovali půlnoční mši svátou patriarchy mons. Goriho na velkém plátně na náměstí před kostelem sv. Kateřiny — dovnitř se vejde sotva 1500 osob. I v Nazarete byly kostely přeplněné; mši svaté v bazilice Zvěstování byl přítomen president hebrejského Knessetu a představitelé řeckokatolické a řeckopravoslavné církve — ti budou slavit vánoce až 6. ledna. V Betlémě — až na zpěvy několika menších protestujících skupin mládeže — byl klid, zato nad suezským průplavem a jinde hřměla děla a třaskaly bomby a tekla lidská krev. Ve VIETNAMU sloužil půlnoční mši svátou pro americké vojáky na jedné jejich bázi novojorský arcibiskup kard. Terrence Cooke, který je jejich ordinářem. Apoštolský delegát mons. Lemaitre navštívil jeden tábor zajatých příslušníků vietkongu a odevzdal každému dárek sv. Otce. Také v NIGÉRII a BIAFŘE věřící šli na vánoční bohoslužby, třebas se vydávali nebezpečí, že mohou být zastiženi bombardováním nebo válečnými operacemi. Jedno nigerské letadlo prý skutečně shodilo několik bomb na vesnici na jih od biaferského města Owerri jen několik minut před tím, než začala půlnoční. Byly zabity dvě osoby a 25 bylo raněno. — A přece právě o Svaté noci sdružení Joint Church Aid uskutečnilo svůj 5000. noční tet z ostrova Sao Torné do Biafry, třebas jen týden předtím bylo jedno jeho letadlo, z Kanady, sestřeleno nigerským vojenským letectvem; zahynulo pět osob. Z NSR mohli o vánocích jít navštívit své příbuzné v NDR — tato návštěva příbuzných ve východní části Berlína nébylo dovolena občanům západních čtvrtí. V JUGOSLÁVII byl Hod Boží vánoční pracovním dnem. Vláda odmítla společnou žádost biskupů a pravoslavného patriarchy, aby 25. prosinec byl prohlášen za volný den v katolickém Chorvatsku a Slovinsku a 6. leden v pravoslavném Srbsku. Věříci prý si mohou vzít na ten den neplacené volno. Katolíci z města Banja Luka, jehož kostel byl za nedávného zemětřesení vážně poškozen, měli své bohoslužby u pravoslavných, kteří jim kostel ochotně půjčili. V Praze v ČSSR prý byly půlnoční mše svaté v poslední chvíli odvolány. Policie to oznamovala pomocí aut s tlampači. Že by se báli nepokojů, když se při půlnoční shromáždí více lidí? Anebo případných potyček se sovětskými vojáky, které na ulicích je vidět skoro výhradně v civilu a s nimiž se obyvatelstvo stále ještě nesmířilo? V ČESKOSLOVENSKU NÁBOŽENSKÉ ZPRÁVY V Charitním domě v Radvanově u Tábora zemřel 6, prosince ve věku 76 let otec biskup ThDr. Stanislav Zela. Rodák z moravského Záhoří v Horních Nětči- cích, farnost Soběchleby pod Svatým Hostýnem, studoval gymnasium v Přerově, bohosloví v Olomouci, kde byl 5. července 1917 vysvěcen na kněze. R. 1940 byl jmenován světícím biskupem olomouckým, ale konsekraci mohl přijmout až rok potom pro těžkosti ze strany nacistů. Mons. Matocha si ho r. 1948 jmenoval svým generálním vikářem; mons. Zela byl dva roky potom zatčen a v nastrojeném odstrašujícím procese odsouzen na 25 let žaláře; poslední léta strávil v poměrné svobodě, ale nikdy se už neujal svých biskupských funkci. Loni byl rehabilitován, pak vážně onemocněl a nezachránila ho ani operace. Na své vlastní přání byl pochován v rodných Soběchlebích; v Olomouci bylo 12. prosince slavné koncelebrované rekviem. — R. i.p. 19 [pageend19]Zima na českém venkově. Letos byla jaksepatří, dvakrát se Československem přehnala nečekaně silná a studená sněhová vlna s mrazy až na 28 stupňů. Druhá vlna přišla právě před vánocemi a jen ztížila dopravu a zásobování. Hospodářská situace tím utrpěla další těžkou ránu. Podaří se režimu ji »zkonsolidovat« v tomto roce? Rakouská katolická tisková služba Kathpress uveřejnila dopis představených ženských řeholních společností ze Slovenska, které se brání proti omezování své činnosti. Z bratislavského ministerstva kultury jim bylo sděleno, že jejich ošetřovatelská práce musí být omezena jen na přestárlé kněze a řeholníky a na oli- gofrénní a psychiatrické případy; není jim dovoleno ošetřovat nemocné v domech, v nemocnicích, pracovat na farách a vyučovat náboženství a mít jakýkoliv bližší styk s obyvatelstvem. Mají také propustit čeka- telky a novicky, které přijaly. — Představené odpověděly, že se podle zákazu zařídí, až bude oficiálně vydán, mezitím protestují proti chystanému opatření u presidenta Svobody, federálního ministerského předsedy Černíka a slovenského Colotky a u prvního tajemníka KSČ dr. Gustava Husáka. Pražská mírová konference před rozpadem? Její krise začala srpnovou invazí ČSSR; diskusi o tomto předmětu hleděla delegace z NDR vždycky nahradit diskusí o Vietnamu a západoněmeckém revanšismu. Předseda a původce PMK profesor Josef Hromádka upadl v nemilost pro svůj nesouhlas s invazí, gen. sekretář Jaroslav N. Ondra, loajálně jdoucí s Hromádkou, musel na zasedání pracovního výboru v Bukowě v NDR na nátlak sovětských delegátů složit úřad a tu se vzdal předsednictví i Hromádka, a tato dvojí demise měla za následek rozštěpení západoněmecké delegace a nesouhlas mnoha souputníků ze Západu, kteří teprve nyní si uvědomili, že PMK měla sloužit sovětským » mírovým « cílům ... Ve slepé uličce se ocitla i tzv. Berlínská konference, jíž se účastnily i některé katolické skupiny ze Západu. Bratislavská Pravda si stěžuje, že klesá počet odběratelů jejích a také jiných komunistických časopisů, jako Život strany; naproti tomu roste počet odběratelů Katolických novin, třebas ty pro nedostatek papíru mohou jen s námahou zvyšovat svůj náklad. * Několikrát se na stránkách Pravdy objevily výzvy k uvědomělejší a » kvalifikovanější« ateistické výchově. 27. listopadu deník přebírá refrén z padesátých a prvních šedesátých let, že učitelé mají být ateisty, aby mohli dát dětem opravdu jednotný »vědecký světový názor«. * A den předtím v rubrice »komentujeme« ukazuje na to, jak po Lednu církve se začaly rozmáhat, také za pomoci západoněmeckých církevních center, náboženského1 střediska v Bělehradě » Z ruky do ruky«, podniků římského slovenského Ústavu sv. Cyrila a Metoda a »jezuitského časopisu Nový život...« Autor komentáře je nespokojen s tím, že se náboženství vyučuje mimo školu •— strana tak ztrácí přehled, o tom, co se vyučuje, kolik hodin a kdo vyučuje. Třeba prý dát »státu co jeho je«. * Bývalí mírovi kněží stále zvedají hlavu, a režim je tlačí do předu: k 65. narozeninám blahopřál svatovítskému proboštovi Antonínu Stehlíkovi ministr kultury Brůžek za přítomnosti Josefa Plojhara, dr. Josefa Beneše, Jana Máry a kan. Osvalda Nováka. * V Lísku na žďársku byl 23. listopadu pohřben P. Ludvík Vrána, spoluzakladatel a budovatel Floriánova staroříš- ského Dobrého díla, přítel Demlův a Schulzův. Do češtiny uvedl mnoho významných katolických zahraničních myslitelů a spisovatelů, jako Slowackého, Puškina, Lermontova, Poea, Longfellowa, a Francise Thompsona. * 14. prosince vzpomínali 100. výročí narození dona Ignáce Stuchlého, prvního českého sale- siána a představeného československé inspektorie. Zemřel 13. ledna 1953 ve věku 83 let a je pochován ve Fryštáku u Holešova, kde salesiáni měli do1 r. 1950 kvetoucí dům pro svůj řádový dorost. RŮZNÉ ZPRÁVY Alexander Dubček byl jmenován velvyslancem v Turecku; znamenalo by to částečnou jeho rehabilitaci, třebas nevykonal žádoucí sebekritiku? ★ Vilém Šalgo- vič, v srpnu 1968 náměstek ministra vnitra, protože se postavil za vstup sovětských vojsk a snad jim i pomáhal, dostal k svým 50. narozeninám Řád práce: Sledoval vždy zájmy KS a svého lidu, řekl Sádovský, když mu vyznamenání odevzdával. * V Praze byl odsouzen na 32 měsíců vězení Vítězslav Kadlčák, který loni na jaře chtěl přispět k vyřešení tajemství stran smrti Jana Masaryka, ale záhadným způsobem, jak tvrdil, mu to bylo znemožněno. Dopustil se trestního činu hanobení republiky a jejího představitele, křivého svědectví a výtržnictví. * Nedlouho potom generální prokuratura uveřejnila výsledky svého vyšetřování smrti Jana Masaryka: lze vyloučit, že byl zavražděn, mohlo se stejně pravděpodobně jednat o sebevraždu jako o nešťastnou náhodu, že totiž spadl s okna, na jehož římsu si sedl; dělával prý to, když trpěl nespavostí. * V druhé půli listopadu skončily procesy proti mladým mužům, kteří byli pro nepokoje zatčeni ve dnech kolem 21. srpna 1968. Podle RP skončilo dosud na 30 procesů. V Liberci bylo souzeno 173 mladíků; trest od dvou do 15 měsíců odnětí svobody dostalo 30 mladých, 76 rozsudků bylo podmíněných a 49 chlapců, asi mladších 18 let, bylo odsouzeno k výchovným ko- rekcionálním opatřením. * 12. listopadu byly na pražských vysokých školách pozastaveny všechny před20 [pageend20]nášky z oboru filosofie, sociologie a dějin — prověřením profesorů těchto předmětů ministerstvo školství chce » zničit střediska liberalistického myšlení«. * Na ustavujícím zasedání Ústřední rady čs. Junáka byl zvolen náčelníkem dr. Rudolf Plajner. Ústřední rada vysoce ocenila akci Junáka v českých zemích »Milion hodin republice« jako příspěvek k 100. výročí Leninových narozenin a 25. výročí osvobození CSR. * Na čs. poštovních známkách se objevily i náboženské motivy; v sérii Umění najdeme Zmrtvýchvstání od Mistra třeboňského, Ukřižování od V. Hložníka, Svatého Jeronýma od Theodorika a Velké rekviem od F. Muziky (1944). * Ceká se vládní opatření o bytech čs. občanů, kteří se neoprávněně zdržují v cizině; těchto bytů prý je dva až tři tisíce. Na některých místech je • už MNV zabavil a přidělil komunistickým funkcionářům. * Prvním náměstkem ministra školství byl 10. prosince jmenován inž. Josef Havlín, který před r. 1968 pracoval na ministerstvu kultury, loni na podzim byl jmenován vedoucím Úřadu pro tisk a informace a koncem listopadu tiskovým mluvčím české vlády. V minulých letech se čs, komunistický režim velmi chlubil svou námořní flotilou a jejími výkony. Potom nastalo mlčení..., protože v letech 1965-1967 byly prodány lodi Ostrava, Dukla, Lidice, Julius Fučík, Mír a Orlík. Přibyly lodi Vítkovice, Brno, Blaník, Bojnice a Lednice; tato poslední loď je dosud uzavřena v Suezském průplavu, což způsobuje státu roční ztrátu 44,5 milionů korun. * Časopis Květy přinesl šestistránkovou reportáž o omamných jedech, jejichž užívání se v ČSSR šíří alarmujícím způsobem. I v tom můžeme vidět-nezájem mládeže o oficiální dění, projev zklamání a útěk z truchlivé skutečnosti. * Také Zdenek Fierlinger odchází z veřejného života: před časem se vzdal předsednictví Svazu čs.-sovětského přátelství a nyní i poslaneckého mandátu. Rozloučil se ponižující sebekritikou za své »slabé« chvíle v loňském roce. * 6. prosince došlo v Moskvě na mezinárodním turnaji k hokejovému zápasu SSSR-ČSSR, prvnímu po loňském březnovém dvojím vítězství Československa, které potom mělo tragické politické následky. Sportovní pozorovatelé nepřikládali poměrně vysokému vítězství Sovětů velký význam, bylo však zajímavé naslouchat úvodním poznámkách českého hlasatele Sig- munda, který jako by chtěl honem napravovat to, co řekl loni... * Letos má být uspokojeno 91 500 zájemců o osobní auta: 70000 z pořadníku a zbytek na volném trhu. O tento volný trh je stále malý zájem — od jeho vyhlášení se prodalo jen 3200 aut; důvod je pochopitelný: ceny jsou vesměs, až na škody a fiaty 600 a 850, nad 100 000 Kčs. Před vánocemi byly ceny poněkud sníženy. * 8. prosince začalo studium Čs. rozhlasu v Ústí n. L. vysílat pořady pro sovětské vojáky; vysílání zahájil Lubomír Štrougal. * 9. prosince oznámilo ministerstvo vnitra, že všechny urgence o vydání výjimek pro cesty do zahraničí jsou bezpředmětné , a že mimořádná opatření o cestách na Západ budou platit i tento rok. Vidět, že se v ČSSR ještě nesmířili s překvapením, které jim v říjnu připravil Husák. * Rada brněnského NV nebyla spokojena s vlajkovou výzdobou na školách a na domech k výročí Říjnové revoluce. * Na území ČSR žije 9 898 000 obyvatel, 595 000 je jiné národnosti než české (381 000 Slováků), na Slovensku 4 520 000, 636 000 z nich nejsou Slováci. Jejich postavení má řešit nový zákon o národnostech. * V CSSR zdá se užívají kojenecké pleny také na jiné účely... Jsou proto od 1. července na příděl, a matka dostane nanejvýš 50 plen pouze na předložení těhotenské legitimace. * Na 100 tisíc obyvatel připadá v ČSSR 12,36 telefonních stanic. KULTURNÍ ZPRÁVY Na symposiu o životě a díle sv. Cyrila, pořaaanem od 15. do 17. září v pražském Karolinu, mluvili mj. předseda Cs. národního komitétu slavistů akademik dr. Havránek, dr. V. Hrubý o archeologických průzkumech ve Starém Městě, 17 dosud objevených velkomoravských kostelních staveb posoudil arch, J. Pošmourný — sedm z nich spadá do období působení svátých bratří —, o otázce datování jejich příchodu na Velkou Moravu mluvil dp. dr. V. Tkadlčík; historické pozadí působení slovanských apoštolů zkoumal dr. Vavřínek — hlavním záměrem Rastislavovým prý bylo zřízení biskupství na Moravě, a tak dosáhnout církevní nezávislosti; když nebyl vyslyšen v Římě, obrátil se na Cařihrad, proto slovanská liturgie že vznikla až po příchodu na Moravu. Proti dosavadní klasické teorii, že hlaholice vznikla z řeckého písma a s ovlivněním orientálních prvků, vystoupil dr. V. Polák s novým názorem, že to bylo písmo gruzínské, které mělo vliv na vznik glagolice. Dr. R. Jacobson zdůraznil, že v Konstantinově díle nelze spatřovat jen tvorbu liturgickou, nýbrž i vyspělou tvorbu básnickou: předmluvu Proglas charakterizoval jako nejvyspělejší básnickou skladbu 9. století v celém okruhu latinského i byzantského písemnictví. V díle Konstantinově defiluje literatura, která zakládala literaturu uměleckou, už v době velkomoravské máme co činit s vynikající slovanskou poezií. Na českém knižním trhu se objevily tři knihy Jaroslava Durycha: brněnský Blok vydal znovu novelu Sedmikráska, českobudějovická Růže trojdílnou epopej z doby pobělohorské Bloudění a Československý spisovatel novinku Boží duha. * Svůj vstup do knihkupectví mohl oslavit také Jan Čep: v nakladatelství Blok vyšel výbor z jeho povídek Sestra úzkost; » společným jejich rysem je pocit úzkosti člověka, který stojí tváří v tvář smrti, který hledá odpověď na věčně lidskou otázku: Co bude potom« (rozhlas). * Koncem září se konal v Sorentu v jižní Itálii Festival čs. filmu; v poslední chvíli byly odvolány dva filmy: Všichni dobři rodáci a Kočár do Vídně. Snad nedopatřením kulturních dohližitelů zůstaly na programu neméně protikomunistické filmy jako Žert a Spalovač mrtvol. Odvolání filmů a vůbec čs. kulturní politika byla předmětem otázek slovenskému ministru kultury Val- kovi; jeho odpovědi byly shledány velmi trapné. * Tři významní čs. filmoví pracovníci byli vyznamenáni ko- mendním křížem Italské republiky; jsou to sesazený ředitel Cs. filmu Alois Poledňák, Karel Zeman a Jiři Trnka. * S velkým zájmem byla přijata » Česká vánoční mše«, jíž byl zahájen Mezinárodní festival divadelní v Benátkách. Do podkladu z lidových her z XVIII. století jsou vsunuty jasné narážky na předloňský srpen. Hru předvedlo ostravské Bezručovo divadlo, V EXILU A JINDE VE SVĚTĚ RAKOUSKO. — Slavnosti šedesátého výročí vídeňského Orelstva, které začaly třídění děkovnou pobožností před svátkem sv. Václava v českém kostele na Rennwegu, pokračovaly slavnostní schůzí v neděli 16. listopadu a vyvrcholily akademií 30. listopadu. Na schůzi místostarosta František Bouchal přivítal zástupce Menšinové rady a všech krajanských organizaci v ní sdružených a další hosty a pak shrnul dějiny vídeňského Orla od jeho začátků až do našich dnů. Dnešní úkoly vyložil starosta Orla Petr Gregory; ve vlasti byl Orel potlačen, ale jeho myšlenka nezanikla: v r. 1968 po dlouhých letech mlčení se jen v soused- 21 [pageend21]ní Moravě vytvořilo přes 300 přípravných výborů k obnově Orla. Je proto povinností katolíků zu hranicemi pokračovat v tom, co nemůže žít doma. — Pozdravný list poslali: Svatováclavská župa čs. orla v exilu, Svaz slovanského orelštva i katolického sokolstva v USA. Schůze skončila orelskou hymnou Vzhůru, orle slovanský. V USA zemřel dr. Jozef Lettrich, do r. 1948 předseda Slovenské národní rady a Demokratické strany. Také v exilu se věnoval politické činnosti. — A v Tuc- sonu ve státě Arizona zakončil svou životní pouť Karel Erban, novinář, v letech mezi první a druhou světovou válkou vicekonzul v Batávii, dnešní Djakartě v Indonézii, a v Hágu vyslanec. Po odchodu do exilu r. 1948 pracoval víc než deset let ve stanici Svobodná Evropa. _ Are. z Bostonu kard. Cushing se zúčastnil oslav 75. výročí založení luteránské farnosti. V proslovu vyslovil svou ■ radost nad bratrským smýšlením křesťanů navzájem a zval přítomné, aby si tuto spolupráci udrželi i v budoucnu. KANADA. — 13. září m. r. vzpomínala průmyslová obec Batawa 30. výročí svého založení. Oslav se zúčastnil Tomáš Baťa ml. s chotí, jehož jméno obec má, a také kingstonský arcibiskup mons. Wilhelm, který vykonal obřad posvěcení rozšířené školy Božského srdce Páně; u základů této školy a celé fary stál jezuita P. František Dostál — vděčně vzpomínalo jeho pionýrské práce mnoho řečníků. Baťova továrna na obuv dnes vyrábí asi 90000 párů obuvi týdně. Předseda a místopředseda biskupské konference VIETNAMU se v Paříži pokusili o mírovou akci u čtyř delegací, které jednají o mír v jejich vlasti. Chtěli být přijati všemi čtyřmi delegacemi společně a vybídnout je ke konkrétnějším pokusům o dosažení míru. Jejich pokus nebyl úspěšný, protože delegace se- verovietnamská a vietkongu je odmítly společně přijmout, jen odděleně. Interkonfesionální sdružení 35 náboženských pomocných společností, katolických, protestantských a židovských, Joint Church Aid rozhodlo na svém zasedání v Oslo, že bude pokračovat v nočních letech do BIAFRY na pomoc tamějšímu obyvatelstvu, a odmítlo názor, že touto pomocí jen občanskou válku prodlužuje. I když pomoc může mít politický dopad, přece jen převažuje pomoc těm, kteří jsou vystaveni smrti hladem. Všechny vlády, které mají na válce svůj podíl, sdružení vyzvalo, aby se přičinili o dosažení míru v Nigerii. — Katoličtí biskupové Biafry vydali společné prohlášení, ve kterém vyslovují svou bolest nad tím, že stále trvá občanská válka. Na biaferské straně zemřelo v bojích nebo hladem víc než dva miliony lidí, na straně nigerské několik set tisíc. Válka je hanbou pro Afriku a strašným zločinem těch, kdo ji vyvolali. Biskupové zapřísahají představitele všech zemí, které jsou do nigerské války zapojeny, aby ne- rozněcovali její ohniska, ale spíše usilovali o mír, stojící na spravedlnosti a úctě k základním právům lidí. — Nedávno se o zprostředkování a o smír pokusila Konferenze afrických křesťanských církví. Její delegace, jejímž členem byl též katolický arcibiskup z Akkry v Ghaně mons. Amissah, navštívila obě strany a byla přijata příznivě. V NSR byl vydán nový katechismus s názvem » Věřit, žít a jednat«, který se snaží uvést poselství evangelia v soulad s dnešním každodenním životem. Jako podnět k zamyšlení jsou na konci kapitol výroky slav- ných osobností minulé i přítomné doby, věřících i nevěřících, jako Jana XXIII., Luthera Kinga, Jonesca, Sartra, sv. Jana z Arsu, Paskala a Brechta, úryvky z bible, výnosů II. vatikánského sněmu, Listiny OSN, talmudu, koránu a z pravidel protestantských řeho- níků z Taizé. Nový katechismus chce povzbudit věřící k opravdu křesťanskému životu všude a za všech okolností. ' Němečtí biskupové vyzvali své věřící, aby přispěli na sbírku Adveniat — na katolické podniky v zemích Latinské Ameriky — obnosem, který tvoří alespoň 10% z toho, co vydají na své radosti doby vánoční. V západoněmeckém nakladatelství katolickém Pat- mos vydal náš úspěšný krajan exulant Štěpán Zavřel německou obrázkovou knihu pro děti o svátých Třech králích » Šli za hvězdou«. Nadace »Knižní umění « ji označila za jednu z nej krásnějších německých knih tohoto druhu. — Zavřel také ilustroval pohádku bratří Grimmů » Tolary z hvězd« o děvčátku, které dá vše, co má, trpícím a je za to hojně odměněno. — Spolu s dalšími umělci Zavřel má své malby v oficiálním kalendáři, který Patmos vydalo. POLSKO. — 15. prosince sv. Otec přijal v audienci polského primasa kard. Wyszyňského, který byl provázen dalšími pěti biskupy a 30 duchovními správci krajanských misií mezi polskými vystěhovalci. Podle zpráv tisku biskupové odevzdali Pavlu VI. memorandum, kterým ho žádají o normalizaci biskupství na západním území státu. Dva dny potom se kard. Wy- szyňski vrátil z Říma do Polska — několik dní po skončení synody byl operován na prostatu a také dobu rekonvalescence ztrávil v Itálii. Už v neděli 21. prosince měl bohoslužby pro věřící ve své varšavské katedrále. Vojáci sovětské posádky v slezském městě Lehnici se přičinili o to, aby nevyhořel místní chrám sv. Janá. Protože polská požární služba nestačila zvládnout vzniklý požár, byli povoláni na pomoc sovětští vojáci, kterým se podařilo ho uhasit. Delegace katolického duchovenstva šla za pomoc poděkovat na velitelství. ČÍNA. — Katolický týdeník » Sunday Examiner«, který vychází v Hongkongu, píše, že v Šanghaji byly všechny katolické kostely uzavřeny a proměněny ve skladiště nebo laboratoře. Všichni kněží a řeholní sestry, kteří se dosud nevzdali svého povolání, byli odesláni do koncentračních táborů nebo na nucené práce. Známý chrám v Zi ka wei částečně vyhořel a jeho okna byla vytlučena. PORTUGALSKO. — Biskupové uveřejnili společné prohlášení, ve kterém hájí právo na právní bezpečnost, na informování, na svobodu slova, myšlení a sdružování. Odvolávají se přitom na výroky papežů a rozhodnutí II. vatikánského sněmu. Žádají, aby občanům bylo dopřáno více občanských práv, ale aby byli vychováváni také k svědomitému plnění svých povinností. V W W W W W \ / W V \ ^ A « / W W W W V W Od 18. do 25. ledna se křesťané společně modlí za jednotu všech, kdo se hlásí ke Kristu. Letos má tento Týden modliteb heslo »Všichni jsme Boží spolupracovníci«. Chceme v tyto dny myslet především na naše české rozdělené křesťanstvo a prosit Pána jednoty o vzájemné porozumění a přiblížení jednotě, jakou on chce, a prostředky, kterými on chce. 22 [pageend22]p o z n á m k y Vzpomínáme P. dr. Adolfa Pelikána Poměrně nečekaně nám přišla zpráva o jeho smrti. Loni 5. července vzpomínal 50. výročí svého posvěcení na kněze — oslavil je 14. září za osobní účasti losangeleského arcibiskupa kard. Mc Intyra — a tento rok, 23. září, by uplynulo padesát let od jeho vstupu do řádu Tovaryšstva Ježíšova. Mnozí z čtenářů Nž a velmi mnoho katolíků, zvláště kněží doma, ho znali osobně : Narodil se v Myslibořicích u Moravských Budějovic 5. května 1896 ve zdravé věřící venkovské rodině. Po maturitě na gymnasiu v Třebíči odešel do brněnského semináře a v katedrále na Petrově byl 5. července 1919 vysvěcen na kněze. Ani ne rok kaplanoval v Kamenici i Jihlavy, vstoupil k jezuitům a po doplňovacích studiích v Polsku a Belgii působil v řadě domů tehdejší československé, pak české řádové provincie: P. Pelikán byl oblíbeným kazatelem, exercitátorem, organizátorem katolického mládežnického hnutí, národním duchovním rádcem mariánských družin, redaktorem časopisů Dorost, Ve službách Královny, Rozsévač, spirituálem v kněžských seminářích, od něho pochází řada duchovních knih, určených především mládeži. Události po roce 1948 ho přiměly, aby také opustil vlast: i v zahraničí byl redaktorem — stál u začátků našeho časopisu Nový život v Londýně před jeho přenesením do Říma — kazatelem, několik let pracoval ve vatikánském rozhlase jako redaktor pro ČSR a od r. 1956 žil v Kanadě a USA jako duchovní správce mezi tamějšími českými katolíky, posledních šest let v Los Angeles, kde pod jeho vedením se začala slibně rozvíjet nová česká katolická osada a kde pro svou smířlivou povahu našel porozumění a úctu i v kruzích nekatolických. Znalost šesti evropských řečí z něho vytvořila hledaného zpovědníka v jezuitském kostele Nejsvětější svátosti v Hollywoodu, při němž žil. 10. listopadu odjel do Fresna na své výroční exercicie, nic nedávalo tušit, že se blíží konec: na svátek Všech svátých měl ještě krajanské bohoslužby, byl plný plánů, jak oslavit vánoce a pak i velikonoce, po nichž se chtěl uchýlit do staré Evropy na zasloužený odpočinek. Sám napsal adresy na obálky. To bylo jeho rozloučení s famíky. Ve volných chvilkách připravoval věstník ohlašující adventní bohoslužby. Poslední den si šel odpočinout a už nepovstal. Do rakve ho uložili v kněžské bílé rochetě, s krásně vyšívanou štolou, která byla pro něho vyšita doma ve vlasti. Jménem krajanů se s P. Pelikánem rozloučil nad otevřenou rakví tajemník losangeleské osady Boh. Smutník, on také vedl české modlitby. Při pohřebních obřadech v kostele Nejsvětější svátosti zastupoval kardinála Mc Intyra světící biskup mons. Ward. K věčnému odpočinku byly tělesné pozůstatky uloženy na řádovém hřbitově v Santa Clara. Skupinka krajanů se nad otevřeným hrobem pomodlila česky Otčenáš a zazpívala národní hymny a dušičkovou píseň: Odpočiňte v pokoji... »V P. Pelikánovi — napsal o něm jeden český spolukněz — ztrácíme vzácného kněze i dobrého člověka. Byl jakýmsi aristokratem mezi námi. Vynikal učeností i hlubokým vzděláním, byl mistrem slova i pera, dobrým učitelem a vychovatelem i zbožným synem svátého Ignáce, a ne na posledním místě vřelým ctitelem Matky Boží. A toto vše dává nám oprávněnou naději na radostné shledání s ním ve věčné slávě.« Nový zákon 1 původního řeckého znění přeložil a vysvětlivkami opatřil dr. Ondřej M. Petrů OP., řádný profesor papežské university svátého Tomáše. Křesť anská akademie, Řím 1969. Cena 3000 lir. Profesor Petrů a Křesťanská akademie splnili mnoho let pronášenou prosbu a připravili nám jednosvazkové, vázané, úhledné vydání Nového zákona v překladu do živé současné češtiny. Tuto skutečnost je třeba srdečně uvítat, i když nelze zamlčet lítost, že tato důležitá knížka časově docela nestihla velkou vlnu turistiky z Československa v letech 1968^69. Recenzent musí spravedlivě prohlásit, že toto vydání je z českých katolických edicí Nového zákona až dosud po každé stránce nejlepší. Překlad se dobře čte, určitou volností usnadňuje porozumění biblických textů v jejich kontextu, nikoho z dnešních čtenářů neodpu- zuje jazykovou zastaralostí, dává přednost srozumitelnosti před patinou biblické mluvy, ale ne zase tak radikálně jako některá předchozí vydání biblických překladů P. Petrů. Hlavní překladatel v úvodu právem děkuje zesnulému spolupracovníku dp. Zdeňkovi Švédovi, který se zvláště v evangeliích přičinil o návrat k větší doslovnosti a tím i básnické kráse. Škoda, že tento návrat k větší doslovnosti nebyl ještě důslednější, zvláště tam, kde jde o biblické pojmy z hlediska novější teologie významné. Mám na mysli například pojem »církev«, kterého překladatel užívá jen ve smyslu 1. vatikánského koncilu (církev obecná), ale ne ve smyslu biblického originálu, znovu zdůrazněném 2. vatikánským koncilem a pokoncilní teologií, totiž ve smyslu církve místní. Tento pojem se zde nevhodně ředí opisovým překladem »církevní obec«, ač to srozumitelnost (pro poněkud jen myslícího čtenáře) nevyžaduje. Oč významněji zní doslovný překlad » církev Boží v Ko- rintě« než »Boží církevní obec v Korintě « (str. 589)! I v evangeliích považuji některé »opisy« za zbytečné. Každý přece ví, že David nebyl přímo »otcem« Ježíšovým. Také Ježíšovi » bratři« (popř. » sestry«) mohou být podle mého mínění předmětem diskuse jen v poznámce; i řada církevních Otců je považovala za nevlastní bratry a sestry Ježíšovy z prvního manželství svátého Josefa, kterého pokládali za vdovce. Je tedy nevhodné překládat »příbuzní« a tak vkládat určitý výklad přímo do textu. Když už překlad sám tolik vykládá, nemuselo by snad v tomto vydání být tolik podrobných poznámek. Většinou jsou pro čtenáře, zvláště začátečníka, velmi užitečné, někdy ale opakují věci samy o sobě zjevné. Je v nich shromážděno mnoho věcných znalostí a kdo si je prostuduje, bude mít živou představu novozákonního prostředí. Co bych jim nejspíše vytkl, je jednak 23 [pageend23]d opisy • dotazy * odpovědi Římské diecézní úřady schvalují » Velehrad « Účastníci ustavujícího zasedání' Českého náboženského střediska Ve-/ lehrad — konalo se za cyrilometodějské pouti českých katolíů v zahraničí do Říma 22. července — poslali pozdravný list generálnímu vikáři římské diecéze kard. delTAc- quovi spolu s výkazem o dosavadní činnosti a o plánech do budoucna. Listem z 24. listopadu, adresovaným předsedovi Střediska, mons. ThDr. Jaroslavu škarvadovi, kard. delTAcqua vyslovuje svou radost nad tím, co Středisko už vykonalo, schvaluje volbu činovníků a pokra- zbytečně apologetický tón, jednak a hlavně takřka naprosté nedbání novějších hledisek biblického literárního bádání a biblické teologie.' Už » Bonner Bibel« z dvacátých a třicátých let našeho století ve svém komentáři k Luk 1,41 vyslovuje oprávněnou domněnku, že vzrušené dojetí těhotné Alžběty se projevilo1 pohybem plodu, který si ona vyložila jako projev radosti nenarozeného dítěte; ale poznámka našeho vydání (str. 199) optuje pro výklad otrocky » realistický«. I pověstně konservativní kardinál Danielou předpokládá vliv židovských literárních druhů na podrobnosti příběhů Ježíšova dětství, zvláště například na příběh mudrců a hvězdy, ale v poznámkách našeho vydání po tom nenajdeme téměř ani stopy, nebo nanejvýš postoj předem odmítavý. Vím, že je to otázka odpovědnosti za čtenáře, zvláště když autor poznámek sám přecejen není svým vlastním oborem biblista. Ale někdy by bylo lépe nechat raději otázky otevřené pro další bádání, a nezavírat předem dveře, které možná povedou kladným a užitečným směrem. Říká se, že nemáme našim lidem navozovat problémy, které nemají. Oni ale mnoho z těchto problémů v sobě mají, i když je nedovedou tak přesně vyslovit; když uvidí, že se o jejich řešení aspoň poctivě snažíme, bude to na ně působit jako účinnější obrana víry a církve než hájení tradičních pozic za každou cenu. Toto bylo třeba říci, abychom neusnuli na vavřínech. O tom, že si dílo Otce Petrů vavříny zasluhuje, nikdo nezaujatý nemůže pochybovat. A. Heidler čuje: »Přeji Českému náboženskému středisku hojně úspěchu v jeho činnosti a svolávám na ně Boží požehnání; ať zůstane věrno duchovnímu dědictví svého ctihodného a nezapomenutelného zakladatele kardinála Josefa Berana a pokračuje v práci, kterou si stanovilo; kéž představuje v Římě blízko Katedry sv. Petra vzorné svědectví víry a křesť anské lásky «. Hlásí se sestra Jana Emanuela Přeji všem krajanům na celém světě radostné, milostiplné vánoce, pevné zdraví, mír a Boží požehnání v Novém roce 1970. Je vám jistě známo, že Jižní Afrika byla 29. září postižena zemětřesením; padly mu za oběť tři větší vesnice poblíž Kapského Města. Po další tři týdny se opakovaly otřesy slabší i silnější. Lidé žili v ustavičném strachu a nejistotě. Pak následoval zdánlivý klid, po němž 5. listopadu byl otřes ještě silnější, než byl ten první. Této pohromě padla za oběť naše kvetoucí misijní stanice v Ceres — je nyní úplně zničena. Za pomoci vojska byly postiženým postaveny stany; jak naše sestry tak i děti sirotci tam nyní bydlí. Pán Bůh ukazuje světu, že On jediný je pánem svého stvoření. Postižení prodělávají těžkou dobu — ale našli se dobří lidé, blí- ženská láska má své uplatnění. 26. října, svátek Krista krále, byl významným dnem pro naši farnost. 68 dětí a 12 dospělých přistoupilo poprvé ke stolu Páně. Byl to krásný den nejen pro vyvolené, ale pro nás všechny. Jsem jistá, že naše africké děti ve svých prostých modlitbách nezapomněly na žádného ze svých vzdálených dobrodinců. Píši dopis 8. listopadu. Následující dny bude středem naší pozornosti škola. Jak na základních tak i středních školách začnou závěrečné zkoušky. Měli jsme letos zase velmi suchý rok. Nepršelo, a tak voda je vzácná. Jinak žijeme v klidu a těšíme se na blížící se svátky vánoční. Prosím o vzpomínku u hrobu našeho drahého zesnulého velekněze a mučedníka kardinála J. Berana. Také my zde v Africe se denně dovoláváme jeho přímluvy u trůnu Všemohoucího. Odporoučím všechny naše úmysly a problémy do Vašich modliteb. Matjieskoof, Jižní Afrika. Sestra Jana Emanuela Svěřenci sestry Jany Emanuely zdraví čtenáře NŽ a přejí jim štast- ný nový rok. Z dopisů Každému říkám, že je dobře, že to zasnoubení dopadlo nedobře. Snad jsm e nebyli k takovému vznešenému stavu ještě zralí. Co nic nestojí, za nic nestojí. A kde by zůstalo zadostučinění, poznání? Na to se nedá střílet, to se musí vyvrátit. špatně je nám od žaludku. Slinivka je tíná, žlučník trápí. Je moc nemocí a nemocných. Nevadí. Snad je pravda: » Nevkročí na místo, kde by si mohli odpočinout« (Žid 4,3). — Zase už jsem nedostal tiskoviny, které mi byly poslány, mám takovou chuť se hádat. Co je víc: opatrnost, nebo statečnost? Myslím, že ta druhá nám dala více. Tak ten Zacheus neučinit, co slíbil (Lk 19,8). To pak asi ani Pán nesplní, co zase on za to slíbil: požehnání jeho domu. A tak se divím, že nevidím žáby na talíři nebo na stole (Ex 7,28). No, to může ještě všechno být. Vepřové není. Jen nás, Bože, chraň těch kobylek! Však na pány v krytém voze také jednou trhne... Z Čech) Apoštolát modlitby V lednu se modlíme na úmysl, aby lidé hledali mír mezi národy ne násilnými metodami, ale v duchu upřímného bratrství; misijní úmysl: aby kázání evangelia přispělo k překonání těžkostí rázu nacio- nálního a rasového. Redakci došlo Bohumil Zlámal, Blahoslavený Jan Sarkander. Vyšlo jako 5. svazek sbírky » Sůl země « náboženské edice Křesťanské akademie v Římě léta Páně 1969. Cena 600 lir. 1. číslo Nového života vyšlo v Římě 1. ledna 1970. Vytiskla P.U.G. Roma, Piazza della Pilotta 4, - Italia [pageend24]