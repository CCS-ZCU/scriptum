19. června 1995 český zahraniční časopis POLYGON Morový sloup. A Týn. Rytíři bezhlaví deptají kopyty tu zemi žebravou. Vzácný šat královnin už nikdo nespraví. Jen zvon, kdys ulitý z krve, zní nad hlavou. Libor Koval komentáře · názory · informace 4 [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Milena WAHLENOVÁ, tel. +41-1-272 1560 Adresa: Mgr. M. S. Wahlen, Ausstellungsstr.36, CH-8005 Zürich V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ), Box 9021 Terminal P.O., Ottawa, Ont., K1B 3T8 Sekretariát redakce/administrace: Jaroslav LAMBERT, tel. +41-1-372 0930 Adresa: POLYGON, Postfach 1737, 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11, 63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 TISK - DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Adolf FJ. KARLOVSKÝ (Švýcarsko), Jan KRISTOFORI (Norsko/Švýcarsko/ČR), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MEČŮ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr.50.00 norm, poštou, SFr.55.00 letecky (nebo ekvivalent jiné měny) DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA Život v našich republikách Jaroslav Bohanes Občan Klaus žádá o byt Jan Beneš Česká ekonomika Dušan Novák Padesát let po válce Vladimír Valenta Posbíráno v Českých zemích Tomáš Krystlík Demokracii za koně Milan Hulík Slovo má Pavel Verner Meč & váhy Jan Beneš Tajemné síly v tajemné hře Vlastimil Radkovický Zdislava Josef Koláček O dvou neznámých pětiletkách Jaroslav Lambert Zvítězí Češi nad čecháčky Jára Mečů „...a koza zůstane celá!“ Vlastimil Radkovický Vděčná vlast? Generál Adolf F. J. Karlovský Kopec, skříň a homo laboriosus Pavel Verner Poetika mé učitelky hudby Jan Kameník SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér Západ (12. ročník) (16. ročník) [pageend2]Jaroslav Bohanes Život v našich republikách (13. 4. - 3. 6. 1995) Česko - slovenské vztahy Stále nejasno V minulém čísle Polygonu končila moje informace o vzájemných vztazích poznámkou o zamlženém počasí. Doufali jsme všichni, že nejbližší týdny přinesou vyjasnění. Naše naděje se bohužel nesplnila. Styky mezi námi sice neustaly, jejich malý rozsah a řídká frekvence se však nezměnily. V druhé polovině dubna proběhla jednání mezi ministry hospodářství, V. Dlouhým a J. Duckým, o celní unii, o jejíž další trvání projevovaly obě strany zásadní zájem. Téhož dne došlo k podpisu Protokolu o spolupráci mezi ministerstvy školství obou republik v oblasti vzdělání v letech 1996 až 1998. Podle něho si budou republiky vyměňovat delegace odborníků, necelá stovka vysokoškoláků bude moci studovat v sousedním státě a budou umožněny několikaměsíční studijní pobyty studentům i odborníkům. K dalšímu oficiálnímu setkání dalo příležitost 50. výročí konce 2. světové války. Předsedové parlamentů - Milan Uhde a T. Gašparovič - reprezentovali svoje země při těchto oslavách v Bratislavě a v Praze. To však bylo v dubnu a v květnu všechno. Mečiar a Klaus se dosud nesešli. Problém platební dohody V květnu se česká vláda rozhodla ukončit platnost platební dohody se Slovenskem, která již neplní svoje poslání také proto, že slovenská strana přes několikeré sliby neodstranila administrativní bariéry pro volný obchod. Ten mezi našimi státy stále klesá, přičemž podle tvrzeni české strany je český vývoz uměle diskriminován slovenskou ochranářskou politikou. Premiér Klaus oznámil dopisem V. Mečiarovi úmysl české vlády zrušit dohodu a uvedl důvody tohoto rozhodnutí. Mimo jiné je to připravovaná úplná konvertibilita české koruny a zamýšlený vstup české republiky do OECD. Oboje podle českého premiéra vyžaduje, aby clearing přestal existovat. Česká strana navrhla zrušit platební dohodu ve vzájemné shodě k 1. záři 1995 a Klaus požádal Mečiara o odpověď do konce května. Současně mu navrhl brzkou osobní schůzku. Reakce slovenského premiéra však byla nevlídná. Ve své pravidelné televizní besedě označil české rozhodnutí za jednostranné a ultimatívni. Oficiální stanovisko zatím Bratislava neoznámila a premiér Mečiar vyžádanou odpověď do konce května neodeslal. Staré i nové neshody Zřejmě v ovzduší, vyvolaném uvažovaným zrušením platební dohody, se opět mluví o rozděleni federálního majetku. Staré spory, -24.7 miliard z bilance státní banky, zadržované slovenské zlato v Praze, Bojnický oltář a další umělecké památky -jsou znovu aktuální. K ním se občas přiřadí další. Například nový český trestní zákon umožňuje v určitých případech vyhoštění státních občanů Slovenské republiky z území České republiky, i když v ní mají povolený trvalý pobyt. To považuje slovenská strana za porušení Úmluvy Rady Evropy o ochraně lidských práv. Nejde o velkou věc, ale v celkové atmosféře československých vztahů je to připisováno na stranu negativ. Schůzka premiérů je potřebná Na začátku června jsou tedy vztahy mezi oběma republikami na stejném bodu, jako před dvěma měsíci. Není sporu, že se v nejbližší době budou muset sejít premiéři, aby se pokusili ukončit současné období „přátelského neřešení" rozdílu v názorech. Vyžaduji to nejen dlouhodobé zájmy obou států a národů v oblasti politické a kulturní, ale především jejich aktuální zájmy hospodářské. Na nižších, nevládních úrovních sice obchodní styky pokračují, musí však překonávat různé překážky a proto slábnou. Setkání Klause s Mečiarem je potřebné v co nejbližším terminu. Neřešené problémy poskytují látku k nedorozumění a zvětšují dále vzdálenost mezi našimi národy. Není realistické očekávat, že premiéři zásadně změní československou atmosféru, ale mohli by alespoň zastavit dosavadní záporný směr vývoje, který je stále poznamenán značným vnitřním napětím. Česká republika Druhá polovina dubna a celý květen přinesl zajímavé a významné události. Byl přijat zásadně důležitý zákon, projevila se tendence ke zjednodušení systému politických stran, ohlásily se první příznaky mzdových bojů a došlo k prvnímu eticky motivovanému gestu z řad poslanců. V popředí zájmu zůstává otázka česko- německých vztahů. Krok k nové sociální politice Nejdůležitější z vnitropolitických událostí bylo nesporně přijetí zákona o sociální podpoře Parlamentem. Po bouřlivé debatě prošel zákon slušnou většinou. Jde o rozhodující krok, kterým se Česká republika vydává na cestu k novému modernímu pojetí „sociálního státu". Čeští zákonodárci se zřejmě poučili z omylů a chyb, jichž se demokratické země v minulých letech na tomto poli dopustily (na př. Švédsko, Holandsko, Kanada a jiné). Zákon zavádí jako základ princip adresné podpory v závislosti na příjmech rodiny. Snižuje a odebírá přídavky na děti a některé jiné podpory rodinám s vyššími a nejvyššími příjmy a majetkovými zdroji. Zcela bez sociálních dávek zůstane asi 5% nejbohatších občanů. Zákon má podle očekáváni přinést finanční úspory, i když si jeho realizace v praxi vynutí značné rozšířeni administrativního aparátu. Tento snad jediný negativní rys nového zákona by měl být bohatě vyvážen sociálními, ekonomickými, politickými i morálními důsledky. Opozice měla tentokrát v debatě před hlasováním velmi obtížné postavení, protože celková koncepce zákona nepostrádá silné prvky mravní. Zvláště pozitivní je, že podle slov ministra Vodičky vytváří předpoklady pro ekonomickou únosnost celé sociální politiky i v budoucnu. Budou v české republice dvě silné strany? V dubnu a květnu pokračovalo jednání nejmenší koaliční strany -KDS- o sloučení. V úvahu přicházeli dva partneři, KDU -ČSL a ODS. Jak se dalo předpokládat, vedení KDS se rozhodlo pro nejsilnější Klausovu stranu. Na přelomu května a června došlo k definitivní dohodě a již v průběhu června začne slučovací proces v praxi. Dochází tím ke zjednodušení uvnitř koalice - ze čtyřky zůstane trojka. Posílení ODS bude nesporné, ale nebude zcela jednoznačné. Během integračního jednání se ve vedení Pilipovy ministrany oddělila skupina poslanců včele s místopředsedou strany a Parlamentu, Pavlem Tollnerem. Pět těchto POLYGON 4/1995 1 [pageend3]„poslaneckých odpadlíků“ vytvořilo samostatný „klub KDS 1“, který s velkou pravděpodobnosti přejde v příštích týdnech do KDU-ČSL. Značný počet členstva a příznivců KDS zvláště na Moravě s nimi opustí Pilipa, jak se domnívají pozorovatelé, a podpoří Luxovu KDU-ČSL. Kromě této významné změny v koalici se mění i tvář opozice. V posledních měsících stále zvolna roste počet příznivců sociální demokracie. Podle některých pozorovatelů je to důsledek zlepšující se politické práce této strany s dlouholetou předkomunistickou tradicí, podle jiných vděčí sociální demokracie za růst voličské přízně vývoji celkových .hospodářských podmínek, které se stále citelněji dotýkají méně výkonných a starých občanů. Jiní uvádějí jako důvod také poznání bývalých stoupenců dalších opozičních stran, že roztříštění sil brání opozici získat větší vliv, a proto se obracejí k nejsilnější opoziční straně. Pravdě nejblíže bude asi společný účinek všech tří uvedených příčin. Z celostátního hlediska a z hlediska zájmu stability i výkonnosti demokratického režimu je třeba vývoj ke snížení počtu politických stran vítat. Jen je zapotřebí, aby zesíleni pozic sociálních demokratů přivedlo tuto opoziční stranu bezpečně do řad těchto stran, jejichž postoj je opoziční vůči vládnoucí koalici, ale zůstává uvnitř rámce pozitivní koncepce společného demokratického státu. V posledních týdnech se důrazně ozvaly mzdové požadavky z několika oblastí - školství, zdravotnictví a dopravy. Svědčí o tom, že ekonomický vývoj neprobíhá ani v České republice, která má z postkomunistických států nejpřiznivější výsledky, bez potíží. Platy ve všech uvedených „bouřících" se oborech nestačily sledovat vývoj transformující se ekonomiky. Dnes všichni tito lidé jsou odměňováni nedostatečně. To nikdo ani z vládních činitelů nepopírá. Jde však o to, že na uspokojeni jejich požadavků stát prostě nemá dost prostředků. Hromadné nominální zvýšení platů by bylo zhoubné pro celé státní společenství a tedy i pro žadatele samotné. Je nanejvýš žádoucí, aby vláda dokázala čelit nerozumným nárokům a vyhovět těm, které jsou rozumné a také zvládnutelné. Zatím nic nenasvědčuje tomu, že by současná vláda ekonomiku z větší části nezvládla. Současná „mzdová vlna" však přinesla cenné poznání , že otázka sociálního smíru ve společnosti je stále stejně citlivá a křehká jako dříve a že mzdové relace mezi jednotlivými obory hospodářské, kulturní, zdravotnické a další činnosti nejsou zdaleka uspokojivě upraveny. Vláda ovšem ve svobodné společnosti nemá možnost přímo zasahovat, měla by však pečlivě uvažovat, jakými opatřeními by pomohla dostat tyto relace do přijatelných rozměrů. Až dosud tuto svoji „sociální“ úlohu plnila dobře a všechno svědčí pro to, že tomu tak bude i v současné situaci. Sociální mír v České republice je dnes sice méně pevný, ale není důvod se obávat, že je bezprostředně ohrožen. Etika se i v politice vyplatí V květnu se dopustila poslankyně ODS a předsedkyně parlamentního mandátového a imunitního výboru, Róschová, malicherného dopravního přestupku. Při couvání na parkovišti narazila na druhé stojící vozidlo. S odvoláním na poslaneckou imunitu však odmítla protialkoho- lové vyšetření a odjela. Ještě dříve, než se z případu mohl stát „skandál", vyvodila pro sebe důsledky, uznala veřejně svůj postup jako chybu a vzdala se svého předsednictví parlamentního výboru. Místo původní kritiky, která se již začínala hrnout na její hlavu ve sdělovacích prostředcích si jí dostalo plného uznání. Byl to snad první zveřejněný případ, při kterém se člen zákonodárného sboru, který se dopustil nějakého porušení normy, počínal v duchu etických pravidel. Snad jeho kladné ukončení a zisk, který nakonec „pachatelka“ přestupku za svůj postup sklidila, bude podnětným příkladem pro všechny veřejné činitele, kteří se octnou v podobných situacích. Sudetští Němci - český evergreen Česká veřejnost je stále v určitém napětí v souvislosti s českoněmeckými vztahy. Většinou starší generace, ale částečně i střední a mladá, pozorně sledují řadu jednání, k nimž v poslední době dochází na různých rovinách. Po setkání prezidentů Herzoga a Havla v Lánech jednal koncem dubna ministr Zieleniec s německými politiky, premiér Klaus byl v květnu v Bavorsku. Prahu navštívili různí němečtí představitelé z řad vládni koalice a z opozičních stran. Každá zmínka o vývoji v této otázce vzbuzuje u nás pozornost. I když se přístup stran k německo - českým vztahům v některých otázkách od sebe odlišuje, jsou jejich stanoviska v celé škále problémů téměř shodná a v otázce tzv. Benešových dekretů se shodují úplně. Poslední projev kancléře Kohla v bonnském parlamentě opět vyvolal živou reakci. Čeští občané očekávali otevřenější a jasnější slova a v tomto smyslu jsou po Kohlově projevu mírně nespokojeni. Jednání však pokračuje a bude zřejmě ještě delší dobu pokračovat. V této době je pro zájmy české strany důležité, aby vládní a ostatní státní představitelé dokázali svůj postup i dále koordinovat tak, aby přes naší západní hranici byl slyšen jen jeden hlas. Je pravděpodobné, že se německý problém v České republice vnímá zbytečně citlivě a že se nesprávně zužuje na otázku sudetoněmeckou. V tomto směru jsou český tisk a další sdělovací prostředky dlužny českému občanu lepší a hlubší informace. Na druhé straně je třeba si uvědomit, že neexistuje žádné definitivní řešení. Dynamiku vyspělého kulturního a hospodářsky vysoce výkonného národního společenství, jaké představuje současné Německo, nelze zastavit a ani by to nebylo dobré. Žili jsme a budeme žít vedle sebe a budeme proto muset stále znovu a znovu řešit svoje vzájemné vztahy. Německo je neoddělitelnou součásti demokratické Evropy a v jejím rámci musí být řešeny i naše vztahy s ním. Je na nás, abychom dokázali učinit z českoněmecké otázky otázku evropskou, jakou ve skutečnosti také je. Její řešení v rámci Evropy, tedy za faktické i duchovní přítomnosti ostatních členů evropského společenství bude nesporně mnohem schůdnější a pro obě strany nakonec bezpečné a trvalé - i když to bude trvalý proces, nikoli stav. Politický stav české společnosti Od listopadu 1989 prošla česká společnost mnohým zklamáním. Všední politická praxe rozbourala idealizované představy o demokratických politicích, kteří nezištně slouží svobodným občanům a demokratickému státu. Prudké vzedmutí kriminality, skandály, korupce a ztížení životních podmínek pro řadu lidí, kteří se naráz ocitli před odpovědností za vlastní osud a obecný úpadek morálky všude kolem nás, to vše mělo a normálně vede ke ztrátě zájmu o veřejný život, k otrávenosti a odmítáni všeho kromě vlastního osobního prospěchu. Skarohlí- dové a pesimisté měli a mají bohaté možnosti odsuzovat všechno a předpovídat špatné konce. A přece průzkumy veřejného mínění svědčí o něčem jiném. Téměř 90% občanů sleduje veřejný život. Celé dvě třetiny se o něj zajímají intenzívně nebo alespoň pravidelně. Nepřekvapuje, že z vysokoškolsky vzdělaných občanů má zájem téměř 80%, 64% středoškoláků je jistě hodně, ale lze to pochopit. Co však překvapuje - příjemně - je, že mezi občany se základním vzděláním má o politiku zájem - podle výsledků průzkumu - přes 50%. Neméně překvapivý je zájem o účast ve volbách. Kdyby se konaly v této době, šlo by prý k urnám asi 90% voličů. Zní to téměř neuvěřitelně, víme-li, že v západních státech je volební účast často kolem 50% či nižší. Demokratické vědomí českého občana je také na vysoké úrovni. Přes 80% považuje za žádoucí, aby rozhodovali především volení představitelé. 75% chce, aby svoje rozhodnutí činili až po slyšení odborníků a stejný počet je pro přímou účast i různých občanských nevládních organizací. Stejně zajímavé jsou i informace o vztahu k politickým stranám. Je dost zdrženlivý a kritický, ale obecně se uzná2 POLYGON 4/1995 [pageend4]vá nutnost jejich existence pro pluralitní demokracii a praktickou politiku. Většina však ve stranách není a neuznává ani stranickou kázeň. I mezi členy politických stran je kritický přístup běžný. Rozhodně je pro tak zvanou vládu silné ruky jen malé procento. Průzkumy poskytují řadu dalších zajímavých a poučných údajů, ale již těchto několik stačí, abychom si učinili alespoň představu o politickém a občanském profilu občana České republiky.. Ještě hodně chybí. Například opravdový vztah k vlastnímu státu, ochota a vůle sám se angažovat. Naši lidé mají slabou nebo téměř nulovou vůli k zásahu z vlastní iniciativy, i když vidí, že se děje nějaká nepravost. Etická stránka je zvlášť naší slabostí. Nemáme mnoho důvodů být příliš spokojeni, ale také nemáme důvody vidět černě svoji občanskou vyspělost. Základní potřebné vlastností pro demokracii snad přece jen máme. Nemáme sklon podléhat velkým slovům, heslům a slibům. Dovedeme ocenit opravdu demokratický postup svých představitelů. Je dobře vědět o sobě aspoň tohle a pracovat intenzívně na našich dobrých vlastnostech. Slovenská republika Stále není rozhodnuto, kterým směrem se Slovensko bude ubírat. Zkušební kámen, kterým by mohlo být jednání mezi Českou republikou a Slovenskou republikou, resp. mezi jejich premiéry, se dosud proti očekávání neuskutečnilo. Stále více hlasů z Bratislavy však naznačuje, že se V. Mečiar ozbrojí spíše argumenty z národního a emotivního arsenálu než ze zbrojnice věčné logiky a střízlivých dokladů. Jeho postup na mezinárodním poli, kam dnes patří i československé vztahy, je však stále mnohem věcnější a racionálnější, než je tomu uvnitř Slovenska. Duel premiér versus prezident na plné obrátky Po všestranně a pečlivě provedeném upevnění moci od Národné Rady Slovenskej Republiky přes centrální úřady až po úřady okresní a místní se slovenský premiér vrátil ke svému boji proti hlavě státu. Začátkem května na sedmé schůzi Parlamentu byla projednána zpráva zvláštního kontrolního orgánu o Slovenskej Informačnej Službe (SIS). Po ní proběhla bouřlivá debata mezi koalicí a opozicí. Od usnesení k této zprávě bylo na návrh poslance SNS V. Morice zahrnuto i vyslovení nedůvěry prezidentu Kováčovi. Usnesení bylo přijato 80 poslanci vládní koalice proti 40 poslancům opozičních stran. V dalším průběhu této schůze si vyžádal slovo i prezident. Než mu je předseda Gašparovič udělil, došlo znovu k ostrým slovním srážkám mezi opozicí a koalicí. Když prezident slovo konečně dostal, opustili všichni koaliční poslanci jednací sál. M. Kováč protestoval úvodem proti tomu, že se nemohl vyjádřit ke zprávě o činnosti SIS před hlasováním o ni, dále popřel jakoukoli účast na puči na jaře loňského roku, ze kterého ho tato zpráva obviňuje. Odmítl všechna obvinění, která nejsou doložena důkazy. Oznámil, že jeho spor s premiérem není osobní, ale je to spor o způsob výkonu vlády v demokratickém státě. Znepokojuje ho i současný způsob uplatňování moci současnou koalici. Protože vyslovení nedůvěry parlamentu vůči prezidentovi nemá právní účinek a prezident, jak řekl, nehodlá odstoupit, pokračuje V. Mečiar v boji. V televizní pravidelné besedě oznámil, že se chce obrátit na slovenský lid v referendu, pokud nebude na odstoupení prezidenta stačit nedůvěra parlamentu. Řekl, že „boj začal a nemá tendenciu k zmierneniu, ale k zostreniu. Prezident bojuje proti parlamentu psychickým terorom zvonka a opozícia zvnútra..." HZDS a jeho vládni partneři jsou zřejmě odhodláni nepolevit, dokud M. Kováč neodstoupí. Vznikají dva nesmiřitelné tábory Opozice se bez rozdílu postavila za prezidenta, kterého označila za jedinou oporu a naději pro demokratický vývoj ve slovenském státě. Také maďarské strany se v tomto sporu postavily na stranu hlavy státu. Smutnou skutečností je, že tento boj fakticky rozděluje Slováky na dvě přibližně stejně silné poloviny a že slibuje dlouhé a ostré střetáváni. Opozice již uspořádala veřejné shromáždění na bratislavském náměstí SNP, kde se řada politických i kulturních činitelů postavila za prezidenta. V. Mečiar reagoval oznámením, že může kdykoli naplnit náměstí nejen v Bratislavě, ale na celém Slovensku. Je proto oprávněná obava, že se vývoj bude dále vyhrocovat a že by mohl překročit meze jen slovních a novinových nebo televizních bojů. Prohlášení slovenských biskupů K probíhajícímu sporu na nejvyšších státních místech se vyjádřila řada různých organizací spisovatelů, intelektuálů i známých osobností politiky a kultury. Mezi nimi vzbudilo mimořádnou pozornost vyhlášení slovenských biskupů. Postavili se rovněž na stranu M. Kováče, který podle nich „...plní svoj slúb v celém rozsahu a robi tak dobré meno našej republike. Preto biskupi Slovenska a reholhí predstavitelia vyslovujeme plnú podporu a dôveru prezidentovi republiky". Prohlášení bylo odevzdáno předsedovi parlamentu I. Gašparovičovi. Podepsali je arcibiskup a metropolita Bratislavsko- trnavskéj arcidiecéze J. Sokol, arcibiskup Košickej diecéze A. Takáč a předseda Konferencie biskupů Slovenska, biskup R. Baláž. Boj proti DU Útok na prezidenta Kováče není jedinou akcí slovenského premiéra. Vrátil se i ke svému obvinění Moravčíkovy Demokratické unie, že získala předepsaný počet podpisů pro účast v posledních volbách podvodným způsobem. Slovenská generální prokuratura přijala podnět jednoho slovenského občana a nařídila, aby slovenská policie ověřila pravost podpisů na arších, které si Demokratická unie zajistila před volbami. Slovenská policie skutečně zahájila po celé zemi tuto ověřovací akci. Policisté navštěvují domácnosti a zjišťují, zda lidé předvolební archy skutečně podepsali. Vzbudilo to velké pohoršeni v řadách této strany a odsouzení i u další opozice. Cílem celé akce je zpochybnit poslanecké mandáty DU, dosáhnout jejich vyloučení z NRSR, čímž by Mečiarovo HZDS spolu se Slotovou Národnou Stranou a s Luptákovým Združeniem Robotníkov Slovenska získalo více než 3/5 většinu a možnost měnit ústavu. V současné době je politický život na Slovensku zaměřen téměř výlučně na uvedené dvě politické kampaně a ostatní problémy jsou, pokud nehrozí akutní negativní účinky, odsouvány na pozdější dobu. Všechno nasvědčuje tomu, že současná politická krize na Slovensku poroste. Lze jen těžko odhadovat, kam až zajde a jak skončí. Důslednost a neústupnost V. Mečiara je známá a opozice se zatím tváří stejně odhodlaně. Necelé dva a půl roku od svého vzniku prochází mladý slovenský stát urputným zápasem o svou budoucí tvář. V době, kdy na blízkém Balkáně a uvnitř v Čečensku zuří bratrovražedné boje, kde celý východ Evropy trpí stále nedostatkem stability, musí tato slovenská skutečnost vzbuzovat starosti a obavy i u nás. Právní pomoc čtenářům Polygonu poskytne JUDr MILAN HULÍK, advokátní kancelář Bolzanova 1 115 03 PRAHA 1 tel./fax: +42.2.2421 0449 POLYGON 4/1995 3 [pageend5]Občan Klaus žádá o byt Občan Klaus žádá o byt, což je docela v pořádku, protože i jiní občané se snaží tímto způsobem nabýt bydlení. Což je docela v pořádku, ale právě jen do té míry, pokud srovnáváme své naprosté úspěchy, na kterých má občan Klaus co úřadující předseda vlády zajisté podíl, například s Mongolském. V tomto případě pak opravdu, ale opravdu vyniknou. Nezdá se mi to však právě v pořádku, je-li občan Klaus duchovním otcem a proklamátorem oné zcela správné atmosféry světa, kde se byty najímají, případně kupují, ale přidělují právě jen tak zvaným sociálním případům. Například zákon Republiky Kalifornie si žádá, aby tak zvaný sociální byt byl každý třináctý z nově stavených bytů. Každý třináctý Kaliforňan tudíž považován za sociální případ, jako takový neschopen postarat se sám o sebe pokud jde o slušné bydlení a zákon, respektive předpis stavební, zajišťuje mu je bydlením za které platí obvykle jakousi službou komunitě. Pokud nás totiž předseda vlády Klaus nabádá, abychom si byty kupovali, neboť tak je to ve světě normálních tržních poměrů normální, mám za to, že by sám měl jít příkladem vstříc. Mistr Jan Hus se, jak známo, dal upálit za pravdu (neboť neživil rodinu, jak správně napsal Karel Michal). Na občanu Václavu Klausovi se nežádá, aby se dal upálit za tržní hospodářství, (však také rodinu živí), nicméně bylo by vhodné, kdyby je osobně aplikoval. Za sociální případ ho snad pokládat nemusíme. Je zajisté tristní bydlí-li v prostředí, kde mu nepatří ani jediná židle, jak se v TV zmínil, ale takový je osud předsedů vlád. Pro guvernéra státu Kalifornie, například, byla postavena před nějakými třiceti lety honosná rezidence, ale zatím ji žádný z guvernérů státu neobývá. Leží (za peníz poplatníkův dodejme) ladem, neboť guvernéři tohoto státu dávají přednost tomu sedat na svých vlastních židlích a uléhat do svých vlastních duchen. Bude zajímavé zjistit, jak příslušný úřad se žádosti občana Klause o byt nakládá, respektive nakládal, protože byt kdesi na Hanspaulce už byl pod TV přidělen a příslušný dům se, zajisté čirou náhodou, už opravuje, by to bylo bydlení důstojné. Byla-li například tato žádost občana Klause o bydlení vyřešena vstřícněji než žádosti jiných nebydlících občanů, mají tito nebydlící občané, jakož i všichni ostatní občané právo ptát se proč? Pokud se zde bralo jiné měřítko (než například i na bývalého generálního prokurátora Šetinu), inu opravdu pak Mongolském to zavání. Zajisté nežádáme od předsedy vlády a otce reforem vedoucích k lepšímu příští, aby se dal za své ideály upálit, aniž žádáme, aby spal pod mostem, konec konců přebývání v paneláku se pro šéfa vlády opravdu nehodí (ale bývalo, bývávalo na něm sympatické). Tentokrát ale opravdu dal špatný příklad. Pokud se pak navíc třeba ještě potvrdí pověsti, že debaty o alternaci pražského silničního okruhu vedou se proto, aby vedl přes pozemky nakoupené manželkou předsedy vlády; tak jako můžeme právem odvozovat, ba mít za potvrzené, že hněvivá reakce šéfa ODS na odpor k privatizaci Chemapolu „českou cestou“, odvisela od finančního příspěvku Chemapolu, tedy fízlů tamtéž usazených, jeho straně, není to opravdu, ale opravdu vůbec dobré pro myšlenky, které předseda vlády propaguje. (Obdobně hněvivě se ostatně zachoval, když nebyl Melantrich přiklepnut panu Schlée, opravdu jen z obdivu k tomuto „českému Maxwellovi“?). Tržní hospodářství, jakož i demokratické mravy s ním spojené, totiž odvisí od toho, že nabízí rovnou možnost všem. Pokud byla tato země pokládána za soukromé vlastnictví ÚV KSČ, hamižnost vůdců této strany byl nemrav z vládnutí této strany pocházející, a občan k ním žádné naděje neupínal. Potomci z Podkarpatské Rusi pocházejícího pana Maxwella ostatně stojí právě v Anglii před soudem. Obdivovaný finanční génius ukradl, spolu se svou rodinou, i důchodové fondy svých zaměstnanců. Jan Beneš 4 POLYGON 4/1995 [pageend6]Dušan Novák Česká ekonomika Inflace a nezaměstnanost v normě, vývoz nízký Spotřebitelské ceny se v dubnu zvýšily o jedno procento a ve srovnáni se stejným měsícem minulého roku asi 10,2 %. Premiér Klaus prohlásil, že „je to o kousek víc, než bychom si přáli". Zdražení železniční dopravy o 66%, poštovních poplatků o 40%, spojových o 20%, rozhlasových koncesí o 25% se podílelo na vzestupu 0,4%. V květnu očekávají odbornici vzestup o 0,5%, od 1. června podraží energie a od 1. července nájemné. Česká národní banka (ČNB) znovu žádá, aby parlament zmrazil deset miliard rozpočtového přebytku, neboť úvěrové použití by mohlo inflaci posílit. Úřady práce evidovaly k 30. dubnu 151 tisíc nezaměstnaných, tj. o 10 tisíc méně než ke konci března, míra se snížila na 2,9%. Počet volných míst se zvýšil téměř na 90 tisíc, na jedno připadá v průměru 1,7 uchazeče. Optimisté jako příčinu zdůrazňují důvěru podnikatelské sféry v další příznivý vývoj. Pesimisté se obávají, že noví vlastníci podniků stále váhají s ráznými zásahy proti nezaměstnanosti a chybí konkursy podniků neschopných další existence. Český statistický úřad (ČSÚ) uveřejnil za první čtvrtletí příznivé výsledky: průmyslová výroba vykázala ve srovnatelných cenách vzrůst o 5,8% a stavebnictví dokonce o 11,7%. Občané zvýšili svoji osobní spotřebu, která se však kromě do maloobchodních prodejů promítá také do růstu dovozů. Nejvyšší vzestup výroby vykázaly zpracovatelské obory. Při poklesu průměrného počtu pracovníků se zvýšila nominální produktivita práce o 16,7%, ale mzdy stouply ještě o procento výše (17,8%). Podle analytiků by zvýšení průmyslové produkce za letošní rok mohlo dosáhnout šesti procent. Ministr Dlouhý se obává, že obchodní bilance ČR za letošní rok by mohla skončit pasivem 60 až 80 mld. Kč. Poptávka domácnosti podporuje hospodářský růst, ale zvyšuje spotřebitelský dovoz. České podniky věnovaly na dovoz velkou část svých půjček (roční objem 1,3 mld. USD), za které nakupují investice a moderní stroje. Schopnost konkurence českých výrobků na zahraničních trzích klesá. Pro nejnovější technologie chce ministr Dlouhý prosadit celní úlevy a podpořit vstup nehmotného majetku (knowhow). Nedostatek vývozu však devizové potíže nezpůsobí, neboť ČR vykazuje určitý přebytek příjmů z turistiky a služeb. Devizové rezervy se přílivem zahraničního kapitálu značně zvýšily. O reformě dobře i špatně Výsledky čs. ekonomiky za minulý rok jsou předmětem mnohých úvah a kritiky. Růst hrubého domácího produktu (HDP) 1994 činil ve stálých cenách pouze 2,6%, ale místopředseda Českého statistického úřadu publikoval úvahu, že pro mezinárodní srovnání musíme tento údaj přepočítat na USD. V roce 1994 vzrostl HDP v běžných cenách v Kč o 13,9%, nominální kurs Kč k USD klesl o 1,3% a znehodnocení dolaru činí 1,021, proto meziroční index českého HDP v konstantních dolarech činí 113%. Tímto výsledkem předčí ČR Slovensko (110,2), Maďarsko (105,7) i Polsko (108,6). Tento výsledek je proto tak příznivý, poněvadž vynechává 10% inflace Kč, která se neprojevila poklesem kurzu koruny o podobné procento. Kritika především upozorňuje na nedokonalou privatizaci. Stát zůstává vlastníkem v Komerční a Investiční bance. Tyto peněžní ústavy založily spolu s Českou spořitelnou a Českou pojišťovnou několik nejvýznamnějších investičních fondů a spravují portfolia několika set podniků. Bankovní sektor se stal investorem i věřitelem privatizovaných Společností. Tak vzniklo jen zdánlivě soukromé vlastnictví, neboť banky nemají zájem ani odborníky, aby vedly vlastněné podniky k úspěšnému hospodaření, ale trpí jejich ztráty a poskytují jim další úvěry. Místo státu koncentruje obrovskou moc finanční oligarchie. Nepříznivou kritiku rovněž vyvolávají koupě podniků vlastním managementem. Několik vedoucích založí společnost, které koupí kontrolní balík akcií (ostatní zpravidla vlastní dikové), na kterou dostane od banky úvěr. Management začíná bez kapitálu, takže není schopen investovat, zpravidla se skládá z vedoucích z doby plánovaného hospodářství, kteří nejsou schopni snížit vysoké náklady a prorazit na nové trhy. Např. Optiplast společnost s r. o. (tři členové managementu) koupila 55% akcií Okuly Nýrsko, 40% získali dikové a fondy v první vlně. Prodej umožnila Česká spořitelna, která poskytla osmiletý úvěr. Základní jmění činí 135 mil. Kč, v podniku pracuje 760 zaměstnanců, letošní obrat má dosáhnout 236 mil. Kč a bilanční zisk 25 mil. Kč. Obal Rozkoš a. s. odmítla zahraniční zájemce a usiluje o odkoupení 51% akcií mangementem. Investiční a poštovní banka poskytla na odkup firem manažery již 10 mld. Kč a považuje tyto úvěry za rizikové. O sociální smír K iniciativě 18. základní školy ve Zlíně se připojilo několik desítek dalších ZS zvláště z jižní a východní Moravy. Všechny ve svých otevřených dopisech žádají zvýšení platů, v některých případech až o 100% a ohlašují na 15. 6. stávku. Podle odborového svazu dosahuje průměrný plat učitele ZŠ včetně všech příplatků 7478 Kč. Ministerstvo předkládá vládě návrh na zvýšení o přibližně 16%, tj. na průměr 8652 Kč od 1. července. V rezortu školství je zaměstnáno 260 tis. osob, pro mzdy rozpočet předpokládá 23 mld. Kč. Podle ministerstva školství však růst mezd pedagogických pracovníků Zš inflaci překračuje. V 1994 dosáhl průměrný plat 8148, čili převýšil průměr ČR o 14,5 %. Kritické hlasy tvrdí, že na mnohých školách se třídy zbytečně dělí a organizují další předměty. Dětí ubývá a proto se pedagogové snaží tímto způsobem rozsah vyučování udržet. Učitelé však namítají, že úsporná opatření, jako je snížení rozsahu výuky cizím jazykům a zvyšování počtu žáků ve třídách, jsou návratem do minulosti. Lékaři z pražských nemocnic založili lékařský odborový klub, jehož jediným cílem je zvýšeni platů. Protestuji proti tomu, že mzda lékaře se pohybuje mezi 27 - 55 korun za hodinu a žádají platy až třikrát vyšší a jsou připraveni stávkovat. Podle statistik průměrná mzda lékaře přesáhla v loňském roce 13 tis. Kč, z toho však jen polovinu činí tarifní plat. Nárůst proti roku 1993 činil 29%. Mzdy středního zdravotnického personálu dosáhly necelých osmi tisíc Kč, vzestup činil 17%. Ministr Rubáš slíbil k 1. červenci dvacetiprocentní úpravu platových tarifů ve zdravotnictví. Odbory však ohlásily, že budou požadovat pro příští rok zvýšení o dalších 50%. Také železniční odbory upozornily, že mzdy ve státním podniku České dráhy jsou velmi nízké, proto žádají nápravu, jinak poruší sociální smír. Údajně průměrné mzdy „obyčejných“ pracovníků ČD mají sestupnou tendenci, ale platy pěti až osmi tisíc pracovníků managementu vzrostly téměř o sto procent. Proto také řídící aparát ČD se rozmnožil o více než čtyřista lidí, ale téměř pět tisíc pracovníků ostatních profesí z ČD odešlo. POLYGON 4/1995 5 [pageend7]Akcie na minimu Květen zahájily kurzy na hodnotě 416,2 bodu indexu PX 50 a kolísaly kolem minimální úrovně. Po drobném klesání dosáhly 9. 5. nového historického minima 411,7, po kterém následovalo 12. 5. 410,5 bodu. (Maximum indexu 1. 3. 1244,7, dosavadní minimum 14. 3. - 413,2). Obraty však vykazují denně uspokojivou úroveň, kolem 700 mil. Kč. Žádné optimistické předpovědi se nesplnily, ale analytici poskytují další. Podle opatrných bude mít na kapitálovém trhu obrat vzhůru spíše nenápadnou podobu a vyžádají si řadu týdnů. Stoupenci středu očekávají po velikém propadu dlouhodobý vzestup a spekulanti tvrdí, že cenový skok musí nevyhnutelně nastat a bude kratší a strmější, když odstartuje z hlubšího dna. Pesimisté však poukazují na obecný nedostatek financi a stálé prodeje zbylého majetku z FNM i obecních bytů. Managementy vykupují podniky, Česká dráha privatizuje tratě, dikové prodávají akcie, které nenesou dividendy a jejichž kurzy klesají. Daně, cla a nehospodárnost Někteří podnikatelé vymysleli nový druh daňového podvodu: žádají neoprávněně vrácení daní z přidané hodnoty (DPH). Pražský úřad vyšetřování tvrdí, že jde o desítky společností. Nárok na odpočet vznikne, když firma A, která platí 5% daň, odebere polotovary, ze kterých dodavatel platí 22%, rozdíl finanční úřad vrátí. Při jednom pražském podvodu podnikatelka z Kolína žádala na základě falešných faktur proplaceni nadměrné daně ve výši 8,5 mil. Kč. V mnoha případech se na obchodu účastni celá řada firem, aby se ztížilo vyšetřování. Mimopražské firmy se nahlašují jako plátci v Praze, neboť v jejich okresním městě finanční úředník ví, že takové obrovské obchody firma nemohla uskutečnit. Podobné podvody se uskutečňují při celním odbavování dovozu a vývozu. Např. firma Toron s. s r. o. dovezla z Francie pět kamiónů velmi levné toaletní vody. Prostřednictvím dalších firem vyvezla dva kamióny do Ruska, náklad jednoho měl mít hodnotu 46 mil. Kč. Společníci se pokusili uplatnit vrácení DPH, ale byli zadrženi. Mnoho podobných zdánlivých vývozů odchází na Slovensko. Česká firma naloží šrot, který deklaruje jako velmi cenné zboží pro neexistující firmu, na celnici si nechá potvrdit vývoz a náklad vysype někde na skládku odpadků. Pak žádá a vrácení DPH. Nejvyšší kontrolní úřad (NKÚ) zjistil, že vinou nesprávného hospodařeni s movitým i nemovitým majetkem utrpěla armáda v letech 1990 a 1994 obrovské ztráty. Podle znalců mnohamiliónové státní zakázky bez výběrového řízení (Ústřední vojenská nemocnice) anebo přemrštěné zálohy firmám (bytová výstavba v Brně) jsou doprovázeny značnými provizemi pro úředníky, kteří rozhodují. Podle NKÚ chyby v hospodaření vojáků vyplývají z nedostatku celého systému, které umožňují neuvěřitelné plýtvání státními prostředky. Přitom někteří velitelé upozorňují, že polovina vozidel či letadel není bojeschopná, poněvadž chybějí peníze pro nákup náhradních dílů a opravy. Ministr Holáň nařídil prověřit, do jaké míry za nedostatky odpovídají určité osoby. Prodeje tratí, soukromá pošta Správní rada Českých drah schválila seznam 127 tratí navržených k odprodeji. Tyto místní tratě s celkovou délkou 3320 km mají zůstatkovou hodnotu 3,7 mld. Kč, přestavují téměř 30% celkové délky železniční sítě, ale necelých pět procent přepravních výkonů. Zároveň s prodejem trati se budou privatizovat kolejová vozidla v hodnotě kolem 4 mld. Kč a technologické zázemí za 723 mil. Kč. Ministerstva dopravy i financi připravují dotační pravidla pro soukromou osobní železniční dopravu i na údržbu infrastruktury. Dráhy se v první fázi budou prodávat bez pozemků, na které ale bude mít provozovatel předkupní právo. Tím se sníží podstatně kupní cena tratí a zatížení budoucího dopravce. ČD chtějí také tímto opatřením zabránit, aby nový vlastník nevytrhal koleje a pozemky rozprodal. Podle výkazu ČP z celkového počtu 3500 pošt je 1100 ekonomicky soběstačných a ostatní, zvláště na předměstích a venkově, jsou ztrátové. Proto podle vzoru pošty SRN zkouší ČP v Pozlovicích u Luhačovic spolupráci se soukromou podnikatelkou. V této obci rozsah služeb představuje pouze poloviční úvazek překážkové pracovnice a podnikatelka si doplní svojí pracovní náplň činností v dalším oboru. Pošta bude platit paušální částku a provizi ze všech hlavních druhů služeb. Podobné smlouvy může podnikatelka uzavřít i s Telecomem, Poštovní spořitelnou, Sazkou, PNS a dalšími firmami. Slovenská ekonomika Celková situace Hrubý domácí produkt (HDP) dosáhl v roce 1994 v běžných cenách zhruba 400 mld. Sk, ve stálých cenách činil růst 4,8%. (Pro srovnání v ČR dosáhl růst 2,6%, HDP 1.038 mld. Kč, v přepočtu 40 mld. USD, obrat americké firmy General Motors činil 155 mld. USD.) Slovensko si vylepšilo svoje postavení při hodnocení zahraničními agenturami. Americká společnost Standard & Poorso zvýšila hodnocení závazků v cizí měně dva stupně na BB+. Podle zahraničních komentářů se hospodářská výkonnost Slovenska zvýšila, ale zůstávají určité obavy z politického vývoje. SR se tak dostala v hodnoceni na druhé místo mezi zeměmi střední Evropy ihned za ČR, která získala hodnocení BBB+. Devizové zadlužení SR dosáhlo na konci roku 1994 něco přes čtyři miliardy USD tj. zatížení na obyvatele dosahuje 808 USD (v ČR 893 USD a v Maďarsku 2766 USD). Podle zprávy o sociální situaci obyvatelstva SR se za uplynulých pět let zvýšila úroveň spotřebitelských cen o 173%. Reálné mzdy se snížily o 23% a starobní důchody o 28%. Proto se kupní síla obyvatelstva snížila a domácnosti změnily strukturu svého spotřebního koše. Více prostředků věnují na služby spojené s bydlením a na spotřebu domácností, méně již na průmyslové zboží. V roce 1994 dosahoval čistý měsíční příjem na jednoho člena rodiny 3175 Sk, tj. na domácnost 9 až 12 tisíc Sk. Průměrná mzda dosáhla 6283 Sk, nejvyšší pobírali zaměstnanci v peněžnictví, přibližně 12 tis. Sk, v rozpočtové oblasti necelých šest tisíc. V letošním roce dosáhne průměr kolem sedmi tisíc Sk, sociální podporu bude potřebovat asi 20 až 22% rodin. Finance Národní banka Slovenska předložila mezinárodnímu měnovému fondu (MMF) memorandum, ve kterém oznamuje, že v roku 1994 dosáhla obrat ve svém hospodářském vývoji. Inflace se snížila o polovinu na 11,7% a nezaměstnanost vykazuje klesající tendenci. V letošním roce chce vláda udržet tempo hospodářského růstu kolem 4,5 %, inflaci snížit na 8% a vytvořit podmínky pro konvertibilitu běžného účtu platební bilance. Podle ministra financí Kozlíka SR nepotřebuje od MMF žádné další půjčky. Podle stavu platební bilance vláda rozhodne, zda sníží dovozní přirážku k 1. 1. 1996 na 7,5% a jakou další úpravu provede během příštího roku. Skoda Praha a. s. i její dodavatelé nabízejí, že dokončí výstavbu prvních dvou bloků Jaderné elektrárny Mochovce podle platné hospodářské smlouvy. Pokud bude mít investor požadavky na změny, společnost tyto úpravy po dohodě přijme. Dodavatelé provedou také bezpečnostní úpravy pod vedením Elektricitě de France ve spolupráci s firmou Siemens a Farmatom. Rozpracovaná výroba na skladě všechny zúčastněné strojírny finančně velmi tíží, proto mají velký zájem, aby stavba pokračovala co nejdříve. Velké finanční nároky představuje plánovaná výstavba mezinárodních dopravních cest, které povedou přes Slovensko. Ve druhém pololetí začne výstavba rychlodráhy, která spoji do konce století vídeňské a bratislavské letiště i centra obou hlavních měst. Na slovenské straně bude mít dráha délku 30 km. SR by chtěla získat středoevropské propojení Baltu a Balkánu. Počet hraničních přechodů chce SR zvýšit na 59 a průměrná vzdálenost mezi nimi bude 29 km. 6 POLYGON 4/1995 [pageend8]Vladimír Valenta Padesát let po válce Ekonomové předpovídají, že v roce 2020 bude jeden německý pensista na dvacet německých pracujících. Země s nízkou porodností nevyvolávají války pro nedostatek kanonenfutru. Neschopnost Evropské unie vytvořit společnou koncepci politiky na Balkáně, jakkoliv je to tragické, by měla ubezpečit Američany, kteří se obávají vzniku Němci ovládaného superstátu... Je přece v americkém zájmu, aby Rusko bylo přiměřeně silné a bylo schopno tvořit vojenskou protiváhu v Asii vůči Japonsku a Číně. Měli bychom podporovat ruskou celistvost a dát mu ekonomickou pomoc. Nemůžeme ovšem očekávat ruskou spolupráci, když budeme rozšiřovat NATO do východní Evropy. Proto bychom měli nahradit NATO panev- ropskou bezpečnostní organizací, která by zahrnovala Rusko i Spojené státy. „Nejběžnějším omylem v politice je držet se mršiny zašlé politiky", napsal markýz Salisbury, jeden z největších státníků v roce 1877. „Když padne lodní stožár přes palubu, nepokoušíme se zachraňovat lana a kladky jen proto, že byly dříve užitečné: odřízneme tyto věci naráz“. Michael Lind: Asia First: A Foreign Policy (Především Asie: Zahraniční politika), The New York Times, 18.4.1995 Kongres a zahraničně politický aparát mluví o připojení nových států v NATO jakoby to byla nějaká YMCA. Republikány ovládaný Dům representantů právě odhlasoval 241 hlasy proti 101 o připojení Polska, Maďarska, České republiky a Slovenska k NATO. Prakticky bez diskuse o důsledcích, které to bude mít pro Spojené státy ve spojitosti s ochranou těchto zemí... Vsadím se o jakoukoliv částku, že mezi těmi, kteří pro to hlasovali, není deset poslanců, kteří by mohli říct jak se jmenuje hlavni město Slovenska a které země mají se Slovenskem společné hranice. Thomas L. Friedman: Porgy, Bess and NATO, The New York Times, 9,4,1995 Slavný asijský válečník Tamerlan, údajný, ale ne jistý potomek Džingischá- nův, aby pozvedl morálku svých bojovníků, přejmenoval jakési zapadlé vesnice uprostřed asijských pouští jmény velkých evropských měst jako je Paříž a Káhira - kam ve svých válečných plánech měl Tamerlan namířeno - a pak tam své bojovníky vodil a ti prý ztratili respekt z těch velkých měst a už se těšili na to, jak tam budou jednou podřezávat hrdla tamním rodákům. Když pozoruji, co se dnes děje ve východní Evropě, vidím cosi podobného. Více než půl století Lenin a Stalin jim ukazoval na Západ, zesměšňoval jej a pod záminkou světové revoluce si jejich věrní brousili zuby na to, jak tam budou znárodňovat. Ani Tamberlanovým ani Stalinovým hrdlořezům se do Paříže nepovedlo dostat a naopak to byla sovětská říše, která se rozpadla jako domek z karet. Ze včerejších politruků a nomenklatur, i z těchto obyčejných blbečků, kteří se pohodlně vezli na tom imperialistickém hnojníku, se najednou stali ublížení a uražení. Moskva, město, kam se přes půl století nenastě- hoval nikdo, kdo to měl rozházené s partají, a její obyvatelé, jsou najednou pro svět směrodatní pro to, abychom se rozhořčovali nad tím, jaký je ten Západ skrblík, že jim dost nepomáhá, aby se dostali z bídy, kterou si navzdory loupežím v půli Evropy dokázali sami způsobit. Takže se prý nedivme, že komunistická partaj je zase největší a že se všichni zlobí na Ameriku. Uplynulo 50 let od konce II. světové války a Západ, navzdory vraždění v Čečensku, jedné z dosud nejtragičtějších kapitol latentní občanské války v ruské říši, přišel vzdát úctu těm, kteří zvítězili před padesáti lety. Přišli navzdory tomu, že ti skutečně demokratičtí Rusové psali a naléhali, aby nechodili. Prý je třeba vzdát úctu veteránům, opakovali v Praze, Washingtonu i Paříži. Viděli jsme hlavně Vysloužilé generály ověšené metály jak vánoční stromeček, ale veterána Solženicyna vidět nebylo. Pochybuji, že by byl nestál americké televizní kameře za záběr. Ani president se s ním nesešel. Že by neměl jeho adresu? Ani nebylo vidět ty, kteří hned po skončení války putovali na Sibiř stejně jako jejich kronikář. Na moskevské parádě v prvních řadách mašírovali veteráni pod standartou „Karelotinské fronty". Právem. Vždyť oni už na podzim r. 1939 přepadli Finsko, aby mu urvali Karelii a Francie a Anglie už měla připravené expediční sbory na pomoc Finsku, aby do toho přišlo něco jiného. Jistě tam byli i veteráni, kteří vpadli do zad Polákům, když je přepadl Hitler. Kteří vpadli také do Estonska, Lotyšska a Litvy. Mašírovali generálové armády, která vydala své polské zajatce vrahům z GPU, dnešního KGB, aby je zmasakrovali v Katynu. Viděli jsme veterány, kteří v létě roku 1944 měsíc čekali před Varšavou až německé SS zmasakruje povstání. A viděli jsme veterány armády, kteří zakázali Američanům v Plzni, aby přišli na pomoc pražskému povstání, které podle jejich přáni mělo skončit jako to ve Varšavě a na Slovensku. Pochodovalo se pod rudými, nikoli ruskými prapory. Proti Leninovu mauzoleu byl obrovsky znak snad Rudé armády - nebo SSSR? - v rudé hvězdě a nad Kremlem jsem neviděl vláti ruský prapor, který tam kdysi dal Jelcin vyvěsit, když to přebíral od Gorbačeva. A presidenti ze Západu salutovali ostošest. Následující vojenskou přehlídku někde na moskevském předměstí západní hosté většinou ignorovali. Prý nechtěli přehlížet vojenské oddíly, které bojovaly v Čečensku. Jaký nesmysl a pokrytectví všech, kdo přijeli do Moskvy. Ne jednotlivý voják nebo oddíl, ale celá armáda se zneucťuje přepady jiných států a národů stejně jako politici, kteří dávají k přepadům rozkazy. Jim by se ani ruce neměly podávat i když si své politiky platíme také za to, aby podávali ruce těm, jimž bychom my obyčejní občané ruce nepodali. Velitelem přehlídky byl maršál Kulikov, poslední velitel vojsk Varšavské smlouvy. To proto, aby nikomu neuniklo, kam to mají namířeno. Zarazil se mi dech nad tou parádou, myslel jsem, že jsme o víc jak půl století nazpátek, že to pará- duje Wehrmacht a SS před Hitlerem, stejný marš a stejný dril podle ruské tradice. Dril, který už dávno zavrhla i armáda nového demokratického Německa. A pak jsem viděl rudé prapory. Ovšem žádný ruský prapor v čele pochodujících útvarů. Jen jedna paní na tribuně držela papírový praporek na špejli. Pochybuji, že ten americký televizní komentátor měl pravdu, že Rusové jsou velcí nacionalisté. Pochybuji, že na tribuně byli ti, kdo pouze před několika lety nesli moskevskými ulicemi onu nekonečně dlouhou ruskou trikolóru, která měla být nadějnou duhou předpovídající lidské svobody v této nešťastné zemi. A pak jela vojenská technika. Blyštěla se novotou, nezablácená na čečenském bojišti. Napadlo mne, jací znalci jsou ti američtí politologové a ekonomové, kteří varovali, že je zbytečné sázet do Ruska dolary, že se to tam rozkrade. A hle! Najednou jely před kamerou tanky za německé a americké miliardy dolarů, které měly být podle novinových zpráv dávno ulity ve švýcarských bankách. President Walesa, který sem nepřiletěl a bránil i svému ministerskému předsedovi Oleksymu, aby letěl do Moskvy, se ukázal jako skutečný formát, který se nebojí říci, co si myslí. Bohužel to nelze říci o českém presidentu, který prý byl jen vzdát hold veteránům a pak se šel pobavit s těmi ruskými demokraty, kteří ho v dopise do Prahy prosili, aby nejezdil. Psali, že „Moskva opakuje hrůzy holocaustu v Čečensku a nemilosrdně vybijí čečenský národ". Demokraté připomínají rok 1968. Členové naší strany POLYGON 4/1995 7 [pageend9]tehdy protestovali proti okupaci Československa a seděli za to ve vězení. Když jsme na Puškinově náměstí žádali odchod vojsk z vaší země, 15 dni nás bili a věznili. Dnes se za vás stydíme, píše ve své výzvě Havlovi. Lidové noviny, (6. 5. 1995) Snad není včasné kritisovat presidenta Havla, že se nezachoval tak jako president Walesa. Jednak proto, že jeho ústavní posice je odlišná a je povinen provádět politiku schválenou vládou, ne proti ní. Jistě jel tedy do Moskvy s požehnáním nebo na pokyn vlády. Aniž to lze doložit je možno se domnívat, že mezi presidentem a premiérem se odehrává souboj nebo soutěž o to, která osobnost bude mít největší váhu v klíčových mezinárodních otázkách: Václav Klaus byl nedávno v Bílém domě - proto bylo pro presidenta Havla důležité nepropásnout šanci prohodit třeba jen pár slov s americkým presidentem, který se tentokráte asi záměrně vyhnul ostatní Evropě. A to právě ve chvíli, kdy se rozhodovalo o tom, co ujedná Clinton s Jelci- nem o vstupu středoevropských států do NATO. V této věci nelze spolehnout na žádná daná slova. Nelze pomíjet hlasy, které se staví proti když dnešní americká zahraniční politika je v katastrofálním stavu. Proto ani nelze spolehnout na ujištění, jaké dostal nedávno ve Washingtonu i premiér Klaus: „Clinton je rozhodnut pro rozšíření NATO" Po svém včerejším asi půlhodinovém setkání s Billem Clintonem v Bílém domě to prohlásil premiér Václav Klaus. „Zdůrazňuji přitom slovo proces, protože nejde o konkrétní datum, ale jde o to, aby byl proces zahájen," řekl předseda vlády. Byli jsme ujištěni, že tyto postoje budou zřetelně formulovány v Moskvě. President mne ujistil, že jeho postoj je pevný a že jednáním v Moskvě nemůže být ovlivněn negativním směrem. (Lidové noviny, 5.5.1995) I ve výše uvedeném prohlášení premiéra -Klause je slůvko „proces" oním háčkem, z něhož se může americký president kdykoli vysmeknout. Oddaluje tím totiž skutečné přijetí do NATO do doby, kdy Bili Clinton dávno nebude mít vliv na americkou politiku. Takže veškeré české úsilí se musí stále a intensivně zaměřovat na to, aby tento „proces" se v současné době co nejvíce zkracoval a dosáhl alespoň toho, aby Západ si zvykl na myšlenku, že Česká republika a celá střední Evropa organicky patří k Západu a že nejde o žádné sporné území mezi Německem a Ruskem. To je ovšem podstatou i posledního manévru ministra Kozyreva, který přihlásil Rusko do Partnerství pro mír. Cílem ruské diplomacie je udržovat USA v iluzi, že dobré vztahy k Rusku je možno vykoupit udržováním států střední Evropy vně NATO, v limbu. A to je dnes podstatou toho „procesu". Proto je třeba positivně hodnotit i presidentovo prohlášení o tom, že Česká republika musí přijmout své členství v NATO bez jakýchkoliv výhrad. A v tomto směru hysterické námitky českých levičáků o členství v NATO s námitkami proti nikým nenavrhovanému umístění atomových zbraní na českém území jen naznačuje, že budoucí linie vnitropolitické fronty nebude vyhraněna sociální a ekonomickou problematikou, ale problematikou účinné obrany státu proti východní hrozbě. A v tomto směru je potěšitelné, že se Václav Havel vymanil z vlivu bývalého ministra zahraničí Jiřího Dienstbiera, který v knize svých politických úvah jasně ukázal, že jeho sympatie jsou na straně těch, kteří by chtěli ze střední Evropy udělat obrany neschopného kastráta. Ovšem úspěch české politiky v integrování republiky do západní struktury je podmíněn českým vztahem k Německu. V únoru president Havel přednesl v pražském Karolinu zásadní projev, který jistě doma zapůsobil positivně a asi málokdo vznesl nějaké námitky. Naopak. I premiér Klaus oznámil, že si projev předem přečetl a že se mu libí. Co následovalo je ale hodno pozornosti. Premiér Klaus krátce nato odejel do Hamburku a zahájil sérii návštěv různých oblastí Německa. Je těžko usuzovat, které signály jsou dostatečně spolehlivé, ale odezva na Havlův projev byla v Německu negativní a asi poškodila presidentovu reputaci a jeho schopnost být užitečným činitelem v delikátních česko-německých vztazích a naopak otevřela premiéru Klausovi cestu k rozvinutí osobni mezinárodně politické prestiže. Krátce po presidentově projevu v Karolinu bylo uveřejněno stanovisko k uspořádání vztahů s německými občany, kteří pocházejí z Československa, nazvané „Smíření 95"., kteří sestavili někteří čeští a němečtí intelektuálové. Toto prohlášení je často se vyskytujícím nedostatkem: přehlíží nutnost správné diagnosy vztahu Čechů a Němců v bývalé republice i předtím ve starém Českém království. Tvrzeni, že staré rozpory, kdy jednou ten a jednou onen měl vrch a tak že i rozbití republiky v r. 1938 bylo jednou z takových krizí, stejně jako byl odsun v r. 1945 je neuspokojivé vysvětlení. Těžko se dá na něm vystavět nějaký smír pokud nechceme přeměnit českou západní orientaci na druhý protektorát. Konflikt národností v jednom státě je něco jiného než rozbití státu jednou národní skupinou. V celé epoše rakou- skouherského mocnářství nechtěla česká strana nic, co by nebylo v souladu se zájmy celého Českého království, jehož „sudetští“ Němci byli občany. V době Československé republiky se vývoj nakonec nepřijatelně zvrátil v protistátní rozvrat, který změnil kvalitu těchto rozporů a to nelze odbýt pouhým mávnutím, že to byl zase jeden z běžných konfliktů. Chceme-li tedy dojit dnes k nějakému narovnání, musíme mít především na mysli autoritu českého státu a zajištěný německý respekt k jeho nezávislosti. Ať budoucnost evropské integrace do Evropské unie bude jakákoli, ještě dlouho budou přežívat velké i malé státy uvnitř tohoto společenství. Je zřejmé, že česká vláda po několikaletém oddalování začala vážně a neveřejně jednat s Německem i o choulostivých otázkách českoněmeckých vztahů. Vedle premiéra je to ministr zahraničí Zielenec, který se intenzívně zabývá tímto jednáním, ale zatím se objevují spíše nesrovnalosti, co kdo o těchto jednáních pronáší, než skutečné výsledky. Vzniká dojem, že Zielenec musí často jednat jinak než bylo v minulosti prohlašováno. Jak president tak i premiér příliš mnoho píší a prohlašují a tak jsou snadno odhalitelní. Navíc je to zavazuje setrvávat na posicích, které brzdí politická jednání. Je to politika spíše diletantská než demokratická. A zde právě jde o to nikoli konečně něco dojednat, ale konečně provést takové narovnání s Německem, které bude základem opravdového spojenectví. Dnes snad nastal opravdu čas se o to pokusit. Vzpomínám, že v pětačtyři- cátém kdosi vyslovil názor, že bude třeba padesáti let na to, aby se Němci předělali a dalo se s nimi jednat. Ta doba se mi zdála tenkrát strašlivě dlouhá a neskutečná. Prorok jaksi opominul se zmínit o tom, co se má státí s Čechy a Slováky, že i my se musíme vypořádat se starými staletými nenávistmi, ale jinak mu to vychází do puntíku. Byla to ta nejpřesnější mezinárodně politická předpověď, kterou jsem kdy slyšel. 3. 6.1995 Pensista, vdovec, s trvalým bydlištěm v Innenschweiz, hledá inteligentní partnerku cca 60ti letou, která ráda cestuje v obytném mikrobusu, v zimě po jižních kontinentech. Pište prosím pod zn. „Poznávání jiných kultur“ do adm. Polygonu. 8 POLYGON 4/1995 [pageend10]Tomáš Krystlík Posbíráno v Českých zemích Úřad pro vyšetřování a dokumentaci zločinů komunismu stíhá v současné době 33 osob většinou pro trestné činy zneužívání pravomoci veřejného činitele, pro ublížení na zdraví s následkem smrti, zadržování a omezování osobni svobody. Dvacetsedm z nich bylo obviněno v druhé polovině prosince 1994. Městský soud v Praze zrušil usnesení soudu prvního stupně ve věci zákazu Ministerstvu hospodářství nepokračovat ve výběru strategického partnera pro český Telekom (viz Polygon č.3). Své rozhodnutí zdůvodnil kuriózně: „Výběrové řízení bylo vyhlášeno jako interní výběr s vyloučením aplikace ustanovení obchodního zákoníku o obchodní soutěži a je předmětem rozhodování vlády jako součást privatizačního projektu. První částí výběru je činnost správní jako projev vůle orgánů státní nebo veřejné správy a v ní se uskutečňuje výkon státní moci. Tyto projevy vůle nelze kvalifikovat jako právní úkony." I tak se dá vykládat právo. Jen cesta do EU se tím poněkud prodlužuje. Ke konci tohoto roku má mít česká armáda 33 tisíc vojáků základní vojenské služby a 32 tisíc vojáků z povolání, což je poněkud nepoměr. Dnes slouží v armádě ještě 1 400 bývalých politruků a pracovníků bývalých kádrových oddělení. Podle ministerstva obrany neexistuje právní předpis, který by dovoloval se rozejít s člověkem proto, že byl v minulosti politrukem nebo kádrovákem. Ale do NATO bychom chtěli co nejdříve! Za předjíždění, tam kde se nesmí, bude moci policie udělovat napříště pokutu až 7000 Kč, za řízení pod vlivem alkoholu až 15 000. Podle nového sazebníku pokut záleží jen na policistech jak posoudí „společenskou nebezpečnost přestupku" a tedy i výši pokuty. Přímo se píše: „Jinak se postihne řidič, jenž se dopustí drobného dopravního přestupku a sám ho uzná, je k policistovi slušný“ (podškrtnuto mnou) „a nebyl za stejné porušení pravidel ještě v minulosti trestán, než člověk, který svou chybu neuzná a v krátké době stejný přestupek zopakuje." V praxi to bude znamenat, že řidič bude vydán na milost a nemilost policistovi. Opět významný krok směrem k Byzanci. Poslanecké sněmovně Parlamentu ČR se opět zdařilo schválit jeden nesmyslný zákon, tentokrát o hypotečních úvěrech. Podle něho bude moci hypoteční úvěr získat pouze ten, který může bance ručit nějakou jinou nemovitostí, tedy nikoli tou, kterou právě hodlá postavit. Kolik bude těch, kteří tuto nesmyslnou podmínku budou moci splnit! Američtí kongresmani kritizovali českou vládu za liknavý přístup k navracení židovského majetku. Dostalo se jim odpovědi z úst ministra Igora Němce: „Trochu mi to připomíná asi situaci kdy by se někdo v českém parlamentu zabýval otázkou restituce indiánských kmenů v USA." Ať celý svět vidí, že si nenecháme diktovat! Poslanci konečně schválili pokuty za porušení lustračního zákona. Vtip je vtom, že platnost onoho lustračního zákona skončí v příštím roce. Ministr spravedlnosti Novák si vzpomněl na justiční příkoří proti bývalému předsedovi československé vlády Rudolfu Beranovi a generálu Syrovému a nařídil soudům zvážit jejich případnou rehabilitaci. Vrchní soud v Praze vyhověl i jeho stížnosti ve věci bývalého špióna Pavla Minaříka a zrušil skandální rozhodnutí pražského státního zástupce, který skončil v této věci šetření. Český ministr vnitra Jan Ruml prohlásil, že na území republiky operuje množství mezinárodních zločineckých gangů a mafii původem nejen z Itálie a zemí západní Evropy, ale hlavně z území bývalého Sovětského svazu. Jejich cílem je, podle ministra, proniknout do ekonomických a politických struktur státu a získat nad nimi rozhodující kontrolu. Pro příklad nemusíme chodit daleko: většina kapitálu České banky pochází z teritoria bývalého SSSR. Aféra se záměnou lehkého topného oleje (LTO) za motorovou naftu pokračuje. Stát přitom přišel vlivem nedokonalých zákonů, které umožňovaly různý výklad a špatně fungující státní správy o desítky miliard korun. Ve většině rafinérií jsou LTO a motorová nafta stejný produkt a liší se pouze deklarací při odběru. Rozdíl v daních při dovozu na území ČR je značný - 10 067 Kč za jednu tunu a k tomu ještě rozdíl v ceně prodejní. To stálo českým firmám za hřích. Dovezený LTO se prodal přes řetězec českých firem, přičemž jedna z nich, většinou existující pouze na papíře, za úplatek překvalifikovala LTO na motorovou naftu, aniž uhradila státu rozdíl na daních. Tyto firmy, většinou představované jednou osobou, se v českém zločineckém argotu nazývají „koně". A většina oněch „koňů“ není dnes k nalezení. Bud' se skrývají před zákonem nebo jsou vražděni, aby nemohli vypovídat, pro koho tak učinili. Poslední dvě vraždy byly provedeny obzvlášť brutálně - jednomu připevnili na tělo výbušninu, druhému ji umístili pod sedadlo v jeho autě. Ačkoliv český trestní zákon obsahuje paragraf o trestném činu podpory a propagace hnutí směřujících k potlačení práv a svobod občanů, mezi které se počítá též propagace komunistických idejí, Ministerstvo vnitra ČR to zcela ignoruje. Nejen že nezakázalo Komunistickou stranu Čech a Moravy, nýbrž začátkem května schválilo (zaregistrovalo) novou Stranu československých komunistů vedenou Miroslavem Štěpánem. Na druhé straně pozastavuje platnost obecních vyhlášek o zákazu propagace fašismu a komunismu na území jednotlivých obcí s poukazem, že KSČM je řádně zaregistrovanou stranou a ony obecní vyhlášky se tudíž příčí ústavě. Dva jedinci se nespokojili s verbálními námitkami a podali trestní oznámení na Ministerstvo vnitra ČR a vládu ČR, že dopustili registraci politických stran nesoucích ve svém názvu komunismus. Podnět k rozpuštění obou komunistických stran podala presidentovi a vládě též Demokratická unie. Na území bývalého Československa prý údajně působí dodnes 50 až 80 tisíc nelegálů (tj. agentů bez krytí cizím státním občanstvím nebo diplomatickým) většinou sovětského původu, z nichž 5 000 nelze identifikovat. Již delší dobu se ozývají hlasy, tvrdící, že většina nynější české vlády (80 až 90%) je tvořena agenty StB a KGB. Dne 27. 4. prohlásil politický tajemník Liberální strany národně sociální, Jaroslav Jurko- vič, že v současné české vládě je osm ministrů-agentů StB a v parlamentu zasedá 56 poslanců-agentů StB. Jejich jména jsou vedena v seznamu špičkových agentů StB, v tzv. Fondu Z, který založil bývalý polistopadový ministr vnitra Sacher. Má obsahovat na 3 500 jmen. Ministr vnitra Jan Ruml popřel existenci takového seznamu, avšak ředitel archivu ministerstva vnitra Jan Frolík řekl před časem něco úplně jiného: „Pokud na některého poslance či ústavního činitele existuje v archivech StB jakýkoli materiál, tak se to dalo zvlášť, do toho fondu. Fond Z je uložen u mne v trezoru a klíče od něho má pouze ministr Ruml. Pokud člověk, jehož materiály jsou ve fondu, odejde ze své funkce, dokumenty se přesunou zpět do centrální evidence." To může znamenat, že jeden z nich nemluví pravdu, nebo že v době relativně krátké mezi oběma výroky byl Fond Z zlikvidován. Pokud Fond Z ještě existuje, mohlo by to vysvětlovat skutečnost, proč se ministr Ruml přes všechna svá závažná pochybení dodnes drží na své funkci - může hrozit v případě svého odvolání zveřejněním Fondu Z. Ale to už se pohybujeme na poli domněnek. Zbývá vysvětlit, proč všichni členové vlády a poslanci Poslanecké sněmovny Parlamentu ČR mají negativní lustrační osvědčení. Lustrační zákon se týká pouze spolupráce s II. správou StB - s kontrarozvědkou. Pokud spolupracovali s I. správou StB - rozvědkou, se III. správou - vojenskou kontrarozvědkou nebo s XI. správou - ekonomickou roz- POLYGON 4/1995 9 [pageend11]vědkou, dostali negativní lustrační osvědčeni. Kromě toho mohla jejich jména být vyňata ze seznamu spolupracovníků druhé správy StB a převedena do onoho Fondu Z se stejným efektem. A co pan Jurkovič? Předseda LSNS jej sesadil ze stranické funkce a pan Jurkovič změnil své výroky v tom smyslu, že se prý netýkaly nynější vlády a parlamentu, nýbrž vlády a parlamentu z dob existence ČSFR. □ □□ Milan Hulík Demokracii za koně? Tak přece! Přece se našlo ve straně „mravního imperativu“ naší politické scény několik mohykánů, kterým jsou ideály vlastní strany více než snaha zůstat v politice za každou cenu. Rozštěpení KDS není jen vnitřní záležitostí této strany, je to i finále politiky za etické ideály. Strana V. Bendy odchází z polistopadové politiky, její politici přecházejí do ODS a zůstává pouze otázka, kam s programem KDS? Politika má své neúprosné zákony, na jeden z nich, na zákon o politickém pudu sebezáchovy, se nyní v KDS přísahá více než jinde. Je logické. Konec KDS by neměl znamenat i konec řady ambiciózních a schopných politiků. Ten, kdo si na tuto drogu zvyknul, těžko odvyká a smiřuje se s představou návratu do civilního života a z tohoto pohledu je jednání Pilipa, Bendy a dalších pochopitelné a lze je snad i přivítat. Jejich členství v ODS by mohlo přispět k vytvoření platformy nebo jiné základny v zatím monolitní straně a i kdyby tomu tak nebylo, tak obohacení členské základny o ocejchované fundamentalisty nemůže škodit. Jenže a zde máme dilema takřka hamletovské. Nebo spíš nerudov- ské: „Kam s ní?“ S ideologii strany, která skutečně představovala ty nejpoctivější hodnoty v politickém životě po listopadu 1989. Její konec, osud KANu a rozpory v DEU dokumentují, že česká politika neměla na to, vrátit se k ideálům prvorepublikové demokracie nebo aspoň k obecným ideálům demokratické a právní společnosti vůbec. Tak jako se bájný socialismus proměnil kdysi v socialismus reálný, tak se i naše demokracie proměnila v demokracii „reálnou“ nebo spíše „realistickou. A v ní není místo ani pro porovnání se s minulostí, ani pro potrestání pachatelů, komunistických zločinců, ani pro křesťanské ideály. Nejbolestivější pro renegáty KDS musí jistě být otázka vrácení církevního majetku. ODS, jak známo, chce vrátit pouze to, co již církve mají. A tak se nám opět objevuje ono dilema, které se však může stát politickým patem. Zůstat v politice za každou cenu a to i za cenu opuštění svého dosavadního programu, myšlení a identity? Nebo hodit mravní váhu své osobnosti do lůna politického boje a zůstat v něm, protože „jiní lepší“ nejsou? Na toto dilema se tak těžko odpovídá, zejména těm, kteří svoje morální kvality za socialismu prokázali svým aktivním odporem proti totalitě. Protože politici s touto minulostí se v naší politice vyskytují jen zřídka, stane se druhá varianta řešení našeho dilematu nejpravděpodobnějším koncem onoho mravního imperativu, který těmto politikům velel vstoupit do politiky. Nakolik se s touto ztrátou vyrovná V. Benda a politici jeho morálního ražení, se dozvíme brzo. A bylo by nejen politickou ale i osobní tragédií těchto politiků, kdyby je v politice čekalo to, co ty děti, které sežrala jejich revoluce. Polistopadová historie „fundamenta-listů“ (KDS, KANu, Antikomunistické aliance a nyní DEU) současně signalizuje, že „reálně demokratická společnost“ je v mnohém jen negativem společnosti reálně socialistické. Čtyřicet let komunistického režimu dokázalo vytvořit takové sedimenty složené z vrstev loayality, spolupráce, kolaborace, soužití, podpory a lhostejností, které se nepodařilo odstranit ani za 5 let demokratického režimu a nepodaří se to ani za dobu podstatně delší. A na tom ztroskotalo úsilí těch nejvíce postižených komunistickým režimem, té menšiny občanů, která se bláhové domnívala, že konec „reálného komunistického režimu“, bude i koncem komunistického myšlení. Že bude dokonce pokračovat třídní boj z pozic KSČM nebo dokonce ještě třídně militantnější nové Štěpánovy strany, nepředvídal nikdo. To vše umocnil strach z demokracie. Ne jen ten, který s sebou nese sociální či socialistické stereotypy, že „o mně musí být státem postaráno“, namísto, abych se staral sám, ale především ten, jehož kalkulace spočívá ve strachu, že politická odvaha se nevyplácí, tak jako se již v této zemi tolika občanům nevyplatila. Dokládá to i neverifikovaný číselný poměr těch spoluobčanů, kteří se za nacistického a komunistického režimu postavili proti nim, na rozdíl od těch, kteří si z těch či oněch důvodů s nimi zadali. A tak i mnozí z těch občanů, jejichž sympatie jsou na straně odpůrců totality a stoupenců vyrovnání s minulostí, jakož i spravedlivého postihu dosud nepotrestaných pachatelů zločinů, spáchaných za totalitního režimu, jsou především „vypočítavými“ voliči. Vždyť ty malé „etické“ strany jim mohou zaručit pouze vyrovnání s minulostí, nikoliv však s budoucností. Mimo jiné také proto, že právě v oněch velkých stranách jsou nepostradatelní odborníci, kteří se stali garanty nového modelu ekonomiky, slibující uspokojení materiálních, pekuniárních a jiných potřeb. To, že svoji odbornost mohli získat jako loyální občané totalitního režimu, nehraje v dnešku, který „vytváří budoucnost“, již pejorativní roli. Budoucnost je přece více než minulost! To je jen malý klíček k vysvětlení pro mnohé nepochopitelného jevu, - proč tolik lidí kritizuje stranu materialistického pragmatismu a přece z průzkumu volebních preferencí vychází ODS stále jako nejpřesvědčivější vítěz. Nevadí, že ODS neplní celý svůj program (vždyť která strana to dělá?), na „autorskou licenci“ má přece každý nárok! A její aféry a skandály? Bože, v které straně nejsou? A její namyšlený předseda? Vždyť je to nejlepší ekonom, nad kterého není! A tak se projevuje fenomén, tak typický třeba pro první éru V. francouzské republiky. Všichni 1 0 POLYGON 4/1995 [pageend12]svobodomyslní Francouzi a Francouz- ky byli proti autoritativnímu de Gaul- lovi - kromě voličů! U ODS to funguje podobně. A mnozí z dnešních anti - ODS rebelů dostanou strach až před volební urnou, přízrak Miloše Zemana a ČSSD/b/ s přibývajícími procenty volebních preferencí, vznášející se nad volební urnou, je přiměje volit menší zlo před větším. A konečně, proč nevolit stranu, která dokázala integroval K.AN, KDS a jiné fundamentalisty? Sorry Bohdane, může dnes volat vedení KAN na adresu ještě nedávno exkomunikovaného heterika, bývalého předsedy této radikálně antikomunisti- cké strany a nejdůslednějšího stoupence vyrovnání se s komunistickou minulostí, který vstoupil do ODS první. Politika zná jiné paradoxy než přenesení sympatií (byť se skřípáním zubů) z KAN či KDS na ODS. Vždyť nevolím jen ODS, ale i alternativu jiného vývoje v této straně, zdůvodní si svoji volbu mnohý pravicový volič. Ostatně nevstupovalo tolik lidí do KČS proto, aby ji změnili? To je přece ten nejčastější argument mnoha ex-soudruhů, zejména osmašedesátníků. Tendenci k redukci počtu politických stran na dvě velké strany, pravi- cově-konzervativní ODS a levicově- demokratickou ČSSD, lze jen uvítat, Kdyby, ... kdyby díky dědictví komunismu se nejednalo o stranu bezbřehého účelového pragmatismu v prvém případě a stranu pohrobků KSČ v případě druhém. Jsem přesvědčen, že i ODA skončí jako KAN a KDS, kon- sekvence bývalé komunospolečnosti jsou zatím silnější než zákonitosti a pravidla vznikající společnosti demokratické. Je to právě toto dědictví minulosti, které rozděluje nejen prezidenta a ministerského předsedu ale prakticky celý národ. Václav Havel v hluboké době totality neměl za spojence dnešní pravicové a konzervativní politiky. Vždyť ti tehdy s výjimkou V. Bendy a J. Rumia byli loyálními poddanými komunistického samoděržaví, pokud sami nebyli příslušníky tohoto stavu lidí zvláštního ražení. Naopak, reformní komunisté a lidé nezlomné levicového přesvědčení, zatlačeni po roce 1968 do disentu, se stali spolupracovníky demokrata V. Havla. A to je i dnes příčina té absurdní (aspoň pokud jde o politické pojmosloví) situace, ve které levicová pravice zápasí s hradní demokratickou levicí. Probíhající spor o zákon, mající ocenit veterány z II. světové války, je toho jen posledním důkazem. A není vyloučeno, že výsledek příštích voleb tento rozpor umocní. Možná tak, že dá naší demokracii pat. A pat, jak známo z královské hry, znamená naprostou bezmocnost šachového suveréna. A tu královna - naše demokracie zažila již několikráte, nejen v letech osmiček, ale i v posledních volbách, které rozdělily její šachové pole. Výkřik Richarda III. v bitvě u Bosworthu r. 1485, že vymění království za koně, vstoupil do dějin. Za co vyměníme naší „patova- nou demokracii my? O sametovém duchu bezpráví Stížnosti na postsocialistickou justici a postsocialistické správní orgány neberou konce. Nakolik mají pravdu notoričtí rýpalové a nakolik představitelé vedoucí strany, uklidňující své voliče, že jsme na standardní cestě k standardnímu právnímu státu, se pokusme ukázat na jednom z rozhodnutí demokratického správního orgánu ČR. Na tomto případu můžeme zároveň dokumentoval, jaký je rozdíl mezi státem demokratickým a právním a státem jen demokratickým. Okresní pozemkový úřad zamítl výzvu k vydání nemovitostí podanou na základě Zákona o půdě č. 229/91 Sb. Učinil tak s odůvodněním, že osvědčení o čs. státním občanství ze dne 25. 4. 1946 vydané tehdy příslušným správním orgánem - Okresní správní komisí, je nedostatečné. Správní orgán ČR tak neuznává rozhodnutí, které bylo vydáno v řádném správním řízení a které pro budoucnost má obecně platný a všezava- zující charakter. Ze řízení o vydání nemovitostí podle zákona č. 229/91 Sb. není řízením o přezkoumání správnosti rozhodnutí z roku 1946 je nabíledni a k tomu zbývá dodat, že právní předpisy ČR ani takové přezkoumání nedovolují. Po zrušení institutu prokurátorské stížnosti novým Zákonem o státním zastupitelství, již vůbec neexistuje právní prostředek dovolující přezkoumání tohoto správního rozhodnutí - vydání osvědčení o st. občanství. Neexistuje tedy formálně právní prostředek, nejsou již ani důkazy, svědci a dotyčný občan již nežije. Tím je vyloučena existence materiálně- právního substrátu, který by vůbec bylo možno přezkoumat. A přece - Okresní pozemkový úřad přezkoumává a neuznává. Pikantní na celé věci je fakt, že Okresní správní komise byly v roce 1946 podřízeny ministerstvu vnitra, které, jak známo, bylo řízeno komunistou V. Noskem. Jeho soudruzi o 49 let později vykonávající svoji pravomoc v opět již demokratickém státě - se povýšili nad zákon - proč ne, když zákonem několik desetiletí byli přece oni sami. (A proč ne, když dosud vykonávají své funkce?) Odůvodnění rozhodnutí našeho sametově-demokratického orgánu však pokračuje, citujeme: ...V roce 1947 vydala Okresní správní komise „výměr“, dle kterého vyhověla odvoláni V. C. proti konfiskaci zemědělského majetku. Povšimněte si uvozovek - Okresní pozemkový úřad jimi skutečnost pravomocného výměru zpochybňuje. Opět bez pravomocí k přezkoumání, bez jakéhokoliv „pouvoir“ ke kasaci tohoto rozhodnutí. A nyní přicházejí hlavní triumf rozhodnutí Pozemkového úřadu! ... Zemský národní výbor v Praze jako odvolací orgán ze dne 19. 7. 1948/!/ potvrdil konfiskaci podle dekretu č. 12/1945 Sb. Takže teprve rozhodnutí správního orgánu po komunistickém puči dochází uznání u Pozemkového úřadu. Jak by ne - jde přece o rozhodnutí ideově a ideologicky nejbližší, vždyť zákonnost v ČSR zavedla po 25. 2. 1948 KSČ! Duch komunistického bezpráví stále vládne v komnatách bývalých „orgánů lido- správy“, které se po pohlazení sametovým proutkem změnily v pevnosti socialistického bezpráví, na jejichž šancích drží stráž věrní pohrobci - strážci závěrů x- tých sjezdů rodné strany. Jsou zřejmě i vyznavači Spinozy, protože jejich politickým traktátem je, že „každý má tolik práva, kolik má moci“. Což je i důkazem pro to, že demokratický stát může mít k právnímu státu stejně daleko, jako právní stát k totalitnímu. 14. 5. 1995 POLYGON 4/1995 11 [pageend13]Slovo má Pavel Verner „SMÍŘENÍ 95“ A ČESKÁ ZAHRÁDKA Signatáři výzvy „Smíření 95“ se ani nestačili otřepat z komentátorského hromobití (Třeštik, Pečínka) na své hlavy a už jim všední realita dává za pravdu. Ruský medvěd s holým zadkem, leč ostrými zuby, dal ústy svého ministra obrany jasně najevo, co si myslí o naději středoevropských zemí nechat se adaptovat do bezpečné rodiny NATO a jeho americký kolega W. Perry to musel vzít schlíple na vědomí. Tato zpráva byla nesmírně užitečná, hlavně pro ty, kteří ještě nepřestali věřit v kompaktní mravní odpovědnost západní civilizace a v gumové prostory Evropské unie. Jednoznačný postoj generálního tajemníka NATO jako by nám chtěl připomenout, že silácká gesta si mohou dovolit jenom siláci. Je sice smutné, ale potřebné vědět, že v globálním dramatu o řízení světa je našemu státu přidělen bezvýznamný štěk. Bylo hezké si poslechnout Clintonův saxofon v Redutě, to však neznamená, že nám tu za pár let nemusí hrát znovu garmoška za očividného nezájmu našich zámořských idolů. Jakémukoli zabrnkám' na národní strunu by měly předcházet dva pohledy. Jeden na mapu a druhý do učebnic dějepisu. Period státní nezávislosti jsme si moc neužili a protože svět je takový jaký je, asi si jich moc neužijeme bez ohledu na radostnou současnost. Proto musíme přemýšlet, jakou sféru vlivu si vybereme a také do jaké budeme vybráni. Je určitě dost takových, kteří se místo k Německu dívají raději tam, kde slunce vychází, ale s těmi osobně nechci mít mnoho společného. Petice „Smíření 95“ není platonickým činem či intelektuálním dobrodružstvím skupiny fantastů, jak se domnívá místopředseda ediční rady LN. Je to pochopitelný projev strachu skupiny přemýšlivých z budoucnosti, je to intelektualizovaný instinkt, je to snaha řešit budoucí zapeklité situace v rámci možného, je to výraz odhodlání být až úzkostlivě slušný k sousedům od naproti. Jednat z nejvyšší úrovně se sudetskými Němci? Pochopitelně ano. Vstřícně a pokud možno co nejrychleji. Mohlo by se jednou stát, že z té druhé strany už nebude o debatu zájem. Pyšný nosánek české zahraniční politiky je špatným garantem naší budoucí bezpečnosti. Ano, jednat na všech úrovních s cílem prorůst vzájemně s Německem ve všech možných sférách. Tak, aby pro souseda nebylo nikdy možné nechat nás z důvodů vojenských i ekonomických na holičkách, kdyby šlo o život. Historie je jak známo mrcha a k prostorám střední Evropy projevuje pramalou ohleduplnost. Vypínat v současné konstelaci světa české hrudníčky zrovna k sudetským Němcům je znakem nedospělosti. Signatáři výzvy „Smíření 95“ místo toho nabídli ruku. Kyselé ovoce, které za to z domácích luhů a hájů sklízejí, má vypovídací hodnotu o zanedbaném roubování stromů v české zahrádce. S S * VSTANOU NOVÍ OPTIMISTÉ Ve svém bulletinu mi jistá World Future Society z Bethesdy u Washingtonu oznámila, že zanedlouho si budeme moci pod kůži instalovat minipočítače k vystupňování výkonu svých mozků. Tak nevím - nestačí naše mozky na odvrácení údělu, který si samy vymyslely, nebo už nastává ten futurotechnický Velký déšť, po němž vzklíčí a vykvete konečné řešení lidských problémů této planety? Na nedávné expertní diskusi, pořádané v Praze Ústavem pro ekopolitiku, se mohli novináři dovědět, že my, moderní lidé, žijeme ve fázi druhého optimismu. Ten první je dávno ve slepé uličce. Kdo má střední vzdělání a kalkulačku, je povinen vědět, že nukleární odpad zTemelínů nelze zneškodnit, takže se bude vršit do jedovatých kopců, že recyklace odpadů je jen zaříkávači formulí, která drancování planety ospravedlňuje a podporuje, místo aby s ním skoncovala, a také ví, že takzvané uvolňování pracovních sil není možné kompenzovat společností volného času, ve které uvolnění budou vydržováni produktivitou ostatních. Už dávno nesníme tyhle vyčichlé sny včerejška, ač jsou stále financovány z veřejných prostředků a politikové tržní filosofie se jimi zaříkávají v médiích. Cynismu prostá minorita tuší, že za sto padesát let modernizace světa jsme pouze závislost na síle živlů vyměnili za závislost na síle techniky. Pokud budeme pokračovat v dosavadních civilizačních praktikách, zpečetíme navzdory všem katalyzátorům a filtrům spotřebu světa a dovršíme zkázu svého živočišného druhu. A basta. Druhý (ekologický) optimismus se snaží o tzv. princip proveditelnosti. Rozumně změnit současné technologie, daněmi z energie snížit její spotřebu, rozjet větrné generátory, sluneční kolektory a chladničky bez freonů. Jsou to sympatické, leč dojemné pokusy. Existenčním základem naší technické civilizace je totiž její potenciální bezmeznost, protože na rozdíl od přírody nemá v sobě princip seberegulační. Jak říká jeden náš politik na špici - mechanismus trhu se vzpírá každému řízení zvenčí. A nesleduje - dodávám - nic jiného než svou obžernou spotřebu. Druhý optimismus doufá, že lidstvo se globálně dohodne na jisté střídmosti a setrvalých životních podmínkách. Opomíjí skutečnost, že omšelé slečně Zemi už nepomůže mejkap. Chudinka je zralá na plastickou operaci. Tento druhý optimismus, jenž počítá s rozumem celých kontinentů, je sice člověka důstojný, ale nezmění nic na splašeném rozmachu světového obchodu, průmyslu a technického rozvoje. Nepomůže těm nemnohým citlivějším, kteří tomu zděšeně přihlížejí v němé bezradnosti. Jenže právě z toho zděšení se rodí nový, třetí optimismus. Jeho protagonisté sází na to, že Země je už vyrabována, všechny strategie pokroku selhaly a lidský vztah k planetě z pozice síly už ztratil své účinné prostředky, a tedy i nároky. Předpověď globálního nezdaru přestává být pesimismem a je razantně navlečena do optimistického trička. Co jiného si přece zaslouží náš současný řád, prospívající o to lépe, čím více chudoby a mrtvol produkuje? Nač lkát nad koncem techniky a deliria konzumu, vystupňovaným do nekonečna? Vždyť vedle komfortu pro minoritu přivodila naše civilizace jen bídu pro kontinenty. A východisko? Ještě více techniky, více spotřeby, co nejvyšší pohoří odpadků, totální inkorporace lidí do fungujících součástek, do poslušnosti vůči přístrojům. Máme čekat tak dlouho, až technická úroveň recyklace umožní smontovat z pěti mrtvol jednoho fungujícího člověka? Máme nadále krmit nefungující Třetí svět, když tím jen zvyšujeme počet těch, co hlady umřou za pět, za deset let? Kdo dnes umí rozlišit, co je šíleně grandiózní a co šíleně nesmyslné? Dnešní třetí optimisté věří na nevyhnutelný proces redukce lidstva - očekávané dílo Přírody. Jenom část populace prostě Velkou Destrukci přežije. Je to velice skromný způsob optimismu a nelze ho zaměňovat s obrazem bukolické selanky. Tito lidé věří, že přírodní svět jako základna lidstva nebude na rozdíl od technické civilizace nikdy sporný. Návrat k oštěpům. Ano, je to brutální egoismus. O co brutálnější je ale tento bez záruky fungující technický svět! Noví optimisté, tito fatalisté, se nenápadně loučí s donkichoty technického pokroku a vyvlékají se z našeho mumraje, z naší lidské kultury. Vídáme je žít na odloučených farmách, bez televizorů a aut, bez vizírů a okřídlených vložek. Už nás ignorují a vzdělávanou zem hnojí svým potem. Drží se jako klíšťata zbytku přírody a s dravčí lhostejností věří, že nás přežijí. Občas je zahnědneme ze svých svištících auťáků a věnujeme jim letmý úsměšek. Spěcháme. Kamkoliv. Na nic jiného nemáme čas. ® s ORIENTAČNÍ KRIZE A DŘÍMAJÍCÍÉTOS Blednoucí vzpomínky na intelektuálský spor o mediálně šířeném násilí v Čechách, metastázy kriminality mládeže, počet zavražděných blížící se počtu zahynulých při autonehodách, na psychiatrii se léčící podnikatelé, nestoudná selhávání vrcholných politiků, otupující úzus ekologických havárií. Co se to vůbec děje? Vždyť jsme se nedávno zbavili totalitního systému, nažhavili se vnitřně na permanentní prožívání občanského štěstí... a ono nic. Zdá se, že evropský člověk si po válce jen o pár desetiletí oddálil krizi duchovní orienta12 POLYGON 4/1995 [pageend14]ce. Zázračným lékem na kocovinu z politické a morální válečné katastrofy zdálo se být vytvoření pracovní společnosti a vidina hospodářského zázraku. Pracovní nasazení a přímo posedlost prací přinášela s narůstajícím životním standardem i nepoznaný étos výkonu, spojený s posvátnými hesly - blahobyt a sociální rozvoj. Je jedno, že na jedné straně železné opony to stimulovala vidina komunistického ráje, zatímco v sousedním Německu touha zapomenout na viny. Vystřízlivění z této filosofie přinesla už šedesátá léta. Pracovní a výkonnostní „zdravý svět“ běžného občana zpochybnila vzpoura mládeže, spojená s beatovou hudbou, expresivitou a uvolněnou erotikou, ústící do kulturní revoluce, řítící se v roce 1968 na pařížské „šosáky“. Omezeně zasáhla i satelitní komunistické impérium. Hlavně západním světem ale otřásal zdánlivě osvobozující kult prožitku. Pryč s vysokými příjmy a sociální prestiží, hlásali tenkrát dnešní vystresovaní kapitáni průmyslu. S květinami ve vlasech a s bohatým kapesným od rodičů. Šli za nevšedními zážitky a estetizací každého dne. Dovoleno je vše, co nás baví - hlásali ve jménu své fun morality. Dnes můžeme konstatovat výsledek těchto bezděčných společenských záchvatů. Je známo, že změna povýšená na princip stane se stereotypem. Motiv touhy po krásnu se proto stal motivem zahánění dlouhé chvíle. Proti nedávným předchůdcům máme dnes dokonce i v Čechách kumulovaný a tedy daleko zmatenější chaos hodnot. Touha po prožitku je denně bombardována nabídkou rafinovaných slastí, od techniky po neslýchané průlomy v turistice. Nabídkové hospodářství nás nutí kvapně konzumovat, aby se mělo proč vyrábět (a tedy zaměstnávat) a požitek z dosaženého přepychu se stal habitualizo- vaným hladem po předmětech a zábavě, kde smyslem není něčeho dosáhnout, ale materiální a duchovní prožitky zběsile hledat do totálního osobního vyčerpání. Honba za prožitky tedy přináší nudu a životní prázdnotu a moderní člověk zjišťuje, že pracovat je dokonce méně nudné, než se bavit. Jak při tom nevzpomenout Baudelairo- vy poznámky z Intimních deníků: Pracovat je nutné aspoň ze zoufalství, když ne pro chul z práce. Stres z volného času tedy jen připomíná orientační vacuum ze šedesátých let a situace nás ujišťuje, že všechny revoluce, i kulturní, odbourávají autority, ale ve vytváření nových autorit a nových měřítek jsou velmi neproduktívni. My, někdejší vyznavači květin, jsme nedovedli vychovat sociálně, ekologicky a politicky motivovanou mládež. Jen se rozhlédněme. A vzpomeňme, kolikrát jsme my, jimž láno je do intelektuálů, kázali seberealizaci až k excesu, vysmívali se starým ctnostem, slušnosti, jak jsme postmoderní volnost kázali jako evangelium a jasná měřítka rozpouštěli v kyselině neomezené kritiky. I demokratický systém v Čechách by si měl klást otázky nejen o chlebu, ale také o smyslu a měřítkách. Nezoufejme osamoceni; orientační krize je celosvětovým problémem. Hledá se společný étos. Přiznejme si při pohledu na zuboženou planetu, že by neměl být cílený na humanitu, nýbrž na život, žé by měl schvalovat jen takovou seberealizaci člověka, zodpovědnou ke všemu životu, k planetě. Společenské hrozby, otravující nám všední den, tu nejsou pro nedostatek zákonů a programů, jak občas předhazujeme těm, jež jsme si zvolili. Problém je v naší minimální vnitřní ochotě vázat se na kodifikované normy. Máme zkrátka mnoho předpisů, ale málo étosu. Být praktikujícím křesťanem, vyzval bych k cestě k Bohu. Vím však, že i v maximálně liturgizovaných společnostech ji lidská společnost nenalezla. Měl-li bych moc vyzývat, pak jedině k etickým tradicím lidstva, jež se osvědčily. Například: Co nechceš, aby ti jiní činili, nečiň ty jim. Jak jednoduché k pochopení a jak složité k osvojení. Je v tom ale naděje, že jakýsi světový étos není třeba vynalézat. Pouze probudit. □□□ POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event. převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den !!! Informujte se u: rasaera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01 -932 52 03 Československý skaut ve Švýcarsku PŘÍŠTÍ ČÍSLO VYJDE 7. SRPNA 1995 REDAKČNÍ UZÁVĚRKA: 21. ČERVENCE 1995 pořádá letní stanovy tábor na Horním Rýnu poblíž Rheinschlucht od 15. 7. do 4. 8.1995 ve spolupráci s oddílem z Uherského Hradiště Poplatek Fr. 320,-. Přihlášky: Martin Gelnar, Seidenstrasse 21, 5200 Brugg, tel. 056/42 12 68. Je to zároveň tip na vhodný dárek pro Vaše skautující synovce, neteře nebo vnoučata z Čech. Zaplaťte jim třítýdenní pobyt na skautském táboře ve velmi romantické přírodě! Cookie Vyžádejte si ukázková čísla našeho časopisu TAM TAM. POLYGON 4/1995 1 3 [pageend15]Zákon, který nevyjadřuje obecnou vůli občanovu, není dobrý zákon Jan Beneš Meč & váhy Ten film, jehož název je použit pro titulek, byl před nějakými třiceti lety slavný. Nejen pro Anthony Hopkinse a Alaina Delona, kteří se v něm, pokud mne paměť neklame, vyskytovali. Byl slavný, protože to byl film o lidské potřebě spravedlnosti. Dva ničemové tam unesou holčičku, zabijí ji, víceméně díky omylu četnictva, pak prchají, posléze ve člunu. Zahnáni na molo skryjí se za majákem. Obklíčeni, vyzváni aby se vzdali, vyjdou. Leč vyjdou tři. Tady konči action movie, a nastává cosi jako Perry Mason. Drama v soudní síni. Každý z těch tří totiž tvrdí, že ve člunu to nebyl on, hodný člověk, ale ti druzí dva, darebáci. Soudu tudíž nezbude, na základě důkazů v soudní síni předvedených, než je všecky tři zprostit obžaloby. Teď nastupuje deux ex machina v podobě lidské touhy a nutnosti naplněni spravedlnosti. Dav se všech obžalovaných, byť pašováni ze soudní budovy zadním východem a vozidlem zahradníka zmocní, a na místě je lynčuje. Jistě špatný návod, brát spravedlnost do svých rukou, mračí se, a to velmi, liberál. Již ve staré irské baladě se však zpívá cosi o soudci, který praví: někdo z vás je možná nevinen, ale nemyslím, že vznikne jakákoli Skoda, když dám pověsit všecky. Expiace lidského života si totiž žádá spravedlnosti. V případě onoho filmu expiace života zmařené holčičky. Tam kde institucionální spravedlnost pokulhává vždy dochází k maléru. Revoluce totiž jak známo dělají potlačované pravdy. Dost úvodu do děje. Tentokrát se nebude hovořit o trestu smrti. Nejlépe vynikneme při srovnání s Mongolskem Odhaloval se nedávno v Budějovicích památník obětem komunismu. Pan doktor komunistických věd Filip, jinak člen městského zastupitelstva za komunisty, však se při té příležitosti dal slyšet, že vlastně žádné oběti komunismu nebyly. Naopak byly oběti antikomunismu, všichni ti příslušníci SNB a příslušnici PS, kteří padli na kohosi, kdo se nehodlal tak zvanou ozbrojenou pěstí dělnické třídy dát zastavit v boji za svobodu svou, i své země. Soudruh doktor Filip tohle samozřejmě ví. Soudruh doktor Filip a Jihočeská pravda (Jihočeská lež bylo by zde spíše na místě), která mu dala slovo, aniž by podobnou příležitost poskytla jeho oponentům, to samozřejmě ví také. Soudruzi bolševici si však přejí své vlastní oběti po dávném asiatském způsobu ještě i urazit a ponížit. Zvláště proto, že jsou si vědomi své beztrestnosti. V Německu, ba i ve Švýcarsku jsou tvrzení zpochybňující, či vyvracející zločiny nacistické totality trestné. Například tvrzení, že Osvětim, Dachau, Flossenburg, Mauthausen, etc. byly vlastně rekreační střediska. S. doktor Filip však se pronášel v Budějovicích a nemluvil o pacholcích SS, ale o pacholcích PS a SNB. Je hezké, že máme zákon o protiprávnosti komunistického režimu, jeho § 6 však praví cosi o přiměřených prostředcích odporu totalitě. Velmi hezká formulace. Zákonodárce si na ní jistě dal záležet a zajisté orosil se při tom znojem. Škoda, že nám zapomenul sdělit, co je to takový přiměřený prostředek. V případě tvrzení soudruha doktora Filipa se například lidskému citu pro spravedlnost nutně podvrhuje myšlenka, že přiměřeným prostředkem by byla rána kladivem do hlavy. Přiznávám, že ani já se při takové představě netřesu odporem. Soudruh doktor Filip totiž představuje právě to, co představuje každá neodčině- ná ničemnost. Ochota pachatele spáchat kletý čin znovu. Výzvu lidské slušnosti. Jak lze obhájit poníženou slušnost? Neřekl jistý Masaryk: A třeba i železem? Za přiměřený prostředek tudíž nutno považovat takový prostředek, který pachatele zbaví možnosti svou trestnou činnost opakovat. Případně ho přesvědčí o tom, že nelze páchat zlo beztrestně. Což věděli, na rozdíl od mnohých, už roku 1950, tehdy velmi mladí kluci Mašinoví, když poníženou slušnost své ponížené země začali pachateli, komunistickým zločincům, přiměřeně oplácet. Po jejich otci generálu Mašinoví byla v jeho rodné vsi Lošanech roku 1947 pojmenována škola. Život i smrt generála Mašina je konec konců v každé slušné zemi příklad vhodný pro mládež. Příklad charakteru a lásky k vlasti, kterou vštípil a kterou osvědčily i jeho děti. Přiměřený prostředek na totalitní moc je ten, kterého sama totalitní moc používá. Už roku 1949 ovšem tato pamětní deska generálova z budovy školy zmizela. Komunisté už svou válku proti naší zemí rozpoutali. Slušnost už byla urážena a ponižována. Komu vadila? Kronikářka obce Lošany paní Bartáková na tuto otázku odpovídá: „No, komu asi? Strana přece všecko řídila." Pani Bartáková ovšem, žena v domácnosti, se dokázala starat celých nedobrých 41 let o generálův památník, zřízený roku 1947 ve zdi rodného statku. Tam, kde Mašinové žili po 400 let. Tvoří komplex se statky Švédů (i zbytek tvrze je jeho částí) a Cukrů. Dnes samozřejmě vše jen rozvaliny zarostlé dvoumetrovými kopřivami. Proč to potřebovali ukrást, když to ani neuměli užít? Jen pro radost z ničení? Rozsudek ze dne 28. ledna 1955 Tohoto dne byl vynesen protiprávním Nejvyšším soudem protiprávní moci nad Československem, rozsudek nad strýcem bratří Mašínů plukovníkem Ctiradem Novákem. Trest smrti. K trestu smrti byli rovněž odsouzeni jejich druhové Zbyněk Janata a Michal Švéda, syn ze sousedního statku. Všichni byli popraveni 2. května 1955. Podle s. Dr. Filipa z Budějovic tedy „tak zvané“ oběti. Dále jsou odsouzeni: Zbyněk Rou- šar, doživotí, Vladimír Hradec na 22 let, Egon Plech na 17 let, František Mňuk na 15 let, Jaroslav Cukr na 16 let, Vratislav Švéda na 20 let, Ladislav Horálek na 17 let, František Švéda na 15 let, Ludmila Švedová na 18 let, Zdeněk Švéda na 20 let, Ing. Josef Hradec na 18 let, MUDr. Jiří Hradec na 16 let, Milada Hradcová na 18 let a Božena Cukrová na 4 roky. Celkem tedy ze 17 osob tři tresty smrti, jedno doživotí a zbývajících 13 osob celkem na 206 let. Ve zvláštním procesu je roku 1955 souzena a odsouzena i matka bratři Mašínů na 25 let. Soud zdůvodňuje, že upustil od trestu smrti v jejím případě vzhledem k tomu, že je dosud naděje na její převýchovu... 12. června 1956 ve vězení (nepřevychována) umírá, tělo není rodině vydáno. Doktor Podčepický (tentýž muž, který se roku 1968, zřejmě z důvodů čistého svědomí, poněkud záhadně oběsí), dne 3. června 1955 zdůvodňuje zabaveni majetku Mašinů (jak už víme za účelem pouhé devastace) takto: Bratři Ctirad a Josef Mašinové, zapřisáhlí nepřátelé lidově demokratického zřízení, všeho pracujícího lidu a dělnické třídy, nad který se vzhledem ke svému původu z rodiny buržoasního generála ČSA povyšovali,.. Nu, nevyplatilo se jim to holoubkům; dodnes je nelidově nedemokratická Re14 POLYGON 4/1995 [pageend16]publika česká trestně stíhá, a majetek, kterého se na rozdíl od komunistů Gestapo nedotklo (generál Mašin, neboť nepočítal s tím, že válku přežije, usedlost rozdělil dětem ještě před odchodem do ilegality), dodnes více jak pět let po pádu komunismu u nás, dosud není jejich. Kontinuita rodu tu dána na pospas zásadě kontinuity komunistické moci. Ne, nepodezříváme zákonodárce české, že si přáli vyhovět doktorům Filipům a jiným expresionistům podlostí, ačkoli mnohé k tomu svádí. Právem však máme za to, že měli úsudek těch, kdož prostě na obranu svobody nedokázali pozvednout zbraň, a vždy myslel na rozdíl od Mašínů, synů i otce, hlavně na sebe. A protože nikdy nedokázali mít ducha ani odvahu Mašínů, prostoupeni spíše sralbotkovstvím, nemají pro tohoto ducha a odvahu prostě pochopení dosud. Nemají ani odvahu okřiknout lží Dra Filipa, aniž praštit přes prsty nepovolením strany s. Štěpána, byť deklaruje svůj vznik neústavními principy. Končíme opět u potlačených pravd Zákonodárci, jakož i státní aparát (pomineme-li bývalé bolševiky a jejich resistenci a snahu škodit a lhát), si myslím nepočínaji dobře. Tak jako ve vzpomenutém filmu totiž zapomínají na to, že nenaplněním touhy po spravedlnosti, která jest základem státu jako fungujícího společenství, přesvědčují ovládané, že spravedlnost musí hledat jinými prostředky než důvěrou ve své zvolené zástupce. Případně u jiných lidí pří nejbližších volbách. Urážlivé výroky s. doktora Filipa, ponechány bez trestu, svědčí o tom, že to může udělat opět, jakož že tak i jiní mohou činiti. Právě tak jako případ bratří Mašínů, dodnes nenapravená nespravedlnost, je kabinetní ukázkou, v porovnání s ničemnou řečí Dra Filipa, vládni vůle vyjít raději s komunisty než s touhou po spravedlnosti. Vyčítá se bratřím Mašínům, že likvidovali v Čelákovicích strážmistra SNB Honzátka. Vypravili jsme se do Čelákovic, kde se to tehdy, 28. záři 1943, (!) stalo a poptali se pamětníků na místě samém. Dozvěděli jsme se, že Honzátka byla škoda, že však si nečekaně vyměnil službu s jakýmsi kapitánem, kterého by škoda nebyla,.. (Bratři Mašinové a jejich skupina šli ovšem pro zbraně, nikoli po nějaké konkrétní osobě, nicméně lid si přál vidět potrestání svého utlačovatele a lituje, že kněmu záměnou služby nedošlo dodnes). Ale říká paní Novotná a souhlasí s ní pan Holub: „Bylo to pro nás povzbuzení." Kronikářka obce Loštice pak na to, co říká tomu, že bratři Mašinové jsou dosud stíháni, odpovídá: „Inu, takové u nás máme zákony." Zákon, který není vyjádřením obecné vůle občanů, praví základní poučka demokratického bontonu, není dobrý zákon. Co tomu říkáte, občané zákonodárci? Znovu se vracíme k případu odbojné skupiny bratří Mašínů a nepříjemně působícím paralelám. Hájíme ztracenou causu ? Dovolávat se tedy můžeme těch či oněch tradic, ale měli bychom tak činit s vědomím, že na nás jako inspirace, či jako memento, jako nesplacený dluh, doléhá minulost celá, a že takto doléhá na nás na všechny. Prohlášení Charty 77 k šedesátému výročí státu DHemma, čili rozlučovací dvojboj Píše Vladimír Valenta v POLYGONU 3/1995: „Ani ne celých pět let uplynulo od doby Buchenwaldů a ve střední Evropě se opět plnily jiné koncentráky a vězení. Pro ty, kteří prošli formalitou soudní procedury, zbývala údajně jediná cesta k záchraně života nebo z vězení: žádost o milost k „presidentu republiky“. Pro nás politické vězně to byla ožehavá otázka; za prvé jsme bolševické presidenty neuznávali za legitimní vládce a za druhé bychom byli automaticky degradovali sami sebe na obyčejné zločince. Proto advokáti, kteří nám to navrhovali, s tím neuspěli. Navíc bylo vůbec naivní domnívat se, že by komunisté někomu dávali milost. Slyšel jsem o jediném případě, kdy milost byla udělena: šlo o syna spisovatelky Marie Pujmanové." (Zde Vladimíra Valentu doplňme. Marie Pujmanová si tuto milost pro syna, údělem matky, vykoupila článkem v novinách žádajícím, pokud se nemýlím, právě pro tohoto syna trest smrti. Tedy jakýsi Pavka Morozov a více versa, a jinou horlivou aktivitou. Tato poznámka je prosta jakéhokoli odsudku). Jen v případech rozsudků smrti jsme toto ponížení chápali, i když vím o jednom případě, že odsouzený trest smrti přijal: Pavel Babec. Byl důstojníkem Svobodovy armády a jedním z prvých odsouzených. Soudu šlo o to jej spíš vystrašit, než pověsit a i bez milosti mu rozsudek asi po roce změnili na doživotí. Naposledy jsem se s nim viděl v roce 1968 na Žofíně. Žádost o udělení milostí komunistickým tyranem by i pro nás mravní problém, otázka cti. Jestliže všecko převálcovala komunistická diktatura, pak tohle převálcovat nikdy nemohla. Je to jedna z mravních zásad politických vězňů, která by neměla být zapomenuta, ale pochopena. Cagášek & Porteš Někdy v roce 1965, či snad dokonce až na jaře 1966, uprchli od svého útvaru v Prešově dva šikanovaní bažanti. Cagášek a Porteš. Věk 18 a 19 let. Výzbroj jeden samopal. Deklarovaný cíl, zjištěný pozdějším vyšetřovatelem, Rhodesie, dnešní Zimbabwe. O své soukromé iniciativě se je později, kdesi v lese, pokusil zadržet a s pistolí v ruce jistý major Volma. Jeden z desertérů zahájil palbu a majora zabil. Příběh tragický jak Stín kapradiny, ta knížka Josefa Čapka. Oba zbězi, ač střílel a zabil jen jediný, byli odsouzení k trestu smrti. Kázeň v Čs. lidové armádě si toho prý žádala. Tehdy jsem sedl a napsal hlavě státu Antonínu Novotnému žádost o milost. V tehdejším Signálu, diky pochopeni tehdejšího šéfredaktora a tvůrce listu Vlado Kašpara, tiskl nějaký čas jako Jan Volma (jako Jan Beneš už jsem nesměl) a polovinu honorářů nechával poukazovat rodině majora Volmy. O cosi později jsem byl sám zatčen, diky osobní iniciativě Antonína Novotného, a po čase mi byla odpověď jeho kanceláře doručena do vazby v Ruzyni. Zamítavá. „Tou žádostí jste zpečetil jejich osud," tvrdil mi později se sarkastickým úsměvem náčelník HS vyšetřováni StB, pan podplukovník Kubik. Třeba doopravdy věděl o čem mluví, i když pánům od StB neradno věřit to i tehdy, když právě jen oznamují, že je úterý. Nevím, zda pan plukovník náhodou mluvil pravdu, ale dodnes z toho mám nepříjemný pocit. Třeba by kancelář tehdejšího nejvyššího rozhodla jinak, nebýt mne. Rád bych ovšem někdy věděl, jaký pocit mají tehdejší soudci obou. Muži a ženy z tehdejší Kanceláře hlavy státu a ministerstva spravedlnosti, případně HPS ČSLA, která rozsudky smrti, v zájmu kázně v armádě, vyžadovala. Mám ten pocit, třebas jsem zastánce trestu smrti. Kritikům amerického systému (v některých státech), kde mohou být k tomuto trestu odsouzeni i mladiství dodávám lokální zásadu: Kdo je dost stár na to aby vraždil, je dost stár i na to, aby za to pykal. Je v tom totiž expiace (viz TGM a jeho názor na trest smrti) hodnoty lidského života. Sluší se doplnit, že takovéto odsouzení v USA ještě zdaleka také neznamená výkon trestu. Domníval jsem se tehdy, že v zájmu kázně v čs. tak zvaně lidové POLYGON 4/1995 15 [pageend17]armádě, bude případ obou zběhů řešen právě takto. Údajně se popravovalo na Pankráci, ale věřili jsme tehdy, že se tak děje v Ruzyni na střeše budovy. Bachaři byli každopádně v určité dny v polních kamuflážích, a jeden z těch dnů brzy ráno bylo slyšet zoufalý řev a zvuky zápasu. Popravy byly toho roku čtyři. Cikánka Čubírková, matka deseti dětí, za dvojnásobnou vraždu, ale teprve druhá byla vyšetřena, u té prvé státní orgány uvěřily, že na manžela spadla kamna. Úchylný vrah desetiletého chlapce z kina Metro, jmenoval se Papež. Nu a Cagášek & Porteš. Jeden z nich se dopustil právě jen zběhnuti a opuštění výkonu strážní služby. Druhý vystřelil na majora s pistolí v ruce a jakéhosi desátníka, a zasáhl. Oba byli úděsně mladí. Podle vězeňské fámy, ten řev a zvuky zápasu patřily Čubirkové. Mezi tresty smrti se ovšem nepočítali ti odpravení na našich hranicích, případně na útěku z vězení, ačkoli výsledek byl též, pokus o útěk z celostátního, či jen menšího vězení se trestal smrtí. Nikdo za tuto zrádnost dodnes nepyká. Jan Smudek ,,Smudek útek, zůstala radost ze života", bylo české lidové pořekadlo ze začátků nelegálního nacistického režimu u nás. Junák (členstvím i životem) a Chod, Jan Smudek, nejprve kdesi v hospodě na Kladně odcizil pistoli německému četnickému strážmistrovi, který si ji i s opaskem pověsil na opěradlo židle, pak ho tou pistolí odpráskl a jal se prchat. Zbraně úspěšně použil ještě několikrát. Nakonec se ve zdraví dostal do Anglie a sloužil v naší zahraniční armádě. Měl Jan Smudek právo odprásknout toho četnického strážmistra? Soudím, že měl, třebas to výsledek války jistě neovlivnilo, a dotyčný strážmistr měl prostě tu smulu, že byl Němec, byl v uniformě, ve které byl a personifikoval tedy nelegální režim. Komunistická strana tehdy tento „terorismus", sloužící zájmům mezinárodního kapitálu, patřičně odsoudila. Ony dosud trvaly nacisticko - komunistické, či německo - ruské líbánky. Zpět do našich dnů Zprávy o tom jak se s případem Cagáška a Porteše vyrovnala polistopadová justice nemáme. V případě obětí, které přinesla této zemi Mašinová rodina, ti zavraždění ze msty, za pokoření, které se režimu dostalo od trojice, která došla až do Berlina, zajisté, byli rehabilitováni. Také jejich matka, která zemřela ve vězení československém, když se jí vězení nacistické podařilo přežít. Bylo tím učiněno spravedlnosti zadost? Pochybuji. Zákon, či raději řekněme nedokonalost zákona, žádá si však dořešení případu obou jejích synů a jejich společníka, cestou zákona (důra lex, jest to zákon a nikoli zvůle). Přinejmenším jeden z trojice však rodnou zemi navštívil a nikým neobtěžován zase odejel. Milan, který došel do Berlina s komunistickou kulkou v žaludku. V Santa Barbaře Sedíme nad kalifornskou Santa Barbarou. Pozemek má 31 akr. Před námi je modrý záliv Pacifiku se studentským campusem (který údajně přiměl žraloky v zálivu k vystěhování do klidnějších končin Pacifiku). Sedíme Josef Mašin a já. Dva z těch, o kterých pan zákonodárce Payne prohlásil, stručně řečeno, že šli do emigrace, aby si nahrabali. Mluví pan Josef Mašin, ročník 1932. Roku 1953 mu tedy bylo pouhých 21. Vzpomeňme, že za starých dobrých časů právě tohle byla teprve hranice vzdělanosti, a za „hrůzo- vlády presidenta Masaryka“, jak té době říkával politruk Adámek, teprve také odvodní věk: Když jsme po 30 dnech přes tehdejší NDR dorazili do západního Berlína, bylo nám třem nabídnuto studium na kterékoli americké universitě podle vlastního výběru. Nepřijali jsme ani stipendium ani možnost sepsat knížku či filmový scénář, žádné memoáry. Šli jsme na západ proto abychom mohli bojovat za svobodnou Republiku československou. ČTD: Jako takoví jste taky, v očekáváni konfliktu, v Koreji se například tehdy válčilo, skončili v Americké armádě. Přesto jste na tom tak, že po 42 letech dosud jste v České republice stíháni. Navzdory Zákonu o nelegálnosti komunistického režimu, jehož § 5 nám ukládá prokazovat úctu a vážnost těm, kdož se proti tomuto režimu postavili. Vy jste právě tohle učinili, a dosud jste trestně stiháni. Co tomu říkáte ? Samozřejmě jsme překvapeni, že pět let po konci komunistického režimu v Československu právně se nemůžeme vrátit domů. Zákon země nás z možnosti návratu vylučuje. Dělat si nárok na vděčnost nemáme, nedělali jsme, co jsme dělali, kvůli jakési vděčnosti. To by bylo pofiderní. Ale tohle? Pokouší se někdo soudit tehdejší komunisty za to, co dělali? I ty tehdy dvacetileté, jako jsme byli my. Předpokládám, že ti, kdo nás začali stíhat jsou už dnes mrtví. Kdo a proč tuhle štafetu od nich přebral? Čím jsme se provinili proti tomuto deklarované nekomunistickému režimu? ČTD: Což všecko také samozřejmě znamená, že de facto pokračuje kontinuita nacistického režimu. Váš otec, který padl v boji proti nacistické totalitě, si v dopise na rozloučenou přál, aby jeden z vás synů zůstal sedlákem na půdě, která byla ve vlastnictví Mašínů po 400 let. Naplnit tohle přání nejprve zabránili nacisté. Naplnit tohle přání znemožňuje i dosavadní právní praxe České republiky. Je to jedna z těch věcí, které si dodnes nemohu vyložit. Zákony, které jsou dnes v Čechách, neexistují nikde jinde. Na příklad v bývalém východním Německu. Bylo to přání našeho otce, abychom statek udrželi v rodině. Obrazně řečeno na půdě, ze které vyšly kořeny našeho národního znovuzrození. I naše sestra, která zůstala doma, a byla dokonce propuštěna z vězení, když se StB domnívala, že jim poslouží jako volavka, se pokoušela tohle přání po pádu komunismu naplnit, ale československé soudy i po komunismu její žádost pokaždé zamítly. ČTD: Vyšlo vás pět, došli jste tři, mnoho o tom bylo napsáno, jeden z vaší trojice došel s kulkou v žaludku, druhou v ruce a postřelen ve slabinách. Jakou představu o boji za Československo jste tehdy měli? Komunisté tehdy řvali, že západ se chystá na válku, nebyl měsíc, aby nebyl nějaký proces a rozsudky smrti. V téhle atmosféře jsme i my, vždyť jsme byli kluci, doufali, že to bude trvat nanejvýše nějaký měsíc než se komunismus a demokracie střetnou. Byla to situace, která už v naší historii byla roku 1939 a určitým způsobem i po roce 1914. Byli jsme sovětská kolonie. Když skončila Druhá světová válka to mi bylo 13, tak mne nejvíc mrzelo, že jsem se nezúčastnil boje, že jsem nemohl být na některé frontě proti Němcům. A tentokrát jsme to nechtěli minout. Náš otec byl legionář ruský, legionář, Československo vlastně vzniklo proto, že jsme na sebe upozornili bojovou akcí tehdejší Československé armády na Rusi, roku 1918, když se tam bráškům de facto podařilo zřídit novou východní frontu. Tady se nám zdála, bojem proti komunismu, historie navazovat i v rodině. Náš otec nám vždycky byl a vždycky bude tím nejlepším a největším příkladem. Když jsme se probíjeli Německem, dodnes věřím, že byl v duchu s námi. Nebýt jeho příkladu nevydrželi bychom to. Co mělo být potom? Také to co by udělal otec. Vrátit se, buď jako výsadkář nebo člen další, už třetí čs. armády v zahraničí, který pomůže skončit s komunistickým režimem. Vrátit Československo tam odkud bylo vytrženo. Do rodiny civilisovaných zemí. Nu a chtěli jsme se vyrovnat svému otci, který věděl, že svoboda se platí krví. Chtěli jsme ho být hodni. Kdyby žil jednal by stejně. ČDT: V roce 1954 požádalo tehdejší Československo o vaše vydání. Režim vedl proti vám i vaší rodině dlouholetou zběsilou kampaň. Jméno vašeho otce, stejně jako všech dalších nekomunistického odboje, bylo vyškrtnuto z historie. Vaše maminka zemřela ve vězení a byla pohřbena v neoznačeném hrobě v Ďáblicích. Zatčena byla i vaše sestra. Váš strýc popraven. Proti vám zahájeno 16 POLYGON 4/1995 [pageend18]trestní stíhání v nepřítomnosti, které dodnes trvá technicky vzato, Spojené státy by vás dodnes měly vydat. Jenže Spojené státy, pokud vím, trestnost vašich činů neuznávají. Čemu si myslíte, že vděčíte za to, že jste dosud trestně stíhán, a že se zdá, že není ani politická, ani administrativní vůle tuto neblahou a nespravedlivou záležitost konečně uzavřít. Amerika skutečně naše aktivity v rámci své historie uznání lidského práva na svobodu a šťastné bytí nepovažovala za protizákonnou nebo kriminální. Spíše za příklad toho jak je komunismu třeba čelit. Nu a pokud byl komunistický režim nelegální, pak to co jsme proti němu dělali bylo v zájmu legality. Nechápu zač by mne tedy dnes chtěli doma trestat, a vlastně dosud trestají. V Německu jsme musili také sáhnout ke zbrani, a čtyři VoPo to odnesli, Demokratické Německo nám dnes nic nevyčítá. Je mi trapné a hlavně líto, hodně líto, že nám to dosud vyčítá Československo. Josef Mašin dál mluvit nechtěl. Ne, že by neměl co říci. Spíše mu nebylo do řeči. Co dodat pro informaci našeho čtenáře? Vybudoval si existenci jako obchodník s letadly. Když se najde zákazník, a těch je i 400 ročně, přelétává zakoupené stroje s přídavnými nádržemi, lepší radiostanicí a navigačními přístroji pro takový let, přes Atlantik, či Pacifik, daleko, mnoho tisíc mil, za hranicemi jejich možného doletu. Živí se tudíž právě tak mužně, jako druhdy opouštěl Československo. Ctirad Mašin žije téměř na opačném konci USA, v Ohiu, právě jsme si jen zavolali. Za oba však poskytl našemu listu svoje „Stanovisko". Neformální stanovisko autorit Autor, ve snaze dostat se ze spleti navštívil i nějakou tu naši autoritu. Odcházel s dojmem, že se nejedná o lidi nepěkné, ale o lidi nepřipravené na všechny úkoly i všechny pocty, které na ně dopadly. Jako náš výsledek onoho dlouhého rozhovoru, který vedl v pustinách Islandu, na dlouhé procházce bez tlumočníků, jistý Reagan s jistým Gorba- čovem. (Díky jednomu příteli v USA měl autor možnost část tohoto němého záznamu vidět. Vysoký Reagan tam přechází dlouhými kroky, natáčí se ke Gor- bačovovi svým doslýchavým uchem, ale většinou jen stojí s rukama v kapsách, Gorbačov je viditelně rozčilen, gestikuluje, chvílemi pobíhá). Zákon náš ukazuje se nedokonalý. Pokud bychom případ Mašínů uznali, bude se prý každý, kdo propíchl esenbá- ka na tancovačce, hájit dnes politickou akcí. Nemyslím si, že každý je srovnatelný, ani mravně ani technicky s Mašiny a jejich skupinou. Oběti, které rodina přinesla nemohou prý padat na váhu zákona. Milost (ale ta je pro zločince, viz úvod Valentův) připadá prý v úvahu jen když o ni dotyční či jejich rodinní příslušnici požádají. Leč ani bratři, ani sestra to neudělají, nikoli proto, že by neuznávali legalitu tohoto presidenta, ale proto, že by to znamenalo uznáni se za zločince. A mezi Mašiny, a dejme tomu, jedním zasloužilým cyklistou, určitě je, uznejme, rozdíl. Pokud lze uznat za odboj se zbraní v ruce počet přestřelek, včetně těch v NDR, zůstává zde stále případ člena SNB, Honzátka, zajatého při přepadu služebny SNB nedaleko Prahy (skupina bratří se potřebovala zmocnit zbraní), který se vzdal a byl přes to posléze utracen, ač se nejednalo o člena StB, ale vlastně řadového policistu. (Dodejme: leč personifikaci nelegálního režimu, tak jako v případě onoho německého četníka, odstraněného Janem Smudkem). Archivář MV má v případě Mašínů k disposicí otřesnou fotografii mrtvého, účelově používanou kdysi režimními publicisty (Kalčík). Podobné a neméně otřesné fotografie ovšem rovněž mohou být k disposici ve stovkách případů lidí ubitých pochopy komunistické moci, například při pokusu o útěk přes hranici. Výsledný dojem? Forma zde má přednost nad obsahem. Obsahem pak by zde měla být spravedlnost. Polistopadová politická garnitura podlehla jednak: A) prospěchářství, jednak: B) převážně plochým hereckým postojům. Protože vlastní zásluhy na zániku komunismu v Čechách byly spíše malé, nemožno přihlédnout k těm, kdož to zkusili jindy a jinak, a za použití větší míry mužnosti a odvahy, než je debata s vyšetřovatelem nad šálkem černé kávy. Čímž už se vůbec nechce přidat zásluh těm, u kterých ta debata končila podpisem spolupráce, a jejichž zásluhy i utrpení jsou dnes nějak úplné největší. V atmosféře roku 1995 posuzována jest atmosféra let padesátých, a to na základě dokumentů tehdy vyhotovených nelegální mocí a k potřebám této. Lidé dnes čtyřicetiletí (mluvím o autoritě narozené roku 1946, člověku jehož si osobně více než vážím, ač veřejně sepsut mnohokrát, nepodlehl pokud vím, ani symptomu A ani symptomu B z těch svrchu uvedených), hodnotí činnost lidí tehdy dvacetiletých, a to svou empirií nikoli utvářenou v letech padesátých, ale v době, kdy mu bylo dvacet (1966). Člověk si však nutně připadá jako při tvrzení pana ministra Dyby a jeho odborníků z Telecomu, kteří zcela vážně tvrdí, že telefonní účty nelze itemisovat.*Mám takový nemožný účet v ruce, a dostávám je už pětadvacet let. Arciť od americké telefonní společnosti. Mezitím co jsme se zabývali tímto případem zjevného nedostatku zákona, a přebytku zjevného nedostatku spravedlnosti vůči jedné rodině, patřičné ministerstvo povolilo činnost Štěpánových komunistů, ač deklarované cíle této strany jsou v rozporu se základním zákonem země. Primátor Hlavního města, či raději řekněme úřad jeho, dosud neměl čas odpovědět na autorův dopis ze 17. února 1995, ad vocem ulice, která byla generálu Mašinoví komunisty ukradena a dosud nenavrácena. (I Morávek z této trojice tak dopadl, jedině Balabán z „Tří králů", má svou ulici zpět). Tak tak jsme na tom. Hájíme ztracenou causu. Nějaký čas zřejmě ještě někteří budeme. Mašínům se přece nic neděje. Žijí v USA, Josef na 31. kalifornském akru. Jen spravedlnost, jen ta to, safra safra, myslím poněkud odskákala. Kdy nám dojde, že také my jsme to odskákali, žijeme-li v zemi, kde její nedostatek tolerujeme? Pokud to kdy a kde demokracie odskákala, odskákala to vždy pro občanskou nestatečnost a nepřipravenost svých vedoucích, a jejich ochotu dát se v zásadních otázkách na ústup dohodou s totalitou. Povoleni Štěpánovy KS je taková dohoda. Ponechání causy Mašini v běhu je podle mého názoru takovým ústupem. Pavel Verner Hypokritická kocovina Asi na to nemám dostatečné vzdělání, ale pořád mi není jasné, jaký je rozdíl v tom, zda v moskevském průvodu při oslavách 50. výročí světová- lečné derniéry pochodují či nepocho- dují ruští zabijáci z Čečenska. Jaký ta pochodová procedura může mít vliv na utrpení žen a dětí vyhlazovaného národa. O co se opírá morální rozhořčení českého prezidenta, který se cítí podveden, že se musel dívat na ty, kteří už genocidu prováděli a ne na ty, co se do ní zapojí zítra? Vlastně to vím; opírá se o špatné svědomí. Je to stejný případ, jako kdybyste přijali pozvání na mejdan kapsářů a příští den vehementně protestovali, že vám tam někdo šlohl portmonku. Prezidentův problém je v tom, že jel někam, kam jet neměl. A protože si tu cestu neodpustil, posvětil ruskou genocidu v Čečensku a teď je mu z toho kapánek zle na duši. Aspoň to. I ve vysoké politice by mělo platit, že do určité společnosti slušný člověk nechodí, když zrovna není Clintonem, Kohlem či Majorem a velmocenské pokrytectví není v pracovní náplni. POLYGON 4/1995 17 [pageend19]Vlastimil Radkovický Tajemné síly v tajemné hře Hororové či pohádkové tajemné sily v tajemných hrách byly autory vymyšleny proto, aby se člověk, unuděný stereotypní realitou, mohl také někdy „krásně bát". Kdo se bát nechce, prostě tento druh literatury, filmu nebo divadelní hry odmítne. Pokud však jde o tajemné síly v tajemných hrách života, vzrušivý strach se obvykle dostavuje bez půvabu i bez možnosti účinného odmítnutí. Přiznávám se, že jsem si titulek vypůjčil z jedné rozhlasové relace, která na stanici Radiožur- nál odezněla počátkem května. Relace se týkala otazníků kolem Viktora Koženého, kdysi tak aktivního u Harvardských fondů, aktivního ale také ve funkci poradce ministerstva vnitra. Ve zmíněné poradenské službě prý vykazoval znalosti doslova neobyčejné. Ale teprve nyní, když je Viktor Kožený „mimo dosah“, některé „skoroodborníky“ napadlo, kde Kožený ktak důkladným znalostem z oboru zpravodajské služby přišel. Otazníků jsou desítky, ale odpověď jednovětá: Nikdo dnes nedokáže určit, zda tajemné síly kotem Koženého (i mnoha jiných!) mají původ v minulosti - nebo přítomnosti. Samozřejmě nelze očekávat objasnění od těch, kteří na aktivitách Koženého profitovali či profitují dodnes, stejně tak se sotva budou svěřovat, ti, kteří Koženému „vytvářeli podmínky", drželi nad ním ochrannou ruku, jistě nezištně! Ovšem v mnoha tajemných hrách disponovali tajemnými silami také Čadek, Helbigové, Lizner a mnoho dalších. Na aktivity všech přichází stejná jednovětá odpověď! Nikdo dnes nic neví, nikdo nenese zodpovědnost, všechno je rozmazáno do nečitelnosti! V zájmu koho či čeho? Snad demokracie? \! těchto souvislostech se hodně hovoří o tajných seznamech spec, agentů StB, tedy agentů prominentních. Ministr Rumí existenci seznamů popírá, jiní hovoří zasvěceněji. Zatím důkazy chybí. Dnes už si málokdo vzpomene na půldruhého metru vysokou vrstvu popela, zbylou někdy v r. 1990 v jihočeských lesích po důkazních materiálech, které tam StB spálila (obsah několika nákladních aut!). Lesáci tam našli v popelu četné kovové části pořadačů na spisy a zbytky ohořelých magnetofonových kazet. Tehdy - natožpak dnes! - nebyl za tento čin nikdo volán k zodpovědnosti, však už jsme měli tenkrát sametovou svobodu pro všechny! k také plně platilo jako dnes, že určité složky státní správy i moci jsou neprůhledné a nepostižitelné, není nad nimi žádný účinný kontrolní orgán, protože se to komusi nehodí, státní tajemstvíje státní tajemství! Kdyby někdo dokázal z popela v jihočeských lesích vykouzlit popsané stránky papírů a zvukové záznamy, asi by se dnes mnozí nepyšnili negativním výsledkem lustrace. Ale k čemu by to bylo? Snad by jen někteří poslanci a členové kabinetů místo úředních a politických kariér podnikali tak úspěšně, jako jejich pozitivně lustrovaní kolegové. Za služby totalitě k tomu mají přece stejně dobrý hmotný základ i „kvalifikaci"! V inzerátech, kterými se hledají vhodní kandidáti na obsazeni významných pracovních míst, můžeme číst, že podmínkou je nejen absolvováni vysoké školy, ale také občanská bezúhonnost. Třetí podmínka, nejméně 10 let praxe v oboru, dává možnost, zamyslet se nad smyslem naší snahy po odbornosti a občanské bezúhonností. Kdo má požadovaných 10 let praxe v oboru, dejme tomu právník nebo profesor, dosáhl vzdělání i praxe v době totality. K přijetí na právnickou či pedagogickou fakultu se však uplatňovala přísná kádrová kritéria, stejně tak praxe v těchto oborech byla více či méně vědomou službou totalitním zrůdnostem! Beztrestnost se prokáže výpisem z rejstříku, však nikdo za rozsudky proti lidským právům, přednášení marxleninismu, ani za služby pro StB trestán nebyl! Pokud zájemce o lukrativní pracovní místo předloží nějaké doklady ze svých původních kádrových materiálů, vybere uvážlivě - vždyť je má doma k volnému použití! Pěstujeme občanskou bezúhonnost na papírech! Jedna pražská studentka to vyjádřila výstižně: „Měli jsme ve škole docenta, kterého se každý bál pro jeho styky s nejvyššími totalitními mocipány, měl neuvěřitelná privilegia a také moc. Nikdo nepochyboval o jeho činnosti u StB. Byl však první, kdo si opatřil lustrační doklad, že nikdy pro StB nepracoval. Jaký smysl má ten papír, když se celá léta choval jako estébák - ať jím byl či nebyl?" A jsme u merita věci. Ne slova, psaná či vyslovená, ale činy dnešní i někdejší jsou rozhodující. Měly by být... Lhostejnost k minulostí jakéhokoli druhu se rovná neúctě k faktům - a to vždy přináší negativní důsledky. Pro jednotlivce i národy. U nás jsme se zbavili nepohodlného vyhodnocováni minulosti prazvláštním způsobem: v podstatě o něm rozhodla většina těch, kterých se to týkalď Nesmyslný samet pomyslné revoluce se proměnil v tlusté čáry a pachatelé dvougeneračního ujařmení mají vystaráno! Proto máme i dnes Rudé právo, proto mohl soudruh Štěpán letos založit (obnovit) Komunistickou stranu Československa (!), jejímž programem je budování socialismu! Tato strana už má 20 tisíc členů a vstupují do ní i mladí lidé! Skutečnost, že lze dnes u nás dále rozšiřovat zhoubný jed tak důkladně poznané „sociální spravedlnosti pro všechny“, znamená doslova plivnutí na ideály, které v r. 1989 spojovaly odhodlání většiny národa vyrovnat se s minulostí - a začít znovu! „Protagonisté revoluce" však při pustili, že se žádné vyrovnávání s minulostí nekonalo a konat nebude, nezačínáme znovu, nýbrž pokračujeme tam, kam každý došel: peníze a majetky za službu totalitě, stejně jako ty nakradené šizením spoluobčanů, legalisujeme! My navíc těmto „soukromým iniciativám" žehnáme přehlížením kolosálních privatizačních podvodů a spekulací! Stejně tak dáváme prostor ve státní správě i v politice „zkušeným", jejich bezcharakterní povahy zřejmě potřebujeme, jsou nenahraditelní. Do systému jsme vědomě zařadili zlo a špínu, rozhodujícím se stal cíl, aniž zvolená cesta někoho příliš zneklidňuje. S furiantskou ignoranci se otáčíme zády k historickým poučením, nezajímá nás, kam vede lhostejnost ke zvolené cestě. Taková ignorance vždy něco stála - a určitě bude něco stát i nás! Můžeme si stokrát nalhávat, že to „něco" se nám vyhne: nevyhne a nevyhýbá, zákonitosti nelze ošidit, jako nelze ošidit např. tepelnou roztaživost hmoty. Nepomůže nám ani nazývat náš proces demokracií - místo přesnějšího pseudode- mokracie. Protože skutečná demokracie neexistuje bez zodpovědnosti každého za činy současné i minulé! President Havel vznesl námitky proti rozhodnuti parlamentu, jímž se odměna za odbojovou činnost nepřiznává těm, kdož se v létech totality podíleli na páchaném bezpráví. President svůj protiná- zor odůvodňuje tím, že zásluhy lidí, nasazující svůj život za osvobození národů od fašismu, nemohou být opomenuty, protože záslužné činy byly jimi vykonány. V téhle vysoce humánní teorii postrádám základní logiku, totiž to, že plus a minus se navzájem ruší - v matematice i v životě. Pokud kdokoliv dokázal riskovat svůj život za ideál svobody, potom jeho příklon k páchání obdobného zla, proti němuž bojoval, prokazuje zásadní změnu jeho charakteru směrem k špatnosti a společenské škodlivosti. Na tuto prostou rovnici lze pohlédnout i tak, že v demokratické společnosti za dobrý čin následuje odměna a uznáni, za špatný čin odsouzení a trest. Přiznávání odměny, ale odmítání trestu (nebo naopak!), je vždy aktem nespravedlnosti! Kromě toho v otázce spravedlnosti hraje významnou roli i pořadí činů. Pokud po zlém činu následuje čin dobrý, lze jej přijmout jako 1 8 POLYGON 4/1995 [pageend20]polehčující okolnost a náznak vývoje k nápravě. Opačné pořadí signalizuje cosi zcela jiného. Obsah diskusí politických špiček k této problematice dokresluje náš svérázný - a dlouhodobě praktikovaný - názor na spravedlnost, tedy i na existenci tlustých čar, které lze, jak je vidět, posouvat podle okamžité potřeby. Když se na téma odměňování odbojářů diskutovalo v českém rozhlase, vstoupila do besedy telefonicky jakási paní s názorem: „Já už to nemůžu poslouchat. Parlament by měl schvalovat zákony, které potřebujeme - a ne se zabývat, tím, co už dnes nikoho nezajímá!" Oběti, útrapy a nespravedlivá věznění odbojových pracovníků dnes mnoho zdeformovaných občanů nezajímají (jako za totality), vědomí práva, spravedlnosti a morálky dávno zanikly v české nemorální tržní honbě za majetkem a mocí. Proto máme pseudodemo- kracii a ne demokracii! O krajně tajemných silách v tajemné hře lze bez nadsázky hovořit v případě, který se stal ve slavkovské věznici. Vězeň Kahánek, podezřelý z vraždy školáka, byl hned druhý den věznění nalezen ráno v cele bez známek života. Správa věznice oznámila, že se vězeň, zřejmě v psychickém rozpoložení, sám úmyslně smrtelně zranil, úmrtí bylo prohlášeno za sebevraždu. Lékař, který byl pověřen pitvou, prokázal nevšední odvahu upozorněním na zjevné rozpory. Např. i na to, že Kahánek si sotva mohl sám rozšlapat hrudní koš. Další vyšetřování prokázalo, že vězně ubili k smrti čtyři mladí dozorci! Případ se stává poučným z několika úhlů pohledu. Dokládá, kam vede naše pojetí demokratického výkonu funkcí, v tomto případě vězeňských dozorců: „Jsme mladí, silní, máme úřední uniformy, a proto rozhodujeme o výkonu spravedlnosti my!" (Nepřipomíná vám to obdobné přístupy z doby ne tak dávné?) Lživou teorii sebevraždy uplatňovala správa věznice až do doby pitvy, tedy celé 4 dny! Pokud to byla krajní nedbalost při řešení tak závadného jevu, jakým je úmrtí člověka, byla to nedbalost zarážející. Nabízí se i varianta záměrného krytí „kamarádů" - tedy souhlas s trestním činem zabití! Stejně tak se nabízí srovnání, jaké by byly důsledky takového činu v zemích, kde demokracie skutečně existuje, tedy kolik ministrů a jejich náměstků by okamžitě odstoupilo, jaké čistky by „v království temných sil" následovaly. Také tenhle případ ubitého vězně spadl do kategorie důsledků za naší lhostejnost, k druhu zvolené cesty „za vznešenými cíli"! Zvolili jsme a praktikujeme cestu bez morálky a slušnosti! A máme přitom v sobě tolik otrlosti, že četné gangsterské činy hodnotíme jako tržní a dokonce demokratické... Začátkem května oznámil mluvčí ministerstva vnitra, že v ČR mafie existuje, dodal také „a ovládá stále větší prostor!“ Byla to zpráva tak nekonkrétní, že občanovi mohla nahnat strach, ovšem k informaci měla daleko. Vzniká důvodně prostor pro úvahu v jakém rozsahu mafie existuje, kolik občanů ČR je v ní zapojeno, jaké jsou její metody - a hlavně co je příčinou tohoto jevu! Tomu, že by k nám byly mafiánské metody pouze importovány, zavlečeny, snad nevěří ani slabomyslný pasáček ovcí. Na nedostatek odborníků si v tomto směru sotva můžeme stěžovat, jak dokládají trvale sdělovací prostředky. Sdělovací prostředky mají ovšem k disposici informace dílčí a neúplné, komentují jen onu pověstnou špičku ledovce. O nejzávažnějších záporných jevech se někdy ani neodvažují zmínit - a vědí proč. Mnohé z toho, co vidí kdekdo, nelze totiž u soudu plně prokázat! Nebo je informace charakteru „státního utajení" - na základě dosud platných totalitních zákonů, jak ukazuje současný případ stihaného severočeského redaktora. Takže redaktoři podléhají pudu sebezáchovy, mají manželky, děti, sourozence, rodiče, jejichž osud jim obvykle není lhostejný. Vraždy na objednávku už nejsou žádnou výjimkou, jak ilustruje další případ podnikatele ze Zlína, v jehož BMW byla dálkově odpálena nálož pod sedadlem. Mafie, někdy jen v podobě rodinného klanu, pracuje precisně a s plnou znalostí tohoto výnosného řemesla, má k disposici nejmodernější techniku sdělovací i informační, včetně té „likvidační" - jak dokládá předchozí příklad. Také si platí špičkové poradenské odborníky a právníky. Samozřejmě nejčastěji pod pláštíkem ctihodného podnikání. Není tajemstvím, že mafie má mnohem dokonalejší technické i finanční zázemí, i lepší organizační strukturu, nežli česká policie. Její možnosti jsou navíc značně umocněny i vlastními informátory z řad policie. Zarážející rozsah poskytování placených policejních služeb pro mafii (nechyběl dodatek, že také pro politiky!) vedl ministra Rumia k vytvoření spec, komise pro sledování úniku utajovaných informací. Bylo konstatováno, že účinnost práce komise se projeví až za několik roků. Pochopitelně, pátrání po „tržně orientovaných" pracovnících policie bude nepochybně obtížné, protože policejní odborníci budou hlídat činnost svých kolegů, policejních odborníků. K ušlechtilému záměru chybí ještě odpověď na otázku, zda členové této zvláštní komise nebudou také tržně orientováni. To jsou skutečně „tajemné síly v tajemné hře!" Tenhle tragikomický paradox čpí hnilobou! Hnilobou nepostradatelných odborníků v nejposvátnější ekonomické a společenské (demokratické!) transformaci! O týden pozdější informace MV sděluje, že se od r. 1989 letos poprvé podařilo snížit počet evidovaných kriminálních činů a stoupla jejich objasněnost. Toto „hrdé hlášeni" je však současně presentováno se zprávou, že rozsah organizovaného zločinu výrazně narůstá. Šalebná hra statistiky samozřejmě neuvádí, v které kategorii trestných činů došlo k poklesu a objasněnosti, ovšem každý lehce domyslí, že nebezpečí a důsledky nárůstu organizovaného zločinu patří sotva do stejné kategorie, jako kapesní krádeže. Výskyt a rozšiřování závažných zločinů lze bez nadsázky přirovnat ke středověkému moru: kde kdysi chyběly hygienické znalosti a prostředky, řádil mor: kde dnes chybí morálka a účinné zákony pro všechny, tam se daří mafii. Oba negativní jevy jsou úzce vázány na vhodné podmínky k vzniku a setrvávání. Naše politická elita nám naordinovala možnosti bez hranic a morálky - máme je tedy mít! Jsme dobři, z postkomunistických zemí nejlepší. Především ekonomicky. Nejsem ekonom, mohu jen posuzovat, ze zprostředkovaných zpráv a údajů. Jedna zpráva z 3. 5. hovoří o tom, že v západních zemích a v USA jsou mnohé výrobky lacinější nežli v ČR, i při kursovním přepočtu měny. Ve výčtu nechybí maso, zelenina, auta, benzin i aspirin. Cenové relace jsou způsobeny především rozdílnosti zdanění, náš občan je nucen odevzdávat do státní pokladny za každý nákup o 8 - 22% více, nežli jeho západní a zámořští sousedé. Druhá zpráva z téhož dne uvádí, že v zahraničním obchodě ČR bylo letos za prvé čtvrtletí dosaženo pasiv v částce cca 18 miliard korun. Přesto jde Českou republikou vlna nadšených zpráv o tom, že připravovaná směnitelnost koruny bude doprovázena kurzem k německé marce v poměru 12:1. Naivní občan je oslněn vidinou výhodného nákupu marek a poté zboží, nedokáže však domyslet, jaké důsledky by revalva- ce koruny měla. Kolik by potom stála v Německu např. škodovka nebo metr vlněné textilie - a kdo by je za tuto cenu kupoval? Proto premiér - ekonom před snahou po revalvaci důrazně varuje. Jiný komentář posuzuje bytovou situaci a na závěr ironicky dodává, že náš trh s byty je spíše trhlinou! V dalších dnech odeznělo jakési neadresné varování, protože ceny potravin „se nám nějak rozhoupaly", u některých druhů stouply až na čtyřnásobek! Krátce nato tisk oznamuje, že někteří poslanci si nechávají svoje soukromé nákupy proplácet z nejrůznějšich státních fondů. Takže situace je zřejmě dobrá - jako my! Návštěva papeže v ČR vyvolala rozdílné odezvy. Papež prý přicestoval „pro církev v nevhodný čas", protože obyvatelé vyjadřují svá negativní stanoviska k vracení majetku církvi, zejména katolické. í president Havel vidí rozdíl mezi předchozí a nynější papežovou návštěvou. Před čtyřmi léty jsme zápasili s vnějšími negativními vlivy, dnes bychom měli svést zápas s tím, co je špatného v nás! Zcela chybí zmínka o tom, co - a hlavně proč - je špatného v nás, čím to bylo způsobeno! Z jakési nepochopitelné skromnosti - nebo ohleduplnosti? - zamlčujeme vazby mezi příčinami a důsledky! Kriminální činy a kolosální „nepostižitelné" podvody POLYGON 4/1995 1 9 [pageend21]přijímáme jako nějaké neovlivnitelné přírodní katastrofy, někdy je dokonce zdůvodňujeme jako nevyhnutelné průvodní jevy demokratizace společnosti. Rozdíl v situaci v době první a nynější návštěvy papeže spočívá v tom, že tehdy se naše specifické „tržní chování“ projevovalo v menši míře, tedy především u „nejschopnějších" a totalitou k tomu nejlépe vybavených, zatímco dnes už se „tržně" chová téměř kdekdo. Důkazů o tom jsou sta a sta, stačí čist jen titulky novin: Daňové podvody v ČR - miliardy korun. V Čečensku bojuji české letouny. V ČR bylo ukradeno již 26 tisíc zahraničních aut. Krematoria si navzájem přetahují nebožtíky. Po pietním aktu v Broumově někdo ukradl věnec. Lupiči svázali starší manžele a odvezli starožitný nábytek. MV zaregistrovalo oficiálně dvě ultrapravicová hnutí. Svou tetu chtěl ošetřovat, ale později ji však ubodal kuchyňským nožem... Ale něco příhodnějšího k papežově návštěvě: Ze Svaté Hory u Příbrami hlásí správce zcizení nejen květináčů a truhlíků na květiny, ale také měděných okapových rour - a dokonce i sloupů elektrického vedení! Tuto realitu je třeba spojovat se silou české koruny a naším premianstvím mezi postkomunistickými státy. Toto ukazuje zvolenou cestu „k demokracii a do Evropy"! Tajemné síly v tajemných hrách se morálce (ta tedy i jakýmkoliv náboženským zásadám) nejen vyhýbají, ale i vysmívají. Protože my jsme pevní a rozhodní, my víme „jak na to"! 24. 5. 1995 17 .7.95 jsem si v Praze koupil několik českých novin. Mezi nimi i Svobodné slovo. Na str. 9. jsem se pozastavil nad článkem Slaveny Princové s nadpisem: „Řím rozhoduje, jak naložit s majetkem církve“. Několik vět ze zmíněného článku. 1. „Pro současnost jsou typické velké přesuny majetku ze státního do soukromého vlastnictví. Kdekdo toho hledí využít...“ 2. „Pan Zdeněk Mahler nedávno velmi působivě a přesvědčivě upozornil, že také katolická církev se nechala unést touhou po majetku a uplatnila nárok na katedrálu sv.Víta v Praze, přestože ji nikdy nevlastnila...“ 3. „Škoda, že církev nenašla dost statečnosti obrátit se na soud již před více než 30 lety, kdy stát dal právní formou jasně najevo, kdo je v tomto případě vlastníkem. Anebo tehdy snad neměla právní zájem?...“ 4. „Spor o katedrálu se přirovnává ke sporu o vlastnictví domku. Ano, je to skutečně trefné přirovnání, snad až na maličkost. Domnívá se katolická církev, že by stát mohl být vlastníkem domku na úkor toho, kdo ho za své peníze postavil? Odpověď na tuto otázku by jistě byla zajímavá...“ Potud Slavěna Princová. Sám nadpis článku je trapný. Správně měla pisatelka uvést: 1. „Mnozí se dnes hlásí o navrácení komunistickou „justicí“ zabavený majetek. 2. „Z. Mahler je literát. K uvedenému vysílání české televize se skuteční odborníci vyjádřili v mnoha bodech negativně. 3. „Je žalostné, že pisatelka uznává právní formu rudé diktatury a neví, že čeští biskupové byli v době vyvlastnění katedrály internováni a bezmocní. A proč si rudí právníci dali vůbec práci s úředním odebráním katedrály církvi, když si mohli zjistit, jako Z. Mahler, že katedrála církvi vlastně nikdy nepatřila?... 4. „Důvod ve čtvrté větě by se nakonec mohl přenést i na ukradené domky po exulantech - kteří je za své peníze postavili, které teď užívají vesměs prominenti KSČ - a dnešní vláda je mnohým skutečným majitelům vydat nechce...“ Dovede si myslící člověk vůbec představit, že by podobná veřejná diskuse mohla být rozvířena kolem vlastnictví Notre Dáme v Paříži či kolem sv. Štěpána ve Vídni? Velmi zajímavý je příspěvek, který na toto téma pronesl český občan č.l. Natočil jsem si ho z kulturního kanálu ARTE, opakovaný v ZDF Nachtexpress 19. 4. 1994 po půlnoci. Privátní portrét českého presidenta - doslovný výňatek: Václav Havel: ... A já bych hned úvodem (v kruhu známých) řek jednu veselou příhodu, co se mi dneska stalo: „Já jsem 10 minut vysvětloval před velkým sborem novinářů, že katedrála sv.Víta patří církvi a že jí byla zločinné odejmuta komunisty. A víš, co vyšlo v Četce, v agenturní zprávě? - že jsem řek, že katedrála sv. Víta patří kanceláři presidenta republiky a že církev na ni nemá nárok! Pochopíš to? To znamená volat opravu, kterou ti neudělají v Četce. Všechny noviny to otisknou. Oni tam byli i z jiných novin. Takže snad ně- kterej to slyšel. A volat arcibiskupovi...? Každý den mám takovou příhodu. A tiše trpím. Veřejně sdělovací prostředky nikdy nenapadnu, ale chci se jen zeptat těch přítomných. Jo, co mám dělat? To mám dalších 5 let takto tiše trpět? Jako nebo: Církev nemá nárok na katedrálu sv.Víta... To je přece blbost od začátku do konce! To je lež! - byť nenápadně napsaná - a bude tam napsáno: Havlovi nestačí Lucerna, ještě chce katedrálu sv. Víta... Tolik z video záznamu osobně Václav Havel. A čtenáři dnešních pražských novin nezbývá, než se ptát: Proč se tedy presidentská kancelář ohradila proti rozsudku Obv. soudu v Praze I, podle něhož katedrála sv.Víta je od položení základního kamene v r. 1344 vlastním subjektem práv a po 600 leť ji spravovala církev - jmenovitě svatovítská metropolitní kapitula. Presidentská kancelář vybírá již měsíce v části katedrály 80.- Kč vstupné - aniž by kapitule přispěla na denní úklid po tisících turistech. Kdo tedy má vlastně rozhodující slovo v kanceláři presidenta? Uzavírám výrokem P. Václava Malého: „...že se podobnými názory a zdůvodňováním jen prohlubuje morální deficit české postkomunistické společnosti. “ Dr. Fr. Šedý, Luxembourg 20 POLYGON 4/1995 [pageend22]Josef Koláček Z d i s 1 a v a Rubín Vysočiny. Nové Město na Moravě. Na křižovatce severáku a sněhových vánic. Na křižovatce smrti a života. Jmenuje se MUDr. František Straka. V září 1989 měl 49 let. Operoval desítky pacientů. Ti uzdravení prostě dodávali: „Zlaté ruce“. Jiným pomáhal, sám si nemohl pomoci. Už od mládí trpěl srdečními potížemi. Nadání a schopnosti mimořádné, srdce pod psa. Nadto zúžená aorta, srdeční arytmie. V roce 1987 sám podstoupil srdeční operaci. Dostal i srdeční stimulátor. Vrátil se do služby, na operační sál. Jeho zlaté ruce opět prováděly obdivuhodné zákroky. Až do 18. září 1989. V osm hodin se mu zastavilo srdce. Byl už od časného rána na reanimač- ním oddělení. Přístroje pracovaly naprázdno. Žádný oční reflex. Žádný sebemenší poryv tepu. Krevní tlak nulový. Porada čtyř lékařů. Konstatují klinickou smrt mozku. Po dvěapůlho- dinovém terapeutickém úsilí jsou všichni pro ukončení reanimace. Morálně i podle zákona České republiky je to možné už po dvaceti minutách. Není-li mozek delší dobu prokrvován, bývá těžce poškozen. I pohybový systém i jednotlivé smysly i celkový duševní stav. Manželka doktora Straky je zdravotní sestra, v téže nemocnici. Prosí naléhavě: „Nevypínejte přístroje! Dělejte něco! Zachraňte ho!“ Přidává se i přítel. Také lékař. - „Nu, dobrá“. - Reanimační přístroje zůstávají zapnuly. Běží naprázdno. Služba - zdravotní sestra i lékař - je až hypnotizována nehybností ručiček a vlnovek na obrazovkách. Občas se dívají na hodinky. Brzo bude končit ranní směna. Blíží se 14 hodina. O půl druhé přichází do služby Stanislava Vondálová. Vrchní sestra na interně. Na bráně se dovídá Jobovu zvěst o doktoru Strakovi. Cestou do nemocnice si vyzvedla vyvolané fotky z pouti do Říma. Chtěla se všem pochlubit i nahlas zavzpomínat. - Uskutečnilo se jí životní přání. Tolik let to nebylo možné. Až letos. Při prohlížení fotek hned v obchodě se jí vybavovaly nesmazatelné dojmy, zážitky, rozhovory. Doma i v Římě se mluvilo o nadcházejícím svatořečení Anežky České. „A proč ne Zdislava?“, namítala Stanislava. To jí vnukala hrdost dcery Vysočiny. Tam daleko víc než jinde v Čechách říkají Zdislavě „naše“. Narodila se v Křižanově. Až ji bodala stereotypní odpověď: „Není zázrak. Dobře dokumentovaný. Vědecky nevysvětlitelné uzdravení. Nedělá zázraky!“ Zašla na reanimační oddělení. Pohled na přístroje i na službu krákoral: „Marně! Marně!“ Vtom jí kříslo v paměti předsevzetí z Říma: „Já ji uprosím. Jako Zdislavu. Musí nám dát zázrak. Ale pořádný, aby umlčel i „ďáblova advokáta“ (Při procesu svatořečení advokát, který se snaží vyvrátit všechny důkazy pro svatořečení kandidáta). A stačil. I lékařské komisi při ka- nonisačním procesu v Římě. Všichni podepsali dekret. Bez další debaty. Pohled na přístroje skandoval Dantův verš: „Zanech vší naděje!“ Její odborné znalosti se přidávaly. Vzepřel se v ní svátý vzdor. Dnes by přísahala, že to bylo vnuknutí. Andělovo? Zdi- slavino? Říkala důrazně, jako by stála před ní: „Blahoslavená Zdislavo, musíš se přimluvit, aby se uzdravil. Máš jedinečnou příležitost! Vyslyš mě! Pros o zázračné uzdravení doktora Straky. Je to otec rodiny. Vždyť jsi křísila i mrtvé!“ V té chvíli nevěděla, že podobně prosí i jeho manželka, že jejich děti spínají své ručky. I pan farář ze Ždáru nad Sázavou, Dr. Učeň, i pět spřátelených rodin i sestry dominikánky a jejich kaplan P. Svatoš O. P. Od té chvíle, minutu či dvě po 14. hodině, první záchvěv ručiček, rozvlnění na obrazovce, jiskření. Minutu za minutou znatelnější. A tak až do večera. To už po hlubokém, nezvratném bezvědomí nebylo ani stopy. Všechny životní orgány v plné funkci. Dr. Straka nabyl plného vědomí. Při diecézním procesu v Brně bylo předloženo 13 lékařských svědectví. Končí větou: „Podle dosavadních poznatků lékařské vědy je tento mimořádný případ reanimace nevysvětlitelný.“ I dr. Václav Jordán, který uvádí jistý přínos reanimačních kůr, upřesňuje, že by samy nikdy nemohly dosáhnout takového výsledku. Co viděli lékaři? Jejich diagnosa byla jednomyslná: mozková smrt, koma „depassé“, nezvrátiteIné. Exitus, nebo při cigaretě či šálku kávy jen - „ex!“ Pak ale odpoledne a večer 18. září oživení mozkové činnosti, návrat vědomí, naprosté a dokonalé nabytí motorické a psychické činnosti, smyslového vnímání. Dosavadní lékařská zkušenost: prodloužené porušení mozku, neprokr- vovaného přes 3 hodiny, by musel způsobit nenapravitelné škody v psychofyzických schopnostech. Teologové uzavírají: Dostatečný důvod takového jevu vybočuje z mezí lékařské zkušenosti i „údajů lékařské literatury“ (MUDr. Gronátová). Je ji třeba hledat mimo tohoto případu. Protože nezasáhla imanentní příčina, měla by být transcendentní. Pro rodinu, přátele i ostatní, kteří se modlili za uzdravení Dr. Straky, je to jasné. Bez váhání odpřisáhli: přímluva blahoslavené Zdislavy. Generální postulátor kanonizačního procesu telefonoval z Brna do Říma: „Nikdy jsem neviděl tak dokonale dokumentovaný zázrak!“ V relaci pro římskou kongregaci svatořečení vyzdvihl poměrně vzácný jev: „V těch 13 lékařských nálezech je formulováno přesvědčení, že bez Zdi- slaviny pomoci by dr. Straka nežil“. Jeho přítel, žďárský farář, ThDr. Alois Učeň, nyní už na pravdě Boží, psal uzdravenému na svátého Václava, deset dní po jeho klinické smrti: „Dostalo se Vám velkého Božího daru, který by se dal přirovnat ke vzkříšení, návratu do života“. Sám MUDr. František Straka hledá jen těžce slova, aby vyjádřil, co vstoupilo do jeho života: „Co byly POLYGON 4/1995 21 [pageend23]dříve pojmy, to je nyní život. Co byla dříve jen slova, to je dnes tep srdce. Co byla dříve tradice a břímě to je dnes opojná touha otevřít se dokořán Bohu i lidem, světu i nebi“. Z Křižanova do Nového Města na Moravě je jen přes několik kopců. Dostala se tam někdy Zdislava, dcera křižanovského pána Přibyslava? Jela tudy jako novomanželka Havla z rodu Markvarticů, který si ji odvážel z Brna na hrad Lemberk někdy v letech 1239 - 40? Nebo tu byla po prvé až 18. září 1989, přivolána prosbou - téměř rozkazem Stanislavy Vondálové? Nebo rozuměla až příliš slzám, úzkostem a smutku matky, která viděla umírat otce svých dětí? Zdislava se zařadila do programu svatořečení v Olomouci až v cílové rovince. To už dávno doutnaly a vybuchovaly polemiky kolem mučedníka Jana Sarkandera. Od začátku května se roztrhl pytel s novináři. Denně zvonil telefon z nějaké redakce. Potřebují informace. Nikdy neslyšeli o Zdislavě ani o Sar- kanderovi. Jenom proteslanté prý protestují proti svatořečení toho, kterého sami umučili. Kdo tomu má rozumět? Při vysvětlování historických kořenů dnešní polemiky se zjevně nudí. Jeden „expert na východní Evropu“ to opsal analogů: „Inu, zviditelňují se. Zřejmě podtatranský virus řádí i na březích Vltavy“. Španělský novinář neopomenul dodal: „Stejně reagovali naši liberálové, republikáni a komunisté, když se jednalo o blahořečení prvních zastřelených kněží a řeholníků z občanské války“. Sám si vzpomínám na skupinu „nesmiřitelných“ skotských protestantů, kteří šli v roce 1976 s rozvinutým transparentem po široké třídě „Via delia Conciliazione“, jež vede od Andělského hradu k bazilice sv. Petra, a protestovali proti tomu, že se Pavel VI. odvážil svatořečit „toho vlastizrádce“ Johna Ogilvie. Toho také jejich předkové umučili a popravili v roce 1615 . Ani po 360 letech jejich zášť nevyprchala. Abychom v Čechách nebyli, pozadu, vytáhli i naši evangelíci do boje proti svatořečení Jana Sarkandera. Mladý lotyšský novinář mi, či vlastně jim namítal: „Protestanté považují úctu svátých za pověru, úpadek víry, ohavnost. A to vše přece oslabuje protivníka. Tak se dodnes dívají na katolíky, i když to hned nepřiznají. V každém zápase oslabený protivník je výhodou. Měli by to tedy vítat a ne tomu bránit. Anebo z trucu slavil svého mučedníka Václava Bítovského. Tak ho totiž nazval sám Jan Amos Komenský, když byl z císařova rozkazu popraven v Brně na Špilberku 15. 3. 1628. Ovšem Bítovský byl předtím vyšetřovatelem, který rozkázal sáhnout při výslechu Sarkandera k útrpnému právu. Sám nemučil kněze Jana, jen povzbuzoval kata, aby přitužil mučení“. 2. května psal Jan Pavel II. předsedovi ekumenické rady církví a synodálnímu seniorovi Českobratrské církve evangelické Dr. Pavlu Smetanovi mimo jiné: „...chápu to (kanonizaci Jana Sarkandera) jako Bohem danou příležitost, abych na významném místě vyslovil kritické zhodnocení náboženských válek 17. století s jejich četnými protestantskými i katolickými oběťmi. Blahoslavený Jan Sarkander byl sám obětí oněch nešťastných konfliktů, které v té době způsobily tolik utrpení vašemu vlastnímu společenství...vidím v tom pro nás pro všechny příležitost zavázat se k ujištění, že takové hříchy proti lásce Kristově již nikdy nesmí být spáchány“. Adresát zvolil „zviditelňování“. Bojkotoval pozvání k setkání s Janem Pavlem II. Z interview pro „Telegraf4 čiší „respectus hominum“. Ohled na lidi koná vždy medvědí službu. Nevyhnul se jí ani ctihodný senior. Z teatrálního protestu zbyla trapná malichernost. A na ohlas v tisku a televizi asi nemůže být jako křesťan příliš hrdý. V Olomouci 21. května zazněla slova, jež zaháněla vrásky a zaťaté řevnivosti brala půdu pod nohama: „Toto svatořečení nechce v žádném případě otevírat bolestné rány, které v minulosti v těchto zemích zasáhly Tělo Kristovo jejím záměrem je totiž svěřit jednotu křesťanů do péče slavného mučedníka. Dnes, já, papež římské církve, jménem katolíků prosím za odpuštění křivd, spáchaných na nekatolících v pohnutých dějinách tohoto národa; zároveň ujišťuji, že katolická církev odpouští všechno zlé, co vytrpěly zase její děti. Ať dnešní den je novým začátkem ve společné snaze následovat Krista, jeho evangelium, jeho zákon lásky, jeho svrchovanou touhu po jednotě věřících v Kristu: Aby všichni jedno byli“. Táhlo na jedenáctou hodinu. Lehce mrholilo. Jan Pavel II. mluvil od oltáře. Před ním na letištní ploše v Neředíně u Olomouce naslouchalo na 250.000 věřících. Také paradox dějin. Eucharistická oběť na bývalém letišti sovětských okupantů. Řím, 23. května 1995 Jak si poslanec Payne vylepšuje image Doporučení poslance Payna, abychom si u svých krajanů doma vylepšili image, máme dosud v čerstvé paměti, stejně jako jeho další moudré rady na naši adresu. Ze ani on to se svým vlastním image nemá jednoduché dokazuje interview v týdeníku „Story“ /č. 20/. Páně poslancova manželka sama o ně požádala poté, co si přečetla, jak informuje její choť veřejnost o svém harmonickém rodinném životě. Podle paní Paynové-Kuščynské (dcery známého fotografa) je pan poslanec „muž dvou tváří“, který se „nechce rozvést kvůli ODS“, pokouší se ji prý nechat odvézt do Bohnic a vylepšuje si svůj image používáním jména Tarase Kuščynského, ač současné obviňuje svou ženu z toho, že ona zneužívá jeho jména, aby něčeho dosáhla“. Kdyby ve hře nebyly jejich tři děti, jednalo by se jen o „praní špinavého prádla“. Který poslanec v civilizované Evropě by je přežil aniž by se musel vzdát své politické pozice? M.S.-N. 22 POLYGON 4/1995 [pageend24]Jaroslav Lambert O dvou neznámých pětiletkách Byl bych upřímně rád, kdyby celá polemika k mému článku „Příliš odvážná kalkulace 1995?" mohla být ukončena mojí replikou „Více světla II.“. Proto prosím čtenáře, aby tento příspěvek nepovažovali za pokračování v předešlé polemické diskusi na téma možného příštího vývoje v SRN, nýbrž za věcný doplněk k objasněni pojmů, které jsem v minulém čísle pro nedostatek místa nemohl v šíři potřebné k pochopení všech patřičných souvislostí plně rozvinout. Ovšem k dosažení naprostého pochopení nestačí jenom z jedné strany byť i ten nejpodrobnější výklad - nýbrž i z druhé strany vůle k nepředpojaté konfrontaci názorů. Avšak co zde může být tím hlavním „kamenem úrazu", to je ten pojem „nepredpojatosti“, jako ideálního vj- chodiska ke vzájemnému porozumění. Ale co už je na tomto světě ideálního?!! Za daných okolností musím už vzít na vědomí, že se moje argumentace určitě nebude líbit následujícím kategoriím spo- lupozemšťanů: a) těm, kteří celý svůj život zasvětili nezištné službě ideálu československé státnosti, a po jejím zániku se stále ještě nemohou smířit s představou, že všechny - i ty nejtěžší - oběti přinesené v minulosti tomuto bezpochyby ušlechtilému ideálu by měly být obráceny v „marnost nad marnost", b) oportunistům, kterým se nelíbí pochopit, že naše ČSR se stala pouhým pionem na šachovnici mocných tohoto světa, a že k získání mocenských pozic ve státě spojených se získáním výnosných sinektur je zapotřebí „požehnáni“ jiných autorit než je jenom vůle českého voliče, c) ješitným „rádoby polyhistorům“, kterým sice nic nevadí, že si pletou třeba Jagellonce s Habsburky, ale kterým lichotí, že své archaicko-šosácké „hurá- vlastenectvi" dovedou dobře prodat na „bleším trhu" širokých konsumentských mas, v jejichž očích se cítí být velikány, d) profesionálům, či „zavázancům“, kteří reprodukují své politické „moudrosti“ z gramofonových desek značky „His Master's Voice“. Čtenářům, kteří se domnívají, že o Německu by se nemělo podrobněji psát, protože pro čtenáře žijícího mimo tuto zemi to není zajímavé, jsem odpověděl v tom smyslu, že trvají v omylu, protože právě v této části Evropy se v současné době jedná o osud evropsko-křes- ťanské civilizace. K řádnému pochopení této mé teze je především třeba znát Marx-Engelsovu teorii spočívající v ateistickém, dialektickém a historickém materialismu, - jakož i Leninovu revoluční praxi. - Začněme tedy tím druhým komponentem receptu na věčnou blaženost a spásu lidského pokolení v komunistickém ráji. Pro pobaveni i pro poučení vylíčím příběh, který v rozhodující míře ve mně vzbudil přímo živelný zájem o tuto sociologickou disciplínu. Jak říkají Angličané, „Once upon the time“,...měl jsem jednou jednu tetu, která žila se svou rodinou v Mukačevu na Podkarpatské Rusi. Naše nejmilejší babička jí říkávala „Irma z Munkáče“. A protože teta jevila silné intelektuálské sklony, měla abonovaný časopis zvaný „Přítomnost", vydávaný „top-žurnalistou“ Ferdinandem Peroutkou. Když byla tetinka s celou rodinou vyhnána hortyovskými Maďary do Čech, přivezla si „Přítomnost“ v celých ročníkových svazcích s sebou do Brandejsa nad Labem. Protože i já sám jsem od svého mládí projevoval neméně silné „táhlo" ve směru politickém, které se mnou společně sdílela i její dcera - moje o rok starší sestřenka Milena, patřilo k jedněm z nejmocnějších zážitků mých jinošských let, mohl-li jsem se „popelit" v těch sešitech plných nejrozmanítějších prvorepublikánských aktualit z oblasti praktické politiky. Tak jsem se zde mimo jiné dozvěděl, jak se soudružka Landová- Štychová právě „učesala nejnovějším hřebenem z Moskvy“ a jiné „pikanterie“, z nichž ta nejzajímavější - a ve svých důsledcích až po současnou dobu na své aktuálnosti ničeho nepostrádající, se týkala příhody, která se udála v r. 1922 na II. kongresu III. Internacionály zv. „Komintema“. Tohoto kongresu se poprvé zúčastnili i soudruzi z právě před rokem založené KSČ, z nichž se krátce po zahájení kongresu postaral o populární rozruch Tonda Zápotocký. Tento břitký chasník ze Zákolan u Kladna se dostal do slovní půtky s maďarským soudruhem Matyášem Rákosím, který českým representantům vytýkal spáchání zrady na socialistické internacionalistické solidaritě, protože nepodporovali Bélu Kuhna při jeho ozbrojených „osvobozovacích akcích" na Slovensku, jejichž dílčím cílem mělo být v rámci rozpoutání světové socialistické revoluce - nejvlastnějšího to smyslu existence Komintemy, - vytvořit aspoň pro začátek bolševickou „Slovenskou republiku rad“ pod protektorátem Kuhnova Maďarska. To mělo být jakousi „jiskrou“, která měla zažehnout rudý požár v celé Evropě. A tak počáteční výměna argumentů a protiargumentů s narůstáním času nabývala na gradaci, až se znenáhla přenesla z oblasti verbální do oblasti „inzultu“ - když se Tonda prostě neudržel a vrazil „soudruhovi - nesoudruhovi" Matyášovi jednu nefalšovanou kladenskou facku. A tím začala „fackovací zábava" jako neplánované traktandum pořadu rudého kongresu. První, kdo přestali nečinně přihlížet, byli němečtí soudruzi v čele s W. Pieckem, kteří se postavili do pozice soudců nad oběma svářícími se stranami. Toto arogantní sebepovyšování se Němců nad ostatní delegace učinilo z obou předešlých soupeřů „spojence z nouze", a tito ve svých změněných rolích si společně uvelkého lljiče Lenina stěžovali na arogantní počínání Němců. Avšak oba „malí“ nezaznamenali u hlavního stratéga světové revoluce úspěchu podle svých představ. Ten prostě žalující straně připomněl, že jsou všichni příslušníky generálního štábu jedné a téže světové revoluce, v němž bezpodmínečně musí panovat tuhá internacionalistická disciplína - a že zde nebude trpět žádné nacionalistické třenice, patřící do haraburdí zahnívajícího kapitalistického řádu. Nato dal zapravdu Němcům a jejich prominentní postavení v Komintemě zdůvodnil tím, že má-li být světová socialistická revoluce dovedena k úspěšnému konci, pak musí bezpodmínečně vyjit z Německa, protože: a) historický společenský vývoj Německa dospěl na základě Marxova historického materialismu cestou zákonů dialektiky teze - antitéze k bodu, kdy jako první ze všech evropských zemí je zralé k „syntéze“, to je k revoluční přeměně kvantity protikladů v novou „vyšší kvalitu" společenského řádu, kterým je socialismus, b) Německo má vzhledem ke svému technicky vysoce vyvinutému průmyslu nejspolehlivější předpoklady k všestrannému uspokojování materiálních potřeb lidových mas jakožto základny, na níž je možno teprve dále rozvíjet s úspěchem kulturu jako „nadstavbu“, c) Německo má nejpočetnějši a nej- discipHnovanější průmyslový proletariát, který, protože „už nemá co ztratit - leda své okovy", je spolehlivým nositelem idejí socialistické revoluce a rozhodujícím faktorem její realizace, d) za těchto okolností, které jsou už dány, Německo naléhavě potřebuje k revolučnímu skoku do nové kvality POLYGON 4/1995 23 [pageend25]„odrazový můstek“, kterým je internacionální solidarita Komintemy. Autentické slovní výrazy, které Lenin použil, už si pochopitelně nemohu po 55 letech přesně pamatovat. Zde se pokouším rekonstruovat - avšak co do smyslu naprosto věrně - logiku jeho argumentace s částečným použitím jeho autentických termínů. Z jeho autentických citátů si dobře pamatuji, že při propouštěni všech tří sporných stran prohlásil: „Pro úspěšnou socialistickou revoluci v Německu budeme ochotni obětovat i naše sověty...... a nepodaři-li se nám světovou socialistickou revoluci uskutečnit během pěti let, pak je zbytečné, abychom naše sověty nadále drželi...". Tedy založení Komintemy bylo v podstatě prvn! sovětskou pětiletkou, která byla odsouzena ke zkrachování. Pozoruhodné na ni je to, že právě v jejím posledním roce, kdy už se podle plánu jejího iniciátora měly dostavovat konkrétní úspěchy, musel Lenin zemřít. Zřejmě jenom proto, aby dědici, lépe řečeno uchvatitelé jim započatého díla po dobu několika dalších pětiletek plných demagogii a intrik připravovali politickou půdu pro vhodnou příležitost, která jim položí k nohám technicky vyspělé a silné - avšak politicky zdezorientované a blahobytem zdemoralizované sjednocené Německo. - A tak se stalo ironií osudu, že pro nás, resp. pro celou naši generaci musí dnes v našem boji proti komunismu a za záchranu naší křesťansko-evropské civilizace platit jako nejvyšší příkaz doby heslo komunisty J. Fučíka: „Lidé bděte!“... A to platí nejenom pro ty, kteří žiji ve spolkovém Německu. - Tolik na vysvětlení všem těm, kteří žijíce mimo hranice SRN se domnívají, že se jejich dění v této části Evropy netýká. Líbí-li se jim tomu přesto věřit, pak se oddávají šalebnému sebeklamu. Šlo-li v třicátých letech hospodářskou krizí zmítaném Německu s 63 miliony obyvatel o nejbližší osud „post- versailleského" pořádku v Evropě, pak v dnešním, značně zmenšeném Německu s 80 miliony obyvatel, do míry více než je únosné infiltrovaném naší kultuře cizími, ba namnoze vyloženě nepřátelskými elementy, jde už o bytí, či nebytí celé naší civilizace. K náležitému pochopení pojmu a aktivit „Socialistické Internacionály“, která v současné době hraje důležitou roli na světové politické scéně, je třeba vzít v úvahu další vývoj v roce 1919 založené „Komintemy“ po Leninově „pětiletkové" smrti (viz výše). Tento „generální štáb revolučních přebudovatelů světa" trval ve své původní formě až do roku 1943, kdy v důsledku nutné potřebné vojenské pomoci ze Západu byl Stalin nucen válku od roku 1941 původně vedenou pod politickým sloganem „Válka za socialistickou domovinu“ změnit na „Velkou vlasteneckou válku", přičemž jako "důkaz" pro zřeknutí se „exportu komunismu" do „kapitalistických států“ učinil gesto své věrohodnosti vůči západním demokraciím tím, že zrušil a rozpustil Komintemu. Když se po vítězné válce cítil už dostatečně pevně „sedět v sedle“ přestal se už tajit se svými světovládnými plány a Komintemu znova veřejně konstituoval pod krycím jménem „Kominforma“ s fingovaným sídlem v Bělehradě, odkud po roztržce s jugoslávským diktátorem Titem byla tato „peleš spiklenců“ tak „na oko" přemístěna do Bukurešti. Monopol této mezinárodní organizace na export revoluce podle Marx-Engelsova receptu trval až do roku 1951, kdy jako údajně konkurenční mezinárodní organizace se stejným ideologickým cílem, avšak pod šidítkem „cesty evoluce" vznikla v Londýně „Socialistická Internacionála“, jejímž předsedou se stal v roce 1976 německý skalní marxista Willy Brandt, který nebyl ani Willy, ani Brandt, protože se správně jmenoval Herbert Karl Frahm. Proč veřejně vystupoval pod pseudonymem a že neměl ani soudně provedenou změnu jména, je možno se dozvědět z knihy Joachyma Siegrista „Willy Brandt - Ende einer Legende". U marxleninismu u nichž je až příliš pozoruhodné jejich zatížení na „pětiletky", nemůže pro pečlivého pozorovatele zůstat bez povšimnutí, že tato paralelní symbióza dvou Internacionál s tímtéž vytčeným cílem, trvala přesně jednu pětiletku, tedy do roku 1956, kdy kremelští vládci shledali, že klíčové pozice v SI mají už dostatečně pevně ve svých rukou, aby si mohli pro klamání světové veřejnosti dovolit starou zkompromitovanou vývěsní tabuli „Kominforma“ zYkvido- vat a přelakovat na „Socialistickou Internacionálu“. ...f\ tak „furt se práší za starým marx-engelsovsko a leninsko- stalinským kočárem" potom, co druhá neznámá pětiletka byla splněna „na výbornou". Jaký to nový „pokrokový" řád chtějí komunističtí přebudovatelé tohoto v nejhlubším úpadku se nacházejícího světa", podle Marx-Engelsova receptu lidstvu nadělit, o tom nám podává spolehlivé svědectví nesporná sociologická autorita T. G. Masaryka ve spise „Otázka sociální" (odd. C-čl. 104): „Původní komunismus hospodářský byl podle Engelse těsně spojen s komunismem pohlavním a rodinným. Komunismus pohlavní byl základem komunismu hospodářskému:... Tou měrou, kterou byl komunismus pohlavní a rodinný nahrazován jinými formami rodinnými, tou měrou klesal také komunismus hospodářský, takže nynější monogamie a majetek soukromý označují stadium úpadku nejhlubšího. Záchrana dnešní společnosti je možná jen návratem ke komunismu původnímu, tedy nejen hospodářskému, nýbrž také pohlavnímu a rodinnému... Původní komunismus byl promiskuitou současnou (pokud to vůbec je možné), komunismus budoucí bude promiskuitou posloupnou - jakýsi pohlavní historism, jak se na filozofii po výtce historickou také sluší a patři.“ Ovšem, jak TGM dále uvádí, aby k takovému „ideálnímu stavu“ mohlo vůbec dojit, musí bezpodmínečně, podle Engelse, ve společnosti přestat „mužo- vláda", která musí být nahrazena MATRI- ARCHÁTEM. Proto není pouhou náhodou, či záležitostí přirozeného společenského vývoje, že to jsou strany marxistického ražení, které si vytkly jako aktuální akční program intensivní feminizaci veřejného života, ať už v ekonomice, či v politice, kde se prozatím v první fázi mluví o „řízení kvót" (50% všech mandátů pro ženy), načež v druhé fázi má následovat naprosté převzetí společnosti ženami. Za soustavně pokračující realizací tohoto engelsovského plánu na rozbití klasického typu rodiny-a z toho nezbytně rezultující atomizaci společnosti pachtící se jenom za ukájením libida stojí naděvší pochybnost autorita vše „od panelu“ řídící „Socialistické internacionály“. Jásají-li feministky, že si samy svými schopnostmi krok za krokem vydobývají své „svobody“, pak trvají v hlubokém omylu. Všechno dění v tomto směru se očividně nachází v příčinné souvislosti s vůdčí ideou spisu „Původ rodiny, soukromého vlastnictví a státu“. Avšak tento spis nepochází z pera žádné z „osvícených feministek", nýbrž muže jménem Friedrich Engels - a rovněž věroučné články této „feministické bible“ jsou ženám indikovány pro lepší intelektuální strávení v různých formách, resp. „baleních", médií k manipulování veřejného mínění, která byla vynalezena a jsou řízena zase jenom muži, - právě těmi muži, kteří vzhledem k užitečnosti pro jejich vlastní ideologické, či egoistické cíle určují -a budou určovat- meze účelné únosnosti společenské aktivity žen. Jsou to muži, o jejichž inteligenci nemůže být sporu. Spor zde může být jenom o otázku typicky masarykovskou: zda se jejich mnohovědnost snoubí s moudrostí? Domnívá-li se snad někdo, že feministické emancipační snahy jsou sociálním „šlágrem" naší generace, jejíchž ženské části by měly přinést kýžené osvobozeni z „mužského jha“ na věčné časy, pak bych ho chtěl upozornit, že ve svém spise „Otázka sociální" (čl., 105) T.G. Masaryk sumarizoval své stanovisko ktzv. „Ženské otázce" slovy: „ ...dnes jen dekadentní literáti, filozofové, medikové a politikové roztrhli společnost v neorganické prvky a vyzdvihli otázku jen ženskou... Nemá být osvobozená žena od muže, ani muž od ženy, - oba mají být osvobozeni ...od dekadentní zkaženosti." A na aktuálnosti těchto Masarykových myšlenek a mravních zásad neubylo podnes ničeho - i když už od jejich uveřejnění uplynulo celých 100 let. 24 POLYGON 4/1995 [pageend26]Zvítězí Češi nad čecháčky ? JÁRA MECŮ V ZÁKOPECH STUDENÉ VÁLKY Rokem 1995 se čilé hemžení v českých zákopech dávno skončené studené války stalo ještě čilejším. Kocourkovští, na rozdíl od Čechů zdravého rozumu, jsou stále na výši a v politice vůči demokratickému Německu tvrdší všech náhrobních kamenů. Prof. Václav Černý ve svých pamětech píše, že největším nepřítelem Čechů jsou „čecháčci“. Ta část historie, o které kocourkovští čecháčci nechtějí ani slyšet, praví, že (zásluhou pohotové kapitulace) byli ušetřeni nejhorších hrůz války. Nevedli krvavou obranu svých měst ani vesnic. Nebránili ani tzv. Sudety. Vše včetně zbytku republiky předali bez odporu. Na ty, kteří se nechtěli ohnout a utekli bojovat do zahraničí, vymýšleli po válce různé tresty. Říkají tomu tradice a jsou na ni hrdi. Protektorát ukázal, že jsme národem silných jedinců. V zahraničí se tito jedinci sdružovali do bojových jednotek, zatímco čecháčci doma byli loyální s Říší a špiclovali. Válka byla daleko, německá armáda všude vítězila a čecháčci jezdili za prací do Říše. Říšský protektor zase jezdil z Břežánek na Pražský hrad. Pro upřesnění je nutné dodat, že jezdil v otevřeném voze a bez ochranky. Znal své dobře fungující čecháčky. Však je také nejednou ve svých projevech pochválil. Bůhví jak dlouho by takhle v pohodě jezdil, nebýt včas utečeného Ed. Beneše v Londýně. Nemohl se na Heydrichovy spanilé jízdy dívat a poslal parašutisty. Následoval nacistický protiúder. Samozřejmě že ne na čecháčky, ale na Čechy. Gestapo velmi dobře vědělo, z jakých seznamů je má vybírat. Čecháčky historie zaznamenala v posledních dnech války. Na barikádách a pod kandelábry, na které vytahovali poražené. Tehdejší britský premiér začíná šest dílů svých pamětí o druhé světové válce mravním ponaučením: Ve válce rozhodnost. Po porážce vzdor. Po vítězství velkomyslnost. V míru dobrá vůle. Nic z toho u čecháčků nenalézáme. Stejně se zachovali, když bez odporu vydali republiku komunismu. Odvážlivce, kteří se nechtěli ohnout a doma nebo v cizině dělali potíže, znovu nemilosrdně trestali. Výkřiky o věrnosti Masarykovu odkazu byly pro většinu čecháčků jen pouhým žvaněním. Poláci velmi dobře věděli, že pro polskou čest a hrdost je nutné o Varšavu bojovat a mít ji radši v troskách, než mít v troskách (a možná natrvalo) polský národní charakter. TVRDÝ BOJ S NEBOŽTÍKY 4. března t.r. se v Kadani před bránou hřbitova sešikovala ke všemu odhodlaná bojůvka. Z tvrdých tváří se dalo vyčíst jen jediné: Němci neprojdou! Třicet novinářů stepovalo zimou u hřbitovní zdi. Jeden z vousatých bojovníků usrkával čaj z várnice a byl zvlášť chrabrého vzhledu. „Budu tu vartovat třeba do noci, sudeťák na hřbitov nevstoupí," řekl rázně. Hermína Puchertová se u hrobu manžela pomodlila Otčenáš a když procházela branou, česky pozdravila „Na shledanou!". Postěžovala si na 4. březen, kdy se v Kadani na hřbitově bojí mluvit ve své mateřštině. Bývalí občané města Kadaně přijíždějí od roku 1991 pravidelně klást věnce k hrobům. Minulý rok přišli zadní brankou. Hlavní vchod obsadila republikánská garda. „A co když přijdou hlavním vchodem?", ptají se novináři. „Budeme je mlátit jen v sebeobraně,“ odpověděli chrabří patrioti. Němci z demokratické sousední země nepřijeli. Báli se. Mrtvým květiny na hrob nikdo nepoložil. SKONČIL ČAS OMLUV, prohlásil president směrem k Německu v aule pražského Karolina. (Tím se omluvil domácím za omluvu, pronesenou před časem k Německu, jež u čecháčků vyvolávala záchvat nepríčetnosti.) Svou snahu o porozumění s Německem pak korunoval vyjádřením plné podpory Benešovým dekretům s jejich kolektivním trestem. Na německé straně se citelně ochladilo. Deník Frankfurter Allgemeine Zeitung zdůraznil, že „přední západní odborníci na státní a mezistátní právo zastávají názor, že vyhnání sudetských a karpatských Němců nejenže odporovalo zákazu vyhnání, ale naplnilo i skutkovou podstatu genocidy". List Sudetendeutsche Zeitung vyjádřil politování, že český Ústavní soud odmítl podle očekávání návrh, aby byl Benešův dekret č.108 prohlášen za protiústavní. Bavorská vláda prohlásila, že sudetští Němci jsou záležitostí celého Německa. Spolkový ministr financí Theo Waigel, který je současně předsedou bavorské vládní CSU, na shromáždění osmi tisíc sudetských Němců v Pasově prohlásil: „Jen ten, kdo miluje svou vlast, musí také vědět, že sudetští Němci milují svou vlast, že nejsou žádní revanšisté, že nikdo nechce znovu vracet kolo dějin zpět a že nikdo netočí ani jedním kolečkem identity České republiky.“ Poslušní čeští novináři reagovali. Většina jejich článků postrádala onu korektnost, tolik potřebnou nejen k jednání se sousedy, ale ke všem mezinárodním dohodám. Kdo udržuje tento bludný kruh? Představitel politiků v bonnském Spolkovém sněmu, zastupující zájmy vyhnanců a uprchlíků, Hartmut Ko- schyk, to v týdeníku Bayernkuriertormuloval: „Ministerského předsedu Klause není možné ušetřit obvinění, že v posledních letech neustále bránil dialogu.“ - „Zřídka byly vztahy mezi Československem a Německem tak špatné, jako ted,“ napsal 18. března francouzský list Le Monde. „Česko-německé vztahy jsou lepší, než byly kdykoli v minulosti,“ prohlásil vždy se sebou spokojený premiér Klaus. Ať si pravda vítězí na standartě presidenta republiky. Naše pravda vítězství nepotřebuje. Má výšku vládního úřadu a výšku konta v bance. České „svobodné“ žurnalistice je teprve pět let. Lidé se učí žít beze strachu a v jejich hlavách se vyjasňuje. Dokonce se zdá, že Češi získávají nad čecháčky převahu. Též intelektuálové hledají východisko rozumu. „Spíše než krátkodobé poválečné, odporné a odsouzeníhodné násilí na Němcích by tento národ mělo znepokojovat čtyřicetileté násilí, jež spáchal sám na sobě,“ píše v »Lidovkách« historik Dušan Třeštík. Předseda Poslanecké sněmovny Milan Uhde cítí potřebu česko-českého dialogu a prohlašuje: „U nás jsou lidé, kteří žijí v roce 1945 a bojují proti německým okupantům. Příčiny jsou jasné. Čtyřicet let se tu dějiny nekonaly, čtyřicet let nebyla příležitost soustavně poznávat, jak se demokratické Německo vyrovnalo se zločiny nacismu." Na rozdíl od Němců jsme tlustou čáru za minulostí udělali hned po listopadu 1989. Oba Václavové se jí z pozic své moci hlasitě domáhali krátce po převratu a nemusíme dlouho hádat, kdo jim našeptával. O pár měsíců později se už pan president ohrazoval i proti tomu, že nás na Západě nazývají postkomunistickým státem. Tlustá čára, která zřejmě měla sloužit pokojnému sametovému přerodu, se nyní ukázala být rozevřenou myšlenkovou propastí, oddělující nás od Evropy a především od osudového souseda. Proč ta nechuť ke smíru a odpuštění? Jakým podílem vůbec přispěl čecháček v bitvě s komunismem? Svými socialistickými závazky? Nebo snad svou poslušností KSČ? Odkud se vzalo přehnané sebevědomí čecháčků, s nímž se s takovou samozřejmostí řadí mezi vítěze nad komunismem? Jakým podílem nebo obětí přispěli k vítězství, když nedokázali zvítězit sami nad sebou? Nad malostí, proslulou „vyčúraností“ a zbabělostí? Výzva předsedy Poslanecké sněmovny přišla v nejvyšší čas. Potřebujeme ČESKO-ČESKÝ DIALOG. Mluví o něm i „Smíření 95", podepsané 105 českými a sudetoněmeckými intelektuály, novináři a studenty. Je třeba otevřeně říci, že zkrachovaná politika suchopárného a ješitného úředníčka E. Beneše s jeho mstivým dekretem č.108 zahání českou diplomacii do slepé uličky. Před námi je ještě mnoho dalších nezodpovězených otázek. K vnitropolitickému dialogu bude patřit i otázka, proč čeští demokraté, bývalí aktivní antikomunisté, nesmí být zveřejněni. Po pečlivě připravených seznamech konfidentů, hozených šikovně a včas osvobozené, ale reptající chudině k přežvykování, se už nikdo neptal, co tehdy vlastně na ministerstvu vnitra v těch bouřlivých listopadových dnech pálili! Lidé dychfi- vě louskali seznamy a ti, kteří udávali béz podpisu, si spokojeně mnuli ruce. Je tu však ještě jeden seznam. Seznam Čechů, s nimiž režim nikdy za žádných okolností nemohl počítat. Před několika měsíci dal pan ministr vnitra tisku zprávu o evidenci POLYGON 4/1995 25 [pageend27]tzv. nepřátelských osob z období minulého režimu. Jedním dechem však dodal, že tento estébácký seznam považuje ministerstvo vnitra za archivní záležitost! Na interpelaci poslance J. Wagnera (ČSSD), který by zveřejnění považoval za velmi užitečné, byla dána pádná kocourkovská odpověď, že „pracovníci archivu jsou povinni dbát ustanovení občanského zákoníku o ochraně osobnosti a následně zachovávat mlčenlivost. K publikování evidence by musel vydavatel získat vyjádření všech těchto osob, zda se zveřejněním souhlasí.“ A máme to! Jen ať si občané čtou v seznamech konfidentů. Demokratičtí odpůrci komunistické totality zůstanou i nadále v přísné anonymitě. Také další argument pana Rumia je čistě kocourkovský. Konstatuje, že „navíc mezi osobami zařazenými do této evidence najdeme i osoby, které byly současně tajnými spolupracovníky bývalé StB". Zákoník na ochranu osobnosti zde zřejmě platí i pro ty, kteří už dávno byli záslužně pokáleni v uveřejněných Cibulkových seznamech. Pan ministr nemusel odpovědět na nikým nepoloženou otázku, která zní: Jak může být někdo z tehdejšího 14milionového Československa v pečlivě vybrané evidenci deseti tisíc úhlavních nepřátel komunistického režimu a státu a záro-. veň i v registru jeho spolupracovníků? Takový občan nemohl být nikdy skutečným konfidentem. Dnes to zní neuvěřitelně a staro- módně, ale nedovolovalo mu to svědomí. Těch deset tisíc mužů a žen bylo vybráno právě proto, že měli svědomí a ideály naprosto neslučitelné s marxismem-leninis- mem! Byli vybráni pro hodinu smrti a třeba říci, že podle stejné šablony, podle které jejich předchůdce vybírali nacisté v době heydrichiády. Jsme v postkomunistické situaci: Našich „horních deset tisíc“ chce těch deset tisíc demokratů z časů tuhého komunismu zapírat. Možná proto, že většina su- per-demokratů dnešní vládnoucí elity měla v té době u soudruhů v kádrovém oddělení docela jiné posudky! Bude lépe zaměřit svou mysl k něčemu veselejšímu. Začíná duben, ptáčata šveholí a president v dalekém světě utužuje naše přátelské vztahy s Austrálií a Novým Zélandem. Inu - když to nejde s Německem, tak aspoň v dálavách. Dovídáme se, že je už spřátelen s různými kmeny a že na Novém Zélandu se setkal se zástupci Maorú. Na titulní stránce pražských Lidových novin se můžeme potěšit snímkem presidenta, trénujícího domorodý pozdrav - tření nosu o nos - s původní obyvatelkou Nového Zélandu. „Snad to bude k něčemu dobré,“ vzdychne babička u trafiky. Děda po jejím boku razantně dodá: „Jen ať se učí. Přátelství se dá navazovat všelijak. Už se těším, až si ten nos bude otírat o nosy sude- ťáků!“ (Polygon se omlouvá, že se pro tento článek nenašlo místo v čísle předešlém a přichází ke čtenářům opožděně.) □□□ . a koza zůstane celá!" VLASTIMIL RADKOVICKÝ S přibývajícími léty se nám přísloví naplňují konkrétními událostmi. Některé současné jevy v ČR se vnucují příslovím o vlku, který se nažral - a přesto koza zůstala (nebo zůstane) celá. Před časem sochař Opočenský údajně přispěchal na pomoc občanům ohroženým skiny a v potyčce jednoho skina smrtelně poranil, za což byl odsouzen na tři roky. Celý případ vyvolal vlnu protichůdných komentářů a polemik. Občané instinktivně pociťují, že v naší právní praxi cosi skřípe. Pohodlné a občansky zbabělé „co tě nepálí, nehas“ se - snad! - stává pro stále větší množství občanů nepřijatelné. Nejvyšší představitelé české spravedlnosti, dr. Motejl a dr. Novák, však uvedli, že o případu Opočenského je veřejnost sdělovacími prostředky informována nesprávně a neúplně, pouze nezávislý soud byl s případem seznámen v celém rozsahu. A už nastupují aktéři vlk a koza: Soudní přelíčení se sochařem Opočenským bylo vedeno s vyloučením veřejnosti, novináři a tedy ani občané nedostali možnost dovědět se zdůvodnění vyneseného rozsudku u tolik diskutovaného - a pro všechny poučného - případu. Shodou okolností projednává parlament zákon o sdělovacích prostředcích, ale v tomto zákoně právo na informace zahrnuto nebude. Odůvodnění: toto právo je již obsaženo v zákoně o lidských právech! I jedinci méně bystrého rozumu domyslí, k jakým důsledkům taková ekvilibristika se zákony vede, co pro novináře - a poté pro občany - skutečné znamená. Je třeba se ptát, kdo má zájem na tom, aby určité informace zůstaly pro veřejnost skryty pod rouškou dodržování zákonnosti. S určitou hrdostí byl přijat zákon, který umožňuje občanům nahlédnout do jejich spisů vedených StB, včetně zjištění jmen udavačů. Umožňuje to dokonce i těm, kteří nejsou občany ČR, ale v době pronásledování jimi byli. Zákon poprvé nediskriminuje exulanty, asi proto, aby se neopakovala nedávná česká ostuda s restitucemi u Ústavního soudu. Hrdost nad přijatým zákonem směřuje do Evropy, kde se už-už cítíme členem. Zaznělo i samouspokojivé konstatování, že přijetí tohoto zákona až nyní, po pěti létech, je správné a prospěšné, každý prý měl s odstupem času možnost řádně uvážit, jak naloží se získanými informacemi. Přeloženo do češtiny: zda se odhodlá žalovat své udavače. A už je tu prostor pro pověstného vlka i kozu. Mnozí občané, kteří v padesátých, šedesátých a sedmdesátých létech trpěli na základě horlivých aktivit estébáků a jejich přisluhovačů, již nežijí! Každý rok „správného a prospěšného“ oddalování zveřejnění obyčejného totalitního svinstva totiž snižuje počet těch, kteří se o informace vůbec mohou zajímat, samozřejmě se snižuje i počet žijících udavačů. Neméně podstatné je i to, že u žijících osob nejen setrvaly, nýbrž se i výrazně prohloubily rozdílné majetkové poměry: někdejší udavači se díky svému výtečnému existenčnímu zajištění (a hned nato zásluhou sametových tlustých čar) dnes stali hoteliéry, majiteli soukromých bezpečnostních služeb a továrníky, zatímco jejich oběti nezřídka žijí na hranici existenčního minima, často ze směšného důchodu. Proto odhodlání k dlouhodobému a finančně nákladnému soudnímu postihu udavačství narazí u většiny poškozených na nemožnost uhradit soudní výlohy, a naopak u udavačů na jejich možnosti dovolit si platit celé štáby advokátů. Jsou známy i případy, kdy někdejší udavači jsou dnes nejen velkopodnikateli s milionovými zisky, ale navíc mají i zcela „zvláštní mocenské vlivy“. Bývalé estébáky a jejich pomocníky platil stát z daní občanů, nyní ať si každý pomůže sám, náš stát si tím ruce špinit nebude. Teoreticky bude mít každý poškozený možnost dosáhnout spravedlnosti, čímž posilujeme demokratický právní řád: vlk spravedlnosti se dokonale nažere... # * * * * Začátkem dubna přinesly sdělovací prostředky zprávy o velkém přesunu akcií v ČR. Čilé obchodování a oživení na burse? Omyl! Akcie se prodávají pod cenou jiným společnostem, aby se poté - a ještě laciněji - odkoupily. Důvod těchto transakcí je prostý a průhledný: akciovým společnostem zůstává jejich majetek nedotčen, ovšem mizí důvod vyplácet akcionářům dividendy - a hodně se ušetří na daních. Tak občánek-akcionář, ovšem i státní pokladna, opět „utřou ústa“. Příslušná komise ministerstva financí je bezmocná, nemá dostatek pravomocí k nápravě. České koumáctví je nepřekonatelné, dlouholetá podvodnická praxe nejschopnějších dokáže nakrmit stovky vlků - aniž by ze svého stáda ztratila jedinou kozu. Zůstává jen zodpovědět otázku, komu tato „šikovnost“ prospívá - a kdo na ni doplácí. Nebo ještě jinak: co je příčinou toho, že právě tito „schopní“ se mohli stát kormidelníky české ekonomiky - i demokracie! # # # ## Padesáté výročí konce druhé světové války dalo vzniknout doslovné explozi úvah o fa26 POLYGON 4/1995 [pageend28]šistické zvůli a jejích obětech. U nás samozřejmě včetně úvah o česko-německých vztazích, tedy o problematice poválečného vyhnání Němců, Benešových dekretů, Po- stupimské dohody apod. Určitě je o čem přemýšlet i diskutovat. V mnohých českých komentářích ale vyznívá poněkud zvláštní logika. Sudetští Němci, i když se většina z nich přímo nepodílela na spáchaných zvěrstvech, nesou určitý podíl viny za to, že volili Henlei- novu stranu, čímž pomáhali rozdmýchávat nacionalistické vášně a tím přispěli k okupaci Československa. Odkaz na vinu těch, kteří před 56 léty volili fašistickou-nedemokratic- kou stranu, se dostává do zvláštního světla ve srovnání s faktem, že o deset let později - a po dobu čtyř desetiletí! - volili čeští a slovenští občané totalitní KSČ na obvyklých 99,98%! Zdůvodnění naší volby tím, že „každý chtěl přežít a mít klid“, se ovšem na sudet- ské Němce nevztahuje, jejich vina trvá. Je tu i další „drobný" rozdíl. Původci nacistického zla byli odsouzeni a potrestáni, včetně zabavení majetku a rozhodnutí, že nesmějí po řadu let zastávat žádné veřejné funkce. Kde je obdobný přístup v posuzování viny v našem případě? Kolik nedávných totalitních mocipánů - i katů - bylo odsouzeno, či jim logicky znemožněn přístup k veřejným funkcím? „Naše cesta“ k demokracii se vyznačuje přesně opačným principem. Co bylo, to bylo, všichni jsme čistí jako lilie - a odhodlaní zastánci demokracie. Nedávní zloději a bezpáteřní kariéristé u nás byli odměněni možností investovat totalitní zkušenosti i peníze· nepostižitelností za předchozí hanebné činy a přístupy dostali výhodnou „startovací linii“ k dalšímu rozšíření osobního majetku a moci. Příležitosti řádně využili a mohou se dnes - jako dříve - shovívavě usmívat nad snahou těch čestných a pilných, jejichž majetek a možnosti budou vždy jen zlomkem majetku a možností jejich. Jednou z mnoha ilustrací reality je i to, že např. brutální Zivčák-Růžička, nechvalně známý z akcí 17. listopadu, byl loni za své činy nepodmíněně odsouzen - jako jediný. V úterý 14.4.1995 měl nastoupit výkon trestu, ale do věznice se nedostavil, jako podnikatel (!) si potřebuje ještě cosi zařídit, a proto žádá o odložení výkonu trestu. Hraje na správnou strunu, podnikatelé se špinavou minulostí jsou u nás chráněni a hýčkáni jako avantgarda. Navzdory tomu se do naší svérázné demokratické normy dostává stále více i prvek snahy poučovat svět o tom, co je správné a co ne, protože my v tom umíme chodit a svět by se měl od nás učit! Nedávná zpráva o snižující se inflaci české měny jistě mnohé potěšila. Ovšem dílčí zpráva o inflaci nezohledňuje již přijatá opatření o výrazném vzrůstu cen za poštovné a telefon, cen za energii, za tabákové výrobky, dopravu, nájemné a mnohé další. Radost občanů má tedy platnost jeden až dva měsíce, smysl finančního spoření se stává značně problematickým a nárůst životní úrovně taktéž. Na druhé straně je tu i zpráva Nejvyššího kontrolního úřadu, který konstatuje desítky závažných případů problematického hospodaření, např. v armádě setrvává velkorysé financování jako za dob Varšavského paktu, s bývalým majetkem SSM se hospodaří tak, že lze ukradnout vše, co není důkladně přibito. Zjištěné nedostatky, jdoucí na vrub daňových poplatníků, jsou konstatovány - a následuje rozpačité ticho. Finanční prokuratura, která měla fungovat už od ledna a měla také za úkol kontrolovat špinavé peníze všeho druhu, dosud neexistuje „z objektivních důvodů", komusi se takový orgán příliš nehodí. Mafiosním podnikatelům a velkým politikům se nehodí ani ustavení senátu, protože každá státní instituce, zajišťující kontrolu a smysluplnost zákonů, s možností nahlédnutí pod pokličku reálného dění, se elitě nehodí. Naši kormidelníci řídí věci veřejné „s výrazným ohledem na věci vlastní". Čili: vlk se nám cpe - a koza zůstává celá. Jednotka české armády, působící v mezinárodní kooperaci v bývalé Jugoslávii, se stará o trvalé vzrušení české společnosti. Počty mimořádných případů rostou, včetně ztrát na životech. Ovšem ne v nějakých bojových akcích, nýbrž v osobních bitkách a při neopatrném zacházení se zbraní. V polovině dubna vysílal český rozhlas svědectví práporčíka Novotného s tímto obsahem: „Setkal jsem se v Jugoslávii s našimi vojáky tak nepřipravenými a nevycvičenými, že ani neuměli rozebrat zbraň. Panuje všeobecný nezájem o službu. Důstojníci ve velitelských funkcích nikdy žádným vojenským útvarům neveleli, většinou se rekrutují z okresních vojenských správ a různých vojenských výzkumných ústavů.“ Práporčík sice neuvedl důvod zájmu o službu, ale lze pochybovat o tom, že by to byla snaha nabývat bojových zkušeností ve válečném terénu. I důstojníci se chovají „tržně“, teplá kancelářská a vý- zkumnická místečka dočasně vyměňují za zajímavé diety „nasazení“, diety se totiž pohybují (podle zastávané funkce) v rozmezí 800 až 2500 měsíčně. Ne korun, ale US dolarů! Co více si můžeme přát v našem nasměrování do světa? Kšeft je kšeft - i v armádě. Proč by důstojníci, kteří získali hodnosti a funkce většinou za služby totalitě, neměli této kvalifikace nyní využívat jako jejich kolegové v jiných sférách podnikání? # # # # # Podle oficiální zprávy ze dne 14.4.1995 se z celkového loňského ročního soukromě dovezeného množství motorových vozidel ze zahraničí přes 50 tisíc vůbec neobjevilo na vstupních technických prohlídkách. Tato vozidla jsou ale dnes většinou v provozu s platnými doklady! Celkový počet takto zázračně uschopněných vozidel je úředními místy odhadován na sto tisíc. Samozřejmě nejsou evidována v jednom okrese, znamená to tedy, že v desítkách okresů je možné technickou kontrolu nahradit příslušným „všimným“, znamená to ale i fakt, že desetitisíce motorových vozidel mohou jezdit i s vážnými technickými závadami. Za pozornost stojí i další úřední údaj: průměrná cena za jedno dovezené vozidlo nedosahuje ani 50 tisíc korun, ačkoliv pohled do autobazarů zahraničních - a poté do našich, stejně jako pohled do českých inzerátů - prokazuje za tato vozidla ceny statisícové. Vnucuje se otázka, kolik taková „ohleduplnost“ a spolupráce přináší celníkům, policistům, úředníkům. Následně to vybízí k úvaze o možnosti vyhnout se obyčejnou úplatou velkým nepeněžním trestům, např. odejmutí řidičského průkazu ap. V ČR lze za peníze zřejmě získat všechno. Kdo má peníze, má i možnosti a moc! Proto se honba za penězi stává prvořadým životním cílem, morální hodnoty už doznaly takového znevážení, že se pro mnohé staly pojmem zcela neznámým Kdykoliv čtu či slyším o tom, že Polygon jen a jen kritizuje - a mnozí kritici žijí v zahraničí a nemohou proto „našim“ problémům rozumět - vždy si vybavím četné kontakty s těmi, kteří sice v ČR trvale žijí, ale přesto jsoy jejich povrchní znalosti situace doma doslova zarážející. Podstatu neznalosti a nezájmu vyjadřuje nejpřesněji výrok jednoho z nich: „Mě politika nezajímá, lumpárna vždycky byla a bude, mě zajímají jen prachy." ' Kruh se tím uzavírá hned v několika podobách. Tento občan bude samozřejmě volit, já, ačkoliv také občan ČR, volit nesmím, protože žiji v cizině a zřejmě bych svojí primitivní občanskou volbou mohl pokazit závažný státoprávní akt. Z téhož důvodu bych neměl nic, co se děje v ČR, kritizovat, protože nemohu problémům rozumět. Na to, co kdo smí a nesmí, se v ČR osvědčily normy, samozřejmě upravené do podoby, vyhovující normotvúr- cům. Chtěl bych jim doporučit následující: Odstraňte ihned z vědeckých pracovišť všechny ty, kteří se opovážili zveřejňovat cokoliv o měsíčním povrchu. Nemají právo o měsíčním povrchu nic psát, protože na Měsíci sami nebyli. Nezatěžujte se zjišťováním, kolik a jak důkladně toho o měsíčním povrchu znají, z jakých zdrojů svoje poznatky čerpají, dbejte o čistotu normy! Dalším z uzavírajících se kruhů je i to, jak občan zajímající se z popudu pragmatiků převážně jen o měnu, vyhovuje politikům a jejich záměrům. Takový občan s voličským IQ 1 je pro ně voličem přímo ideálním, protože je lehce získatelný i jednorázovou předvolební slibovací akcí a do politického dění se nevměšuje. Je plně k pochopení, že více podložené kritiky ve sdělovacích prostředcích by mohlo narušit občanskou rovnováhu mezi naivně důvěřivými a situace znalými. Je proto lehké pochopit i to, že každé znevážení či omezení kritiky je velice prospěšné. Komu? Pokuste se domyslet... Mnohé v ČR ukazuje, že pořekadlo o vlku a koze se stává hlavní - byť i nepsanou a nezdůrazňovanou - motivací k nejednomu činu jednotliveů, skupin, podniků, politických stran i jejich představitelů. Přitom však zůstává v platnosti to nejpodstatnější: Vlci se mohou nažrat a kozy zůstávají celé jen tam, kde jsou k tomu vytvořeny podmínky. 29 dubna 1995 □ POLYGON 4/1995 27 [pageend29]Jindřich Stikarovský Hrozí Čechům v Jižní Africe „nebezpečí komfortu?“ Rozhodně nehrozí, i když něco v tomto smyslu sděluje pan Břetislav Olšer v 8. čísle magazínu BLESK. Centrálním hrdinou dosti nebezpečně zavádějící reportáže pana Olšera je bývalý zástupce generálního ředitele RPM-Rusten- burgských platinových dolů Ing. Julius Tellin- ger, jenž se nyní, na svém zaslouženém odpočinku, zabývá pěstováním pštrosů. Pohoršení pana Tellingera „Naši příbuzní nám píší šokující zvěsti. Pár Čechů se vrátilo po mnoha letech emigrace v Jihoafrické republice a obvykle hodně zkreslují náš život na jihu Afriky. Prý utíkají před ohrožením svého života. Požadují po české vládě, aby jim zajistila bydlení a práci. Dělají nám ostudu. V JAR si každý musel za pět či deset let pobytu vydělat tolik, aby mu to u nás (rozuměj v ČR, pozn. autora) stačilo na zbytek života. Copak je JAR Kazachstán nebo Kirgizie?", pohoršuje se pan inž. Julius Tellinger dle líčení pana Olšera. Znám inženýra Tellingera a jeho paní skoro 25 roků. Proto se zdráhám uvěřit, že by tento muž, pověstný svým racionálním úsudkem a korektností, mohl znenadání prohlásit, že „v JAR si každý musel za pět či deset let pobytu vydělat tolik, aby mu to v ČR stačilo na zbytek života“. Též mi není jasné, co ing. Tellinger myslí svým údajným výrokem „dělají nám ostudu". Je ostudou vrátit se domů? Až dosud se vrátilo z Jižní Afriky do vlasti asi kolem stovky českých a slovenských rodin. Většinu z nich znám osobně, zbytek z korespondence a doslechu. Nevím však ani o jednom případu, který by Jižní Africe dělal ostudu. Mám nyní na mysli jádro českých a slovenských exulantů, kteří v létech 1968 a 1969 prošli velkorysou náborovou akcí, konanou jihoafrickým imigračním-úřadem ve Vídni a potom v několika desítkách speciálních transportů přicestovali do Jižní Afriky, aby začali doslova od piky. Šlo převážně o lidi mladé, jejichž věkový průměr se pohyboval mezi 20 - 30 lety. Přednost měli kvalifikovaní technici a inženýři důlního a hutního zaměření, chemici a strojaři, a pak elektrotechnici, nástrojári, zámečníci, dřevomodeláři, zkrátka lidé „od fochu", kteří i přes počáteční jazykové těžkosti mohli být zařazeni do pracovního procesu takřka okamžitě. Šance měli všichni zhruba stejné. Ne každý měl však možnost a též dostatek potřebného štěstí vypracovat se k metám nejvyš- ším, do čela vedení podniků či klíčových postavení samého managementu společností. Přesto však netrvalo dlouho a slovo „Cze- choslovakiar)" se stalo známkou solidnosti, universální zručnosti a tvůrčího fortele. Jako globál naši lidé nezklamali a dělali dobrou pověst své české a slovenské otčině. Důkazem mého tvrzení jsou oficiální vyhodnocení, která si pořizoval jihoafrický Department of Immigration v pravidelných intervalech o všech nově přišedších národnostních skupinách. Češi a Slováci, označeni lakonickým „The Czechs“, stáli vždy na horních příčkách oficiální statistiky. Rodinný domek, zahradu, auto, někdy i dvě, měl skoro každý; ovšem všechno na hypotéku a měsíční splátky; po dobu splácení hypotéky zbylo jen na běžné poplatky, stravu, ošacení, osobní záliby. Dokud byla práce, bylo hej. Tohle vše pan inž. Tellinger ví, jako ví i to, že jeho „Success story" může být čítankovým příkladem jednoho z tisíce, nikoli však běžným pravidlem, jak časopis BLESK se snaží nám jej presentovat. Všechno je trošku jinak Naopak, díky ekonomickému skluzu jihoafrického hospodářství v posledních pěti létech, umocněného všeobecnou krizí, ze které se svět probírá teprve v těchto časech, octlo se mnoho lidí na dlažbě nebo v konkursu, bez reálné šance sehnat jiné zaměstnání, zejména když padesátka je už za námi a naděje na ekonomický vzestup v nedohlednu. Lze mít těmto lidem za zlé, že nečekali, až přijdou o to poslední, co jim zbylo a začli balit? Též perspektiva „světlých zítřků“ pod vládou ANC-komunistů hrála svoji roli. Zkreslené zprávy či holá skutečnost? Možná, že ze svého pštrosího zátiší a s patnácti tisíci randy měsíčního důchodu to vidí pan ing. Tellinger trošku jinak. Nemůže však popřít, že vlny stávek nespokojených černochů, čekajících na rapidní zvýšení svého životního standardu, na redistribuci majetku, na konečné splnění slibů daných jim Mandelou a politiky ANC, nejsou zrovna nejlepší motivací zahraničních investorů. Velko- hubé projektovaný plán ANC, postavit do jednoho roku sto tisíc nových domků, se zastavil na čísle 8760. Na víc prý nejsou peníze. Peníze však nejsou i na jiné věci. Na platy, na režii, dokonce i na činže a jídlo. Řeší se to pak různě. Třeba neplacením nájmu, elektřiny, obecních poplatků. Schodek však někdo musí zaplatit. Ten někdo je nakonec zase bílý. Lidumilové z ANC nařídili, že černý pomocník nesmí dostat méně než 1200 randů měsíčně (1R=8,-Kč). K tomu mu musí být přiznán nárok na placenou dovolenou, nemocenskou, u žen na mateřskou dovolenou. To je jistě velmi správný přístup. Problém je však ten, že křivka nezaměstnanosti se povážlivě zvedla. Bílý „boss", kdysi tradiční zaměstnavatel těchto nekvalifikovaných a často velmi liknavých pracovníků, si to už prostě nemůže dovolit. Sám často hledá práci a se stále rostoucími cenami prakticky všech komodit je rád, že je rád. „Nebezpečí komfortu" mu rozhodně nehrozí! Mandela má problémy Byť marxista a revolucionář, je president Mandela především realista. Ví velmi dobře, že překotné revoluční změny dosavadního hospodářského systému JAR by přivodily kompletní kolaps Jihoafrické republiky. Možná se poučil z posledního debaklu „reálného socialismu" a nechce na stará kolena brousit po světě s nataženou rukou, jako jeho kamarád Fidel. Rozhodně mu však zní v uších poslední slova dlouholetého přítele a ideologického poradce Joe Slova, který prý, pár minut před smrtí, připustil jistá pomýlení v režii. Netlačí proto moc na pilu a snaží se uchránit svou bílou nosnici před zbytečnými stressy. To ovšem není po chuti radikálům ANC, kteří ústy revolucionáře Cyrila Ramaphosy zvedají vlny protestů a vyčítají Mandelovi neplnění předvolebních slibů, nadržování bílým a nezájem o životní úroveň černochů. Obecný lid je též pobouřen mnohými korupčními aférami, panujícími na místech nejvyšších. Vyslanec JAR v OSN, pan farář Boesak, dovyslancoval, neboť bylo zjištěno, že zpronevěřil dar dánské vlády, který činil půl milionu dolarů. Též Petru Mokabovi, autoru bojovného hesla „Kill the farmers, kill the Boers“ (Zabte farmáře, zabte Bury), kterého po volbách posadili na SA Tourist Board, se v rekordním čase podařilo „zorganisovat“ 1,200.000 randů. Ani paní Winnie není bez kazu, neboť prý se nechává podplácet za sliby státních dodávek. Stručně vzato, jediným „nenamočeným" se zdá být jen Nelson Mandela. To mu však mnoho nepomůže, až se radikální a velmi nedočkavé křídlo ANC rozhodne řešit situaci „po leninskú". Neznám vůbec žádný důvod, proč by se to nemohlo stát. Kdo pak přijde na řadu první, může každý hádat. Mezitím kurs randu stále klesá... Co navrátilci z JAR požadují po české vládě? Neznám příbuzné pana Tellingera a nevím proto, jaké šokující zvěsti od nich dostává. Bylo by však zajímavé zjistit, jakou ostudu své druhé vlasti podle něho dělají navrátili Češi. Z té stovky rodin, které se z JAR vrátily, nevím o jediném případu žádosti o práci, adresované vládě české nebo slovenské. Ti, kteří si práci chtěli sehnat, sehnali si ji sami bez větších problémů. Představa, že by o práci žádali českou vládu, je natolik absurdní, že již sama o sobě vzbuzuje úsměv. Je možné, že někteří z navrátilců se obrátili na příslušné Okresní úřady posledního 28 POLYGON 4/1995 [pageend30]bydliště s žádostí o poskytnutí ubytování jako náhradu za byt, který jim byl po opuštění republiky zkonfiskován. Konkrétní případ tohoto druhu mi však není znám. Vím však o úspěšném restituentovi Ing. Z. Hejzlarovi, který byl nucen žít se svou manželkou téměř rok po návratu v garáži své vilky v Hronově, než mu ji neoprávněný nájemník, po mnoha soudních tahanicích, vyklidil. Všichni ostatní si zajistili ubytování nájmem, koupí bytu či nemovitosti, každý dle svých finančních možností. Jediným případem, při němž asistovala oficielní místa, byla nešťastná záležitost našeho krajana, pana Petra Hájka, 42 roků starého otce tří dětí, u něhož v roce 1992 došlo k celkovému kolapsu ledvin. Po rejekci transplantovaného orgánu - s perspektivou celoživotní invalidity a závislosti na přístrojích - zatoužil Petr vrátit se domů. Díky pomoci České katolické charity, intervenci poslance Parlamentu ČR Ing. Tomáše Štěrby a dalších institucí je dnes v péči českých lékařů s reálnou nadějí na retransplantaci. Díky pochopení a lidskému přístupu kompetentních úředníků české samosprávy byl mu též přidělen byt, takže mohla přijet i jeho paní ŠPANĚLSKO - COSTA BLANCA DĚNI A „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 s dětmi. Domnívám se, že jenom člověk zlý a cynický by tuto věc kvalifikoval jako ostudu. Ostudná je spíše presentace návratu jihoafrických Čechů a Slováků, jak ji provedl magazín BLESK perem svého reportéra Olšera. Zda jde o předem promyšlený záměr, či pou- hou člověčí zapšklost, nechávám k posouzení čtenářům. Rozhodně však neposloužil ani nám, co jsme se vrátili, ani těm, kteří se chystají zkusit v Jižní Africe své štěstí. Inspirováni zkazkami tohoto typu mohli by se dočkat nepěkného zklamání. □□ K ohlasům „Dramatu dvou národů v jedné zemi" Jmenovaný článek v čísle 7+8 minulého ročníku vzbudil živé reakce. Vedle hodnotného ocenění kompetentních míst i pobouřený nesouhlas. U tohoto se očividně vesměs jedná o pohoršení nad tím, že je v české tiskovině vůbec otištěno něco, co by mohlo zpochybňovat osvědčený český postoj, spočívající v neochvějném tvrzení ve smyslu: My jsme byli vždy v právu a Němci vždycky prosazovali bezpráví; Češi zastávali za každých okolností ušlechtilé demokratické postoje, zatímco za každým počinem Němců, třeba i jen intelektuálním, se skrývá nějaký podlý cíl. (Názorný příklad takového postoje nám podává citát z knihy "Přerušená setkání" v příspěvku Dr. Šedého na str. 32 v Polygonu č.2: Regulérní informace o vývoji názvu „Sudety“ jsou podány ve formulacích, jež napovídají ony proradné záměry při jejich použití Němci.) Pohled na naše dvounárodnostní dějiny bez všudypřítomného podkládáni podlosti partnerovi je zřejmě nesnesitelný i panu Zemanovi z Kanady (srvn. jeho připiš otištěný na str. 30 téhož čísla Polygonu). Odmýšlí tedy dotyčný článek působivými pohaněními, jako: „Nevím, co přimělo redaktory Polygonu tento jednostranný a nikterak informativní článek otisknout.“ „informativní“ by zřejmě znamenalo opětné potvrzováni starých známých postojů. K „jednostrannosti" se vrátím níže. Také srovnávání publicistického článku s původními odbornými pracemi, dvou žánrů, formou i cílem zcela rozdílných, je známý manévr. Nadšení pana Zemana informací o nacistických záměrech s Čechy v Prinzově knize je mi zcela nepochopitelné: Tyto plány, i když všeobecně známé, jsou přece i v této dějepisné práci uvedeny zcela nezbytně a samozřejmě. Nebo je tak obdivuhodné, že je autor jako Němec nezamlčel?(!í!) Ve věci Benešovy role v definitivním řešení sudetoněmecké otázky jsem dal přednost informacím z práce již jmenovaného Fr. Prinze (Wenzel Jaksch a Edvard Beneš v londýnském exilu), otištěné v magazínu „Střední Evropa", č. 27/1993. A psal jsem o politickém prosazení onoho záměru Benešem a nikoliv o jeho popudech, např. z domácího odboje, o jejichž významu, zdůrazňovaném panem Zemanem - ne o jejich existenci - lze pochybovat. (O tom, že Brežněv v osmašedesátém dostal od jistých československých soudruhů písemnou žádost o pomoc, nepochybuje asi nikdo; jestli by ale jednal jinak i bez té žádosti, je značně nepravděpodobné: Budiž mi toto srovnání prominuto!) V mém článku nestojí nic o britském odporu, jak se pan Zeman snaží sugerovat, nýbrž o Benešově postupu: Nechtě Brity šokovat tak náhle rezolutním požadavkem, volil taktiku „salámovou". Vývodům pana Zemana lze nejlépe porozumět jako snaze o zákaz - ale to téměř nejde - nebo tedy alespoň o znemožnění alespoň dalších informací o skutečnostech, které mají být zřejmě navždy zamlčovány. O tomto způsobu uvažování svědčí i jeho poznámka o indexu knih zakázaných v předposledním odstavci vývodů k článku pana Krystlíka: Proč by jinak podkládal odlišně smýšlejícím potřebu zákazu knih? Asi i na můj článek se vztahuje ono „znečišťování vlastního hnízda" v úvodu páně Zemanových vývodů. Každopádně mě z téhož obvinil ve svém (zde neuveřejněném) dopisu i jiný čtenář. Tedy: zbavuji-li se zatvrzelého ospravedlňování vlastních chyb, vin a zločinů a snažím-li se o nezaujaté pochopení protivníkova stanoviska, pak se jedná o čištění vlastního hnízda. A „věčné“ téma Sudet - o „trauma“ se věru nejedná - bude nezbytným, dokud právě toto hnízdo nevyčistíme. A konečně k té „jednostrannosti“: V tomto ohledu dávám panu Zemanovi za pravdu. Podávám převážně hledisko druhé strany, tedy německé. (Doufám, že je zbytečné podotýkat, že to neznamená hledisko nacistické nebo tendenčně „sudeťácké" z roku 1938, nýbrž vyzrálé stanovisko současné historiografie, které si je vědomo chyb i zločinů vlastni strany a chápe dobře i pohled „protivníka“ - tedy postoj, hodný být vzorem.) Protože právě o německém hledisku jsme tak notoricky dezinformováni, pokládám za nezbytné se s ním seznamovat. Vidím to jako podmínku pro „vyčištění našeho hnízda". Ale beru si poučení: V dalších příspěvcích budu tento postoj jako takový také deklarovat. L. J. Beran POLYGON 4/1995 29 [pageend31]Vděčná vlast? Generál Adolf F. J. Karlovský Zaokrouhlené výročí konce války způsobilo, že se i vláda - po jistém zaváhání - rozhodla nepřejít tuto událost jen jediným projevem presidenta, jak bylo v kraji zvykem od chvíle, kdy se už nehodilo oslavovat jako jediného vítěze „slavnou Rudou armádu - Osvoboditel- ku". Dostal jsem sice řadu pozvánek od presidenta, ministra obrany a pražského primátora, ale zúčastnit jsem se nemohl, protože na dopravu a ubytování lidí, upoutaných na pojízdné křeslo, něco samozřejmého třeba jen v pouze čtvrtmilionovém basilejském kantónu, není ještě Praha zařízena. Musela mne tedy zastoupit moje choť, které se ujal můj starý válečný kamarád, který dostal k tomu účelu dokonce k disposici vozidlo ministerstva obrany. Po několika víceméně lokálních oslavách, jako znovuodhalení pomníku padlých, odstraněných komunisty, byly úřední oslavy zahájeny jednak u českého rozhlasu, který byl od začátku až do konce duší celého povstání, jednak odhalením nové pamětní desky na Staroměstském náměstí, která nahradila na radnici desku předchozí, podlézavě připisující osvobození města sovětské armádě, ač jak známo její první tank dojel do Prahy jen asi třináct hodin po tom, co německý vrchní velitel, generál pěchoty von Toussamt, podepsal úplnou kapitulaci svých jednotek do rukou generála Kutlvašra a tedy asi o dvě hodiny dříve, než se vzdaly veškeré německé vojenské síly všem Spojencům v Remeši! Zůstává tedy historickou pravdou, že sovětská armáda přijela do Pražany už osvobozeného města (ojedinělý odpor fanaticky „bis zum bitteren Ende“ bojujících malých jednotek už opravdu nehrál úlohu a setkáváme se s ním i v jiných evropských městech spojenci na západní i východní frontě dobytých), jejímž obyvatelstvem byla nadšeně uvítána. O tom, že generál Patton řekl svému nadřízenému generálu Bradleyovi již 6. května, že mu dá další hlášení příštího dne už přímo „z telefonní budky na Václavském náměstí“, ale že byl v posledním okamžiku na protest Stalinův presidentem Rooseveltem Eisenhowerovým rozkazem zastaven, se ovšem československé obyvatelstvo dozvědělo jen z cizích archivních pramenů až mnoho let po válce a za komunismu se o tom vůbec nesmělo psát. Čeští bojovníci tedy museli čekat na uznání svého podílu na osvobození vlasti ještě padesát let. Teprve nedávno uznali pražští konšelé, že lživý text desky předchozí je urážkou všech, kdož tehdy položili své životy. Podnět k tomu, aby došlo k nápravě, museli podat až sami účastníci českého povstání a neten- denční historici. Patton byl bezpochyby s to, splnit své slovo Bradleyovi, ježto rozvrat německé armády pokročil už tak daleko, že řada jeho jednotek, předsunutých, průzkumných, styčných a dokonce i US válečných dopisovatelů se od 5. května a většinou aniž narazili na vážný odpor, často vysloveně proti rozkazu, nejen v prostoru mezi Plzní a Prahou, ale i až v hloubce 140 km východně od Prahy! V té době seděli Rusové ještě v Sasku a nejen nemohli, ale ani se příliš nesnažili poskytnout Praze pomoc okamžitě. Měla se snad opakovat historie „bratrské pomoci“ Varšavě a slovenskému povstání v minulém roce? Hlavní oslavy konce války připadly ovšem až na historicky správné datum 8. května, kdy pozval president republiky na Pražský hrad jmenovitě všechny veterány války, jejichž adresy Ministerstvo obrany znalo. Slavnostní akt, při němž bylo povýšeno několik důstojníků z odboje na plukovníky a generály, proběhl na třetím hradním nádvoří za úporného deště a ve Španělském sále. Kromě toho byly, rovněž jen na pozvánky pro veterány a jejich manželky, uspořádány dva koncerty, jeden presidentem, druhý pražským primátorem. Když jsem tento krátký referát telefonicky od své choti z Prahy dostal, doufal jsem, že snad z toho něco uvidím na některém TV kanálu. Bylo sice v tyto dny těch oslav v Evropě i severní Americe mnoho, ale přece jen i na nás v jedné relaci došlo. Ukazovala pomník sv. Václava (m. j. i „majitele“ 8. dra- gounského pluku, blahé paměti, což by bylo jistě v pořádku, protože Čecha v exilu potěší vědomí, že když už jeho svátek není díky rozhodnutí parlamentu oficiálně vzpomínán u nás, jako ještě v době našeho mládí, alespoň v cizině si našeho zemského patrona váží. Jenže Myslbekovo sousoší bylo nevhodně „vylepšeno“ neúměrně velikým, svisle zavěšeným praporem, který byl na podstavci upevněn tak, že z modrého klínu bylo vidět jen nevelký cíp, a navíc, celý prapor byl obrácen naruby, tedy že červená barva byla od pozorovatele vlevo a bílá vpravo. To odporuje nejen mezinárodním zvyklostem a předpisům všech civilisovaných států, ale i československému i českému zákonu o státním znaku, vlajce, praporu atd. a příslušným prováděcím nařízením. Teď bychom se tedy asi měli zeptat, kdo že je na magistrátu Hlavního města Prahy zodpovědným za vlajkovou výzdobu a jméno toho lajdáka, který toto vyvěšení podle svého „rozumu“ provedl, aniž by se v nejmen- ším obtěžoval zeptat se někoho informovaného. To se stalo v zemi, kde jen ve Vojenském museu a Vojenském historickém ústavu máme několik vynikajících odborníků - vexilologů a Česká vexilologická společnost a její periodikum jsou hodnoceny jako jedny z nejlepších na světě, kde i každý osmiletý skaut ví, jak se mají státní symboly vyvěšovat. Potvrzuje se mi tedy jen dojem, že to s tou oslavou památky kamarádů, padlých po našem boku, nebere česká společnost tak vážně, když připustí, aby byla na posvátném místě našeho národa takto „poctěna“ jejich smrt potomkem nějakého kumpána infanteristy Švejka Josefa z c. k. hospody „U Kalicha“. Jenomže pokud si snad myslíme, že si toho „malý český člověk“ opravdu nevšimne, mohu ujistit, že v cizině, zvláště v námořních státech, to zaznamená každý laik, jak mi potvrdily téhož večera telefonáty ze tří zemí NATO, dotazující se, zda jsem ten záběr taky viděl a co tomu říkám. Že by to na tazatele udělalo zrovna nej lepší dojem o státu, který takto vzpomíná svých padlých na všech bojištích Druhé světové války, se mi opravdu nezdálo. Parlament schválil zákon o zákazu kouření. Kresba Jan Kristofori 30 POLYGON 4/1995 [pageend32]Pavel Verner Kopec, skříň a homo laboriosus Tomu kopci se odjakživa říkalo zelená lékárna, tomu kopci jménem Tlustec a nebo taky Toltzberg. Zvláštní věc. Po celé Ralské pahorkatině trčí do výšky plno takových čedičových báboviček, ale jenom na tomhle Tlustci, na jeho vršku mezi buky se rok co rok v určitý čas scházely báby korenárky. Zázračné místo. Co všechno jenom lady rostlo. Prostě lékárnický ráj. Jenže to všechno bývávalo. Už tu nic neroste. Edeltraut Lukavcová z Velkého Valtínova jediná v kraji pamatuje, jak pod kopcem kráčeli poutníci z Jablon- ného do Mimoně. Jak dalo se za nocí tušit pašeráky na jejich stezkách. Každé ráno vychází z domku a vyhýbá se pohledu na kopec, aby den nezačal smutně, aby jizva po lidské bezohlednosti nezamořila vzpomínky. Když obstará zvířata, vrací se do chalupy a na prahu se zastaví snad aby se po starém zvyku ohlédla do krajiny. Jenže tak neučiní, zvyk nezvyk a zklamaně za sebou zavírá dveře. Stará paní se totiž na kopec musí dívat ve směru od Brništé a proto vidí, že z téhle strany pomalu, neodvratně mizí. I přes zavřená okna slyší rachot nákladních aut, odvážejících vytěžený kámen do štěrkovny, slyší lomození rypadel a buldozerů. To je slyšet za dne. V noci pak, když zvedne se vítr, doléhá k ní z hory pláč. To ledabyle pokácené kmeny buků popadaly na těla zdravých stromů, za větru se o ně třou a žalují na lidi. Homo laboriosus neboli člověk podnikavý, poslední vývojové stadium druhu homo sapiens, si spočítal, že za štěrk se v sousedním Německu dobře platí. Kopec jménem Tlustec proto mizí. Pro slávu bankovního konta jakési firmy Beron. Pro věčné zdraví stejných kopců v sousedním Německu, na které by se tam žádný těžařský baron neodvážil sáhnout. Stará paní Lukavcová něco pamatuje a něco zná z vyprávění. Ví, že před staletím rostl na Tlustci vzácný vavřínový keř. A v červnu a červenci před 115 roky tu lovil korunní princ Rudolf srnčí. Všude, kde padl ulovený kus, nechal tehdejší revírní Pruschek zasadit čedičový sloupek s pamětním nápisem. Vavřínový keř už na Tlustci neroste. Povalené čedičové památníky na pomazaného střelce objeví občas turista. Léčivé byliny přestaly růst, sotva se do hory zahryzl první bagr. Žena, jež pamatuje, se v mládí bála bouře, protože Tlustec přitahoval blesky, do korun stromů bily desetkrát častěji než na jiných kopcích a bázlivci z Valtínova přetahovali peřiny přes hlavy. Ode dne, kdy pod pilami padly první buky na vrcholu, zanevřel bůh hromu na krajinu. Od té doby, už je tomu pár let, tu nezahřmělo. Stará paní se bojí bouřek, ale ví, že to tak není dobře. Mnoho se toho dělo pod kopcem. Ve vedlejším Grunově vyhořel sedlák a to pak četník obcházel ty ostatní a vybíral na nešťastníka. Našel se lakomec, který nedal ani groš. Nevydržel a do měsíce se musel z vesnice odstěhovat. V hospodě si od něho odsedá- vali. S jeho ženou u kupce nikdo nepromluvil. Porušování pradávných zákonů solidarity se tu netrpělo. Pod Tlustcem, pod tím kopcem, kam chodilo se opatrně kvůli armádě zmijí. Dnes je tu bezpečno. Zmije se vypařily, když se do hory opřela první radlice buldozeru. Solidarita předků. Solidarita zmijí. Solidarita peněz. Ach jo. Kdo se ale na Tlustec podívá směrem od Lipky a od Ralska, ten ještě nevidí auta a nakladače a jizvu, zející v kameni. Homo laboriosus ještě nestačil technikou obkroužit celou horu. Tím hůř ale pro oči, protože tušíte, kam zmizí za pár měsíců to metafyzické místo vizí, hora podobná ženskému prsu, ten zdroj kulturní energie, ta čedičová kaplička, kde se předkové pokorně dotýkali ducha země. Z tohoto směru se občas zastaví fotograf a možná naposledy exponuje ten pradávný třetihorní sopečný zázrak. Kraj pod Tlustcem patřil v šestnáctém století hraběti Hartigovi a stará paní Lukavcová slýchávala zamlada pověst o loupežném šlechtici Kópfeni- govi. Cestou do Stráže pod Ralskem stával se svým koněm na velkém kameni a čekal na bohaté pocestné, aby obsah jejich měšce přerozdělil chudým. Jak jinak. K loupežníkům jsou pověsti laskavé. Možná že po stu letech bude se s láskou vyprávět o dobrotivé taxíkářské mafii, která rozbourala bouřný vrch Tlustec a dala mužům v kraji dobře placené zaměstnání v lomu a v drtímě kamene. Paní Lukavcová, pamětnice starých časů, se málokdy podívá na kopec. Už se s ním rozloučila. Někdy si přeje, aby se při tom drancování našel a zachoval aspoň kámen se starým letopočtem, s vyrytou vzpomínkou na dávnou pytláckou tragédii jako vystřiženou z hasičského kalendáře. Za těch starých časů zahořel hrabě Hartig láskou ke komorné. S následky. Pochopitelně. Dobrovolníkovi, jenž se s ní oženil, dal hájovnu. Z dítěte byl tedy časem hajný a jednoho rána ho zastřelili pytláci. Stará paní myslí na kamenný pomník a bojí se o jeho osud. Ví dobře, že dnes, kdy kopce umírají rychleji než lidé, odzvonilo těmhle barevným, kouzelným, romantickým tragédiím. Máme v Cechách zákony, omezující vývoz starožitností. A přece ty nejstarší poklady vyvážíme po vagónech. Komu to vadí? Tak jak časem přivykneme pohledu na zohyzděnou tvář, zevšední nám i surová rána v těle krajiny. Ta jizva po kopci jménem Tlustec. Někteří jen studem sklopí oči k silnici, kde pod asfaltovým kobercem bude spát roztříštěná hora. Jinak se nic nestane. Jen Edeltraut Lukavcová, 1a stará paní s pamětí, vyjde jako každé ráno z domu a vyhne se pohledem tomu místu. Jednoho dne nevyjde a pak už si nikdo, vůbec nikdo nebude nic pamatovat. Napadlo by vás rozštípat sekyrou barokní skříň a zatopit s ní v kamnech? Je to přece dřevo. Napadlo by vás rozkutat zelenou lékárnu jménem Tlustec a prodat ji do Němec, osm marek za tunu? Je to přece kamení. Představte si, ono to někoho opravdu napadlo. Ach jo. POLYGON 4/1995 31 [pageend33]Jan Kameník Poetika mé učitelky hudby To, co jsi sem přišel hledat, byl onen čas, kdy většina květů byla teprve ve tvých představách. Mohou se snad květy vrátit do semen jen proto, žes je propásl? Také neošetřuj vypité sklepy a nesnaž se je znovu naplnit, ale opusť je, ani se neohlédnuv. Jejich zestárlá vůně by tě opíjela až ke zchátralosti. Pud k Bohu máš? S ním si stačíš sám. Nemysli, že tě vedu za štěstím v lidském smyslu. Mne poslouchat znamená, zlým hostem se stávat světu. Kéž brzy poznáš, jak málo má co dělat tvůj vnitřní život s tvým vnějším, aniž bys byl pokrytcem! Tvá ctižádost bud ryze soukromá: usiluj uspokojit požadavky, které sám na sebe kladeš a ne ty, co na tebe kladou druzí. Pak ovšem trofeje nezahazuj lehce a s nevážností k výsadě, jakou je odlidštěná báseň, znovu převíjená v člověčenství. Staneš-li se zrcadlem, oddaným dotykům cizích prstů, oslepneš a nebudeš s to odrážet čisté věci, padající do tebe svou přirozenou krásou. Připravit jméno a cpát tam věc - to se jim líbí. Ucou- rané jméno tisíckrát nacpávané a tolikrát i vysypávané, až zděraví pytel. Říkáš-li: udělám něco jako ten a ten, raději nedělej, protože to jako bys odléval prach. Nechlub se tím, čím nehoříš. Jako měsíc, který klame odraženým světlem nočního chodce, namlouvaje mu, že svítí sám, skrýval bys věčnou tmu na druhé straně, svědectví prázdnoty smrti. A vůbec měj v úctě svou cestu. Dokud po ní pobíhá leccos, nemůže král dobře jeti. Dokud neprobudíš své světlo, jsi v oblasti ducha neviditelným. Bude-li se ti kdy zdát, že jsi plný síly a žádosti díla, a ruce najdeš spoutány, rozzuříš se nad nespravedlností, to vím. Ale pomysli, že ruce tvého hladu přibil záměry Ten, který ví víc než ty. Neboj se bolesti, vítej ji. Ač stokrát sáhneš do jejích plamenů, vždy řekneš: dosud nesežehnutý. Umění je takové, jaký je tvůj osobní žal; trochu moudrosti se přidává, abys neklesl. Jejich vlast není tvou vlastí. Patříš mezi rozjitřený národ světců, nemajících ani klidu ani domova. (Národ světců klidných hudbu nepíše.) Sama tvá bytost je dostatečným důvodem tvoření, není třeba jiného. Myšlenky příliš jemné pro tento svět vydávej jen ópředené jako kokon tajuplným hedvábím; ať se baví svět odvíjením nitky, i kdyby neodvinul nikdy do konce. Když hudba o srdce se drnká? To, co mohou mít všichni, nemůžeš mít ty, neboť ti bylo dáno něco, co nemají všichni. Žiješ-li jen pro umění, získáš možná i srdce. Zachut- ná-li ti srdce víc, ztratíš docela jistě i umění i srdce; perverzní srdce, kus lámavého proutku. K umění není zapotřebí chlípnosti, všechno i tak se v rozkoš obrací. Až se budeš cítit něčím vinen a jakoby navždy zasypán, až se budeš tázat úpěnlivě: jakou tloušťku má hřích? - vzpomeň na mou odpověď: do jaké hloubky třeba kutat, aby se ukázala propast azuru? Zapuď veškeré řídké city, odvozené od březoví prázdnin. Když se plápoly vnímání zapalují pouze od věcí, popel z bezuzdnosti dojmu následuje. Také se chraň připojit na dílo umělou vřelost jako želízko vlasům, aby se vlnily. Sám rozum plodí jen mrtvé věci, i když se někdy pohybují. Přeji ti vzrušení, obložené se všech stran spoustou času. Bůh a umění se poddávají člověku jako cudná žena: horoucí touze, nikdy násilí. Ale dokud se touha nestala i vůlí, není vítězem. Alfy i omegy, plnosti pojetí možno ale dosáhnouti pouze pocitem; ne věřit, ale udivit se. Tvůj rytmus vede ne „tam“ , ale „kam?“ Jde se, jde, a kam se tančí? Nechtěj říci něco zvláštního ale vlastního. Umělecká pravda je pravdou nekonečného středu. Buď vždy více formován v otázku než v cokoliv méně nejistého, méně bolícího, méně neukončeného. Ve chvílích nejistoty snes se do hlubin, tam se tě ujme zpěvavý pták, který určuje. Nedělej si však naději, že ho uvidíš. Křovím rašících myšlenek zůstane před tebou ukrytý. (A platí-li pták hláskem půst, nepočítej, nepočítej). Budeš-li ale v okamžiku prostoupen Velkou Láskou, nevěř, že bude trvat věčně a řekni: Bože, požehnej následkům této lásky! A až ve tvou klávesnici prázdno vyťuká kostlivý, ne- zaklínej smrt, nech ji - unavit se. Někteří zdánlivě umírali a zdálo se jim, že hoří most, který je spojoval s oním živým. Most se ve dví rozrazil, ale když se řítily poslední trámy, vysoko vyšlehl plamen a v něm ztracené pouto znovu ožilo. Nevzdálenější silou pak je síla „nočního vlaku“. Ne- budeš-li se bát propasti v sobě, poznáš jej. Jeho jiskrovím nahřívit svou hudbu - kdo to dokázal? Dokážeš to ty? Dávám ti poslední poučení: ničeho se neboj! Požene tě strašlivá síla ustavičné svátosti, vrozený plán - Buď s Bohem ! Jan Kameník je pseudonym básnířky a prozaičky Ludmily Maceškové (nar. 1898 v Liberci). Jistě nemůže být postižena výtkou, že poezii zabijí množstvím slov. Její dílo je dokladem cizelérské práce, jež váží každé slovo, než je vyřkne. 32 POLYGON 4/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GOTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA ČESKÝCH KHIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; rasuBra Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaši výplatu v případě nemoci či úrazu? ❖ Zajímáte se b koupi akcií, obligací apod.? ❖ Znáte výhody "třetího sloupce Jistoty“? ❖ Chtěli byste vědět, co Je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici Již po dvě desetiletí na adrese: razaara Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 [pageend35]POLDI STEEL l.t.d. KLADNO THE FIRST PRIVATISED STEEL - MAKING COMPANY IN THE CZECH REPUBLIC MANUFACTURER OF HIGH - GRADE STEELS IN LONG PRODUCTS WITH 100 YEARS' TRADITION CARBON AND ALLOY ENGINEERING STEELS STAINLESS, TOOL AND HIGH - SPEED STEELS AS ROLLED AND AS FORGED POLDI STEEL Ltd., Průmyslová 1343, 272 62 Kladno Tel.:++42/312/4868, 4112, 3187, *803 Fax.: ++42/312/76853, 5269, 4823, 3253 [pageend36]