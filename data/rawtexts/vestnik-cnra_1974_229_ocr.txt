VĚSTNÍK SOLŽENICYN VE VYHNANSTVÍ Zpráva o vyhoštění slavného ruského spisovatele roznesla se svobodným světem. Kolik lidí se o tom dovědělo za železnou oponou, nevíme. V Československu pravděpodobně to ví každý, kdo se zajímá o světové události a sleduje západní rozhlas. Solženicynovo vyhoštění není ovšem žádným překvapením, vždyť si “o to říkal” a přímo vyprovokoval Kremlin k tomuto zákroku. Proč vědomě ohrozil svůj život i své rodiny? Dohnaly ho k tomu námluvy Západu se Sovětským svazem. Trnul úzkostí, aby Západ, v prvé řadě Spojené státy nesedly Moskvě na lep a nespokojily se s hospodářskou a kulturní úmluvou převážně ve prospěch Sovětského svazu. Solženicyn se obává, že s americkou hospodářskou pomocí by byla komunistická nadvláda posilněná do takové míry, že naděje na nalomení železné moci komunistického systému by byla zase na dlouhou dobu udušena. Teď nastává výjimečná příležitost, kdy Sovětský svaz usiluje o americkou výstavbu sovětského průmyslu — a to ještě na dlouhodobý úvěr — kdy americká vláda, výměnou za poskytnutou hospodářskou pomoc by mohla a měla trvat na uvolnění styků obyvatelstva Západu a Východu, na kulturní výměně, na pootevření železné opony. To je důvod, proč Solženicyn se odhodlal hodit vše v sázku, aby svým činem burcoval svědomí světa a zachraňoval naději porobených v lepší budoucnost. Lidé žijicí ve svobodném světě, zvláště Američané, kteři nezažili na domácí půdě dvě světové války, ani nacistickou okupaci, ani komunistický teror, nemohou plně ocenit, kolik odvahy — heroismu — to vyžaduje od člověka, který prodělal válečné hrůzy na bitevní frontě, vězeni za Stalina, nesvobodu a pronásledování po celý život. Hlavní hrdinství spočívá v tom, že Solženicyn nemínil a nechtěl vyměnit svůj život odříkání a nebezpečí v Sovětském svazu za blahobyt Západu. Jeho bankovní vklady za honoráře za vydané spisy v překladech se hromadily ve Švýcarech a přece se rozhodl r. 1970 nejet do Švédska pro Nobelovu cenu. Měl oprávněnou obavu, že by mu Sověty nedovolily vrátit se domů. Sověty byly nuceny vyhostit Solženicyna, nebylo pro ně jiného východiska. Uvěznění nebo záhadné zmizeni v sovětském propadlišti by udělalo z něho mučedníka. Vyhoštěním sice vzbudily nelibost Západu, ale Moskva doufá, že za tři měsice záležitost zevšedni a Západ se bude zajímat zase o jinou sensaci. Americký diplomat poznamenal: Obávám se, že Moskva to správně odhaduje.” Americká veřejnost se dovídá o bohatství, které teď na Solženicyna čeká, ale málokdo se vžije do jeho duševního rozpoložení. Chudoba je pro něho stavem normálním, pravé jeho bohatství je duševní. Je živ z přesvědčení, že mu bylo uloženo velké poslání pro národ a pro lidstvo a v tomto boji chtěl pokračovat ve své vlasti. Bez vlasti bude jeho život vyhnanstvím. Dnes má starost, zda jeho ženě a dětem bude dovoleno následovat ho do exilu a zda se neztratí jeho bohatý archiv, aby mohl pokračovat ve své práci. Stěžoval si při psaní svého velkého díla “Srpen—1914” na překážky, které mu úřady kladly v cestu. Po propuštění z vězení a pracovních táborů, neměl dovoleno bydlet v Moskvě a musel spoléhat na tajnou spolupráci přátel, aby mohl pracně shánět materiál k sepsání historického díla. “Srpen—1914” líčí první týdny světové války, neuvěřitelnou, kriminální nepřipravenost ruské armády a neschopnost carských velitelů, které způsobí ostudnou porážku u Tan- nenbergu u pruských hranic. Je to kolosální vojenská potupa a velící generál Samsonov spáchá sebevraždu, ale praví viníci v Petrohradě nebudou potrestáni díky svému vlivu u carského dvora. Katastrofa však odhalila hnilobu carské vlády a uspíšila její konec. Hlavní postavou je mladý plukovník Vorotynšev, kterého Solženicyn líčí velmi sympaticky. Celé dílo je psáno s láskou k vlasti, s hlubokým soucitem pro trpícího prostého vojína. Komunisté by nenamítali proti kritice carského režimu, ale Solženicyn se netajil tím, že po srpnu bude následovat “Říjen—1917”, a to ovšem je ožehavé. Solženicyn původně věřil v bolševickou revoluci byl za mlada nadšeným komunistou, členem Komsomolu, organizace mladých. Narodil se 11. prosince 1918 v severním Kavkazu, několik měsíců po smrti svého otce. Matka měla obzvlášť těžký život, poněvadž nebyla dělnického původu. Ve škole se vyznamenal svým nadáním, zvláště v matematice, studoval s vyznamenáním na universitě v Roštově. Když vypukla druhá světová válka, sloužil nejprve jako prostý vojín, pak byl poslán do důstojnické školy a později sloužil na frontě jako velitel dělostřelecké baterie. Zažil strašné sovětské porážky, byl svědkem hrozné nepřipravenosti sovětské armády, nepořádku a katastrofálních omylů velitelství. Tu začal ponejprv uvažovat kriticky o Stalinovi a v dopisech příteli na frontě dovolil si pochybovat o neomylnosti toho “vousáče”. Tato korespondence byla zachycena a Solženicyn i jeho přítel zatčeni. Solženicyn byl odsouzen na osm let. Jeho víra v komunismus však nebyla tím otřesena, teprve když procházel systémem trestných pracovních táborů a tam poznával oběti z nejrůznějších vrstev, povolání, politického a náboženského přesvědčení, od anarchistů, skalních komunistů, sociálních revolucionářů, až po osoby věřící, profesory a kněze, občany sovětských menšin, Litevce, Estonce i cizince, po létech debat s nimi všemi a po hlubokém přemýšlení, udělal si jinou představu o říjnové revoluci. Porovnával Leninovo učeni s filosofií jiných myslitelů a začal pochybovat o č:s- totě komunistické doktriny. Byl to pro Solženicyna velmi bolestný přerod a prožíval přitom duševní muka zvláště v době, kdy pracoval v tajné vědecké laboratoři s ostatními uvězněnými vědátory. Dospěl k poznání, že sovětský stát je založen na policejním systému teroru. O tom jedná jeho poslední dílo “Souostroví Gulag”. The Gulag Archipelago je dokumentárním dílem o systému pracovních trestních táborů pro politické vězně, dle autora ze všech nejdůležitějším. Žádné z jeho děl nebylo vydáno v Sovětském svazu, s výjimkou první knihy "Den v životě Ivana Denisoviče”. Solženicyn se dostal ke psaní velkou oklikou. Po propuštění z vězení po osmi letech a po vězeňské práci v tajné laboratoři mu bylo dovoleno učit matematiku na škole. Konečně, veden osudem, za éry uvolnění, napsal své první dílo, které ČESKOSLOVENSKÉ NÁRODNÍ RADY AMERICKÉ Únor 1974 Číslo 229 [pageend1]VESTN I K February 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK Únor 1974 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 vyšlo r. 1962 a okamžite mělo velký ohlas doma i v cizině. Je psáno na podkladě vlastních zkušeností ze života vězňů. Následující díla První kruh (First Circle) a Rakovinové oddělení (Cancer Ward) vyšla v anglickém překladě, ale v Sovětském svazu jsou zakázána. Jeho vzpomínky na vězeňský život vyvolaly velký ohlas u bývalých vězňů, kteří přežili strašné Stalinovo období a ti se hlásili u autora a dávali vlastni svědectví. Psali mu o svých zkušenostech a na základě sta a sta zážitků z mnohých pracovních táborů, po usilovném hledáni a bádání, sepsal Solženicyn své poslední dílo Souostroví Gulag (The Gulag Archipelago). Vyšlo při tom najevo, že policejní systém bezpráví a teroru přežil Stalina a že existuje podnes. Původně Solženicyn nemínil zveřejnit rukopis, poněvadž je to nebezpečný materiál, hlavně pro žijící svědky. Tajné policii se však podařilo objevit kopii rukopisu u jedné ženy, kde byl v úkrytu. Žena pod nátlakem prozradila tajemství a krátce po výslechu spáchala sebevraždu. To znamenalo, že Solženicyn nemohl déle oddalovat vydání ve svobodném světě. Tak jedině se mohou zachránit ohrožené životy. Koncem roku vyšla kniha Souostroví Gulag v originále v Pařiži a v anglickém překladu aspoň některé kapitoly, které byly uveřejněny v prosinci v anglických a amerických časopisech. V Sovětském svazu Souostroví Gulag nebude nikdy uveřejněno, ale dá se předpokládat, že kolují opsané kapitoly v podzemní literatuře . Tak jako jeho první dílo ze života vězně Ivana Denisoviče, i tato kniha vyvolá silnou ozvěnu u vězňů, kterým se podařilo přežít léta v trestných táborech, a zvláště u těch, kteří se tam ještě nalézají. Souostroví Gulag totiž pojednává o celém systému trestných táborů po celém Sovětském svazu od r. 1918 do r. 1956, avšak tito svědkové budou dokazovat, že poměry se sice zlepšily a pracovních táborů a vězňů je sice méně, ale že krutý policejní systém stále trvá. Popírají tím tvrzeni Moskvy, které se více méně podařilo utajit před světem obrovskou síť trestných táborů, o jejichž rozsahu mnohdy neví ani obyvatelstvo v kraji. Za ministerstvo informaci Yuro Gromyko nedávno prohlásil, že poměry popsané Solženicynem byly skutečností za Stalina, že však dávno tomu, co byla zjednána náprava, a že nic takového dnes už neexistuje. To je jen z malé části pravda. Odhady se velice různi a jsou z nejrůznějšich pramenů, od bývalých vězňů, pozorovatelů, z fotografií amerických satelitů. Buď jak buď, existence obrovské sítě trestných táborů je nesporná. Nalézají se např. v oblasti Mordovské, asi 500 kilometrů jižně od Moskvy, od Potmy až po Bara- ševo; jsou v krajině Bajkalského jezera na Sibiři; jsou na Kavkaze, Uralu, ve střední Asii a až u polárního kruhu (viz American Bulletin, říjen 1973). Senátní výbor Committee on the Judiciary, za předsednictví senátora James D. Eastlanda, vydal brožuru na základě svědectví bývalých vězňů. Je možno dopsat si úřadovně senátora nebo přímo vládní tiskárně: U.S. Government Printing Office, Washington, DC 20402. Brožurka čitá 281 stran; obsahuje svědectví i mapy a jinou dokumentaci. Solženicyn nevěří, že se dočkáme velkých změn v komunistickém systému během několika let, poněvadž je založen na kruté policejní kontrole a je dobře zorganizován. Je ale přesvědčen, že kdyby ruský lid měl příležitost číst a rozumět tomu, co se děje, domohl by se postupné nápravy. Tím by se konečně změnil strašný směr života sovětského lidu. To je cíl, kterému chce Solženicyn věnovat celý svůj život. Nedostane-li svůj vzácný archiv, aby mohl pokračovat v sepsáni historického díla, “pak budu psát o dnešním Sovětském svazu a na to nepotřebuji žádný archiv.” Mnoho bude záležet na svobodném světě, jak mu budeme nápomocni, zda pochopíme hlavní důvody jeho boje. Je v sázce nejen uvolnění krutého policejního systému v Sovětském svazu, zeslabeni komunistické moci v porobených národech, ale i náš vývin ve svobodném světě. Otázka zni: Budeme posilovat vládu v Moskvě, upevňovat její moc hospodářsky, aby se mohla vojensky věnovat dalším výbojům, nebo budeme vědomě a postupně oslabovat její nadvládu odbouráváním železné opony? ODPOVĚĎ NA MEMORANDUM RADY: Dne 15. prosince 1973 Československá národní rada americká odeslala memorandum na Department of State do Washingtonu (Věstník, prosinec 1973). Memorandum se vztahuje na druhou fázi jednání konference pro zabezpečeni evropské bezpečnosti a míru, která se koná v přítomné době v Ženevě. Agenda konference je rozdělena na tři pole působnosti: 1) bezpečnost; 2) hospodářskou, technickou, vědeckou spolupráci; 3) lidské vztahy. Sovětská a ostatní komunistické delegace si vymiňují, aby se jednalo separátně v přísně oddělených výborech. Rada projevila obavy, že jde zřejmě o to, aby výsady jimi získané v jedné oblasti, nemusely být vyváženy proti-výhodou z jiné oblasti. Rada doporučila, aby o těchto oblastech bylo jednáno jako o celku. “Všechny tři oblasti musí být pojímány nedělitelně. Jedině tak se může Západ domáhat quid pro quo: za hospodářské výhody poskytnuté Sovětům může Západ požadovat proti-výhody v oblasti třetí — lidských práv — a snížení vojenské presence východně od železné opony.” Ve své odpovědi Radě dne 28. ledna 1974, ředitel odděleni pro Východní Evropu. Department of State, p. John A. Baker, Jr. projevil souhlas s názory a postojem Rady. “Jak Vám známo, jeden z hlavních cílů Západu na této konferenci je získat větší výměnu lidí, myšlení a informací, což by přispělo k prohloubení spolupráce a bezpečnosti. Přípravné porady v Helsinkách, které končily v červenci, vypracovaly detailní a přesnou formulaci agendy pro jednání, dle které se řídí zasedání v Ženevě.” “Ač ženevské porady se odbývají v různých výborech a podvýborech, aby se mohl projednat obrovský materiál, západní delegace jsou si plně vědomy, že je žádoucí, aby se docílilo dobrých, vše zahrnujících výsledků. Následkem toho, situace kterou navrhujete — aby všechny tři hlavní oblasti byly považovány za “nedělitelné” — ve skutečnosti existuje.” SOLŽENICYN A NAŠE SOVĚTSKÉ NÁMLUVY Senátor Henry M. Jackson vytýká administraci, že se nechce vyslovit a odsoudit vyhoštění Solženicyna. Tiskový referent Bílého domu pouze opakoval, že Dr. Kissinger již dříve vyjádřil smysl našeho úsilí, ke zmírnění napětí musíme se vyhýbat otázkám o lidských vztazích. Ostatně, nemáme práva se vměšovat do vnitřních záležitostí Sovětského svazu. Jako alternativa je nám předkládáno: chceme-li se 2 • VĚSTNÍK [pageend2]vyvarovat nukleární válce, musíme obětovat své tradiční zásady lidské slušnosti a svobody jednotlivců. Senátor Jackson je jiného názoru. Je sice pravda, že není naším úkolem přebudovat sovětskou společnost. Byl by to cíl příliš ctižádostivý a neuskutečnitelný. Není však důvodu, proč by kongres nemohl definovat cíle détente tak, aby pojem našeho sbližování se Sověty zahrnoval volnější výměnu lidí a myšlenek a zlepšení lidských vztahů. “Věřím, že to se dá uskutečnit. A pak mám ještě skromnější přáni, aby administrace mluvila hlasem amerického lidu a podpořila opravdový détente, jedinou nadějí v bezpečnější svět.” NOVÝ ČASOPIS ZA SVOBODU Ve Washingtonu vydává nevýdělečná organizace The Freedom Leadership Foundation. Inc. nový časopis The Rising Tide, jehož hlavním účelem je boj proti komunismu. Předsedou je Neil Salonen, redaktorem Louise Berry. Adresa: P.O. Box 678, Ben Franklin Station, Washington, D.C. 20044. Cena výtisku 25 centů. Roční předplatné $7., pro studenty $4. Číslo ze dne 28. ledna obsahovalo mj. článek o Solženicy- novi, vídeňské konferenci, Izraeli, anglické krizi, imperialismu severního Vietnamu, trestných táborech v Sovětském svazu, osudu umění za komunismu, o Janu Palachoví, dále rozbor situace v Chile, pojednání o marxismu, poměrech v jižní Africe, etc. Redaktor Hal McKenzie navštívil tryznu za Jana Palacha v Mount Vernon College Chapel ve Washingtoně a velice sympaticky líčí program večera “Víc než být — je milovat”. The Rising Tide upozorňuje na petici International Committee for the Defense of Human Rights. Vydavatelstvo žádá Američany, aby podepsali petici “Towards a Free Europe” a zaslali na adresu výboru v Siege 18, Rue Saint-Placide, Paris 6, France. Text petice připomíná rozbor připravený Radou na ženevskou konferenci o lidských právech: “Theorie a skutečný stav v Československu — Porušení Universální deklarace o lidských právech, vyhlášené Spojenými národy dne 19. prosince 1948” (Věstník a American Bulletin, září a říjen 1973). V závěru svého rozboru Rada žádá: volný pohyb, možnost cestování a styk lidí i organizací; spojení rozloučených rodin; kulturní spolupráci v umění a vědě; plnou reciprocitu. Mezinárodni výbor pro obrany lidských práv má velmi podobné — a při dobré vůli uskutečnitelné — požadavky: volný pohyb turistů, výměna návštěv a programů universit, bez vládních zásahů a kontroly; správné vyplácení spisovatelských honorářů; volnou distribuci knih a tiskovin z ciziny; zavedení informačních středisek v cizině, které by informovaly o pracovních možnostech, etc. Mezinárodní výbor končí petici slovy: “Dohody o neútočení, deklarace o mírumilovném úsilí, obchodní podnikáni, společné lety do vesmíru jsou pouhou skořápkou, které nutno dodat pravou náplň: vzájemné porozumění a dobrou vůli mezi lidem i jednotlivci. Výměna lidí, informací, myšlenek je vývoj, kterého se všichni musíme zúčastnit. USA-ČSSR SMLOUVA O VYPLÁCENÍ PENSÍ Československá národní rada americká již několikráte upozornila americké ůřaay, že československá vláda nedodržuje úmluvu, lépe řečeno, že smlouva nehájí dostatečně nároky československých občanů ve Spojených státech, ani amerických občanů čs. původu. Smlouva zaručuje plné vyplácení pense vládou Spojených států každému, i když se vystěhuje do Československa, ale čs. úřady nedodržuji reciprocitu. Poslední náš rozbor situace byl zaslán koncem roku 1973 do Washingtonu (Věstník, prosinec 1973). Na stížnost Rady sdělil nám Department of State, že záležitost byla předána k vyřízení úřadu Social Security Administration v Baltimore, Md. Čtenářům Věstníku a členům ČSNRA, kteří nás žádali o další informaci sdělujeme, že nám odpověď Social Security administration dosud nedošla. Po obdrženi uveřejníme text odpovědi. AKO Z TOHO M. Ferjenčík: História ľudstva a ľudskej spoločnosti nás poučuje, že od staroveku (Egypt, Sumeria, Babylon. Rím) mal blahobyt za následok rozmach pôžitkárstva, spohodlnenie a uvoľnenie zábran mravných i mocenských, ktoré viedli a vedú k úpadku mravov a rozkladu veľkých i mocných národov a štátov. To čo dnes vidíme, je len opakovaním histórie, tak ako sú večným opakovaním podobnosti celé dejiny ľudstva. Vlastnosť ľudská sa v podstate nezmenila a pravdepodobne nikdy ani nezmení. Sme zložení z dobra a zla, tak nás príroda stvorila. Záleží na jednotlivcovi a na spoločnosti, akou cestou se uberá. Cesta pravdy a spravodlivosti je ďaleko nepohodl- nejšia než cesty nepravdy a zla. Aj desatoro prikázaní muselo byť vynútené opravnými prostriedkami a hrozbami. Zákony novej a súčasnej doby sa dodržujú a vymáhajú tiež hrozbami trestov. Ten však, kto ich vymáha, musí mať autoritu mravnú a moc výkonnú. Autoritu mravnú, aby svoju moc výkonnú nezneužil. Prvá i druhá svetová vojna mali svoj neblahý vplyv na spoločnosť a jej mravy. Pokiaľ ešte po prvej svetovej vojne došlo k akémusi zlepšeniu mravov, aspoň v niektorých krajinách, nebolo tomu už tak po vojne druhej. Po ukončeni druhej svetovej vojny, vedúci nacisti a fašisti, ako aj pôvodcovia hrôz koncentračných táborov boli postavení pred súdy. Pôvodcovia hrôz a ľudského utrpenia éry Stalina a jeho vlády neboli volaní k zodpovednosti. Na milióny nevinne vyvraždených sa zabudlo. Nie žeby slobodný svet o nich nevedel. Vedel o osude kulakov — ômiliónov vyvraždených — vedel o Katyne, o osude krymských Tatarov. Kalmykov, Arméncov. Vedel o masových vraždách v Poľsku a na Ukrajine. Namiesto odsúdenia dostalo sa Sovietom voľnej ruky v Poľsku, odpísali sa štáty Baltické, vydalo se na pospas Rumunsko i Československo, ktoré sa snažilo zachrániť zmluvami o spojenectve a priateľstve. Západ právo a spravodlivosť voči Sovietom presadzovať a vymáhať už nechcel, hoci hneď po vojne mal ešte tú možnosť. Dnes nemá už ani túto možnosť. Nesloboda, teror, politické vraždy v jednej polovici sveta musia skôr alebo neskoršie ovplyvniť aj tú druhú. Amerika, aj keď si iste bola a musela byť vedomá zhubného vplyvu sovietskeho komunizmu na celý svet, podľahla domácej propagande odzbrojiť a odtiahnuť z Európy. Uplatňovať právo a spravodlivosť ak treba i mocou, chcela nahradiť podplatením zlodeja. Marshallov plán európskej pomoci mal postaviť bariéru proti mravnému moru z východu. Právo a poriadok sa však kúpiť nedajú. Tie sa musia vynútiť a keď treba aj vybojovať. A tak sme teraz aj my tu v našej americkej vlasti v kaši, ktorú sme si my sami navarili. Teraz sa hľadá vinník, alebo aspoň nejaká obeť, na ktorú by sa dalo zvaliť všetko, čo sa deje. Ani to nepomôže, pokiaľ potrvá stav, že verejné politické inštitúcie sú skompromitované korupciou. Niet ani autority mravnej, ani mocenskej, ktorá by mohla v krátkej dobe nastoliť bezpečnost, poriadok a právo. Zhýčkaný a spohodlnený jednotlivec nechce a ani nemá dosť odhodlania a sily, aby vzdoroval zlu a žiadal nápravu. Mravne-výchovné inštitúcie — rodina, cirkev, škola — prežívajú, ako celá spoločnosť, svoju vlastnú mravnú krízu. Verejné sdelovacie prostriedky —- rozhlas, televízia, tlač — ktoré by mohli mať zlepšujúci vplyv a mohli priniesť pomalú nápravu, podľahli tlaku o moc a žiadosti o senzácie a nerváky. Vidíme, že ani Solženicyn nie je vstave svojimi hrôzostrašnými skúsenosťami otriasť svedomím sveta. Za dnešného stavu možná už naozaj neostáva nič, ako veriť v múdrosť a neúplatnost’ prírody a jej tvorcu, aby urobili nápravu pomalým výberovým vývojom, kde by obroda prišla od tých VESTNÍK • 3 [pageend3]národov, ktoré najviac trpeli a trpia a kde toto ich utrpenie vyvoláva živelnú túhu po slobode, spravodlivosti, pravde a ľudskosti — ako tomu nasvedčujú Solženicyn, aj udalosti v Československu r. 1968 — alebo náhlou pohromou, ktorú si dnešný technicky vyspelý človek môže zapríčiniť sám. Z UDÁLOSTÍ V ČESKOSLOVENSKU ČEHO SE KOMUNISTÉ BOJÍ Z řeči Dr. Dolejšího, pracovníka oddělení školství a vědy ústředního výboru čs. komunistické strany je zřejmé, co komunisty pálí a z čeho mají největší strach. Jeho řeč, přednesená na vědeckém semináři “Úkoly věd o státu a právu v ČSSR”, byla uveřejněna v odborném časopise Právník, č. 8, roč. 1973. Ač komunistická strana vyhodila ze strany, z úřadů, universit, škol, rozhlasu, novin, etc. všechny členy a pracovníky, kteří se zúčastnili pražského jara, nebo jakkoli projevili svůj souhlas, přece jenom má strach, že by se mohli sdružovat a dokonce někdy i postavit opět proti komunismu. Dr. Dolejší proto vyzývá “k ofenzivnímu nástupu proti revizionistickým, buržoaznim a maloburžoazním kon- cepcim, teoriím a názorům” a přimlouvá se za “dovršení porážky pravicových a antisocialistických sil i v oblasti ideologie, za aktivní účasti při řešení úkolů a problémů, které přináší praxe výstavby vyspělé socialistické společnosti”. Komunistická hantýrka je nám skoro nesrozumitelná, ale když si slova komunistického odborníka přeložíme do srozumitelné češtiny, pochopíme, oč se mu jedná. Stěžuje si, že po všem rokování, po všech sjezdech, nebyla “překonána ideově teoretická krize a politická destrukce”. Pravicové a antisocialistické síly se s porážkou nesmířily a intenzivně připravuji odvětu. Jejich politická porážka neznamená porážku ideologickou. Boj s těmito silami se v současné etapě přesunul do oblasti ideologie, kde nyní probíhá rozhodující zápas za dovršeni jejich porážky . . . “Stále postrádáme bojovné marxistické statě, články a zejména publikace, které by fundovaně rozbíjely a vyvracely tyto (nekomunistické) koncepce a teorie, jež v minulých letech zapustily hluboké kořeny ve společenských vědách a vůbec v celé oblasti nadstavby”. Dr. Dolejší poukazuje na neochotu vědeckých pracovníků zabývat se kritikou “revizionistických a buržoázních koncepcí a teorii”. Vyhýbají se této práci, “dokonce u mnohých je zřetelný alibismus a snaha zakamuflovat některá významná fakta z období nástupu revisionismu”. To znamená, že nelze důvěřovat ani těm tzv. spolehlivým, kteří se přímo nezúčastnili pražského jara a nebyli ještě vyhozeni ze zaměstnání. Z výtky Dr. Dolejšího lze soudit, že nelze důvěřovat skoro nikomu, že to s komunismem upřímně myslí. Dr. Dolejší má asi pravdu, že antikomunismus má hluboké kořeny, že “revizionistické a buržoázni koncepce stále přežívají a mají silný vliv mezi některými společenskými pracovníky.” I v řešeni kádrových otázek se prý projevuje jejich oportunismus. Nástup revisionistů se projevil již na XX. sjezdu komunistické strany. Zamítli již tenkráte marxisticko-Ieninské učení o socialistickém státě jako nástroji diktatury proletariátu. Zavrhli princip diktatury a nahradili teorií “plurálního socialismu”. Začali kritizovat stalinismus”, pojem pak roz- šiřili na říjnovou socialistickou revoluci. Šli tak daleko ve své kritice, že definovali “sovětský model socialismu” jako byrokraticko-centralistickou diktaturu, jenž nemá nic společného se socialismem. Proti "sovětskému modelu socialismu” postavili nový model “demokratického socialismu, socialismu s lidskou tváří”. V tom spatřuje Dr. Dolejší největší nebezpečí a v závěru své přednášky se přimlouvá za výběr a výchovu kádrů a za rozvinutí ofenzívy proti těmto nepřátelům marx-leninis- mu a dnešního komunistického vedení. PAVEL KOHOUT KRITIZUJE Známý autor Pavel Kohout v rozhovoru se západním novinářem ostře kritizoval nedostatek kulturní svobody v Československu. Zvláště kritizoval přední funkcionáře Svazu slovenských spisovatelů, kteří útočili na ruského spisovatele Alexandra Solženicyna. Kohout se vyjádřil, že v některých případech je situace horší, než za doby stalinismu — že dochází k diskriminaci umělců a vědců, k pálení knih a denuncování autorů některých divadelních her. Dále kritizoval Vladimíra Mináče, který v Rudém právu útočil na Solženicyna a jeho přítele, západoněmeckého spisovatele Jindřicha Boella. presidenta evropského Pen klubu ,který dle Mináče při kritizování komunismu naslouchá jen jedné straně a ignoruje argumenty ze strany komunistů. Kohout podotýká, že Boell vidí komunismus jinak než Mináč, který žije v ČSSR, a že se snažil naslouchat i druhé straně, bohužel marně. Stejně prý se snažil naslouchat americký spisovatel Arthur Miller, který se pokoušel o rozhovor s čs. ministrem kultury, bohužel též marně. Mináč tvrdí, že Solženicyn ve svých dílech neodsuzuje jen stalinismus, ale i Říjnovou revoluci, která upírá právo na násilí, přitom však popírá existenci konträr evoluce. Kohoutova díla nebyla publikována od sovětské okupace Československa. Minulého léta Kohout kritizoval stav čs. kultury v italských novinách ĽEspresso, přesto však ještě doufá, že věci by se mohly změnit k lepšímu, i když prožil situace, jež se normálnímu člověku budou zdát nepochopitelné — ústrky, urážky i hmotné strádání. Věří však, že opustit vlastni zem může být opodstatněno jen ohrožením života. ROZHOVORY MEZI ČSSR A USA Dle zpráv ČTK byly v Praze dne 1. února zahájeny rozhovory o dohodě vzájemné spolupráce na poli kulturním, technologickém a vědeckém. Obě strany si vyměnily návrhy týkající se dohody z roku 1973. tak jak byly navrženy za návštěvy státního sekretáře W. Rogerse v Praze minulé léto. Současně probíhají též jednání o řešení majetkových nároků obou zemí, jež m<ají vést k navázání styků v nové sféře oboustranných zájmů. Podobné rozhovory o spolupráci kulturní, vědecké a hospodářské byly vedeny v Bruselu s belgickou delegací. Zároveň byla sondována půda o průběhu konference o evropské bezpečnosti v Ženevě, jakož i jednání o vzájemném snížení branných sil ve Střední Evropě, které probíhá ve Vídni. Čs. delegaci vedl náměstek čs. ministra zahraničí dr. Miloslav Růžek, který též vedl podobné rozhovory ve státě Lucemburk. Zdá se, že čs. komunisté se snaží prosazovat své cíle na ženevských rozhovorech ovlivňováním jednotlivých zúčastněných států. * JEDNANÍ v žen ev é s e pr o t ah u j í Po jednoměsíční přestávce pokračuje v Ženevé druhá fáze Konference o evropské bezpečnosti a spolupráci. Dne 3. února komentoval čs. rozhlas z Prahy — v rozhlasových novinách v 18:30 hod. její průběh takto: “Původně se předpokládalo, že konference o bezpečnosti a spolupráci v Evropě skončí už loni. Zatím se však v Ženevě stále jedná, a ačkoli všechny delegace už vyložily své názory, a ačkoli už dávno všichni přednesli své návrhy, dosud v některých orgánech konference neskončila debata a v ostatních se jen váhavě a nepříliš efektivně přistupuje k redakci závěrečných dokumentů.” Čs. rozhlas se přitom odvolával na Brežněvův projev v Havaně, kde sovětský představitel hovořil o tom, “že se ve stanoviscích některých západních států projevují jiné aspekty, než je snaha hledat konstruktivní řešení, přijatelné 4 • VĚSTNÍK [pageend4]pro všechny strany a užitečné pro věc míru.” K pochopeni obtíži na cestě k dosažení dohody je nutno si uvědomit původní cíl konference. Po všechna léta, kdy Moskva propagovala myšlenku celoevropské konference o bezpečnosti, jejím hlavním cílem, podle názoru většiny kvalifikovaných pozorovatelů bylo potvrdit status quo v Evropě — to je rozdělení na Východ a Západ, jež bylo důsledkem druhé světové války. Sovětským cílem bylo formálně potvrdit nynější hranice. Moskva také navrhovala kroky k zajištění další sovětské role ve všech evropských záležitostech. Za dosavadního jednáni v Ženevě se vynořilo několik oblastí, ve kterých převládá neshoda mezi stanovisky Východu a Západu. Západní státy navrhly, aby každý stát oznámil šedesát dní předem všechny vojenské přesuny a manévry. Sověty navrhly pětidenní lhůtu před zahájením manévrů a vůbec žádné informace o pohybu vojenských sil. Ve věci statutu hranic Sověti úzkostlivě navrhují, aby současné hranice v Evropě zůstaly nezměněny. Západ naléhá, aby možnost úpravy hranic mírovou cestou a společným souhlasem zůstala otevřená nejen z důvodu respektování zásady sebeurčení, ale i proto, aby se nevyloučila možnost Západoevropské politické unie, a taktéž proto, že západní Němci jsou politicky i konštitučné vázáni nepřijmout rozdělení Německa jako konečný fakt. Západ zdůrazňuje, že respekt pro národní suverenitu nemůže mít křiklavých výjimek, jakou je například tak zvaná Brežněvova doktrína, uplatněná v případě Československa, která prosazuje právo Moskvy na zasahování do vnitrných věcí všech zemi, ovládaných komunisty. A Západ — zvláště menší a neangažované země — zdůrazňuje, že zvýšená bezpečnost a spolupráce vyžaduje volnější výměnu myšlenek, informaci a ideí mezi Východem a Západem. Dánsko, Německá spolková republika a jiné státy podaly návrhy na sloučení rodin. Kanada požaduje záruky, aby rodinám, které usiluji o sloučení, nebylo odejmuto občanství. Vícero států žádá zastavení rušení rozhlasových vysílání. Velká Británie navrhuje společné vysílání televis- ních pořadů na Východě i na Západě. Pro tyto otázky se obě strany ocitají ve vzájemné konfrontaci. Je to zřejmé, že pokud jde o volnější výměnu informací, bude muset Sovětský svaz a jeho satelité učinit kritické rozhodnutí, aby byl zajištěn úspěch konference. Západní mluvčí dávají od počátku najevo, že jim jde o pokrok ve vzájemných lidských stycich a nikoli — jak často tvrdí zástupci východních zemí — o zasahování do jejich vnitřních věci. Komunisté se domnívají, že mají právo kontrolovat to. co jejich lidé čtou a kde se pohybuji. Obávají se, že západní návrhy sledují oslabeni komunistického systému a porušeni rovnováhy dnešní situace. Všechny návrhy komunistických států obsahují klausule obhajující zásady, že jejich vlády mají právo kontroly a že jakýkoliv styk anebo výměna informací se má řídit zákony a zvyklostmi té které země. Západní účastníci ženevské konference se obávají, že takovéto výhrady a klausule by se případně mohly použít jako záminka k popření základního cíle konference. V západních diplomatických kruzích, především v Evropě, se stále projevuje značný pesimismus, pokud jde o naději na úspěch konference. vysílač Hvězda uvedl: “SSSR a socialistické země přece nemohou připustit, aby pod rouškou jakési liberalisace a ochrany lidských práv byla legalisována špionáž, pomluvy, protistátní štvaní, vměšování do vnitřních záležitostí jiných států a tak byla ohrožována důvěra mezi národy!” Je až k nevíře, jakou nedůvěru mají komunisté k oddanosti svých údajně vědeckých a neomylných marx-leninských doktrín. Konečně takto přiznávají, že jejich doktríny, jimž podle jejich tvrzení patří budoucnost světa, neobstojí v konkurenci se svobodou a demokracií. Psaní československého tisku a rušivé tóny čs. rozhlasu rozhodně nesvědčí o dobrém úmyslu komunistů. Výroky v čs. rozhlase, o boji proti imperialismu, o boji ideí, dokonce o “nesmiřitelném boji” proti západní svobodné společnosti jsou sotva přínosem pro zdar ženevských jednání. Vůbec neobstojí argumenty komunistických delegací v Ženevě. které tvrdí, že uvolněním vztahu mezi Východem a Západem by se legalizovala špionáž. Jsou to však československé orgány, které až dosud provádějí jistou formu špionáže, když od osob, které cestují do ciziny, především na Západ, žádají po návratu písemnou zprávu o pobytu v zahraničí. Tyto osoby dostávají přípisy tohoto znění: “Vážená soudružko, vážený soudruhu. V letošním roce jste absolvoval cestu do ciziny a doposud jsme podle stávajících předpisů nedostali krátkou zprávu o Vašem pobytu. Vzhledem k tomu Vás žádám o předložení informace podle paragr. 14 zák. čl. 102/71 Sb. odst. 1, 2. 3, který zní: 1) Určená osoba může navázat soukromý styk s organizací cizího státu, mezinárodní organizací nebo s cizincem se souhlasem vedoucího organizace nebo orgánu jim zmocněného 2) Došlo-li k navázání styku s organizaci cizího státu, mezinárodní organizaci nebo s cizincem, aniž bylo možno vyžádat k němu předchozí souhlas, je určená osoba povinna tento styk dodatečnčě ohlásit a k jeho případnému pokračování si vyžádat souhlas, dodatečně nehlásí určená osoba styk s cizí organizací nebo cizincem, k němuž došlo nahodile a jehož obsah je z hlediska ochrany státního tajemství zcela nezávadný. 3) Povinnost uložená v odstavcích 1 a 2 se nevztahuje na styk se státními příslušníky a organizacemi států Rady vzájemné hospodářské pomoci. Zprávu zašlete do 7. dnů po obdržení tohoto dopisu.” K jakému účelu jsou tyto zprávy o pobytu v cizině, je jasné. Pod rouškou zákona o státním tajemství jsou čs. občané cestující na Západ nuceni špiónovat. Něco takového ovšem legalizovat nelze. Západní delegace na ženevské konferenci si nepřejí podobný způsob uvolňování lidských vztahů mezi Východem a Západem. Západní mluvčí dávají od počátku najevo, že jim jde o skutečný pokrok ve vzájemných lidských vztazích. Počínáni delegací komunistických zemi v Ženevě vytváří značný pesimismus, pokud jde o naději na úspěch konference. V zásadních otázkách totiž komunisté neprokázali dostatek dobré vůle. Čs. poradní sbor v Západní Evropě OSTRÉ VÝPADY Komentáře komunistických sdělovacích prostředků o průběhu ženevských jednání jsou zcela v rozporu se zásadami, o kterých jedná konference o evropské bezpečnosti a spolupráci. Platí to především o československém rozhlasu a tisku, který užívá dost silných slov proti Západu. Silná slova komentátorů pražského rozhlasu A. Kostky a Petra Kučery připomínají roky studené války. Zatím co Západ trvá na tom, že mír a spolupráci v Evropě lze zajistit jen tím, že všechny státy otevřou své hranice nejen diplomatům, ale i prostým lidem a myšlenkám, čs. rozhlas prohlašuje, že takové zásady jsou nepřijatelné. Ve vysílání 17. září 1973 PŘEDPLATNÉ - $2.00 ROČNĚ pr o s íme, v y r o v n ej t e př ed pl at n é VĚSTNÍKU NA ROK 1974 — $2.00. Zaplatili jste již LETOŠNÍ ČLENSKÉ PŘÍSPĚVKY $4.00? VÉSTNÍK • 5 [pageend5]Z PŘEDSEDNICTVA Schůze předsednictva se konala dne 5. února 1974 v úřadovně Rady. Předsedal br. Ferjenčík. Omluveni: Brym, Či- hák, Krákora, Kovářová. Jsou čteny a schváleny zprávy ses. Langové finanční a za úřadovnu. Br. Schwarzenberg podává zprávu za zahraniční výbor: předkládá odpověď na memorandum Rady podané State Department ve věci ženevských porad. Odpověď se v zásadě ztotožňuje s našimi návrhy. Opis odpovědi bude zaslán Dr. Papánkovi, Čs. národnímu sdružení v Kanadě, polským představitelům, kteří byli s námi ve styku, etc. Br. Schwarzenberg referuje, že splnil usnesení minulého předsednictva ve věcí Radio Free Europe a že byl odeslán připiš příslušným veřejným činitelům. Do Denver, Colo., bude poslán materiál o úkolech Rady, stanovy atd., potřebný k založeni odbočky. Taj. br. Chalupa předkládá zajímavý materiál, zaslaný ses. Faltusovou, který je dokladem její záslužné práce. Ses. Vrázová referuje ve své zprávě o memorandu Rady a dále o textu o reciprocitní smlouvě, který byl zaslán na dvě adresy: Department of State a na administraci Social Security v Baltimore, Md. Dept, of State postoupil spis administraci sociálního pojištění k vyřízení, která dosud na naši stížnost neodpověděla.. Na proklamaci loyality došly další dopisy: od sen. Percyho a sen. Muskieho a kongr. Rooneyho. Br. Kopecký referuje, že letošní Captive Nations průvod se koná v sobotu, dne 20. července. Z OBLASTÍ A ODBOČEK PLES ČSNRA Čs. národní rada, oblast Chicago, pořádala tradiční ples 16. února v sokolovně Tábor v Berwynu. Sál byl vkusné vyzdoben a působil pěkným dojmem. O jeho výzdobu se letos zasloužili především manž. Tesařovi z odbočky Jan Hus, s ochotnými pomocníky. Celý ráz večera byl slavnostní a radostný. Na všem se projevovala pečlivá příprava plesu, za kterou vděčíme plesovému výboru, který vedla ses. Milada Ferjenčíková. Všechna pracovní místa byla dobře obsazena ochotnými spolupracovníky z řad členstva odboček ČSNRA a také Čs. ženské národní rady v exilu, jejíž členky jsou vždy obětavými pracovnicemi na podnicích ČSNRA. Krásným přínosem plesu bylo předtančení společenských tanců taneční skupinou Beseda, která svým vystoupením v posledních letech obohacuje ples ČSNRA i Československý den. Skupina vyniká pečlivým nastudováním tanců ať společenských či národních, a svým mládím, půvabem a elánem rozdává radost. Stalo se již tradicí našeho plesu, že před půlnoci se tančí česká beseda. I letos si ji přítomní s chutí zatančili. K tanci vyhrávala oblíbená hudba Henryho Bláhy. Oblastní výborČSNRA touto cestou plesovému výboru a všem jeho spolupracovníkům upřímně děkuje za tak zdárné připravení plesu. * • ♦ ODBOČKA “MILAN R. ŠTEFÁNIK” V sobotu 9. února se konala členská schůze odbočky v domě br. Šimona Bukovského v Highland Parku. Po vyřízení běžné agendy předsedou br. ing. Dellinem a tajemníkem br. Halaškou, vyprávěl br. dr. Laurich z Lindenhurstu o svých zkušenostech z nezdařeného pokusu dostat se z Helsinek ve Finsku do Sovětského svazu na lékařskou konvenci, kam byl pozván. Hlavni příčinou jeho neúspěchu byla ta skutečnost, že si dovolil podniknout věc v Sovětském svazu tak neobvyklou, chtěl totiž do Moskvy jet automobilem. Tato kapitalistická rozmařilost nenašla v očích sovětských soudruhů žádného porozumění a tak br. dr. Laurich ukončil svoji cestu do Moskvy v Helsinkách. Poté měl vysoce zajímavou přednášku host odbočky slovenský kněz Michal Čierny, který strávil 20 let jako misionář v Indonésii. Poučil členy odbočky o průběhu komunistického pokusu o uchváceni moci v roce 1966 a o následujících opatřeních demokratů, která vedla k zachování jisté formy demokracie. Zvláště hlubokým dojmem na posluchače zapůsobilo vyprávění pátera Čierneho o tom, jak po potlačení komunistického pokusu zjistil, že komunisté už pro něj předem vykopali dva hroby, poněvadž si nebyli jisti, na kterém místě ho zavraždí. Schůze byla velice pěkně navštívena a členové odbočky odměnili oba přednášející zasloužilým potleskem. Tisk, referent * * ♦ ODBOČKA “28. ŘÍJEN” Předseda br. Emanuel Lát zahájil četně navštívenou výroční schůzi svolanou na 11. února 1974 do budovy Lincoln Federal, uvítáním hostů a členů. Za předsednictvo ČsNRA byl přítomen úřadující místopředseda dr. Mikuláš Ferjenčik, později se dostavila i jeho paní, předsedkyně Čs. ženské nár. rady v exilu; dalšim hostem byl br. Čeněk Torn za Radu svob. ČSR pak br. J. Němeček za org. Lukavec a okolí s paní, a jednatelka Čs. ženské nár .rady Emilie Schliks- bierová. Zápis minulé výroční schůze nebyl čten, protože byl uveřejněn ve Věstníku a jeho průklep předán na minulé schůzi všech odboček zdejšího oblast, výboru tajemnici ČsNRA. Pokladník br. Tomsa podal pokladní zprávu: 50 členů, z nich 10 nových, pokladní hotovost $465. — Revisoři účtů sledovali vše ve vzorném pořádku a předsednictvu uděleno absolutorium. Volba předsednictva: jednohlasně přijat návrh, aby zůstalo při starém složení. K delegátu na sjezd ČsNRA, br. Oskaru Pejšovi, připojen br. Eman. Lát. Předseda pak požádal dr. Ferjenčíka o zprávu z předsednictva. Vyzvaný se zhostil svého úkolu obsáhlým a věcným výkladem o úkolech ČsNRA a o způsobu, jímž je plní. Jménem všeho členstva, o jehož názory se opírá, ČsNRA podniká na nejvyšších místech vše, aby se na Československo nezapomínalo a na důkaz toho, jak ta místa reagují, dal br. Kalkusovi přečíst odpověď vice-presidenta Forda na poslední memorandum Rady. S velkým zájmem sledovaná řeč byla odměněna zaslouženým potleskem. Pak byl vyzván k projevu i br. Čenek Torn za Radu svobodného Československa. Navázal na dnešní kritickou světovou situaci a věcně vylíčil, v jaké situaci se nachází jím zastupovaná organisace. I jeho poutavá řeč byla pozorné vyslechnuta. Přikročeno k plánům na příští činnost: 1 .) Vzhledem k mimořádnému výsledku pikniku u Látů v Michiganu, za jehož výsledek bylo poděkováno především celé Látově rodině a sestrám Čs. ženské nár. rady, bylo rozhodnuto piknik letos opakovat. 2 .) Jelikož na letošní rok připadá 25. výročí popravy nesmlouvavého vlastence generála Heliodora Piky navrhl místopředseda odbočky br. Kalkus, aby se odbočka připojila k tryzně, kterou uspořádá zdejší odbočka Svazu čs. důstojníků v exilu. Jejímu předsedovi, který byl přítomen, slíbena pomoc. 3 .) Br. Torn připomněl též památku Palachovu a dal na uváženou, jak by i zde Palachova památka měla být rea- lisována. 4 .) Místopředseda br. F. Kalkus navrhl, aby odbočka objednala navíc 20 výtisků Věstníku ČsNRA a rozeslala je osobám, které s naší činnosti sympatisují — v naději, že se některé z nich stanou členy. V předsednictvu ČsNRA br. Kalkus doporučí, aby tak učinily i jiné odbočky. Schváleno. Po těchto návrzích rozhodnuto o darech: Předsednictvu ČsNRA ........ $200.00 6 • VĚSTNÍK [pageend6]Jan Palach Czechoslovak Memorial Committee ve Winnipegu.................................... 50.00 České stolici při zdejší universitě............................. 25.00 Pí. Zanahlíkové v Rakousku .................................... 20.00 Zdařilá schůze skončena v 9:30 a přítomni pak prodleli ještě v družné zábavě za občerstvení, o které se postarala rodina Látových a Schliksbierových. Zapsal Oskar Pejša * * ♦ ODBOČKA “DR. MILADA HORÁKOVÁ” “Hovoříme s čs. exulanty, přišlými po roce 1968” — je téma rozpravného večera, který uspořádá odbočka ČSNRA “Dr. Milada Horáková” při své členské schůzi ve čtvrtek 14. března 1974 v 7:30 hod. večer ve 4. patře budovy Mid America Federal. 5900 W. Cermák Road, Cicero, Ill. Po vyřízení stručného spolkového pořadu bude vzpomenuto 124. narozenin presidenta — Osvoboditele T. G. Masaryka, načež bude uspořádán rozpravný večer na shora uvedené téma. Úvod k němu (o tom, jak se jim jevila Amerika a krajanská veřejnost při jejich příchodu do USA a jak se jim jevi dnes) přednesou dva čs. exulanti po roce 1968, redaktoři “Denního Hlasatele” sestra Milena Huebschová a bratr Milan Růžička. Po jejich úvodních projevech bude zahájena rozprava o možnosti dotazů všech účastníků. Uspořádáním tohoto rozpravného večera Odbočka “Dr. Milada Horáková” sleduje cíl sbliženi a spolupráce s čs. exulanty po roce 1968. Po skončeni pořadu bude podáváno pohoštění.. Odbočka srdečně zve k účasti na tomto rozpravném večeru nejen všechno své členstvo, ale i členstvo ostatních odboček, jakož i krajanskou a exulantskou veřejnost. Ludmila Kosová, tajemnice Dr. Antonin Hřebík, předseda * * » ODBOČKA WASHINGTON, D.C. Přijďte na “Josefskou” v sobotu, dne 23. března v 8 hod. Battery Park Club House, Bethesda, Md. Dobrovolný příspěvek $2. Pod patronací odbočky se chystá podnik mladé exilové generace —■ veselý večer u příležitosti svátku sv. Josefa. Loňské první provedení takového večera mělo účasti známého zpěváka Karla Kryla velký úspěch a lze věřit také v úspěch letošni. MAJÁLES, v sobotu, dne 27. dubna, v 8 hod. večer, Grand Ball Room, Mayflower Hotel, Washington. Koncem dubna přibude k tradičním jarním plesům další MAJÁLES, který bývá representační společenskou události čs. krajanské větve v hlavním městě Spojených států. V čestném předsednictvu plesu i ve sboru patronů jsou vždy význačné osobnosti amerického, politického a kulturního života, hlásící se k svému čs. původu nebo projevující zájem o naše úsilí navrátit svobodu a demokracii československému lidu. Funkci výkonné předsedkyně MAJÁLESU 1974 převzala ses. Elena Kašparová-Pátá. Vedení odbočky zůstává i nadále ve styku se státním departmentem a jinými federálními úřady a členy Kongresu. Na doporučení amerického ministerstva zahraničí poskytla odbočka jedné universitě v Coloradu informace o přínosu Čechů a Slováků Americe. Zmíněná vysoká škola o informace žádala pro svůj program oslav 200. výročí trvání Spojených států amerických. —jk— Z OWOSSO. MICH. Manželé Anton a Štěpánka Čechovi se plně zapojili do veřejného života a jejich práce s taneční skupinou, šířeni československé kultury, pronikla i do amerického prostředí. Jsou to léta úmorné a trpělivé práce mezi krajany i Američany. Nedávno působila ses. Čechová na americké mistni slavnosti k poctě hasičů. Dle zprávy redaktorky Donny Youngbloodové v časopise Argus, o praktickou stránku večera se vzorně postarala “Grand Chef” ses. Čechová, která byla vyznamenána zvláštní plaketou. Udělení plakety vyjádřilo ses. Čechové uznání města Owosso, a to za mnohé československé večeře a kulturní večírky, o které měla zásluhu. * * * ODB. T. G. MASARYK, LOS ANGELES Br. taj. Miroslav Konvička sděluje, že dne 29. ledna výbor odbočky konal zdařilou pracovní schůzi a zahájil přípravy na oslavu T. G. Masaryka dne 3. března. Odbočka bude vydávat dvouměsíční zpravodajství. V prvém čísle bulletinu oznámila výsledek valné hromady a jména nových úředníků se žádostí, aby šeky za členské příspěvky byly zasílány na adresu: Mrs. Rose Hlaváček, 510 N. Niagara St., Burbank, Cal. 91505. Citujeme pozvaní z bulletinu: Československá národní rada v Americe, odbočka T. G. Masaryka v Los Angeles, opět pokračuje ve své tradici, kdy ve spolupráci s jinými krajanskými organizacemi vzpomene narozenin tvůrce naší první republiky a jejího prvního presidenta T. G. MASARYKA bohatým kulturním programem v neděli dne 3. března 1974 ve 2:30 odpl. v Sokolovně, 500 N. Western Ave., Los Angeles. Oslavou narozenin T. G. Masaryka projevujeme věrnost jeho duchovnímu odkazu, věrnost jeho ideálům humanity a demokracie a předpokládáme, že všichni spolu s námi budete v tento den manifestovat za naši národní jednotu, za demokracii, samostatnost a nezávislost naší vlasti. • * * ODBOČKA SAN FRANCISCO Členská schůze se koná dne 7. dubna, v neděli o 2 hod. odp. DARY Odbočka “28. říjen” věnuje ku sjezdu ČSNRA, který se bude konat 20. a 21. dubna ..................$200.00 Josef Hrabak. Chicago, Ill............................................ 6.00 Ing. Vladimír Richter, Chicago, Ill................................ 6.00 Robert C. Malíř, Jr., Wilson KS ................................ 6.00 Andrew Chovanec, Hemet, CA .................................... 4.00 Blanche Vitous, Saratoga, CA .................................... 3.00 Marie Steklo. Astoria, NY ............................................ 3.00 Agnes P. Jelinek, Miami, FL........................................ 2.00 Anna Serbus, New Lothrop, MI ................................ 2.00 Marie Kolářová, Berwyn, IL ........................................ 1.00 IN MEMORIAM: K uctění památky pi. Antonie Turkové, dlouholeté členky odbočky “Dr. Milala Horáková”, věnují manželé VI. Kubrovi, San Clemente, CA .............. $25.00 K uctení památky své zemřelé matky, pí. Marie M. Antene, věnuje Mrs Hermie C. Rabstejnek .......$10.00 K uctění památky zesnulého Franka Tomana věnuje prof. Frank Kubina, N. Riverside, IL ..................$ 5.00 VĚSTNÍK • 7 [pageend7]ČSA střeží Vaši budoucnost Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve větvině států Unie a jest připraveno podat! vám veškeré informace týkající se vašeho životního pojištěni a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 RADŮ ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplné — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ................................................................................. $2.90 Zdravi-tamin na 5 týdnů ...................................................................... $3.98 Zdravi-tamin na 10 týdnů Jen ............................................................. $6.98 Danube herb laxative tabletky ............................................................ $2.98 Moravské Mazání — 1 pint ................................................................ $3.50 Laguna — vitamínový krém denní ..................................................... $3.50 Laguna — regenerační na noc ........................................................... $3.50 PŘILOŽTE CASH, MONEY ORDER NEB ŠEK. TAKÉ DO KANADY A ČSR JE POS1LÄME. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Clcero, Illinois 60650 Second Class Postage Paid at Chicago, Illinois ^^»436 [pageend8]