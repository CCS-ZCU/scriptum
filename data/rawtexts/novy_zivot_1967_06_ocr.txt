*J?vý život Z OBSAHU 1900 LET OD SMRTI SV. PET R A A PAVLA — ROK V ÍR Y • V R Á N A : P IE R R E TEILHARD DE CHARDIN • R A D IM S K Ý : E X IL A JE H O PROGRAM • S T Ř E D A : HLAVNÍ H Ř ÍC H Y V DNEŠNÍM SV ĚTĚ — NESTŘÍDMOST • H O R Á K : CO J E BISK U PSK Ý SYNOD • SVOBODA: 25 LET OD TR AG ÉD IE PREMONSTRÁTŮ V NOVÉ ŘÍŠI • R Á Č E K : P E T R KRISTOVÝM NÁMĚSTKEM • O VEČ KA : BOHUSLAV R E Y N E K VYSTAVOVAL V ŘÍM Ě • B . : ZEM Ř EL KONRÁD ADEN AUER • BISK U P HOPKO KONSEKROVÁN P Ř E D DVACETI L E T Y • NAŠE PO V ÍD K A : ČA PEK , CÍSAŘ DIOKLECIÁN. ROČNÍK XIX • RIM • ČERVEN 1967 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA- • Řídí redakční kruh. • Předplatné na rok 1967 : V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvláší a třeba je platit předem. Předplácí se v Itálii : pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1967, • Z jiných evropských zemí (Belgie, Dánska, Francie, Holandska, Lucemburska, Nčmecka, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřade 1800 Ur n a : NOVÝ ŽIVOT - ACCADEMIA CRISTIANA, Roma, Via della Concilia- zione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích: Anglie : CML (P. Jan Lang S. J.), 114, Mount Street, LONDON, W. 1. — F rancie: zasláním 15, — NF poštovní složenkou na adresu: Jaroslav Jáchym, 4, nie General Chappuis, Belfort; cc. 1724-81 Dijon. — Nemecko : zasláním 12 DM poštovní složenkou n a : Karl Fořt, Konto München (8000), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, VeseleyviUe, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile: P. Vincenzo Insoleba S, J. živo t KAREL VRÁNA PIERRE TEILHARD DE CHARDIN (Pokračuje) Teilhard si uvědomoval tuto nedokonalost svého vyjadřování a ke konci života — jak nás upozorňuje jeho přítel Cl. Cuénot — prý pomýšlel na jiné nekartesiánské řešení. Chtěl použít kybernetické teorie informace, plodné též v biologickém bádání. Teilhard podle Cl. Cuénota nerušil substanciální jednotu světa, i když popisoval kosmický jev dualistickým slovníkem jakožto hmotu a ducha, kvantitu a kvalitu. Snad lidský bádající rozum — domnívá se Cuénot — není s to přistupovat pro svou vrozenou slabost jinak ke studiu světa než po žebříku dualismu a jeho kategorií. Podle jeho názoru lze však přece jen dospět k jednotě a stmelení v syntéze, volíme-li cestu dialektiky a jejích jemných odstínů a rozlišování. Anebo musíme jít k fenomenologii, tak jak ji chápe Teilhard. » Fenomenologický postup nikdy nepřipouští oddělování a izolování, popisuje konkrétní dualitu, a protože ho neuspokujuje její neredukovatelnost, dělá pokusy přiblížit se k intuitivnímu nazírání naší substanciální jednoty. Řečeno v Teilhardově stylu, vnější je symbolizováno vnitřním, a naopak. Obrazný způsob vyjadřování stal se tu fenomenologickou metodou, protože Teilhard objevil fenomenologii vázanou na realitu, fenomenologii, jež nechce od ničeho abstrahovat a nechce nikdy odtrhnout člověka od jeho konkrétní situace.« Nezdá se však, že Teilhardova fenomemeno- logie, užívající hojně obrazů a metafor, překonala kartesiánský dualismus a neupadla přitom do ontologického monismu nebo do různých paralelismů. Ovšem ani dialektika nevede k cíli, ať už ve vydání idealistickém, nebo materialistickém. Schůdnou cestu otevřela Husserlova fenomenologie. V díle H. Conrad-Martiusové se setkváme se zdařilým pokusem překonat kartesiánský aktualismus a dualismus, veškeré mo- nismy a paralelismy. Je zajímavé, že tato známá filosofka přírody objevila opět nadfyzické a podfyzické základny hmotného vesmíru, času a prostoru, a že k jejich popisu použila aristotelovských kategorií látky a tvaru. Fenomenologický obraz, zčásti zabíhající do filosofie, Teilharda de Chardina o kosmické pralátce otvírá znovu a rozhodněji starou otázku světového základu a prapočátku veškerenstva (Urgrund-Uranfang-Ursprung). Požadavek dynamické a genetické propojenosti vesmíru vedl Teilharda k přijetí jedné jediné praenergie a pralátky. Proč však světová látka, nerozlišená a » totožná sama se sebou«, přichází vůbec do vývojového pohybu, roste, dorůstá a narůstá ve svém bytí a obohacuje se novými kvalitami ? Jeví se nám na všech stupních a rovinách jako stoupání a vystupování k dokonalejším stavům, jako hledání pravé a plné totožnosti a uskutečňování své podoby. 126 [pageend2]Jsou to nové historické perspektivy odvěkého problému bytí a dění. Teilhard nemluví o finalité ani se neuchyluje ke kategorii účelnosti, aby vysvětlil a zdůvodnil skutečnost vzestupné orientace vývojového pohybu v přírodě. Snaží se vystihnout povahu tohoto úžasného fenoménu básnickou metaforou lásky. Je mu zvlášť milý obraz » promilované, zamilované hmoty « (Matière amorisée). Jindy zase mluví o vývoji ponořeném do lásky, zakotveném v lásce. » Láska — píše Teilhard (I, 294) — ve všech svých obměnách není nic jiného a nic menšího než cesta a směr více méně zaměřený a vyznačený v srdci prvků a řídící psychickou konvergenci vesmíru dovnitř. « V plném a pravém slova smyslu se láska vyskytuje na rovině lidského ducha. Její méně dokonalé, ale nikoli méně skutečné formy potkáváme na všech stupních skutečnosti a ve všech kosmických cévách, jimiž pulzují energie a tvořivé síly. Její nejnižší a nejelementárnější tvar bere na sebe podobu přitažlivosti a sympatické příbuznosti, které působí vytváření prvních celků hmotných pračástic, atomů a molekul. Láska je tedy dření a mízou veškerého kosmického dění. Teilhard říká : » Láska ... toť sama krev duchovního vývoje. « Jedině láska sjednocuje a stmeluje. A stmelováním částí v celek, sjednocováním rozptýleného, tvoří a staví. Na základě obecné solidarity a genetické vývojové souvislosti všeho se vším lze říci, že lidská duchovní láska má své kořeny v celém vesmíru. Člověk by nebyl nikdy schopen milovat a nepotřeboval by lásky ke svému rozvoji a štěstí, kdyby nežil a nezúčastňoval se světového dění prostoupeného veskrz láskou. (Srov. II, 373 ; VI, 90,162.180.192) Teilhard si uvědomoval metaforickou a básnicky volnou povahu svých vět a popisů. Vyslovil nejednou přesvědčení, že jeho osobní způsob vyjadřování jnůže být převeden a upřesněn křesťanskou filosofií. Už řecká filosofie vytušila, že veškerá přírodní činnost a všechny děje jsou neseny vnitřní účelností, která není nic jiného než výraz lásky. Podle nich účelnost byla první mezi příčinami. Smysl a cíl se objevil sice na empirické rovině jako zakončení a závěr dění. Řídil a jako by kormidloval z trans- empirické roviny celý pochod od začátku. Tomismus později rozvedl a vertikálně upevnil tuto metafysiku kosmické lásky jako tvořivého Památná socha SV. PET R A , prvního papeže, v bazilice vatikánské. principu světového dění. Je známa Dantova věta o lásce, » která hýbe sluncem a ostatními hvězdami« (Amor che muove il sole e le altre Stelle). K. V. Truhlař ukázal, že ruský křesťanský filosof Solověv považoval podobně jako Teilhard lásku za tvořivou božskou sílu ve vesmíru. »Láska je soustředěný výraz — v osobním živém vědomí — všeobecné souvislosti a nejvyššího smyslu b ytí,« píše Solověv; a dodává: » Jednotlivý člověk se může opravdu zachránit, to znamená zvěčnit a dát povstat individuálnímu životu v lásce jedině ve společenství a ve spojení se všem i...« 127 [pageend3]Teilhardovy fenomenologické popisy a rozbory světové látky se nemohly úplně vyhnout velké metafysické otázce Bodu alfa, tj. otázce prvního počátku, vzniku a původu kosmické praenergie. Jedním slovem; Teilhard musel nutně zahlédnout problém stvoření světa. Pojem stvoření patří svou vnitřní povahou do oblasti teologie a metafysiky. Přesahuje zcela a úplně obzory a hranice přírodovědeckého a fenomenologického bádání o světě. Zkušenostní věda si nemůže nikterak představit absolutní začátek. Nadzkušenostní pojem stvoření znamená spíše absolutní, úplnou a naprostou závislost konečného bytí na nekonečném Bytí; prostupuje tedy konečnou skutečnost světa ve směru horizontálním a nedá se časově ani prostorově zařadit do řádu jevů a událostí ve viditelném kosmu (IV, 136). Bůh je hluboce přítomen v každém vláknu světového bytí a dění. Můžeme rozpoznat jeho tvář pod závojem stvořených konečných jevů. To však neznamená pro Teilharda, že Bůh splývá se světem, nýbrž že ho nekonečně přesahuje a že je zcela jiný (V, 396). Stvořitelský čin přesahuje dějiny vesmíru a uniká jakémukoli vědeckému zkušenostnímu výzkumu. Není to historická, nýbrž nadhisto- rická » událost «. Dějiny a vývoj světa na každém kroku zjevují přítomnost Stvořitelovu ve viditelném a zkušenostně popsatelném jevu sjednocování, soustřeďování a narůstání bytí. Dějiny vesmíru nejsou pouhý zmítající se pohyb bez směru a smyslu ; není to ani neustálá proměna věcí a bytostí, nýbrž stoupající růst kosmické skutečnosti a látky k maximu bytí skrze nabývání jednoty. Řízený kosmický vývoj je cestou k » plus-être «. Láska prostupující světovou látku sjednocuje a stmeluje, vytváří jednotné a soustředěné organizované celky. Toto sjednocování podmiňuje a uvolňuje narůstání a nabývání bytí. Teilhard ve své fenomenologické četbě jevové stránky stvoření ve vývoji zahlédl totožnost mezi bytím, jednotou a stvořením. Problémy, které tím otevřel, mu však unikaly do metafysické a teologické roviny, do vertikality. Jeho úmyslem nebylo vysvětlovat a zdůvodňovat, nýbrž číst a popisovat to, co viděl v průběhu kosmogeneze. Podle druhé věty Teilhardova vývojového názoru (111,216) se nesmí »v evoluci zaměňovat vědecká rovina (zkušenostně zjistitelná ná- slednost v čase) a filosofická rovina (hlubinná příčinnost). Tato druhá věta — říká Teilhard — připomíná docela obyčejný rozdíl, ale je třeba se k němu neustále vracet. Připomeňme si, že vývojový názor z vědeckého hlediska si nedělá nárok na nic jiného než na vyprávění dějin, tj. chce nakreslit soubor skutečností a fotografovatelných svazků (film): před živou formou N, říká, existovala forma N -l, kterou předcházela forma N-2, a tak dále. V poli naší zkušenosti každá věc je prokazatelně a empiricky uváděna jinou věcí: , rodí se’. Hle, co tvrdí vývojový vědecký názor. Pouhá věda ovšem neví, z jaké vnitřní síly a k jakému ,ontologickému’ přírůstu se děje toto zrození. Je na filosofii to rozhodnout. « » Jednou provždy je třeba toto pochopit a jasně říci. I když připustíme vývojové pojetí, zůstane v přírodě celé, zřetelnější než předtím, místo pro první stvořitelskou Moc. Ba dokonce stvoření vývojového typu (Bůh tvoří věci tak, aby se samy dotvořovaly — » Dieu faisant se faire le choses«) se jevilo největším duchům nejkrásnější způsob, jímž bychom si mohli představovat Boží činnost ve vesmíru. Neporovnával sv. Tomáš perspektivu (dnes bychom řekli: statickou) latinských Otců, jako sv. Řehoře, s » evolucionistickou « perspektivou Otců řeckých a sv. Augustina, a neřekl o této poslední » magis placet« (zamlouvá se více) ? (II Sent. d. 12 ; g. I. a. I) U nás v první republice slovo » demokracie « bylo zbožštěno a postaveno na piedestál, který mu nepatří. Demokratickým mělo být všecko, i umění i náboženství. A č Masaryk ve své reci před parlamentem jednou řekl, že i demokracie má vládnout Dei gratia, naše svobodná ústava říkala, že všecka moc pochází z lidu, ač měla říci, že jen a jen lid moci — ať již povstala z čehokoliv — má právo užívat. A že jí musí uživat s pokorou a rozvahou, protože ji sám nestvořil, protože mu byla jen půjčena. L. Radimský v knize » Skloňuj své jméno, exulante ! « Neslibujeme žádný pozemský ráj, protože štěstí člověka vždycky leží v Božích rukou. A přece pevně věříme, že na cestě, kterou kráčíme, jsou větší možnosti štěstí než v komunistickém světě. To nám dává sílu jednat, jistě vždycky v naději, že nejlepší z těch, kdo přijdou po nás, zvednou pochodeň a ponesou ji dál, až nám vypadne z rukou. Konrád Adenauer 128 [pageend4]LADISLAV RADIMSKÝ EXIL A JEHO PROGRAM (Z knihy »Skloňuj své jméno, exulante! % kterou vydala Křesťanské akademie). Nejsem spokojen s názvem této kapitoly, nejde o dvě rozdílné věci. Exil není možný bez programu, nemá-li žádný, není to uvědomělý exil. Program je takový jako je exil, exil je takový jako jeho program. » Nic není člověku tak nesnesitelné jako být v naprostém klidu, bez vášní, bez náklonosti, bez úkolu, « říká Pascal ve svých Myšlenkách. Nemá-li exil úkol, rozpadá se vnic. Ze se dosud nerozpadl docela, je to jen proto, že ví, že jeho úkolem je bojovat proti komunismu. Bohužel takto formulovaný úkol je jen záporný, proto také je tolik záporného v našem exilu. » Sláb jen ten, kdo ztratil v sebe víru, malý jen ten, kdo má jen malý cíl !« říká náš básník. Exil potřebuje velký úkol, aby byl velký, potřebuje hrdý program, aby našel víru v sebe. Program však neroste na stromech, jako všecko se musí hledat, musí se stvořit. Stvoření programu není možno bez pokusů o program — proto sám jsem před lety napsal takový pokus — Rub a líc našeho národního programu v atomovém věku — pokus velmi nedokonalý, a byl jsem vděčen každému, kdo jej opravoval nebo kdo jej hleděl nějak doplnit. Opřel jsem se však frontálnímu útoku, podle kterého se vůbec žádný program nemá hledat. Poněvadž to byl útok na samu existenci exilu, který bez programu se bídně rozpadne. Toto hledání programu je ovšem veleob- tížné. Někteří, sympaticky skromní, se domnívají, že exil má být především hlasem utlačeného domova ve svobodném světě. Hlas však říká něco již myšleného, jak však exil má vědět, co si domov myslí, když nemůže mluvit, natož křičet ? A kdybychom domovu rozuměli a mohli číst jeho myšlenky, máme a smíme je v cizině hlásat bez kritiky ? Může a musí od světa odříznutý domov mít vždy a ve všem pravdu ? Záleží opravdu jen na tom,, abychom pouze opakovali jeho myšlenky, nesmíme mít své vlastní ? Nejsme také částí národa, a to dokonce částí, která by mohla a měla být o situaci na světě i o filosofických proudech moderní doby lépe informována, než národ žijící už dvacet let v žaláři ? Domnívám se, že exilu nemá jít tolik o to, aby myslil jako domov, nýbrž o to, aby myslil správně. Co je správné a co ne, na to nemá monopol nikdo. Ani exil, ani domov. Pravdu nutno skromně a usilovně hledat v cizině i doma, exil i lidé ve vlasti mají každý své zvláštní zkušenosti, které pro utváření programu jsou stejně důležité. Exil, který se neptá, jak smýšlí domov, bude mít program vadný, a také obráceně. Ano, vím, že většina národa je doma, ale pravda — a nemusí každý program být založen na pravdě ? — není otázkou sčítání nějakých hlasů. Kolik jsou dvě a dvě nelze rozhodnout žádným hlasováním. Národní program vyroste ze spolupráce exilu s domovem, při čemž exil nesmí zapomenout, že má větší odpovědnost než národ doma národní program formulovat, poněvadž na svobodě je taková formulace snadnější. Často slýcháme z domova od jednotlivců výtku, že » exil domovu nerozumí«. Na této výtce je často mnoho správného, naše zpracování jednotlivých hlasů z domova není stále dosti intenzívní a dosti vědecké. Mnohdy však tato výtka je jen omluvou časté kolaborace protikomunistů s komunisty, a vlastně zní takto : » Exil nerozumí naší kolaboraci s komunismem !« K tomu můžeme jen říci, že jí bohužel rozumíme až příliš dobře, že víme mnoho o oportunismu, defétismu a švejkovství domova. Rozumíme, že je doma už příliš mnoho lidí, kteří se bojí svobody a kteří si zvykli na to, že jsou otroky, že ten či onen »za hrnec ztuchlé rýže pánu svému důtky líže «, a je rád, že není bit. I takovým lidem rozumíme ; ať však domov nechce, aby to exil schvaloval ! Že se nám to na svobodě lehce mluví ? Samozřejmě, že nás naše kárání nic nestojí, ale právě proto máme a musíme kárat, když je to tak snadné. Požadavek, že exil musí rozumět domovu lépe, než mu dosud rozuměl, nesmí znamenat, že má omlouvat kolaboranty. Protikomunismus není a nesmí být jediným bodem exilového programu — jen lidé přízemní si to mohou myslit. Vedle úkolu politického má exil svůj úkol kulturní, mravní i náboženský, o čemž ještě budeme mluvit. Je proto správné, že po mnoha letech živoření organizací politických se objevila potřeba i 129 [pageend5]organizace kulturní; Československá společnost po vědy a umění zde, doufejme, vyplní velkou mezeru. Tím více nutno se poklonit Křesťanské akademii v Římě a ještě několika krásným exilovým kulturním sdružením a časopisům, které od počátku našeho exilu správně rozpoznaly důležitost exilového snažení na jiných polích než jen výlučně politických. Náš exil nesmí opakovat chyby exilu londýnského i amerického z doby druhé světové války, kdy se sice přineslo domů obnovení Československé republiky ve starých hranicích a zavrhnutí Mnichova, avšak žádná demokratická idea a žádný kulturní program, jehož vypracování bylo přenecháno Moskvě, komunistům a mezinárodnímu komunismu. Proto zisky exilu druhé světové války stály na písku a stavba obnovené republiky se zhroutila jako domek z karet. V dalším pojednání bude řeč o exilovém programu, který se samozřejmě musí tvořit s vůlí, aby se stal programem národním; budeme se pokoušet jej formulovat a o jeho formulacích diskutovat. Jen takovou diskusí zachováme exil při životě, jen společný program zaručí jednotu exilu. Jednotu kladnou, nikoliv jen zápornou. Jen dynamickým budováním svého programu exil zůstane živou částí rrárodního těla a může se stát i spolutvořitelem národní duše. Exilový program nejen že zocelí osobnost exilu, bude vlastně jejím formováním. Exil, který se bude skládat z osobností, za takovým programem bude stát, nejen venku, nýbrž jednou i doma. Ač k exilovému programu máme ještě daleko, možno říci, že musí vycházet z některých zásad, které aspoň mně připadají nutné a logické: 1) Je nutno si uvědomit hloubku krize ve světě vůbec a v našem národě zvláště ; 2) je nutno vědět, že protikomunistický politický program nemůže vyplynout z nějaké dohody skutečných nebo fiktivních politických stran, nýbrž musí vycházet z důkladného studia hospodářských, kulturních, mravních a metafysických problémů ; 3) je nutno si uvědmit, že smyslová kultura — tak jak ji například definuje P. A. Sorokin v knize The Crisis of Our Age — není jedinou možnou formou kultury a naprosto se nehodí pro malý národ, který se chce udržet proti velkým silám materialistickým v době, která vyžaduje většího napětí ducha než minulých jedenáct set le t; 4) je nutno si uvědomit, že nynější kultura Evropy a světa odhodila do ústraní nejvyšší hodnotu lidské osobnosti a člověka učinila prostředkem, ač má být cílem našeho snažení; 5) nutno vědět, že zrelativizování všech hodnot je škodlivé malému národu, kterému nesvědčí pragmatická filosofie, vynalezená národem velikým, že kapitalismus, socialismus, komunismus atd. atd. nejsou absolutní hodnoty; ty nutno hledat více v nitru člověka než v mezinárodní politice ; 6) je nutno vědět, že exilový program nesmí být zápasem mezi levicí a pravicí, že otázky o zaměření pravém nebo levém se nemají řešit ani žádným kompromisem, nýbrž že nutno nastoupit směr vertikální, směr vzhůru, což jedině vyrovnání mezi pravicí a levicí umožní. Jen program, vypracovaný na těchto zásadách, má naději na to, aby přežil exil a aby exil byl živ v něm. Jen program, který na rozdíl od prvních dvou exilů dvacátého století bude založen na určitém světovém názoru, na určité filosofii. Masaryk právem kladl důraz na to, aby politická i kulturní praxe vycházela z ucelené a pevně spjaté teorie, a nebylo jeho vinou, že první exil nedovedl národu dát filosofii, která by byla schopna života. Druhý exil byl horší, žádnou filosofii už ani nehledal, Moskva nám proto snadno vnutila svou, tak cizí našemu národu a tak zaostalou. Oba minulé exily měly dobrou výmluvu, že trvaly krátce a že k vytvoření životní národní filosofie jim chyběl čas. My tuto výmluvu nemáme, naopak, máme výstražný příklad dvou exilů předcházejících, exilů, notabene, mnohem méně početných. I politický program musí být kulturní v tom smyslu, že se musí opírat o filosofický a — nebojím se tohoto slova — náboženský názor. T. S. Eliot ve svém eseji Definition of Culture moudře říká, že národní kultura je vtělení (incarnation) lidového náboženství. Přinést a dát lidu doma lidové náboženství, toť největší úkol exilu, který zde musí dát domovu zářivý příklad. Kultura není možná bez živého náboženství, a náboženství žije především v duších vzdělanců, kteří vedou 130 [pageend6]národ. Zrada vzdělanců tkví v neschopnosti lidem živou a žitou filosofii dát, pro tuto zradu většiny našich vzdělanců ve dvacátém století jsme se dostali do smutné situace, v které se nalézáme. Dnešní a mladí čeští a slovenští vzdělanci musí odčinit vše špatné, co jejich předchůdci napáchali, a vrátit národ duchu našich dějin. Tento duch materialistický není, proto ani exilový program materialistický, opor- tunistický a prospěchářský být nesmí. Musí to být program nikoliv líbivý, nýbrž přísný. Něco mi v mé duši říká, že si národ — aspoň podvědomě — žádá, aby mu takový program byl předložen. 1900. VÝROČÍ SMRTI SV. PETRA A PAVLA ■ ROK VÍRY (Z apoštolské exhortace Petrům et Paulum z 22. února 1967) Přesný rok mučednické smrti sv. Petra a Pavla, sloupů katolické církve, nelze určit na základě historických dokladů s naprostou bezpečností. Je jisté, že oba apoštolové byli umučeni v Římě za pronásledování Neronova, které zuřilo v letech 64-68. O mučednické smrti se zmiňuje svátý Kliment, nástupce Petrův v řízení římské církve ; v listě Korintanům líčí » slavný příklad« dvou » bojovníků « : » Pro svou horlivost a z obžalování druhých ti, kdo byli nejvyšími a nejspravedlivějšími sloupy, trpěli pronásledování a bojovali až do smrti. « Učeným diskusím ponechávám, aby stanovily rok jejich smrti ; pro jubilejní oslavy jsem zvolil tento rok ; následuji v tom příklad papeže Pia IX ., který slavnostním způsobem vzpomněl mučednictví sv. Petra roku 1867. A protože první římská křesťanská obec společně oslavovala mučednictví Petra i Pavla a církev stanovila výroční připomínku obou apoštolů na týž liturgický svátek (29. června), rozhodl jsem se spojit v těchto jubilejních slavnostech slavné mučednictví obou apoštolských knížat. K těmto slavnostem zvu nejen biskupy, kněze a věřící svaté církve; též ty naše křesťanské bratry, kteří sice nejsou v plném společenství s námi, avšak honosí se jménem křesťanů a chovají v úctě památku a nauku obou apoštolů. Zvlášť s uspokojením vzpomínám, že ctihodné východní církve slaví ve svých liturgiích » náčelníky apoštolů« a udržují jejich úctu živou. S radostí též poznamenávám, že u odloučených západních církví a společenství je živá myšlenka původu od apoštolů; ovocem nynějších oslav by mohlo být, aby tato myšlenka byla ještě více zdokonalena a aby přinášela hojné činorodé plody. A v čem bude záležet tato oslava ? Žádám vás, bratři, synové a dcery, abyste oslavili památku svátých apoštolů Petra a Pavla, svědků Kristovy víry slovem i krví, opravdovým a upřímným vyznáváním víry, jak ji církev, jimi založená a poučovaná, přijala a formulovala. Nabídněme Bohu vyznání víry před tváří blažených apoštolů ; nechť je to vyznání osobní i kolektivní, svobodné a uvědomělé, vnitřní i zevnější, pokorné a odhodlané. Toto vyznání víry ať stoupá zhloubi každého věřícího srdce a nese se jednotně plné lásky v celé církvi. Dnes upadá náboženský cit mezi lidmi, na kterém spočívá víra jakožto na svém přirozeném základě; a také nové exegetické a teologické názory, často převzaté od odvážných sice, ale nejapných filosofických nauk, 'sem tam vnikly na pole katolické nauky, a tak uvádějí v pochybnost nebo i znetvořují pravý smysl pravd, jimž církev autoritativně učí ; ba dokonce pod záminkou, že přizpůsobují náboženství duchu dnešní doby, nedbají normy učitelského úřadu církve, teologickému bádání se dává zaměření výhradně z hlediska historického vývoje, opovažují se zbavovat svědectví Písma jeho posvátného rázu a hodnověrnosti, a tím se do Božího lidu pokoušejí uvést smýšlení, jemuž říkají pokoncilové, které však nedbá pevnosti a souvislosti sněmovní nauky se smýšlením a praxí církve. Je vám známo, ctihodní bratři a milovaní synové, že moderní svět usilující o podivuhodné úspěchy v ovládání přírody, hrdý na své větší sebeuvědomění, je pro svůj rozvoj nakloněn zapomenout na Boha a popřít ho ; následkem toho je soužen ztrátou rovnováhy po stránce mravní i sociální, která nutně nese s sebou náboženský úpadek ; a není divu, že potom je člověk zmítán 131 [pageend7]nízkými vášněmi a velkou úzkostí; kde schází Bůh, tam schází nejvyíší odůvodnění věcí, tam schází nepopiratelná mravní norma, jaké lidský řád potřebuje. Výročí mučednické smrti svátého Petra a Pavla poskytuje tedy vhodnou příležitost a účinnou pohnutku ke kolektivnímu i osobnímu obnovení ve víře v Ježíše Krista, Syna Božího, v jeho zjevení a spásonosné vykoupení. Způsobí mi velkou radost, když se ke cti svátých apoštolských knížat často biskup v katedrále s knežími, s bohoslovů, s laiky, řeholníky budou modlit Vyznání víry. Navrhuji, aby v jeden stanovený den se toto Vyznání modlili v celé diecézi, v rodinách, kostelích, nemocnicích i řeholních domech. Jubilejní vzpomínkový rok bude tak » rok víry «. Začneme ho letos 29. června a skončíme týž den příští rok. Všechny ohlášené slavnosti af mají za cíl vnitřní zdokonalení svaté víry, její hlubší studium, její věřící vyznávání, činorodé svědectví ; » bez víry se nelze líbit Pánu «, píše svátý Pavel, jen vírou, jak doufáme, dojdeme slíbené spásy. JINDŘICH STŘEDA HLAVNÍ HŘÍCHY V DNEŠNÍM SVĚTĚ V. Nestřídmost. Dalo se předpokládat, že každý hlavní hřích přetrvá věky, přetrvá dějinné změny — ale že v různých dobách se ukáže v jiné podobě. Tak je tomu i při hříchu nestřídmosti. Ale tu především zpozorujeme jedno : právě dnešní způsob nestřídmosti nese zřetelný ráz hříchu hlavního. Porovnejme tento způsob se způsoby minulých věků ! Připusťme, že pokud se nestřídmost páše samým jídlem, bývá nejméně zhoubná. Příroda uložila meze tomu, co může jediný člověk sníst. V té věci i ty výstřední jídelní lístky Starého režimu, a ještě devatenáctého století, neznamenaly, že králové, že ministři a milionáři byli s to sníst dvanáct nebo čtyřicet chodů za sebou. Při staro světských hostinách byl zvyk ten, že každý pán si poslal svého osobního sluhu pro jídla, kterých se mu zachtělo ; a co páni nesnědli, snědla čeleď. Hřích, pokud se množství týče, záležel tedy spíše v nadbytečném přepychovém počtu čeledi: je to hřích naprosto podobný způsobům dnešního ohromně sociálního režimu, když ten na útraty poplatníka živí tisíce zřízenců jenom proto, aby zajistili trvání vlády ... I při jídle arci možno dvojím způsobem hřešit. Nezakazuje sice křesťanská víra ani majetkové rozdíly, ani určitou radost ze života ; není to hřích, když dvakrát za rok podpořím sovětský rozpočet nákupem krabičky kaviáru. Ale je to hřích, když někdo daremně na vzácné, drahocenné pokrmy utratí obnosy, jimiž by mohl vykonat nějaké dobro, jehož nutnost má před očima. Je to také hřích cizí, má-li se věc tak, že tím bližního vyzývá k závisti. Ale konečně přejedení nevede k horším věcem. Zato zkušenost všech dob objasňuje, že nestřídmost v opojných nápojích je význačný hřích hlavní — hřích, z něhož plynou hříchy jiné. Známe starou mravoučnou povídku o muži, jemuž za nevímjaký dar ďábel dal na vybranou tři hříchy: buď otcovraždu, nebo krvesmilstvo, nebo opilství. Podvedený člověk volil nevinnou opičku — a dopustil se obou hříchů do nebe volajících. Není třeba románů ! Souvislost mezi nestřídmostí a necud- ností je světoznámá; vykřičené lokály jsou předem upraveny pro spojení obojího hříchu. Ale nadto všichni známe lidi — a lidi nadané, sympatické, skvělé — kteří se pitím zničili na těle i na duši. Nestřídmost je hřích proti 5 přikázání — je to způsob sebevraždy, a je celkem náhodou, zda pak opravdu končí přeříznutými tepnami, nebo jenom srdeční slabostí. Ovšem — čtenář dnešního tisku namítne, že opilství vůbec není hřích, protože je to choroba. Tu nutno dělat rozdíl. Je-li někdo nějakým tělesným neduhem churav tak. že se mu bezděčně chce alkoholu — pak arci hřích by začal teprve, kdyby odmítl jít k lékaři a nehleděl vším úsilím zase nabýt zdraví a pracovní schopnosti. Ale mnoho-li lidí takhle začne ! Většina lidí začne pít ze společenského zlozvyku a pak, ano pak snad onemocní; ale 132 [pageend8]právě proto je pití hřích (počátek sebevraždy), že k chorobě vede. A což není pravda, že mnoho pití začíná z důvodů naprosto ne neodolatelně tělesných, nýbrž čistě, ovšem zvráceně, duševních ? Zde je zase jednou odpovědnost spisovatelů ohromná, vlastně děsivá. Stalo se jakousi módou v románech zobrazovat právě intelektuály nebo umělce jako neustálé, nezadržitelné pijany. Kolik mladíků, ba děvčat myslí, že to svinstvo pít musí, aby byli jako některá skutečná nebo románová postava ! A zase jiní spisovatelé naopak z alkoholu činí nepostradatelný přívlastek lidí mužných nebo lidí elegantních. Horší je, když taková móda a její literární a novinová obhajoba se týče nikoli vína a lihovin, nýbrž omamných jedů. Zde ovšem nás nenapadne chtít upřílišovat. Všaktě právě stran tohoto hříchu katolická morálka je mnohem volnější nežli morálka některých jiných vyznání. To proto, že v základech katolicismu tkví nezlomný optimismus : Bůh stvořil vše pro člověka, a člověka nadal rozumem. Katolická církev tedy nesvolí s islámem odsoudit víno, s ruským starověrstvem a některými puritány odsoudit kuřivo, odsoudit nevím již s kterým vyznáním kávu — ač vše to jsou poživatiny, které v určité dávce pozmění lidskou soudnost, umenší lidskou odolnost. Podobně tedy, když by se opravdu ukázalo, že jakási dávka konopného přípravku je tak málo škodná jako jediný doutník nebo jediná sklenka koňaku — nezavrhne církev ten přípravek sám. Ale vždy zůstává jisto, že je-li neškodná dávka malá, nijak to neospravedlňuje dávku přílišnou. Je-li dnešní práce takovým zatížením nervů, že je lépe vykouřit občas cigaretu, nežli být mrzutý, pak je ta cigareta nevinná. Ale proto ten můj známý, který si kouřením zřetelně zkrátil život, přece hřešil; Pán Bůh mu to odpusť a dej mu věčnou slávu. Tím tedy se řídí náš názor na omamné prostředky : hříchem je každý požitek, který zkracuje život nebo který člověku brání nebýt tak užitečný svým bližním, jak by jinak mohl. Dvojnásob ovšem hřeší ten, kdo poživatinou poškodí přímo svou mravní odpovědnost, své duševní zdraví. Kdyby bylo omluvitelné pití, kterým si někdo přivodí zkornatění jater, nelze odpustit pití, kterým se někdo udělá nepříčetným. Není to vtip, nýbrž hrozivě smutná pravda, mluví-li čeština o spuštění pod obraz Boží ! Ale ani to ještě není nejhot;ší. Někomu se zachce rozkoší, které jsou spojeny s opilstvím, a bere proto na sebe nepříčetnost, bere na sebe nebezpečí, že někoho zavraždí; je to jistě věc hrozná. Ale ještě hůře, trojnásobně hřeší ten, kdo se omamuje tak, jak to vychvalují určití a pohříchu slavní dnešní autoři — omamuje se, aby tím dospěl k nějakým nadsmyslným zážitkům, k nějakým poznatkům nadzemským či nadlidským. Tady vidíme — co vidíme tolik- krát ve dvacátém století. Spustivše se křesťanské víry i tudíž křesťanské mravnosti, lidé se vracejí střemhlav do dob předkřesťanských. Nuže — před tisíciletími lihoviny a jiné omamné prostředky byly věcmi posvátnými, náboženskými, protože lidé v opojení, u vytržení se domnívali vidět a slyšet bohy. K tomu se vracejí ti dnešní milovníci halucinací. Kdyby se spokojili tím : » Baví mě vidět bílé myši či růžové veleopy či bledězelená oblaka — a proto chci brát tyto injekce «, byl by to hřích nestřídmosti. Ale řeknou-li: » Chci brát tyto injekce, chci kouřit tento jed, abych měl vidění mimo čas a prostor « — pak je to čarodějství v nejpřesnějším, nejplnějším, starozákonním slova smyslu. Je to kouzelnictví a hadačství, modloslužba, vyvolávání neznámých duchů, lidské tvoření bohů. Je to podvracení základů všehomíra, je to hřích nad hříchy. A to je móda studující mládeže v určitých světadílech ! A to někteří novináři omlouvají, jako by to bylo přibližně totéž co nošení dlouhých či krátkých vlasů — nebo to vychvalují jako docela pořádný způsob bádání. Doslova a zcela vážně : Pán Bůh s námi a zlé pryč ! » Nerozčilujte se !« — upokojí mě čtenář dnešních novin. Kvůli duševním zážitkům, kvůli novému náboženství požívá jedů několik bláznů, kteří by bez nich bláznili jinak; většina těch otrávených to dělá pro smyslný požitek. Chtějí zažít neslýchané rozkoše ; a v tom jsou věru dětmi své doby. Co svět světem stojí, lidí hřešili z lásky k ženě; láska k lidské osobě je zbavovala rozvahy. Dnešnímu člověku nepůsobí rozkoš modré oči, zlaté vlasy, růžová líčka ; on cítí rozkoš, když si zapíchne jakousi jehlu do zadnice. »Zřejmí jsou zajisté skutkové těla, « praví Apoštol (Galatským 5,192 1 ); a my ještě předkřesťanské ohavnosti chceme předčit... -133 [pageend9]PIERRE TEILHARD DE CHARDIN O B Ě T O V Á N Í Pane, podobné jako v lesích podél řeky Aisne, ani zde uprostřed stepí Asie nemám ani chléb, ani víno, ani oltář; prostřednictvím symbolů se pozvedám až k čistému majestátu Skutečna a obětuji tobě já, tvůj kněz, na oltáři celé země práci a bolest světa. V dáli začíná slunce osvěcovat nejzazší okraje východu. Na hýbajícím se lůžku svého ohně živá tvářnost Země se znovu probouzí, sténá a začíná svou úžasnou námahu. Na svou paténu, můj Bože, kladu plody, které přinese toto nové úsilí. Do kalicha vlévám mízu veškerého ovoce, které dnes bude vylisováno. Kalich a paténa — to jsou hloubi duše zeširoka otevřené všem silám, které se v okamžiku pozvednou ze všech míst zeměkoule a spojuji se v Duchu. — Kéž tedy přijdou ke mně jako vzpomínka a mystická přítomnost těch, jež světlo probouzí k novému dni. Vidím je jednu po druhé, Pane, a miluji je ; tys mi dal tyto věci za oporu a za přirozenou okrasu mého života. Jednoho po druhém je počítám, členy této mé druhé a tak drahé rodiny, kteří se shromáždili pozvolna kolem mne, počínaje nejrozdílnějšími prvky, příbuzenství srdce, vědeckého bádání a myšlení. Méně jasně, ale všechny bez rozdílu je vyvolávám, všechny ty, jejichž anonymní skupina tvoří nespočetnou masu živých bytostí: ty, kdo mě obklopují a pomáhají mi, aniž je znám ; kdo přicházejí a odcházejí; a především ty, kdo v pravdě, nebo prostřednictvím bludu, v kanceláři nebo v laboratoři nebo v továrně věří v pokrok Věcí a dnes vášnivě půjdou za světlem. Kéž v tomto okamžiku moje bytost je jakoby ozvěnou hlubokého šumění onoho neklidného množství, zmateného nebo rozděleného, jehož nesmírnost nás plní úžasem — lidského oceánu, jehož pomalé a monotonní kmitání vrhá zmatek do těch srdcí, která nejvíce věří. Vše, oč se rozmnoží svět v tento den, vše, oč se zmenší, vše, co dokonce zemře — hle, vše to, Pane, hledím v sobě shromáždit, abych ti to nabídl; to je látka pro mou oběť; jedině po takové oběti toužíš. Kdysi lidé nosili do tvého chrámu prvotiny sklizně a bezvadná dobytčata ze svých stád. Oběť, na kterou opravdu čekáš a jíž denně tajemným způsobem potřebuješ, abys ukojil svůj hlad a utišil žízeň, to je růst světa, který je nesen vstříc svému všeobecnému osudu. Přijmi, Pane, tuto celou hostii, kterou ti za červánků nového dne přednáší Stvoření, hýbající se, protože je k sobě přitahuješ. Tento chléb, naše námaha, sám ze sebe je jen nesmírné rozdělení. Toto víno, naše bolesti, je bohužel jen nápoj, který rozpouští. Avšak na dno této beztvaré masy — jsem si tím jist, protože to cítím — položil jsi neodolatelnou a posvěcující touhu, jíž všichni od bezbožníka až po věřícího voláme: » Pane, učiň nás jedno ! « Protože místo duchovní horlivosti a vznešené čistoty svých svátých jsi mi, můj Bože, dal neodolatelnou sympatii ke všemu, co se hýbe v temné hmotě — protože, nemohu jinak, v sobě vidím spíše než dítě nebes syna Země — proto v duchu vystoupím dnes ráno, obtížen nadějemi a bědami své matky, na výšiny ; a tam — posílen kněžstvím, které, věřím to, jen tys mi dal — na vše, co v lidském těle se chystá zrodit nebo zahynout pod sluncem, jež vychází, budu vzývat Oheň. Ze » Mše nad světem « M y v Německu jsme museli bolestně zakusit, co to znamená, když politice scházejí mravní základy. Obrana před nebezpečím z Východu bude možná jen tehdy, když hodnoty křesťanského Západu zůstanou živé a když se křesťané spojí k společné práci za mír bez ohledu na hranice. Konrád Adenauer D E C H T V Ů J Dech tvůj je jako slunce, větvička bezu v něm tkví, v sumo tu zelených trav jas snu, žár tajemství To brunátná střepina hvězdy zranila sítnici mou, v úzké komoře stesku krev hnětu s modlitbou. Dar slova tvého kladu na misku hliněnou, kryta je přehluboko sod růží stříbrnou. m.g. 134 [pageend10]rozhledy C O JE B I S K U P S K Ý S Y N O D Začátkem dubna se konalo v Římě valné zasedání Italské biskupské konference ; 262 členů této jistě nejpočetnější národní skupiny biskupů jednalo o nejrůznějších otázkách týkajících se italského katolického života ; jmenujeme aspoň revizi dosavadních hranic italských biskupství, jichž je na 300, a o jejich sloučení, tak aby každé správní provincii odpovídalo jedno biskupství, a pak volbu čtyř biskupů, kteří budou italskou konferenci zastupovat na podzimním prvním zasedání biskupského synodu. V nejbližších týdnech se sejdou též konference ostatních zemí celého katolického světa, aby i ony určily své delegáty. Biskupský synod byl založen apoštolským listem Apostólica sollicitudo z 15. září 1965, tj. v předvečer posledního sněmovního období. První praktické předpisy byly doplněny v Jednacím řádu, uveřejněném 24. prosince 1966. Jak čteme v úvodním odstavci apoštolského listu, k založení synodu vedla Pavla VI. touha po těsnějším spojení s biskupy, úcta k nim, vědomí, že i oni nesou odpovědnost za celou církev, že jsou účastni úkolů, které patří jemu, papeži, jako prvnímu v biskupském sboru. Biskupský synod, v němž biskupové zvolení z celého světa jsou papeži k pomoci a radě, je ústřední církevní orgán, tvoří jakési zastupitelství episko- pátu celé církve ; existuje sice stále, ale jeho aktuální sestavení je dočasné a svou funkci vykonává, tj. zasedá, jen příležitostně. Úkolem synodu je učit církev a radit papeži. Moc rozhodovat má jen tehdy, když mu ji dal papež, ale i tato rozhodnutí mají platnost, až když je papež schválí. Cílem synodu je udržovat těsné spojení mezi papežem a episkopátem a být papeži pomocnou rukou ; být zárukou, že bude vládnout jednota stran významných otázek, které hýbají celou církví. Synod poskytne biskupům příležitost vyměnit si názory a zkušenosti v duchovní správě a učinit rozhodnutí stran otázek, pro které synod byl svolán. Letošní podzimní zasedání (29. září - 24. října nebo déle) bude valné, řádné — otázky, o nichž bude jednáno, týkají se celé církve, a proto dají o nich své mínění biskupové z celého světa. Podle prvních zpráv se bude jednat: o nebezpečích, která hrozí víře a katolické nauce ; o výchově nastávajících kněží ; o smíšených manželstvích mezi katolíkem a nekatolickou stranou ; o reformě církevního zákoníku a o liturgické reformě. Kromě tohoto řádného zasedání může ještě dojít k zasedání mimořádnému nebo zvláštnímu — na nich počet účastníků je omezen, nebo projednávaná věc se týká jen části církve. Svrchovanou moc nad synodem má římský papež ; on synod svolává, schvaluje volbu účastníků, stanoví otázky, o nichž se bude jednat, dává poslat materiál o projednávaných otázkách všem, k jejichž vědomí má přijít, synodě předsedá — bud sám, nebo prostřednictvím svého zástupce delegáta — a konečně učiněná rozhodnutí schvaluje. Ve valném řádném biskupském synodu mají právo zasedat : 1. patriarchové, tzv. vyšší arcibiskupové a metropolité katolické církve východních obřadů ; 2. biskupové zvolení na biskupských konferencích ; 3. deset řeholníků z kněžských řeholních společností — volí je Římská unie generálních představených ; 4. kardinálové, kteří jsou v čele římských ústředních církevních úřadů. — Biskupské konference volí své delegáty na valném zasedání, a to tajným hlasováním a postupně ; nemohou být voleni např. čtyři delegáti najednou, druhý může být zvolen, až je známo jméno prvního, atd. Kolik delegátů smí konference vyslat na synod ? Konference, která má méně než 25 členů, volí jednoho delegáta; konference s 25-50 biskupy volí dva ; s 50-100 biskupy volí tři zástupce ; a konference čítající víc než 100 biskupů budou mít na synodě čtyři zástupce. Celkem bude synodě přítomno asi 190 osob. Jména delegátů biskupů, stejně jako řeholníků, kteří byli na synod zvoleni, mají zůstat tajná, dokud je neschválí papež. Významný úkol na synodě má generální a pak zvláštní sekretář ; oba jmenuje papež ; kdežto úřad zvláštního sekretáře přestává skončením zasedání synodu, protože jen pro ně byl jmenován, generální sekretář ve svém úřadu trvá i po rozpuštění synodu. Generálním sekretářem byl už jmenován Polák mons. Ladislav Rubin,* který je pomocným biskupem primasa kard. Wyszyňského pro katolické (pokračuje na str. 138) * 18. dubna mluvil k novinářům o biskupském synodu jeho generální sekretář mon. Rubin. Zdůraznil, že synod je snad nejvýznamnější ovoce II. vatikánského sněmu a jeho slavnostně vyhlášené nauky o kolegialitě biskupů, tj. že celý episkopát nese odpovědnost za celou církev a má se proto účastnit jejího řízení, i když v míře, jak to rozhodne první v biskupském sboru — papež ; on synodu předsedá, ne že by byl za předsedu zvolen, ale pro svůj úřad. Podle biskupa Rubina bude synodu přítomno 193 osob : 13 představitelů východních katolických církví, tj. 6 patriarchů, 6 metropolitů, kteří nad sebou patriarchu nemají, a jeden tzv. vyšší arcibiskup, kard. Slipyj ze Lvova; 132 zástupců biskupských konferencí ; 10 zástupců kněžských řeholních společností; 13 kardinálů, kteří jsou v čele kongregací a pokon- cilových kom isí; a konečně ti, které sv. Otec na synod pozve — může pozvat nanejvýš 15 % z celkového počtu účastníků. Počet se však ještě může změnit, např. kdyby byla zřízena nová biskupská konference nebo kdyby založením nových biskupství některá země dostala právo mít o jednoho účastníka více. Ze 132 delegátů biskupských konferencí bude 34 z Evropy, 20 z Asie, 31 z Afriky, 43 z Amerik a 4 z Oceánie. 135 [pageend11]Naše povídka KAREL ČAPEK C ÍS A Ř D IO K L E C IÁ N Povídka Císař Dioklecián je vzata z Knihy apokryfů, v níž Čapek shromáždil své úvahy novinářsko-filosofického rázu. Svým stylem hraničícím s ironií, ne-li sarkasmem, se ve skutečnosti hlásí k světu nadsmyslnému a vyznává svou úctu ke křesťanství, takže někteří neváhali Čapka nazvat mužem v nitru věřícím. Tento příběh by byl zajisté působivější, kdyby jeho hrdinkou byla dcera Diokleciánova nebo jiná mladičká a panenská bytost; ale pohříchu z důvodů historické pravdy je jí Diokleciánova sestra, letitá a důstojná matróna, podle císařova mínění poněkud hysterická a přepjatá, jíž se starý tyran do jisté míry bál. Proto, když se mu ohlásila, přerušil slyšení s kyrenajským místodržitelem (jemuž silnými slovy dával najevo svou nelibost) a šel jí vstříc až ke dveřím. » Tak co je, Antonie ?« hlaholil žoviálně. » Co bys ráda ? Máš zase nějaké pohořelé ? Nebo mám něco udělat proti týrání šelem v cirku ? Nebo chceš zavést mravní výchovu legií ? Tak ven s tím, honem, posaď se. « Ale Antonie zůstala stát. » Diokleciáne, « začala téměř slavnostně, » něco ti musím říci. « » Aha, « děl císař rezignovaně a podrbal se v týlo. »Ale u Joviše, já mám dnes zrovna tolik co dělat ! Nemohlo by to počkat na jindy ? « » Diokleciáne, « pokračovala neústupně jeho sestra, »já ti jdu říci, že už musíš přestat s tím pronásledováním křesťanů. « » Prosím tě, « bručel starý císař, » co tak najednou — po nějakých třech stech letech — « Podíval se pozorně na vzrušenou matrónu; vypadala pateticky se svýma přísnýma očima a křečovitě sepnutýma rukama, jež pokřivila pa- kostnice. » Nu dobře, « řekl honem, » můžeme si o tom promluvit; ale především buď tak hodná a posaď se. « Antonia bezděky poslechla a sedla si na kraj židle ; tím trochu ztratila bojovný postoj, zmenšila se a zmátla se ; koutky úst jí změkly pláčem. » Ti lidé jsou tak svati, Diokleciáne,« vypravila ze sebe, »a tak krásně věří — Já vím, kdybys ty je znal — Diokleciáne, ty je musíš poznat ! Uvidíš, že ... že pak budeš mít o nich docela jiné mínění — « »Ale vždyť já o nich nemám žádné špatné mínění,« namítl Dioklecián mírně. »Já přece vím, že to, co se o nich říká, jsou tlachy a pomluvy. To si o nich vymýšlejí naši auguři* — to víš, konkurenční zášť a tak dále. Já jsem si to dal zjistit a slyším, že ti křesťané jsou jinak docela řádní lidé. Velice slušní a obětaví. « » Tak proč je tolik pronásleduješ ? « ptala se užasle Antonie. Dioklecián zvedl trochu obočí. » Proč ? Prosím tě, to je otázka ! Odjakživa se to dělalo, ne ? A přitom ani není vidět, že by jich ubývalo. Ty řeči o pronásledování jsou strašně přepjaté. To se rozumí, sem tam jich musíme několik exemplárně potrestat — « » Proč ? « opakovala matróna. » Z politických důvodů,« děl starý císař. »Podívej se, má milá, já bych ti mohl uvést řadu příčin. Například, že si to lid přeje. Pro primo to odpoutá jeho pozornost od jiných věcí. Pro secundo mu to dává bezpečné vědomí, že se vládne silnou rukou. A pro tertio je to tady jaksi národním zvykem. Já ti řeknu, žádný rozumný a odpovědný státník nesahá zbytečně na zvykové věci. To budí jen pocit nejistoty a — hm — jakéhosi rozvratu. Má zlatá, já už jsem se za své vlády nadělal novot víc než kdo jiný. Ale to muselo být. Co být nemusí, to dělat nebudu.« » Ale spravedlnost, Diokleciáne, « řekla tiše Antonia, »spravedlnost musí být. Já od tebe žádám jen spravedlnost. « Dioklecián pokrčil rameny. » Pronásledování křesťanů je spravedlivé, protože odpovídá platným zákonům. Já vím, co máš na jazyku : že bych ty zákony mohl zrušit. Mohl, ale neudělám to. Milá Toni, pamatuj si, minima non čurat praetor**; já se o takové lapálie starat nemohu. Vezmi laskavě v úvahu, že mám na * Auguři — pozorovatelé věšteckých znamení, ptakopravci. ** Minima non čurat praetor — bezvýznamnými věcmi se praetor nezabývá. 136 [pageend12]krku celou administrativu říše ; a děvce, já ji předělal od základů. Já jsem přebudoval ústavu, já reformoval senát, centralizoval správu, reorganizoval celou byrokracii, nově rozdělil provincie, upravil jejich správní řád — to všechno jsou věci, které se musely stát v zájmu státu. Ty jsi ženská a nerozumíš tomu ; ale nejvážnější úkoly státníka jsou administrativní. Řekni sama, co znamenají takoví křesťané proti — proti — řekněme proti zřízení říšské finanční kontroly? To jsou hlouposti ...« » Ale ty, Diokleciáne,« vydechla Antonia, » bys to mohl tak snadno zařídit — « » Mohl. A zase nemohl, « děl císař s určitostí. »Já jsem postavil celou říši na nové administrativní základy — a lidé o tom skoro nevědí. Protože jsem jim nechal jejich zvyky. Když jim dám těch pár křesťanů, mají dojem, že je všechno při starém a dají pokoj. Milá zlatá, státník musí vědět, až pokud se smí se svým reformováním odvážit. Tak je to. « » Tedy jen proto,« děla matróna hořce, »jen proto, abys měl pokoj od těch zdejších flákačů a křiklounů' — « Dioklecián se ušklíbl. » Když chceš, tedy i proto. Ale já ti povím, že jsem četl knihy těch tvých křesťanů a tak trochu o nich také přemýšlel.« » A co jsi v nich našel zlého ? « vyhrkla Antonia prudce. » Co zlého ? « pravil císař zamyšleně. » Naopak, něco to do sebe má. Láska a ty věci — třeba to pohrdání světskou marností — Vlastně jsou to docela krásné ideály, a kdybych nebyl císařem — Víš, Toničko, některé věci se mně v jejich nauce strašně líbily ; jen kdybych měl více času — a mohl myslet na svou duši — Starý císař uhodil podrážděně dlaní do stolu. » Ale je to absurdní. Politicky naprosto nemožné. Nedá se to uskutečnit. Copak se dá dělat říše Boží ? Jak by se měla administrovat ? Láskou? Božím slovem? Já přece znám lidi, ne ? Politicky je to nauka tak nezralá a neproveditelná, že — že — že je to přímo trestuhodné. « » Ale vždyť oni žádnou politiku nedělají, « bránila je Antonia horlivě. » A jejich svaté knihy se politiky netýkají ani slovem ! « » Pro praktického státníka, « děl Dioklecián, »je všechno politika. Všechno má politický význam. Každá myšlenka se musí hodnotit politicky, jak by se dala provést, co z ní udělat, k čemu by vedla. Dny a noci, dny a noci jsem si mořil hlavu tím, jak by se dala politicky realizovat křesťanská nauka ; a vidím, že je to nemožné. Říkám ti, křesťanský stát by se neudržel ani po jediný měsíc. Prosím tě, dá se křesťansky zřídit armáda ? Dají se křesťansky vybírat daně ? Mohli by v křesťanské společnosti být nějací otroci ? Já mám své zkušenosti, T oni: ani rok, ani měsíc by se nedalo vládnout podle křesťanských zásad. Proto se křesťanství nikdy neujme. Může být vírou řemeslníků a otroků, ale nikdy, nikdy nemůže být státním náboženstvím. To je vyloučeno. Víš, ty jejich názory na majetek, na bližního, na zavržitelnost všeho násilí a tak dále, to jsou krásné, ale prakticky nemožné věci. Pro skutečný život, Toni, se nehodí. Tak řekni, co s nimi ?« » Snad nemožné,« šeptala Antonia,»ale proto ještě nejsou zlo činné. « » Zločinné,« řekl císař, »je to, co škodí státu. A křesťanství by ochromilo svrchovanou moc státu. To nejde. Milá zlatá, nejvyšší moc musí být na tomto, a ne na onom světě. Pravím-li, že křesťanský stát není principiálně možný, znamená to s logickou nutností, že stát nemůže křesťanství trpět. Odpovědný politik musí střízlivě vystoupit proti nezdravým a neuskutečnitelným snům'. Beztoho jsou to jen.přeludy bláznů a otroků — « Antonia vstala, těžce oddechujíc. » Diokleciáne, abys to tedy věděl: já jsem se stala křesťankou.« » Ale jdi, « podivil se mírně císař.» Nu, proč ne ? Říkám přece, že to má něco do sebe ; a pokud to zůstane tvou soukromou věcí — Nemysli, Toni, že nemám pro takové věci pochopení. I já bych chtěl ještě jednou být lidskou duší; rád bych, Toničko, pověsil na hřebík své císařství a politiku a všechno — totiž jen co dodělám reformu říšské správy a takové krámy; a pak, pak bych šel někam na venkov — a studoval Platóna — Krista — Marka Aurelia — a toho jejich Pavla nebo jak se jmenuje — Ale ted promiň ; mám nějaké politické porady.« Také prosím, abyste se milovali, dobrých násilím tláciti nedali a pravdy každému přáli. Jan Hus v listu z Kostnice 137 [pageend13]{pokračuje ze str. 135) Poláky žijící mimo Polsko. Úkolem generálního sekretáře je být prostředníkem mezi papežem a synodem; on, pokud možná, šest měsíců před zahájením zasedání pošle biskupským konferencím dotazníky stran otázek, o nichž se na synodu bude jednat. Oficiální řečí na synodu je latina; jeho členové jsou vázáni tajemstvím stran přípravných prací i jednání, zvláště stran hlasování a rozhodnutí. Na synodu se hlasuje podobně jako se hlasovalo na koncilu : ano, ne, ano s výhradou — když jde o schválení; ano, ne — při schválení úprav a výhrad. Ke schválení je nutná dvoutřetinová většina; pro odmítnutí stačí většina absolutní. Hlas biskupa musí odpovídat mínění episkopátu, jejž zastupuje. Založení biskupského synodu i jeho první zasedání znamená další uskutečnění rozhodnutí sněmu — založení navrhoval výnos O biskupském úřadě v církvi; je důkazem, že i sv. Otec chce pokračovat v obnově církve, jak ji žádá dnešní doba; je projevem důvěry vůči biskupům a také účastí biskupů ná odpovědnosti za osudy a dobro celé církve. Na stránkách tisku se též objevily hlasy, že by tento biskupský synod mohl v budoucnu přímo volit papeže místo dosavadního kardinálského sboru ; při jedné tiskoVé konferenci vedoucí tiskového sálu při Svaté stolici mons. Vallainc tyto hlasy odmítl a nazval je soukromým míněním teologů nebo i kardinálů, kteří onen názor pronesli. Jan Horák 25 L E T OD T R A G É D IE P R EM O N STR Á TŮ V NOVÉ Ř ÍŠ I Letos 29. května už tomu bylo čtvrt století, co premonstrátské opatství v Nové Říši na Moravě bylo nacisty zlikvidováno. V dějinách tohoto kláštera nebyla to první ani poslední tragická událost, jež vyvrcholila v mučednické smrti jeho členů. Tak jako v rozhodných okamžicích tragédie sráží se vždy duše s tělem, věrnost ideální otčině vybudované lidskou vůlí, s prapudovým, odvěkým lpěním na životě, tak také v této srážce Božích zákonů s lidskými byli hrdinové premonstráti, kteří jedinou svou jistotu, jistotu bytí, obětovali nehma- tatelnému ideálu. Tato událost byla v pravém slova smyslu jedním ze zastavení jejich křížové cesty, jež nutně vede na Kalvárii, a také ke vzkříšení... Dostal se nám do rukou dokument napsaný hned po osvobození jedním členem novoříšského opatství, který přežil onu katastrofu, a tento dokument nezkráceně předkládáme našim čtenářům : »Je to svátá pravda, že před bolestmi a smrtí v životě neunikne nikdo. Ale smysl svým bolestem, ba i své smrti můžeme dát my sami. Tato velmoc spočívá v našich rukou, v naší svobodné vůli. Proto je na nás, jaký smysl my sami své smrti dáme. Je velký rozdíl, umírá-li člověk proto, že měl ve svém srdci záští a nenávist k bližnímu, jestliže chtěl zotročit a znásilnit všechny ostatní národy, odnít jim svobodu a rozbít obraz Boha v nás znásilněním svobodné vůle člověka, nebo umírá-li člověk proto, že miluje svého tatínka a maminku, domov svůj i svoji mateřskou řeč, svůj národ a svoji vlast. Vždyť láska k matce, domovu, mateřské řeči i vlastnímu národu je nám dána Bohem samým již do kolébky. Tu jsme sáli s mateřským mlékem z prsu matčina. Ano, vědět, proč trpíme, a vědět, proč a pro koho umíráme, to je nejen náplní a hlubokou filosofií života, ale též andělem útěchy, posily, pokoje a lásky ve chvílích nejtěžších. S tímto vědomím, smyslem i láskou trpěli a umírali čeští synové a české sestry na popravištích, ve věznicích a koncentrácích. S tímto vědomím se svým českým lidem trpěl a umíral i jeho kněz. Vždyť právě kněz, syn české matky a téže země, trpěl nejvíce se svým lidem, a proto táké nejvíce naléval síly a útěchy do bolestmi a úzkostmi se svírajícího českého srdce s pevnou vírou a sílící nadějí, že bude lépe. Láska k domovu i zuboženému a trpíčímu českému lidu ho stavěla do popředí boje o vítězství lásky, pravdy a spravedlnosti nad nenávistí, záštím, lží a podvodem, brutalitou a pýchou germánské rasy. Na co nestačil sám, vyprošoval a odporučoval do zvláštní ochrany božského Spasitele a jeho přesvaté Matky. To dobře věděli gestapáci, a proto jejich bdělé oko neznalo únavy. Jejich sadistická vášeň přímo vyhledávala ukojení na obětech těchto duchovních velikánů. Vždyť milující a zároveň trpící česká duše přímo přitahovala okovanou botu esesmana. Proto přišli gestapáci a esesmani ukojit své vražedné a loupežné choutky do novoříšského kláštera. Pozdního večera, koncem měsíce lásky a Královny máje, vtrhli do klášterní oratoře, aby tam z tiché modlitby za náš lid vytrhli naše premonstráty a ukázali jim svou brutální moc, která se nelekala podvodů, lží a násilí, jen když ukojila svoje perverzní choutky. Dvanáct novoříšských premonstrátů bylo tak zatčeno 29. května 1942 na rozkaz berlínského gestapa jihlavskou odbočkou. Šest set esesma- nů, ozbrojených až po zuby kulomety a strojními puškami, přijelo na těchto dvanáct řeholníků. Ba i kapesní nože musili odevzdat při svém zatčení, aby snad některý z nich se nebránil. Opat sám, který lnul velkou láskou ke svému řeholnímu domu, když vycházel z domu naposled, klekl a políbil práh. Avšak projev této úcty i lásky k domovu byl odměněn brutálním kopnutím okovanou botou, která však nemohla zamezit vítězství lásky, s níž žehnal svým bratrům opat, když ho vedli podél nich ke klášterní stěně. Za bouřlivé noci odvezli všechny do Jihlavy; hrom bil do kláštera... Z Jihlavy byli navrženi k trestu smrti a jako nejtěžší zločinci v okovech posláni do Brna. Trest smrti byl změněn v likvidaci v koncentračním táboře. Ihned po příchodu do koncentráku lékař ve zbrani SS otravnou injekcí vraždí dr. Norberta Hrachovského dne 18. ledna 1943. Dva dny nato hážou na auto těžce nemocného 721etého faráře Zigmunda Záběhlického, aby se šel »vykoupat« do plynové komory. Stařičký převor, Vav nnec 138 [pageend14]Novotný, neslyší, ba ani již nevidí; proč ubírá jinému místo v koncentráku, nač mu dávat k jídlu rábku ? Je zbytečný, není schopen těžké práce, neumí se již ani řádně postavit k apelu, a proto ho zavraždili 27. ledna 1943. Opat Pavel Souček zmírá vysílením už 28. ledna 1943, ježto zhoubná nemoc mu ukradla poslední síly, které mu zůstaly po sedmi- měsíční vazbě v Kounicových kolejích a s nimiž za pomoci svého nynějšího nástupce ještě došel do koncentračního tábora osvěčimského. Za měsíc potom, dne 25. února 1943, chrlí krev v plynové komoře ústa mladého kněze Siarda Nevrkly, který jediný zůstal potěchou své stařičké matce ze čtyř dětí, a nyní ho Himmlerova cháska vraždí proto, že ho nemoc vysála a on není schopen dále těžké práce.« Tak trpěli a umírali novoříšští premonstráti v koncentračních táborech. Jim budiž věčná čest, památka i vděčnost. Bruno A. Svoboda N Á B O Ž E N S K Á Ú C T A A P R A V O P IS Které náboženské názvy píšeme s velkým a které s malým počátečním písmenem ? Které zásady přitom rozhodují ? Čteme-li církevní časopisy a publikace s náboženským obsahem, zdá se, že tyto otázky nejsou dostatečně objasněny. Podle nových Pravidel českého pravopisu (1) se píší slova nebo slovní spojení z náboženské oblasti s velkým písmenem k vyjádřeni úcty náboženské (Pr 59, č. 128). Z uvedených příkladů je zřejmé, že jde o názvy osob nebo zosobněných pojmů s povahou jmen vlastních, jako Bůh, Hospodin, Pán, Vykupitel, Duch svátý aj. Je však v tomto případě rozhodujícím důvodem skutečně náboženská úcta ? Jestliže ano, proč se tato zásada neuplatňuje také u názvů posvátných věcí, které jsou předmětem náboženské úcty, jako mše svátá, svátost oltářní, popelec, křížová cesta apod. ? Protože takové názvy nemají povahu jmen vlastních, ale jsou to jména obecná. Psaní s velkým písmenem, např. Mše svátá, Nejsvětější Svátost a Oběť, Eucharistie atp., se zde totiž pociťuje jako výraz zdůraznění nebo zvláštního citového vztahu, který mimo řeč básnickou (Pr 59, č. 128) normálního člověka a střízlivého křesťana odpuzuje podobně jako přecitlivělá nebo přemrštěná » zbožnost«. V názvu utvořeném z několika jmen obecných píšeme velké počáteční písmeno jen u prvního slova (Pr 60, č. 130), např. Písmo svaté, Starý zákon, Nový zákon, Stará a Nová úmluva (Pr 67, č. 148 ; 68, č. 151), Boží hod vánoění, Všech svátých (Pr 68, č. 150). Pomnožná podstatná jména svát- kových období, jako vánoce, velikonoce, letnice (svatodušní svátky) se podle ustáleného zvyku píší s malým písmenem. Má-li však podstatné nebo přídavné jméno ve složených názvech povahu jména vlastního, píše * * (1) Nakladatelství Československé akademie věd, Praha 1957, I. vydání. Zde je uvádíme zkratkou * Pr « a udáváme stránku a okrajové číslo. Pohled na opatství novoríšské. se vždy s velkým písmenem, např. Květná neděle a neděle Květná, Duch svátý a svátý Duch (třetí božská osoba). V pojmenování třetí božské osoby nemá přídavné jméno » svátý « platnost jména vlastního, nýbrž podle svědectví bible povahu funkční, tj. vztahuje se na působení Ducha svátého v dějinách spásy, nikoli na jeho osobní vlastnost; píše se tedy správně s malým písmenem. Svatý Duch jako název svátku (Boží hod svatodušní) by se však mělo psát s velkým písmenem stejně jako Narození Páně, a to už kvůli rozlišování od významu » Duch svátý « (božská osoba). Velkým počátečním písmenem naznačujeme je- dineěnou povahu jmen v názvech církevní Otcové a svátý Otec (papež) na rozdíl od jmen obecných, např. duchovní otec (kněz). Zásada vlastních názvů se dá uplatňovat i u přídavného jména boží. Je správné psát toto jméno s velkým písmenem tam, kde je přivlastňovací k podstatnému jménu Bůh (jediný Bůh s významem výlučným) ve stejném smyslu jako přídavné jméno Páně. V tom jsou nová Pravidla nedůsledná. Připouštějí sice přídavné jméno » Páně «, ale název » boží « uvádějí výhradně S malým písmenem. Je však třeba při psaní rozlišovat významově jedinečnou povahu názvu Syn Boží (Kristus) od názvu syn boží (pohanský polo- bůh) a syn Boží (vyvolený Boží v pojetí starozákonním ; křesťan); podobně Slovo Boží (druhá božská osoba) a slovo Boží (evangelium). Stejně tak je třeba psát Duch Boží (Duch svátý), Matka Boží (Panna Maria) a milost Boží na rozdíl od téhož jména ve významu nevlastním, jako boží milosti (pečivo), boží hrob (oltář s napodobením hrobu Kristova), boží muka (sloup s křížem nebo obrazem Ukřižovaného), boží krev (kohoutek luční), boží dřevo (pelyněk), celý boží den nebo svět, boží klid aj. Názvem Srdce Páně (božské Srdce) se sice vyjadřuje církevně schválená úcta k Srdci Ježíšovu, ale vlastní důvod k psaní s velkým písmenem není ani zde náboženská úcta, nýbrž jedinečnost významového pojetí. » Srdce « zde totiž v sobě zahrnuje obojí význam obecného jména »srdce«, vlastní" (tělesný orgán) i přenesený (citová složka duševního života; citový zájem ; nitro), zároveň jej však přesahuje. V biblickém pojetí znamená »srdce « zdroj veškerého osobního života a projevu, tedy i myšlení (1 Král 3,12 ; Lk 9,47), chtění (1 Kor 4,5 ; 2 Kor 139 [pageend15]9,7) a svědomí (Řím 2,1 ; 1 Jan 3,19n). » Srdce « v tomto smyslu je reálný symbol označující celoby- tostní ohnisko, z něhož vyvěrá a v němž se soustřeďuje veškerá tělesně-duchová mnohotnost života. Tento pojem je dán skutečností, že člověk vnímá jednotu své bytosti už před jakoukoli reflexí, dříve než začne poznáváním rozlišovat tělo a duši. Označení » Srdce Ježíšovo « v sobě zahrnuje a zároveň přesahuje i biblický pojem » srdce «, nelze je tedy zužovat na symbol jednotlivé bytostní složky nebo osobní vlastnosti či ctnosti, např. milosrdnosti a lásky. Toto zvláštní pojetí je tedy třeba i psaním rozeznávat ode všech obvyklých dílčích významů slova » srdce «. Stejné důvody jako pro název Srdce Páně platí i pro vyjádření úcty k neposkvrněnému Srdci Panny Marie. Tento způsob psaní se dá zdůvodnit i zásadou zvláštního pojetí, uplatňovanou v řeči básnické (Pr 59, č. 128, bod 3). Název neposkvrněné početí Panny Marie má však povahu jména obecného, protože zde jde o fyzicky normální početí v lůně svaté Anny, i když se stalo z Boží vůle s vyloučením hříchu dědičného, což je dostatečně vyznačeno obecným jménem » neposkvrněné «. S velkým písmenem se píše jen jako název svátku, a to jen první slovo. V této souvislosti je nutno zdůraznit, že psaní osobních a přivlastňovacích zájmen, která se vztahují na Boha, "Krista nebo na jiné posvátné osoby, s velkým písmenem (On, Jeho, Tvůj atp.) mimo jazykové projevy básnické vzbuzuje u čtenáře dojem přemrštěné náboženské úcty. S malým písmenem píšeme názvy svátostí, bohoslužebných úkonů a obřadů, tedy : mše svátá (nebo prostě mše, mešní bohoslužba), bohoslužba slova, bohoslužba oběti (b. eucharistická), mešní vstup (introit), modlitba (orace), čtení, evangelium, přímluvy, obětováni, preface, kánon, embolismus (vložka) atp., protože mají povahu jmen druhových. Mešní části označené svým počátečním slovem mají však povahu jmen vlastních, a proto se píší s velkým písmenem, např. Gloria, Krédo (Věřím v Boha), Sanctus (Svatý), mešní Otčenáš; zde se dá uplatnit i pravidlo o názvech výtvorů slovesných (Pr 68, č. 151). Názvy církví se podle ustáleného způsobu píší s malým písmenem, tedy církev římskokatolická, církev pravoslavná, evangelická církev českobratrská apod. Zde snad lze připomenout, že druhý koncil vatikánský přiznal povahu církve i jiným křesťanským vyznáním (dekret O ekumenismu), třebaže se římskokatolická církev považuje za jedinou a pravou Církev Kristovu. V tomto výlučném pojetí je na rozdíl od jiných významů pojmu » církev « oprávněné psaní s velkým písmenem, podobně jako k vyjádření zvláštního citového vztahu, např. Matka církev. Ani v tomto případě tedy nejde o náboženskou úctu, nýbrž o vyjádřen; jedinečnosti nebo zvláštního pojetí. Důsledným rozlišováním mezi » Církví « a » církví « se však zbytečně dotýkáme odloučených bratří. Uvažme, že koncil nás naučil jednak slohu ekumenickému, jednak větší katolické sebekritice, a při té může snadno » Církev « s velkým » C « působit až komicky. Z těchto důvodů je správnější dávat přednost psaní » církev « s malým písmenem. Církev v pojetí apoštola Pavla jako tajemné tělo Kristovo píšeme s malým písmenem, protože toto označení nemá povahu názvu vlastního, stejně jako tělo a krev Páně pod způsobami svátosti oltářní. K pravopisu je třeba ještě dodat, že zkratky knih Písma svátého píšeme zásadně bez tečky. Kvůli jednotě se doporučuje stejný způsob zkracování, např. jak byl zaveden v Příručním slovníku biblickém. Překlady z původních textů však vyžadují úpravu v psaní 1, 2 Sam (Samuel) a 1, 2 Král místo 1, 2, 3, 4 Král ; dále 1, 2 Kron (Kroniky) místo 1, 2 Par, protože »par« je zkratka pro »paralelní m ísta«. Zavádět ovšem v označení listu apoštola Pavla Soluňany místo Thesaloničanů je věcně nesprávné. Chce-li kdo psaním názvů s velkým písmenem vyjadřovat svou náboženskou úctu, ať dobře uváží, že v křesťanských církvích má náboženská úcta povahu společenskou a nemůže být proto ponechána osobní libovůli jednotlivých věřících, třebaže je zároveň projevem osobním. Společenský význam má však i řeč, kterou se věřící vyjadřuje. Proto je každý ve svých písemných projevech vázán pravopisem národního jazyka. Mnozí si bohužel neuvědomují, že přeháněním v písemném vyjadřování náboženské úcty mohou často zesměšnit nejen sebe, ale i víru, kterou vyznávají. Nezapomeňme, že celá veřejnost posuzuje stupeň vzdělanosti a i inteligenci člověka podle jeho pravopisné úrovně. Zdeněk Švéda život z viry P E T R K R I S T O V Ý M N Á M Ě S T K E M Když tedy posnídali, řekl Ježíš Simonovi Petrovi : » Šimone Janův, miluješ mě více než tito ? « Pravil mu : »Ano, Pane, ty víš, že tě miluji. « Řekl mu: » Pas moje beránky ! « Znovu mu pravil po druhé : Šimone Janův, miluješ mě? « Řekl mu : » Ano, Pane, ty víš že tě miluji. « Pravil mu : » Pas moje ovce! « Řekl mu po třetí'. » Šimone Janův, miluješ mě? a Petr se zarmoutil, že mu řekl po třetí : » Miluješ mě ? «, a pravil mu : »Pane, ty víš všechno, ty víš, že tě miluji. « Řekl mu J ežíš: » Pas moje ovce ! Vpravdě, vpravdě ti pravím : Když jsi byl mladší, sám ses opásal a chodil jsi, kam jsi chtěl; ale až zestárneš, vztáhneš ruce, a jiný tě opáše a povede, kam nechceš. « A to řekl, aby naznačil, jakou smrtí oslaví Boha. A když to řekl, dodal k němu : » Následuj m ě! « Petr se obrátil a spatřil, že za ním jde ten učedník, kterého miloval Ježíš a který mu při večeři spočinul na prsou a řek l: » Pane, kdo tě to zrazuje ? « Když ho tedy Petr uviděl, řekl Ježíšovi : » Pane, co bude s nim ? « Ježíš mu pravil: » Chci-li, aby zůstal, až přijdu, co ti do toho ? Ty mě následuj!« M ezi bratry 140 [pageend16]se proto rozšířila řeč, že ten učedník neumře. Ale Ježíš neřekl mu : » Neumře «, nýbrž : » Chci-li, aby zůstal, až přijdu, co ti do toho? « (Jan 21, 15-23). Ono snídaní, na břehu jezera mimořádným způsobem a s velkou blahovůlí připravené, bylo instalační hostinou, jakou jsou uváděni hodnostáři na vysoký úřad. — Dokud žil Spasitel pozemským životem, byl sám hlavou rodící se církve ; po zmrtvýchvstání však přestal být pozemšťanem, a proto úřad, který Petrovi u Caesareje Filipovy slíbil (Mat. 16), nyní udělil. Činí to opět slovy podobenství, nikoliv výrazy právnickými ; neříká, že mu dává zákonodárnou, výkonnou a soudní moc nad věřícími, že mu uděluje primát, že jej ustanovuje biskupem nade všechny biskupy, nýbrž ustanovuje jej pastýřem ovcí i beránků, to jest představených i podřízených, Čili pastýřem nad celým stádcem věřících, nade všemi, kteří svátostí křtu se přiznali ke Kristu. Jak v Písmě tak u Homéra být pastýřem lidu znamená mít nad ním pravomoc. A pastýřská hůl se časem stala žezlem, znakem to donucovací moci, kterou vladař vymáhá plnění své vůle. Dřív než ten nejvyšší a nejtěžší úřad naň vložil, tázal se ho Spasitel, zda jej miluje více než všichni ostatní. Čím vyšší úřad v církvi kdo přijímá, tím vyšším stupněm ctnosti má být ozdoben. Petr přisvědčuje, ale zároveň se utíká k vševědoucnosti svého Mistra a Pána. On, který předvídal jeho pád, dobře ví, že je mu oddán každým úderem svého horoucího srdce. Třikrát zapřel Krista u ohně, třikrát mu vyznal u ohně lásku. Ta se stala pokornější, a svátý Duch tuto královnu ctností ještě více očistí a zdokonalí a povznese na heroický stupeň. Když mu Pán Ježíš sliboval úřad, učinil to třemi podobenstvími: o skále, o klíčích, svazování a rozvazování; daný slib plní podobenstvím jediným o pasení stádce, ale třikrát je opakuje. Tím naznačuje závažnost a důležitost věci. Slavnostního rázu dodává celému výjevu oslovení Petra plným jeho jménem » Šimone, synu Janův. « Tímto udělením pravomoci neboli jurisdikce bylo založení církve v právním ohledu dovršeno. Římané budovali světovou říši z domova, z vlastního města Říma, které zůstalo železným jádrem velkostátu. Bylo to přirozenější, a proto i výsledek trvalejší. Alexandr Veliký budoval svou říši na půdě cizí; hlavním městem měl být Babylón. Ale vel- koříše zároveň se svým zakladatelem klesla v hrob. Království Mesiášovo bylo budováno v zemi zaslíbené a jeho založení bylo dovršeno udělením primátu na břehu Genezaretského jezera. Leč první papež přenesl jeho ústředí z východní periférie daleko na západ, na cizí půdu, na břehy řeky Tibery, a království trvá. Spočívá na základech mnohem hlubších a pevnějších než jakékoli přirozené podmínky ; jsou to neomylné záruky a sliby dané samým zakladatelem. A tak železné jádro politického Říma, které během staletí zvětralo, bylo nahrazeno skálou Petrovou, obrovským to diamantem oslňujícího lesku, proti kterému zub času nic nezmůže. M Ů J B O Ř E K Slyším tě z dálky tichounce ševelit, slyším tě sladce šumět, můj Bořku, hovořím s tebou potichu, abych nerušil drahé, kteří v tvém stínu odpočívají. Chceš vědět když rád tě mám, proč mohu ti též závidět, můj Bořku, toť proto, že přes potok jen ty můžeš volně hledět do oken mého rodného domku. Skrýváš v sobě tajemství životů a mlčíš o tajemství věků, můj Bořku, zapadají v tobě zpěv, radost a výkřiky a též smutek Božích stvoření. Vzpomínám si rád, jak tvůj hebký mech mi hladil mladou tvář, můj Bořku, a na to, jak klid jsi vkládal v rozbouřené nitro, nás smrtelníků. Jak hluboký jsi, soucitný a tajemný, vzpomínky se k tobě vracejí, můj Bořku, rád bych se s tebou díval přes olše, kopce a zahrady, na spící drahé a na rodnou zem. Má vděčnost patří tobě za to, že skrýváš milence, můj Bořku, že skýtáš úkryt hrdličce a svatojánským muškám a že hovoříš k mým rodičům, když já sám nemohu. Budeš i mně vyprávět o zašlých dobách až přijde čas a budeš stínit mě, můj Bořku, budeš tiše šumět, aby se mi dobře spalo vedle otce a drahé matičky. Leden 1967, Po poslední večeři Petr sebevědorňě Mistra ujišťoval, že je ochoten s ním i na smrt j í t ; ale ukázalo se, že své síly přeceňoval. Nyní však k největší své radosti slyšel neklamné ujištění z úst Samého Mistra, že jeho touha bude splněna, že zemře za svého Mistra a Pána podobnou smrtí jak on sám. Je to výmluvné znamení, jak daleko v duchovní škole první apoštol pokročil, že vnitrně prošel dlouhou vývojovou linií. Když Spasitel u Caesareje Filipovy oznamoval, že musí mnoho trpět, snažil se jej Petr od toho odradit, ale utržil si nejpřísnější důtku. Nyní však, když viděl, jakou slávu si Ježíš smrtí na kříži zasloužil, tu i sám, a s povděkem, přijal z jeho neomylných úst ujištění, že se podobnou smrtí svému Pánu připodobní. Propracoval se k důkladnému přehodnocení hodnot. Jeho semitská duše, štítící se utrpení, přerodila se v duši zbožného věřícího křesťana, který se na kříž dívá očima svého Spasitele. Brzy se přepraví přes moře daleko do západních zemí, aby tam pevnou rukou vztyčil na pohanské půdě znamení spásy, aby Babylón na Tibeře, baštu satanovy říše, proměnil v centrum křesťanstva a v hlavní město Mesiášova království. Odsouzený k smrti na kříži vztáhl ruce a držel jimi příční břevno na ramena položené, a za provaz 141 [pageend17]kol beder omotaný byl vlečen na popraviště. Tam člověk veden býti nechce ; lidská přirozenost se hrozí smrti, zvláště tak kruté. — Po těch slovech se Spasitel zvedl, jal se odcházet á vyzval Petra, aby jej následoval. Petr vida za sebou jiti i Jana, tázal se : »Pane, co bude s tímto?« Důvěrným rozhovorem s Ježíšem již poněkud smělejší, táže se Šimon na osud přítele, kterého rovněž pojilo k Mistru vřelé pouto lásky. Jednak byl zvědav, jaký druh smrti mu Pán přisoudil, jednak chtěl sám v něm mít nerozlučného přítele i ve společné smrti. Odpovědí byla mírná důtka pro nemístnou zvědavost ; ale otázka přece nebyla marná. Jan se dověděl, že zemře smrtí přirozenou. » Chci, aby zůstal tak, jak je, s neporušeným tělem a zdravými údy až do mého příchodu. « Petr se tázal na způsob Janovy smrti, a na ni se vztahovala i Ježíšova odpověd. Věřící však myslili na příchod k poslednímu soudu. Ale evangelista je poučuje, že Pán tím mínil svůj příchod k soudu soukromému, aby se snad nedomnívali, že Spasitel něco předpověděl, co se nejen nesplnilo, nýbrž čeho se stal pravý opak. Tato první návštěva vzkříšeného Ježíše v Galileji přinesla především prvnímu apoštolu mnoho radosti. Zahrnutí ryb pod jeho rukama, hostina na břehu s tak vzácným hostitelem, udělení nejvyššího úřadu, ujištění, že svou věrnost v něm zpečetí krví. Když sv. Jan psal tyto řádky kolem r. 100 po Kr., předpověď se na jeho příteli již dávno za císaře Nerona v Římě splnila (r. 67). Cílem této dodatečné kapitoly bylo podat správné vysvětlení slov týkajících se Janovy smrti. Ale pro nás je důležitější ustanovení Petra Kristovým náměstkem, nikoliv dědicem; dědic zaujímá místo mrtvého, Kristus je však živ, a proto Petr a nástupcové v jeho úřadě jsou Krisovými náměstky. Nejvyšší úřad, který Spasitel na zemi zřídil, sám jen jednou obsadil ; uvedl v něj muže nejhlubší víry a nejvroucnější lásky. Pozdější volby, vykonané od lidí, duchovních i světských, nebyly vždy tak šťastné; to by dějiny církve byly bývaly ještě slavnější. Nicméně je z 262 papežů 32 svátých mučedníků, 9 svátých vyznavačů, 90 blahoslavených ; tedy polovice jsou světci. Blažej Ráíek stalo se doma, v exilu a jinde ve svété VE V A TIK Á N Ě A V IT Á L II Sada pokoncilových orgánů a komisí konala v měších dubnu svá zasedání; vždycky skončila společnou audiencí u sv. Otce. Tak poprvé zasedaly za předsednictví kard. Roye z Que- beku v Kanadě Laická rada a studijní komise Spravedlnost a m ír; bylo to vlastně první navázání styků mezi jejich členy a poradci a pokus o stanovení pracovního programu. — 28. duhna skončil své valné zasedání sekretariát pro jednotu křesťanů za účasti 35 členů a 16 poradců. Bylo proneseno 24 referátů o situaci ekumenismu v jednotlivých zemích; bylo jednáno o některých otázkách týkajících se činné účasti odloučených křesťanů na liturgických úkonech katolických, o ekumenickém dialogu a o výchově k ekumenickému smýšlení v kněžských seminářích a na katolických vysokých školách. Usnesení o ekumenickém dialogu bude předloženo též odborníkům jiných církví a teprve potom dáno ke schválení katolickým autoritám, aby potom sloužilo biskupům jako příručka. Sekretariát už předtím uspořádal několik schůzek svých poradců a odborníků s diskusí o těžkostech při smíšených manželstvích. Závěr zasedání bude odevzdán biskupskému synodu na podzim. — Plenárnímu zasedání Rady pro provedení konstituce o liturgii byli přítomni zástupci 31 biskupských konferencí, též mons. Ambrož Lazík z Trnavy, a podobně jako na loňském podzimním zasedání pozorovatelé některých křesťanských církví. Na pořadu jednání byla mj. diskuse o předlohách nové struktury mše svaté, breviáře, obřadů křtu dětí, uzavírání manželství a předlohy, které jsou určeny pro biskupský synod. V proslovu při audienci Pavel VI. hájil činnost Rady a vůbec zavedení změn v liturgii proti útokům obsaženým v italské knize » Roztržená suknice«. • Pavel VI. přijal v soukromých audiencích mj. biskupy z ČSR Fr. Tomáška, Ed. Nésceye a Ambrože Lazíka, když dleli v Římě na zasedání pokoncilových komisí, jichž jsou členy; dceru nepálského krále princeznu Šaradu Raju Laxm u Devu šachovou a vídeňského starostu Bruna M arka s chotí. Slavnostní audienci udělil norskému králi [Olavu V, [Při zvláštních audiencích promluvil k účastníkům mezinárodního sjezdu o duchovních hodnotách turismu, pořádaného v rámci Mezinárodního roku cestovního ruchu — na sjezdu promluvilo několik kardinálů, např. Bea o přínosu pro ekumenismus, Marella o významu pro propagaci víry, protestantský převor z Taizé Roger Schuetz a pravoslavný metropolita Timiadis; dále přijal členy Mezivládního výboru pro světový výživný program — mluvil k nim o tom, jak církev, starající se především o duši lidí, nijak přitom nepřehlíží potřeby těla a svým členům připomíná jejich odpovědnost za rozvoj všestranný, i i hmotný všech lidí; redaktory deníků ze zemí Evropského hospodářského společenství, kteří se sjeli do fiíma k oslavám desátého výročí podepsání první smlouvy o tomto společenství; účastníky Evropské konference pro pošty a telekomunikace ■— členy konference je 23 evropských států (mimo země obsazené komunisty), také Svatá stolice; v proslovu sv. Otec děkoval pracovníkům pošt, že často vydávají známky s náboženskými náměty, tím vyznávají svou víru ve vyšší hodnoty; ještě mluvil k skupině protestantů z Japonska; k členům Světové rady pro ochranu slepců a hluchých; k členům Sdružení ústavů pro evropská studia — zde zase zdůraznil zájem církve o svornou jednotnou Evropu, která tak přispěje k míru a jednotě na celém světě. Ve dnech 6. až 12. dubna dlel v Itálii na oficiální návštěvě předseda Polské státní rady Eduard Ochab. Proti obvykému zvyku nepožádal o audienci ve Vatikáne — jedinou výjimku tvoří v posledních desítiletích francouzský president zednář Loubet, který nešel k Piu X ., a Adolf H itler: ve dny jeho návštěvy u italské fašistické vlády Pius X I. odjel do Castel Candolfa a dal zavřít vatikánská muzea. — President Ochab navštívil polský vojenský hřbitov na Montecassinu a rodné město papeže Jana Bergamo. Prostřednictvím apoštolského nuncia v Itálii Pavel VI. dal projevit sovětskému velvyslanci svou soustrast k tragické smrti kosmonauta Komárová. — -Soustrastný telegram k smrti bývalého kancléře NSR Konráda Adenauera poslal jak kancléři 142 [pageend18]Kurtovi Kiesingerovi, tak i členům rodiny. Adenauerovi poslal své požehnání a pozdrav hned na začátku jeho smrtelné nemoci. Péčí německých velvyslanectví u Kvirinálu a u Vatikánu byla v římském kostele sv. Ignáce sloužena zádušní mše svátá; celebroval státní tajemník kard. Cicognani a slavnostní vzpomínkovou řeč pronesl kard. Augustin Bea. — Pozdravný telegram poslal presidentům z Organizace amerických států, kteří konali v Punta del Este svou výroční konferenci; presidenti za telegram společně poděkovali. Kongregace koncilu odpověděla na dotaz stran závaznosti zachovávat půst pod těžkým hříchem takto : těžkým hříchem by bylo soustavné vědomé nezachováván! předpisů o postu a pokání ; neposuzuje se tedy jednotlivé překročení zákona. Na zasedání komise pro revizi církevního zákoníku začátkem března mohli přijet do Říma jediní dva biskupové, kteří mohou vykonávat svůj úřad na celém území Sovětského svazu. Jsou to litevský mons, Matulaitis-Labukas a lotyšský mons, Julián Vaivods. V Římě byli poprvé od skončeni koncilu. V noci na 24. duben zemřel kard. Jindřich Dante, jehož tvář znal snad celý svět, protože ho viděli vždy po boku posledních pěti papežů jako papežského ceremonáře; on » pohřbil« Pia X I., Pia X II. a Jana X X III. a řídil korunovaci Pia X II., Jana X X III. a Pavla VI. Dne 22. února 1965 byl jmenován kardinálem. Bylo mu 83 let. Pohřeb se konal v bazilice sv. Petra a výkrop nad rakví vykonal sám sv. Otec. Kardinálský sbor má nyní 93 členů, 25 je Italů. Pozorovatel Sv. stolice při FAO mons. Ligutti odevzdal symbolický peněžní dar výkonnému řediteli Světového výživného programu OSN Beormovi; je to projev uznání pro záslužnou činnost, kterou orgán koná pro hospodářský a sociální rozvoj chudších zemí a pro zmenšení utrpení při přírodních katastrofách. K sedmdesátým narozeninám sv. Otce, které připadají na 26. září, připravuje francouzský katolický myslitel Jean Guitton knihu y> Dialogy s Pavlem V I « . Kniha vyjde současně francouzský, anglicky, německy a italsky. Jean Guitton byl první laik, kterému Pavel VI. dovolil účastnit se všech zasedání koncilu. 23. dubna dirigoval v libně koncert Orchestru sv. Cecílie dr. Václav Smetáček z Prahy. Provedl Ouverturu in do od Antonína Rejchy, českého skladatele, který žil na sklonku 18. a začátku 19. století, Tarase Bulbu od Leoše Janáčka a se sovětským violinistou Leonidem Koganem koncert pro housle od Bacha a od Šostakoviče. V neděli předtím, 16. dubna, Slo- vinec Lauro von Matačič, dnes ředitel Opery ve Vídni, předvedl Smetanův Tábor, Dvořákovo Te Deum a Janáčkovu Hlaholskou mši. v Če s k o s l o v e n s k u NÁBOŽENSKÉ ZPRÁVY Na 1000. výročí svého založení r. 1973 se pražská diecéze připravuje po nastávajících sedm let. Přípravu ohlásil apoštolský administrátor biskup Tomášek pastýřským listem, který byl čten 23. dubna, na svátek sv. Vojtěcha (viz str. 148). • Bratislavská Pravda přinesla už minulý rok článek nadepsaný » M á se komunista dát rozvést kvůli náboženství? « Je to nové svědectví, že mezi členy strany je málo »ideologického « uvědomění ; i když autor říká, že nechce podporovat rozdělení v rodině, přece jen manžel komunista také má hledět uplatnit své právo na výchovu dětí, nesmí to být vždycky on, který ustoupí. • D o r. 1967 vstoupila ČSR se 14 271 547 obyvateli; žen bylo víc o 341 241 ; za uplynulý rok přibylo jen 80 583 obyvatel: 49 000 Slováků, 27 000 Cechů a 4000 Maďarů ; Němců ubylo o tři tisíce. Došlo též k prudkému snížení porodnosti; 222 501 dětí, tj. o devět tisíc méně než předloni; v českých zemích nebylo zajištěno ani prosté udržení obyvatelstva na stejné výši. Žádostí o umělé přerušení těhotenství bylo podáno 97 756, tj. o jedenáct tisíc víc než r. 1965 ; o přerušení žádá vlastně ŘÍM. — Gotický baldachýn nad papežským oltářem v bazilice sv. Jana v Lateráně. Nahoře v baldachýnu se uchovávají hlavy sv. Petra a Pavla. t každá čtvrtá těhotná žena. Narodí se na tisíc obyvatel pouze 15 dětí, což je skoro nejméně na světě; každý 6. až 7. občan je ve věku důchodců. Loni zemřelo 141 900 osob. Stoupl též počet úmrtí sebevraždou : 3273. • Bylo rozvedeno 20 244 manželství, tj. o pět tisíc víc než r. 1960. • Začátkem března uspořádalo několik představení v Praze polské Národní divadlo. S velkým úspěchem byly přijaty Historie o slavném zmrtvýchvstání Páně od Nikolaje Zwierkowiedzka — je to součást epického pašijového cyklu z r. 1575 — a v Plzni už delší dobu hraný Život Josefa. • Na třicetihaléřové známce k Světové výstavě v Montrealu jsou znázorněny detaily gotického triptychu Ukřižování od Mistra Theodorika ze 14. století. • Při Olomouckém hudebním jaru 1967 je uspořádáno několik koncertů duchovní hudby v olomouckých chrámech, na př. u Sv. Mořice byla uvedena Polní mše od B. Martinů a v katedrále sv. Václava Beethovenova Missa sollemnis, chystaná k intronizaci olomouckého arcibiskupa arciknížete Rudolfa r. 1818, ale dokončená až r. 1823, • Neopatrností při vypalování luk došlo k požáru barokního kostela ve Smržovce v jabloneckém okrese. Byl postaven v 18, století; byly zničeny i zvony ze 16. stol. • K 500. výročí založení jednoty bratrské ve Lhotce na Rychnovsku připravuje Jednota bratrská v ČSSR světový synod. V červenci bude zahájen výstavou v Národním muzeu v Praze, na pořadu je dále koncert České filharmonie a zasedání bratrstva v PotštejnČ, které potrvá celý měsíc za účasti 100 cizinců. Účastníci navštíví též Kralice. 143 [pageend19]Kostnické jiskry, týdeník českých evangelíků, uveřejnily 1. února recenzi knížky » K smíchu i k pláči « od Michala Ho- ratzuka, kterou vydala římská Křesťanská akademie r. 1961, • V témže čísle ve zprávičkách o vkusných úpravách v katolických kostelích, které provedli odborníci, najdeme též zmínku, že v Kobylisích bude postaven nový sborový dům. • Sejmutím malovaného mramorování z postranních, v baroku osazených dveří renesančního oltáře kostela sv. Václava v Roudníkách v okrese Ústí n. L ., byla odkryta desková malba. Představuje v horní polovině sv. Šebestiána, v dolní mistra Jana Husa v čepici s namalovanými čerty. U hranice stojí dvě skupiny postav, mezi kterými lze rozpoznat knížete Václava, Také z druhé desky bude nátěr sňat. • V noticce nadepsané » I u nás « chválí Čestmír Jeřábek v Literárních novinách moderní uměleckou výzdobu kostelíčka sv. Petra a Pavla v Jedovnicích u Brna — zčásti až abstraktního stylu ; pracovali na ní sochaři Jan Koblasa a Karel Nepraš a akademičtí malíři Mikuláš Medek a Josef Istler. » O tomhle kostelíčku by se mělo mluvit hodně nahlas... «• Na 300 řeholních sester z hradecké diecéze se sjelo v neděli 16. dubna do Broumova na Liturgický den; přišel mezi ně též kapitulní vikář Václav Javůrek. O konstituci o liturgii mluvil ThDr. V. Benda, o dekretu pro řeholníky domi- nikán P. Ambrož Svatoš a o liturgickém zpěvu prof. J . Olejník, který skládá nové melodie pro české mešní texty. • První pastoračně liturgický kurs s úchvalou pražského Otce biskupa Tomáška, předsedy České liturgické komise v Čechách a na Moravě, se konal v Českém Těšíně od 27. února do 1. března. • Odběratelé » Náboženské revue «, náboženskokulturního měsíčníku církve československé, ještě začátkem dubna mamě čekali na první číslo letošního ročníku. Týdeník Český zápas 6. dubna psal, že nedovede odpovědět na dotazy, kdy vyjde. • V Mariánských" Lázních byl otevřen rekreační domov pro kněze a řeholní sestry P a x ; má 45 lůžek. V zimě budou v budově pořádány přednáškové cykly o moderní teologii a novinkách z církevního života. O domov se starají školské sestry sv. Františka; jejich provinciální představená E. Pretschne- rová, píšou KN, je též výbornou fotografkou; na mezinárodní výstavě v Tokiu prý nedávno získala třetí cenu. • 6. ledna zemřela M U D r. Anna Václava Vlčková, sestra III. řádu sv. Františka, založeného P. Urbanem. Dlouho pracovala mezi chudinou na karlínské periférii P rah y; v letech 1957-1960 byla vězněna v Pardubicích. Byla pohřbena ve Staré Boleslavi. • 20. ledna slavil své 60. narozeniny dominikán P. dr. Reginald Dacík, nyní duchovní správce u sester ve Stojanově na Velehradě. Po propuštění z vězení r. 1960 pracoval čtyři roky jako dělník. RŮZNÉ ZPRÁVY Karlovarská konference evropských komunistických a dělnických stran (24.-27. dubna) skončila neúspěchem. Pozvání na konferenci nepřijali komunisté v Albánii a v Holandsku; nepřijela, ač s ní byla vedena jednání, KS Jugoslávie, Rumunska, Norska a Islandu. Konference měla jednat o evropské bezpečnosti a možnosti světové vrcholné schůzky komunistických stran. Druhý bod, ze strachu před Čínou, vůbec nepřišel na pořadí; v Číně potom nazvali karlovarskou konferenci schůzkou kontrarevolučních gangsterů, a představitele přítomných komunistických stran renegáty a zrádci marx- leninismu. Závěrečné usnesení zůstalo omezeno na útoky proti USA, NATO a NSR a na výzvu k morální pomoci Vietnamu, s níž se konference obrací » ke všem, jimž je drahý mír a svoboda, ke všem evropským národům, politickým stranám, zejména sociálně demokratickým, socialistickým i ke katolickým věřícím ...« K neúspěchu konference možná přispěla tragická smrt sovětského kosmonauta Komárová, jehož let měl asi být ukázkou pokroku Sovětů na poli průzkumu vesmíru. • Všichni příslušníci Bezpečnostního sboru dostanou postupně jednotné uniformy v barvě olivově zelené ; členové VB budou nosit opět služební čísla a tak prý zmizí jejich jistá anonymita. • Cestování je pořád pro čs. občany touhou a ...problémem. Znovu a znovu odpovídají v tisku na otázky týkající se cesty do zahraničí, a především západního, výměny peněz, kursu » úředního «, » turistického « a » nákupního «, valutových předpisů atd. Cestující může vézt dárky v hodnotě 300 Kčs, a ve stejné hodnotě mohou být dárky, které přiveze, V zahraničí si smí vyměnit 100 Kčs, ale musí to mít zapsáno v celním prohlášení, které je od 15, dubna nedílnou součásti pasu. Co kdo snad v zahraničí vydělá uměleckou nebo literární činností, musí postoupit Státní bance; z koupeného nebo darovaného auta se platí clo ve výši 80% odhadnuté ceny vozidla. Jen se svolením Státní banky může čs. občan platit za hosta ze zahraničí hotel nebo léčení v lázních. Čs. ohčan může mít bankovní konto v zahraničí jen se svolením Správy pro věci majetkové a devizové. • Při tJV KSC byl zřízen Ustav pro politické véd y; jeho ředitelem byl jmenován člen UV Václav Slavík, Ustav má zpracovávat základní otázky postavení a vedoucí úlohy strany v socialistické společnosti, problematiky rozvoje socialistické demokracie a politické struktury, problematiky národnostních vztahů v ČSSR, problematiky kulturní revoluce v současné etapě socialistické společnosti aj. • Na sjezdu Mezinárodního svazu studentů v Ulán Bátáru bylo rozhodnuto uspořádat příští rok na podzim v Praze konferenci o evropské bezpečnosti; zúčastní se ho studentské a mládežnické organizace z evropských zemí. • V gottwaldovském Svitu — dříve Baťa — mají první dva » čestné Ševče «, kteří pracují v závodě 48 a 45 let. Předepsaný ceremoniál vrcholí symbolickým zasazením floku do podešve. Sběratelskou výměnu poštovních známek mohou provádět jen členové Svazu čs. filatelistů ; výměnu zprostředkuje, kontroluje a eviduje Správa spojů ve středisku sběratelské výměny. Tuzemský sběratel může odeslat za rok nejvýš 24 zásilek v hodnotě do 500 Kčs. • Nové poštovní známky byly vydány : s námětem Výzkum vesmíru, šest známek a aršík k Světové výstave v Montrealu (detail z Mistra Theodorika, iluminace z Jenského kodexu, ilustrace Jiřího Trnky, sklo R. Roubíčka, keramika P. Rady, pohled na Montreal a průřez části tlakové nádoby atomového reaktoru první čs. atomové elektrárny; na každé známce jo trojjazyčný text), sérii se sportovními náměty (20. ročník Závodu míru Praha-Berlín-Varšava, mistrovství světa v košíkové žen, ve sjezdu a ve vodním slalomu). K 9. květnu i letos vyšla emise s motivy z Pražského hradu (rytecká reprodukce iluminace z rukopisu z 11. stol. a pohled na Zlatou uličku a Vladislavský sál) a známka k Pražskému jaru 1967. Velkou cenu za nejlepší evropskou známku vydanou od 1.7. do 31.12.1966 dostala čs. známka s Picasso- vým obrazem Guernica. • Vedením nově zřízeného ministerstva zemědělství a výživy byl jmenován Karel Mestek, který už delší dobu pracuje ve stranických komisích a orgánech pro zemědělství. • Jen jedna třetina studentů pedagogických fakult v ČSSR má zájem o politický život, posteskli si v rozhlase 12. dubna. • ČSSR znovu nabídlo Radě bezpečnosti OSN kontingent ozbrojených sil pro akce na udržení nebo obnovu mezinárodního míru a bezpečnosti. O jejich použití by rozhodla RB v dohodě čs. státem. Jednotky by zůstaly pod národním vedením a pravomocí a podržely by si svůj národní ráz. Poprvé ČSSR nabídlo své jednotky 26. listopadu 1964. • V ČSR je na 30 tisíc lékařů, tedy jeden lékař připadá na 471 obyvatel; ve skutečnosti však lékař v obvodech má na starosti tři až čtyři tisíce lidí. • Začátkem letošního roku hospodařilo v ČSR 6463 JZD , v nichž bylo na 860 000 členů; průměrná výměra jednoho družstva byla 614 ha. Okresy Bruntál a Tachov nemají JZD , jen státní statky. • O mistrovství světa v ledním hokeji se v ČSSR dlouho mluvilo; v mnoha dopisech deníkům se projevoval nesouhlas s psaním proti čs. hráčům a vina za nepřístojnosti v posledním zápase se otevřeně připisovala sovětským hráčům. Sovětské velvyslanectví v Prače prý protestovalo proti chování čs. diváků, kteří provokativně sovětské mužstvo vypískali. • Tuzexóvé bony si v ČSR koupit nelze, odpovídají čtenářce Zemědělské noviny, ale upozorňují, že 144 [pageend20]za prodané zlaté šperky jí výkupna vyplatí bonové poukazy. • Obec Marsov v okrese Uherské Hradiště zmizí ze soupisu obcí a z mapy, protože byla pobořena jarním sesuvem půdy. Vesnice měla 29 domů. KULTURNÍ ZPRÁVY V kavárně Viola na Národní třídě v Praze jsou pravidelně pořádány literární večery. Je o ně velký zájem a opravdu těžko se na ně shánějí lístky. Jeden večer byl věnován též Jakubu Demlovi a jeden Janu Zahradníčkovi pod názvem » Neznámý a zapomenutý Jan Zahradníček «. • Pod titulem » Návrat Jana Zahradníčka« uveřejnily Literární noviny příznivou recenzi uveřejněné sbírky » Jeřáb y« (viz NŽ str. 7 3 ); recenzi napsal Jiří Brabec. Verše » Znamení noci«, jedny z posledních, které Zahradníček napsal, přinesl kulturně politický měsíčník CSM MY 67. Srovnáme-li je však s textem, který už předtím uveřejnil časopis Svědectví, vycházející ve Francii, vidíme, že přetisk v MY 67 byl cenzurován a podstatně zkrácen. Vedle veršů zachycujících strnutí komunismu byly vynechány i sloky s náboženským prožitkem a náboženskou tématikou. Báseň v MY 67 je rozšířena o mezititulky a je změněn i titul básně » Znamení moci 1950 «. • Slovenská archívní správa vydala M alý slovník Slovenského státu; informuje o osobách, které působily v životě Slovenské republiky 1938-1945 a o jejich pozdějších osudech. • Na stránkách Lit. novin se vede zajímavá diskuse o úrovni, ideové náplni a celkovém zaměření čítanek. Na kritiku redaktora Ludvíka Vaculíka » Česká čítanka do každé rodiny« odpovědělo podrážděně ministerstvo školství článkem Miroslava Cipra, ředitele Výzkumného ústavu pedagogického v Praze. Čtenáři ve svých dopisech se skoro všichni postavili za Vaculíka. Cipro místo aby posuzoval a hájil čítanku, dal se do osobních útoků, a tak čtenářům připomněl dobu před patnácti lety... • Po skončení cyklu o Kafkovi LN přinášejí seriál » Tajemství Rukopisu královédvorského«, jsou to úryvky z připravované knihy Miroslava Ivanova. • 6. dubna řekli v rozhlase, že byly vzaty na milost opět staré klasické jazyky. Od příštího školního roku se bude vyučovat latině a řečtině, zatím pokusně, po jedné třídě v Praze, Brně a Bratislavě. Prý je to v porovnání k potřebám některých oborů vysokých škol, jako jsou medicína, práva, filosofie a historie, zatím hrozně málo, ale přece jen určitý krok k nápravě neprozřetelných zásahů do školství. • Už 8. března řekl ministr školství dr. Jiří Hájek, že napříště nebude možné ze státního rozpočtu zabezpečit potřeby školských a výchovných zařízení v rozsahu jako dosud, Do praktického života prý dále přichází víc a víc mladých lidí s malou nebo žádnou kvalifikací. • Začátkem dubna přišel do prodeje první svazek Dějin čs.- sovětských vztahů nové a nejnovější doby. Dílo vzniklo kolektivně v Ústavu pro dějiny evropských socialistických zemí CAVS. První svazek se zabývá lety 1770 až 1917. Vyšlo ho pouze 600 výtisků. Podle prof. Goldstiickera je v ČSR velký zájem o studium germanistiky. Na každé studijní místo při pěti katedrách prý připadá 10,4 zájemců. • 15. dubna začaly v Kostelci na Hané oslavy 100. výročí narození Petra Bezruce. Básník přišel do této obce r. 1895 a trvale se tam usadil v r. 1939. • 5. dubna zemřel v šedesáti letech sólista ND Oldřich Kovář, jeden z nejlepších Vašků ze Smetanovy Prodané nevěsty. Tuto postavu vytvořil téměř 1300krát. • Film Jana Němce » O slavnosti a hostech « se zase objeví v čs. filmových sálech. LN č. 18 přinášejí posudky sedmi kritiků, z nichž šest dává filmu nejvyšší ocenění. Velmi kladně je též hodnocen jeho poslední film » Mučedníci lásky «; je to » básnický triptych «, evokace touhy po lásce, touhy nenaplněné a nešťastné, realizující se jen ve snu, a nikoli ve skutečnosti. • Památník Petra Bezruěe vydal anglicky Slezské písni v překladu Ivana Millnera s ilustracemi Karla Svolinského. • S pořadem Švejk 67 uspořádalo pražské divadlo Rokoko zájezd po rozhlasových studiích NSR, Rakouska a Švýcarska. Zájezd byl velmi úspěšný: čistý zisk 73 000 DM. M. Florian: ČEŠTÍ SVĚTCI kolem Krista u poslední večeře. Zleva : sv. Vojtěch, sv. Prokop, sv. Norbert, svátý Václav a svati Cyril a Metoděj. • • V Chebu připravují otevření Goethova pam átníku; po Vý- maru a Frankfurtu to bude třetí ústav Goethův v Evropě. Chebský ústav se zaměří na Goethovy styky s představiteli českého národního obrození; bude dále zpracovávat průběžnou dokumentaci a spravovat bohatou knihovnu a goethov- skou literaturu, prozatím uloženou v zámku Kynžvartě. • Ve Slušovicích u Gottwaldova bylo nalezeno osm zlatých dukátů a 14 stříbrných tolarů z let 1567 až 1638. • Do zahraničí jsou určeny dva gobelíny, které zhotovily dílny v Jindřichově Hradci; obrazy mají témata » Jaro « a » L éto« a navrhl je Jiří Trnka. • V sloupku » Češi na M ěsíci« informuje Kulturní tvorba čtenáře, že jména dvou českých badatelů. G. Mendela a J. E. Purkyně, jsou uvedena v seznamu nově pojmenovaných Útvarů na odvrácené straně Měsíce. Literární noviny chválí, že se znovu hlásíme ke krajanu Mendlovi — je prý ale nutné posmrtně » čechizovat« Němce Mendela? Proč se tedy odmítáme hlásit ke Kaplanovi, Kafkovi, Werfelovi, Rilkemu, Freu- dovi atd., kteří se v českých zemích narodili nebo působili? »Dávejme Čechům i Němcům, což jejich je st...« • Kulturní tvorba z 23. března recenzuje A. M. Maljarenkovy Začátky české socialistické literatury. Posuzuje je velmi záporně; zastává se dokonce Masaryka, Machara a Saldy, kteří »jsou hodnoceni zcela negativně bez ohledu na jejich historickou úlohu při formování české literatury«. • Porota 5. setkání krátkého filmu s pražskými pracujícími udělila cenu též filmu » Baťa «. Rudolf Šafránek v Reportéru se Bati zastává proti tomu, co se vidí ve filmu : ať si Baťu druzí nazývají fabrikan- tem a vydřiduchem, on se učil jedenáct let ve škole, kterou postavil Baťa, jeho matka pracovala u Baťů od r. 1929, mezi obyčejnými lidmi i po 35 letceh se o Baťovi mluví s úctou, Baťův systém hospodaření s účastí na zisku a ztrátách byl progresivní, scénu v propagačním filmu, že prodavač přidá šněrovadlo a pošle staré boty na 'zákazníkovu adresu, si dnes ani nedovedeme představit, hájí Baťovu výchovu kádrů i jeho propagaci popracovního studia. A neprospělo by nám Batovo heslo: » Všude o pět minut dříve «? FRANCIE. — Letošní postní konference v katedrále Notre Dáme kázal jezuita P. Thomas. Konference měly ústřední téma Lid Boží a národy země. NSR. — V míšeňském biskupství pracuje 22 ženatých mužů jako jáhenští pom ocníci: ve venkovských kostelích řídí slovní liturgii a rozdávají sv. přijímání. Biskup mons. Spiilbeck řekl, že mu to dovolil kard. Ottaviani na zkoušku už před dvěma roky. Kard. Ottaviani, dodal mons. Spiilbeck, je si plně vědom požadavků moderní duchovní správy a má radost z každého pokusu, který se koná v závislosti na příslušné autoritě a se zdaří; slíbil svou osobní přímluvu u sv. Otce, aby dosavadní pokus byl schválen. 145 [pageend21]V E X IL U A JIN D E VE SV ĚT Ě USA. — Senátor Roman Hruška z Nebrasky podal návrh na vydání poštovní známky, která by připomněla padesáté výročí Československé republiky. Společnost pro vědy a umění udělila čestné členství dirigentovi Rafaelu Kubelíkovi, profesoru dějin na universitě ve Philadelphii Otakaru Odložilíkovi a jazykozpytci ruského původu Romanu Jakobsonovi, který působil za první republiky téměř dvacet let na universitě v Praze, Brně a Bratislavě. Jakobso- novým sedmdesátinám věnoval časopis Slovenská literatura téměř celé své první číslo. Laco Novomeský má tam článek »S avantgardou o avantgardě«. Literární noviny 17. února uveřejnily rozhovor Jakobsonův s profesorem slovanských jazyků na římské universitě A. M. Ripellinem » V Římě o Praze «. — S neobyčejným zájmem se setkal v západním vědeckém světě anglický sborník » Československý píínos světové kultuře «, který vyšel za redakce dr. Miloslava Rechcígla ml. Dr. Rechcígl chystá sborník k II. sjezdu SVU s názvem » ČSR — minulost a přítomnost«, V Doveru ve státu Massachusetts zemřel 1. dubna ve věku 79 let M a x Lobkowicz, který byl do r. 1948 velvyslancem ČSR ve Velké Britanii. V Oaklandu v Kalif. vykonal v katolickém kostele obřad uzavření manželství duchovní protestantské United Church of Christ. Sezdával svého syna s katolickou dívkou. Katolický kněz přisluhoval a pronesl kázání. Snoubenci se zavázali, že budou děti vychovávat katolicky. K obřadu dala svolení Svatá stolice. Americkému Senátu byl předložen návrh zákona, kterým se president Johnson zve, aby 30. září vyhlásil za D en překladu bible. 30. září je svátek sv. Jeronýma, překladatele tzv. Vulgáty. 18 katolických církevních osobností z Jihu a Jihozápadu USA, mj. arcibiskupové z Baltimore, New Orleans a Atlanty, požádalo americký Nejvyšší soud, aby prohlásil za protiústavní zákon, jímž se v 18 státech nedovoluje manželství mezi osobami různých ras ; zákon je proti svobodnému vykonávání náboženských práv v oblasti manželství. Americká odbočka III. řádu sv. Františka dá svou letošní Medaili za mír metodistickému biskupovi z Filadelfie dr. Fredu Pierce Corsonovi, bývalému předsedovi Světové rady metodistické. RAKOUSKO. — Katolíci a ostatní křesťanské církve uspořádali společnou sbírku ve prospěch vietnamského obyvatelstva. Z výtěžku byl dán příspěvek na postavení nemocnice v sev. Vietnamu. Biskup ze Sv. Hipolytu mons. Zak řekl při jedné veřejné diskusi, že se rakouští biskupové na své jarní konferenci rozhodli pro zavedení jáhnů. Je » docela možné «, pravil dále, že by v budoucnu mohli být svěceni na kněze i starší ženatí mužové, kteří mají své povolání a kteří by pracovali jako knězi mimo své hlavní zaměstnání. Toto takořka vedlejší kněžství je ale věcí daleké budoucnosti. Zvláštní postní kázání měli v jedné vídeňské faře : k pultu přistupovali laici, a nejednou to byli i manželé. Promluvy měly za ústřední téma otázky týkající se manželství. ANGLIE. — Apoštolský delegát mons. Cardinale byl pověřen Svatou stolicí, aby podepsal mezinárodní úmluvu mezi Sovětským svazem, USA a Velkou Británií o zásadách mírového používání kosmického prostoru. Úmluva byla 27. ledna současně podepsána v Moskvě, ve Washingtoně a v Londýně. FRANCIE. — Z referátů pronesených na únorovém sjezdu o jáhenství jako stálém stavu v církvi vyplývá, že Francie má pro jáhenství 50 uchazečů : 36 je ženatých a 14 svobodných. Pro jejich přípravu byl založen zvláštní ústav, jehož kurs trvá tři roky. Sjezdu byli přítomni i pozorovatelé z protestantských církví, kteří mluvili o svých zkušenostech při přípravě svých jáhnů. V půli dubna byl ve Francii canterburský arcibiskup anglikánský primas dr. Michael Ramsey, V Rouenu položil kytici květin na místo, na němž byla upálena r, 1416 sv. Panna Or- leánská, Jana z Arku, a setkal se s arcibiskupem kard, Martinem, který předsedá biskupské komisi pro ekumenické otázky. Pařížský Katolický institut udělil dr. Ramseyovi čestný doktorát. V sále UNESCO anglikánský primas mluvil na téma » Proměnění Páně v Písmě a v ústním podání«. U brány katedrály Notre Dáme ho přivítal are. mons. Veuilot, objali se na znamení křesťanského bratrství, spolu poklekli k modlitbě před oltářem s nejsv. svátostí a za přítomnosti velkého počtu věřících vykonali pobožnost za jednotu křesťanů. Sdružení francouzských katolických spisovatelů a měsíčník Ecclesia udělili svou Velkou literární cenu knize spisovatelky Renée Massipové » Smích S ářin«. Kniha popisuje pozorování dívky, která jako dobrovolnice přisluhuje nemocným v Lur- dech a která je víc a více dojata zázrakem, jehož je denně svědkyní: bratrské lásky, která spojuje srdce. Název je vzat ze Starého zákona : neplodná, věkem pokročilá Sára se směje příslibu Hospodinovu, že ještě bude mít syna. Podle úředních statistik navštívilo loni hurdy 3 220 000 poutníků. Pošta rozeslala sedm a půl milionu pohlednic. MAĎARSKO. —- Na Bílou sobotu mohl navštívit kněze ve vězení apoštolský administrátor mons, Pavel Brezanoczy, Bylo to po prvé, že byla dovolena podobná návštěva. V M ail arsku je vězněno 14 knězi. Stalo se tak asi na žádost mons, Bongianina z vatikánského státního sekretariátu, který před velikonocemi byl v zemi, aby jednal o případných nástupcích biskupů, kteří se chtějí vzdát svého úřadu, protože jim je víc než 75 let. ŠPANĚLSKO. — Na Hod Boží velkonoční přijal v dominikánském klášteře Estella P. Amalius řeholní profes svého otce, bratra Emanuela Valcárcela. Bratr Emanuel má v dominikánské řeholní rodině šest ze svých jedenácti d ětí: dva jsou kněžími a čtyři sestry slouží Bohu v dominikánských řeholních kongregacích. KONGO. — Katolická universita Lovanium má letos 1956 studentů, mezi nimi 90 dívek z 15 národností. V Kongu má církev 575 domácích kněží diecézních, 17 je konžských domácích biskupů. V r. 1960, kdy Kongo dostalo samostatnost, bylo domácích diecézních kněží jen 319 a biskupové 4. Kněžské semináře vycho\ávají 264 bohoslovců. SOV. SVAZ. — Časopis Sovětskaja Rossia protestuje proti chování funkcionářů a ateistických pracovníků, kteří přislíbili opravu střechy domu jedné 801eté venkovance jen když přestane chodit do kostela. » Ať ti tedy církev opraví střechu, « dostala prý za odpověď. Takovým jednáním prý se dosáhne ještě silnějšího přimknutí k náboženství. Po prvé od Říjnové revoluce mohla být vydána katolická modlitební kniha. Jde o dvojjazyčný rituál v řeči latinské a litevské a s obřady křtu a manželství též v polštině a lotyšštine. Kniha byla vydána ve Vilne nákladem 3000 výtisků. V PER U byla zřízena rozhlasová stanice, která se jmenuje po papeži Janu X X IIL Bude mít programy vzdělávací a zpravodajské. V JAPONSKU je 333 169 katolíků, pracuje mezi nimi 1900 kněží, 443 řeholních bratří, 5644 řeholních sester a 500 členů světských institutů. Církev v Japonsku řídí 36 universit a universitních kolejí, které mají 22 000 studentů. ŘECKA pravoslavná církev vrátí do svého liturgického kalendáře svátek sv. apoštola Petra ; byl zrušen ve 14. století následkem polemik s římskou církví stran papežského primátu. 29. srpna se bude každoročně slavit památka sv. apoštola Petra, základního a nezdolného kamene církve, oznamuje úřední věstník, 146 [pageend22]p o z n á m k y Zemřel Konrád Adenauer (>í< 19. dubna 1967) Zemřel poslední z »velké trojky«. Kdokoliv bude chtít psát a nebo hovořit — nyní i v budoucnu — o budování Evropy po zničující druhé světové válce, musí uvést jména tří velkých Evropanů : Alcide de Gasperi, Robert Schuman, Konrád Adenauer. Každý z těchto tří se zasloužil o svůj národ a všichni tři zároveň o Evropu. Když hledíme nazpět, též po našich zkušenostech ve vlastním národě, musime uznat, že to bylo velké štěstí pro Evropu, když v poválečném chaosu, zejména v Německu a v Itálii, vystoupili a ujali se vedení mužové jako Konrád Adenauer, kteří měli mravní sílu, odvahu a jasné perspektivy o zdravé budoucnosti svého národa v rámci Evropy. Konrád Adenauer se narodil 5. ledna 1876. Svou životní dráhu procházel jako právník, politik a státník. Od roku 1917 byl starostou města Kolína nad Rýnem, a to až do roku 1933, kdy ho nacisté sesadili. Dvakrát byl od gestapa zatčen a uvězněn — v r. 1934 a za války v r. 1944. Konec války ho zastihl jako pen- sistu — » starého pána « — v jeho soukromém domě v Rhoendorfu. Věnoval se pěstování růží. Po válce byl povolán britskou okupační správou nazpátek jako starosta města Kolina nad Rýnem, ale brzy vyměněn, protože britskému okupačnímu úředníkovi se zdál » starý a neschopný «. Tento » bystrý « posudek britského úředníka určil šíastně osud Konráda Adenauera i Německa. Adenauer se plně věnoval budování německé křesťanskodemokratické strany, která nesla pak stále pečeť jeho osobnosti. Roku 1949 byl jednomyslně zvolen kancléřem Německé spolkové republiky a v této funkci vytrval až do října 1963. Ještě další dva roky zůstal však předsedou Křesťanskodemokratické unie. Konrád Adenauer byl Němec evropského vlastenectví. Chtěl smíření s těmi, jimž jeho národ ještě v nedávné minulosti tolikát a tak těžce ublížil. Hledal smíření hlavně tam, kde to v dané historické chvíli bylo možné — s Francií. Nic nemohlo dát tomu otci Evropy větší zadostiučinění, než když mohl zbožně poslouchat slavnostní Te Deum v remešské katedrále spolu s francouzským presidentem. Adenauerovi bylo vytýkáno za jeho života, že byl příliš nedůvěřivý ke svým sousedům na východě, že byl nesmiřitelným odpůrcem jejich režimů. Byl tvrdým odpůrcem a nevěřil jim, to je pravda, ale nechtěl být nepřekonatelnou překážkou, když národní zájem žádal zmírnění stanoviska a kompromis. Bylo to patrno z navázání diplomatických styků se Sovětským svazem a z jeho památné cesty do Moskvy. Adenauer byl sám k sobě velmi přísný a disciplinovaný v životě veřejném i soukromém a žádal totéž od svých spolupracovníků, které všechny znal zblízka. Žil hluboce náboženským životem a uvědomoval si, jak poznamenal ve svých Pamětech, že pro křesťana povolání politika není zrovna vábné. Nelpěl na moci, ale nerad ji odevzdával do rukou, které podle jeho předvídavého úsudku nebyly dosti vhodné. Proto to napětí s nástupcem v úřadu kancléře Erhar- dem, jehož si jako národohospodáře velmi vážil. Byl to německý Evropan. Věděl od začátku, a také to důsledně zastával doma i na poli mezinárodním, že Německo se může rozvinout jako demokratická země jedině v evropském společenství a jen v tomto společenství může odpovědně uplatnit své jistě vynikající vlastnosti k prospěchu svému i Evropy. Konrád Adenauer vešel do dějin jako tvůrce nového Německa, nové Evropy a nových nadějí na trvalý mír mezi evropskými národy. B.B. Bohuslav Reynek vystavoval v Římě V galerii moderního posvátného umění při kostele otců augustiniánů S. Maria del Popolo měl od 18. března do 16. dubna výstavu český umělec Bohuslav Reynek. Umožnila mu ji Rakouská kulturní akademie při římském velvyslanectví. Reynek, dnes pětasedmdesátník, žije se svými syny v Petrkově u Havlíčkova Brodu. Třebas se výtvarnému umění věnuje stejně dlouho jako literatuře, byl v letech před druhou světovou válkou více znám svými básněmi (» Žízeň «, 1921 ; » Rybí šupiny «, 1922 ; » Had na sněhu «, 1924 ; » Smutek země «, 1924 ; » Rty a zuby «, 1925 ; » Setba samot «, 1936) a překlady: rakouského Trakla, šumavského Stiftera, Francouzů Clau- dela a Peguyho a Angličana Jammesa, abychom jmenovali alespoň některé. Několik výstav měl v té době už ve Francii, v Grenoblů, odkud pocházela jeho žena Susanne, roz. Renaudová. Myšlenkovým okruhem, z něhož ve své tvorbě čerpá, je Písmo svaté, které má promeditováno jako hluboce věřící křesťan a umělec. Základním tématem je jednota mezi tělem a duchem, a člověk, který trpí, protože této jednoty nedosahuje. Poslední léta dlouho nic nevystavoval ; jednak nemohl, jednak mu asi nezáleží na tom, co jeho dílu řekne svět. Tvoří pro sebe a svého Boha. Až předloňská výstava v Brně, a hlavně loňská v Praze, ho představila zvláště mladší generaci, která o něm předtím neslyšela. Obě výstavy byly úspěšné. Soupis vystavených prací byl uveden mottem : » Místo katalogu prodávejte bibli. « Římská výstava byla uspořádána pod záštitou Rakouské kulturní akademie. Bylo vystaveno 84 rytin, téměř výhradně náboženského obsahu; ale i motivy profánní mají věřící základ : to, co se děje v přírodě, pod Reynkovou uměleckou rukou se proměňuje ve vyznání víry v Boha a jeho sílu, která se tyčí nad řádem a mnohostí ve stvoření. Do světa zařazuje své osobní meditace a výjevy ze Starého i Nového zákona. Většina vystavených prací vznikla v těžkých letech 1950-1956 ; u Ukřižovaného — šest rytin — Reynek hledal sílu, naději a důvěru; na devíti rytinách s Bolestnou Pannou Marií pod křížem Reynek jako by obětoval Bohu utrpení svého národa ; Veronika s obrazem Krista na šátku je znázorněna čtyřikrát, trpící Job dvakrát; rytina Milosrdný Samaritán je Reynkovi vyznáním, že Bůh je stále se svým národem, že se sklání nad jeho palčivými ranami, hojí je, aby národ zase vstal. Reynek nám usnadňuje chápat biblické postavy, jako Tobiáše nezdolně důvěřujícího ve svého Boha, obětující se Rút, Rebeku, nevěřícího Tomáše, Jidáše; Reynek nás něžně spojuje s těmito postavami a vede k zamyšlení, abychom je hledali v sobě a kolem sebe. Znovu a znovu se návštěvník výstavy setká s pietami: uprostřed polí, v zahradě, u studny, na podzim. Ale vždy z trpících postav září světlo nezdolné víry, důvěry; paprsek umírajícího, mrtvého, ale přece jen vítězného Krista padá i do našeho srdce. Reynkova římská výstava bylo jeho osobní vyznání víry a též výmluvná propagace stále hluboce věřícího českého lidu. Petr Ovečka Z dopisů Studujeme sněmovní dekrety, pokud jsou přeloženy do íeštiny, a staráme se, aby je v každém našem domě m ilý sestry k dispozici a aby byly všechny obeznámeny s jejich obsahem. Dekret o obnově řeholního života má každá naše sestra v ruce. Jeho plnění je pak ponecháno osobní odpovědnosti. Také pracujeme na změně našeho úboru hlavy ; modelů vzniklo už hodně, ale pro žádný z nich jsm e se ještě nerozhodly definitivně, Nerady bychom volily něco, co neodpovídá našemu krásnému bílému dominikánskému hábitu, který si s radostí ponecháváme. A ž dojde ke konečnému rozhodnutí, pošleme Vám obrázek, abyste poznal své české sestry. (Z Cech) 147 [pageend23]dopisy • dotazy • odpovědí Pražská diecéze k 1000. výročí svého založení V neděli 23. dubna, na svátek sv. Vojtěcha, četl se v kostelích pražské arcidiecéze pastýřský list jejího apoštolského administrátora biskupa Františka Tomáška. Mons. Tomášek ohlásil tak sedmiletou přípravu na 1000. ^ výročí založení prvního biskupství v Cechách. Učinil tak r. 973 kníže Boleslav II., synovec sv. Václava. Za prvního biskupa byl povolán Sas Dětmar, který uměl česky, a bylo svěřeno jeho pravomoci přibližně celé území Čech a Moravy, vyvázané z podřízenosti biskupovi ře- zenskému. Teprve druhým biskupem byl Cech, Slavníkovec Vojtěch. Ve svém pastýřském listě biskup Tomášek nejdříve se zahleděl nazpátek : » Dějiny křesťanství v Cechách mají mnohou bolestnou stránku ; řada jejich událostí je podnětem k zpytování svědomí, k lítosti a k pokání. Už to, že své první světce, Václava, Ludmilu a Vojtěcha, musíme slavit jako mučedníky, a že přitom přímou* nebo nepřímou příčinou jejich smrti byli lidé vlastní krve ; že dílo sv. Metoděje na Moravě a sv. Prokopa v Cechách zničili ti, jim ž oba prokazovali duchovní dobro -— to je bolestná skutečnost. A pak, že lidská pýcha, tvrdohlavost a neláska napáchaly v pozdějších dobách tolik zla a zneužívaly jména Božího a domnívaly se, že slouží pravdě Kristově, to je jistě důvod k pokání a upřímné lítostí za naše předky. Vzpomeňme tu například na dobu husitskou a pobělohorskou. — Proto příprava na toto jubileum nemůže, bratři a sestry, začít jinak než tím, že se pokorně a upřímně vyznáme ze všech těchto vin za sebe a za své duchovní předky a poprosíme ty, jimž bylo ukřivděno, aby nám ve svých potomcích odpustili a naše slovo smíru přijali tak, jak je míněno. Současně odpouštíme křivdy, které byly způsobeny z nedostatku křesťanské lásky nám. Proto prosíme především své bratry a sestry, kteří nemají s námi plné společenství, aby po dlouhém období cizoty a neporozumění se spojili v těchto sedmi letech přípravy s námi, pomohli nám svou modlitbou prolomit nebesa a vyprosit nám milost osvícení a požehnání Otce světel našim dobrým úmyslům. « Sedm let přípravy na výročí založení pražského biskupství má být příležitostí uvědomit si svou duchovní situaci, vytyčit si před duchovními zraky ideál křesťanského společenství, jak ho stanovil II. vatikánský sněm, a určit si i prostředky, které by pomohly dosáhnout vnitřní obnovy celé diecéze. Církev je společenství všech, kdo byli vyvoleni a věří v Krista, Syna Božího, aťsi žijí kdekoli na zeměkouli, všichni jsme jako živé kameny v duchovním chrámu, jsme svaté kněžstvo, které přináší Bohu duchovní oběti. Být křesťanem, členem církve, znamená starat se, aby i druhým se dostalo podobné milosti fjako nám. Máme proto být světlem světa, aby druzí viděli naše dobré skutky a velebili našeho nebeského Otce. Příprava na jubileum pražské diecéze nechť je dobou k prohloubení znalostí svaté víry — biskup Tomášek zde doporučuje četbu Písma svátého a účast na liturgii slovní, kterou v diecézi zavádí — a k zintenzivnění života ze svátostí. Podobně jako když se Polsko připravovalo na výročí svého pokřtění, i pražská diecéze dostane pro každý rok vlastní akční program přípravy a obnovy. V obrodné práci věřícím i kněžím bude pomáhat přímluva a pomoc svátých nebeských ochránců; modlitbou k nim pastýřský list k on čí: » Rozpomeňte se na všechno, co vás k této zemi poutalo, rozmnožte svými přímluvami naše modlitby, aby Bůh nejvýš slitovný a milosrdný požehnal, svou milostí podepřel a svou láskou naplnil naše odhodlání... aby lid Boží, svěřený ochraně sv. Vojtěcha, povstal a oblékl se v Pána našeho Ježíše Krista (Řím 13,14) i v » srdečné milosrdenství, dobrotu, pokoru, mírnost a shovívavost « (Kol 3,12-14), aby »jako dobří bojovníci Krista Ježíše« (2 Tim 2,3) » bojovali dobrý boj, majíce — víru a dobré svědomí« (I Tim 1,18). Právě v létě před dvaceti lety svátý Vojtech, první Cech na pražském stolci, od jehož mučednické smrti tehdy uplynulo 950 let, konal duchovní vizitaci území, která patřila k jeho diecézi. Jeho lebka putovala všemi českými a moravskými diecézemi, vítána autoritami církevními i občanskými — nad českým nebem se ještě klenula modrá obloha, třebas na obzoru prozíraví už viděli černě se stahující m račna; pouť byly jedny velké misie, lid jako by nadechl poslední síly pro to, co ho čekalo. Kéž by mohl podobnou duchovní vizitaci vykonat znovu v r. 1973 a kéž by se svými Cechy byl i spokojen! po. Apoštolát modlitby V červnu se modlíme za mládež, aby s pomocí Boží milosti ji víc a více vábila krása církve; úmysl m isijn í: za rozkvět řeholních řádů a společností v Africe. Biskup Hopko konsekrován před dvaceti lety Ve vyhnanství v Oseku u Duchcova vzpomněl minulý měsíc 20. výročí své konsekrace na biskupa Rusín Basil Hopko. Čeští katolíci ho znají dobře: až do druhé světové války byl farářem řeckokatolického kostela sv. Klimenta v Praze a znám jako velký přítel Čechů. V roce 1946 -—• byl tehdy rektorem řeckokatolického semináře v Prešově — ho Pius X II. jmenoval pomocným biskupem místního ordináře Pavla Petra Gojdiče. Ten ho taky dne 11. května 1947 vysvětil na biskupa. Jako spolusvetitele pozvali českého primasa arcibiskupa Berana. Po únorovém puči nastaly pro pre- šovskou řeckokatolickou diecézi smutné doby. Na biskupy Gojdiče a Hopka bylo naléháno, aby se » vrátili do mateřské pravoslavné církve «. Když zůstali neoblomní, byli roku 1950 zatčeni a diecéze prohlášena za pravoslavnou. Biskup Gojdič byl 15. ledna 1951 odsouzen k doživotnímu žaláři, ale už 19. července 1960 podlehl útrapám vězení a zemřel v Leopoldově v pověsti svatosti. Mladší biskup Hopko (narozen 1904) těžká léta mučení a hladu přečkal, Z vězení byl propuštěn teprve kolem roku 1961, ale poslán do vyhnanství na druhý konec republiky, do Oseku u Duchcova, odkud se nesmí vzdálit. Tam ho zastihnou naše modlitby a přání, aby mu Pán dopřál se ještě jednou vrátit k svým řeckokatolickým věřícím, kteří ho měli tak rádi. Cím je duse íe/w, tím nechť jsou křesťane světu (koncil o Církvi). 6. číslo Nového života vyšlo v Římě 1. červtna 1967. — Vytiskla P.U.G. Roma, Piazza della Pilotta 4, - Italia [pageend24]