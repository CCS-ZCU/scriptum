ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ČÍSLO 1. PROF. KAREL B. JIRÁK - 75 LET Karel Boleslav Jirák, profesor Rooseveltovy university v Chicagu a dirigent jejího universitního symfonického orchestru se dožívá 28. ledna t. r. svých 75 let neúnavného a plodného života. Společnost pro vědy a umění se s radostí připojuje mezi řady gratulantů a přeje svému čestnému členovi, profesoru Karlu Boleslavu Jirákovi, k jeho 75. narozeninám pevné zdraví, spokojenost a nové úspěchy do mnoha dalších let života. Prof. K. B. Jirák se narodil 28. ledna 1891 v Praze. Po hudebních studiích v Praze a ve Vídni se stal r. 1915 kapelníkem opery v Hamburku. Po vytvoření samostatné československé republiky stal se prof. Jirák šéfem opery Zemského divadla v Bmě a později v Moravské Ostravě. V letech 1920 až 1930 byl profesorem hudební skladby na státní konservatoři v Praze a v letech 1935 až 1945 ředitelem hudebních programů všech stanic českého rozhlasu. R. 1947 přijel prof. Jirák do Chicaga na pozvání Rooseveltovy koleje (dnes Rooseveltovy university), kde působil 17 let jako profesor hudební teorie a skladby a zároveň byl přednostou teoretického oddělení. Od loňského roku je prof. Jirák dirigentem universitního symfonického orchestru. Skladatelská činnost prof. Jiráka je dobře známa: složil 5 symfonií, 2 ouvertury, Rhapsodii pro housle a orchestr, Serenádu pro smyčce, Serenádu pro dechové nástroje, Žalm 23 pro sbor a orchestr, 7 smyčcových kvartet, Smyčcový sextet s altovým solem, Klavírní kvintet, Dechový kvintet, operu “Žena a Bůh”, sonáty pro různé nástroje, na 100 písní a četné skladby klavírní a sborové. Za své skladby byl třikrát poctěn Státní cenou Československé republiky, cenou Smetanovou a několika cenami České akademie věd a umění. R. 1950 byla jeho Pátá symfonie na- SVU LEDEN 1966 ROČNÍK VIII. [pageend1]psaná v Americe, poctěna II. cenou v mezinárodní soutěži pro hudební festival v Edinburghu, kde též byla poprvé provedena v létě 1951; americkou premiéru měla v prosinci 1951 v Chicagu, kde ji zahrál chicagský orchestr pod taktovkou Rafaela Kubelíka. Jirákovy skladby vyšly v Praze, ve Vídni, v Lipsku, v Paříži, v Londýně a v (New Yorku. Za svého 181etého pobytu ve Spojených státech napsal prof. Jirák 30 nových skladeb, takže jeho díla dosáhla opusového čísla 88. Vedle činnosti pedagogické a sklada- telské prof. Jirák působil po 20 let jako hudební kritik předních deníků a odborných časopisů, napsal několik životopisů slavných hudebníků a učebnici “Nauka o hudebních formách”, jež vyšla v pěti dílech. Bohatá je rovněž jeho činnost dirigentská: byl sbormistrem zpěváckého spolku Hlahol v Praze, dirigentem České filharmonie a pohostinsky dirigoval v Anglii, Belgii, Francii, Holandsku, Finsku, Jugoslavii, Německu, Rakousku, Rumunsku a v Rusku. Jeho dirigentské výkony jsou zachyceny na četných gramofonových deskách. Prof. Jirák se uplatňuje ve Spojených státech také jako autorita vědecká. Před lety byl angažován nakladatelstvím Clarence L. Barnhart v New Yorku jako kritik hudebních hesel pro nový slovník pro koleje a university. Jako organizátor se projevil tím, že brzy po svém příjezdu do Spojených států založil v Chicagu odbočku Mezinárodní společnosti pro soudobou hudbu, jejímž byl po 2 roky předsedou a dosud je členem jejího výboru. Jako pedagog vychoval prof. Jirák četné žáky, kteří zaujímají vynikající místa v české i americké kultuře. Z jeho žáků v Československu vynikli především Jaroslav Ježek, Iša Krejčí, Miloslav Kabeláč a Klement Slavický; z jeho amerických žáků dosahují velkých úspěchů již nyní: Lynden de Young, James Mack, Betty Lou Jack- son a skladatel českého původu Jeroným Zajíček. KNIŽNÍ SLUŽBA ČECHOSLOVÁKA-FCI má největší sklad Bohemik ve svobodném světě. Jde především o čs. literaturu z let předválečných: klasikové, politická, historická a světová literatura přeložená do češtiny a slovenštiny. Básně, divadelní hry, literatura o jazyce, biografie a pod. Zvláštní odd. má soudobou světovou angl. literaturu o SOVĚTSKÉM BLOKU a opatří každou běžnou literaturu všech oborů. Pátrání po rozebraných dílech inserujeme v odborných časopisech. Převzali jsme též zbytky nákladů známých děl, jako na př. Čapkovy hovory s TGM a Benešovy angl. paměti z I. a II. svět. války, které dodáváme za méně než polovinu původní ceny. Knižní služba navazuje na čs. ne- odvislý týdeník Čechoslovák a anglické zpravodajství FCI, které se mimo sovět. bloku zabývá událostmi v Tibetu, na Kubě a pod. Vyžádejte si seznamy knih a ukázková čísla našich periodik. SVOBODNÁ ČS. TISKOVÁ SPOLEČNOST 4, Holland Rd., London W. 14 G. B. (Dům čs. svobodného tisku) Telegr. Truthinfo, Londýn. Tel.: EMPress 8252,3 FREmantle 9410 — 2 — [pageend2]NÁŠ KULTURNÍ PŘÍNOS: JOSEF HAJDA náleží mezi naše mladší exulanty, kteří opustili Československo hned po komunistickém puči v roce 1948. Josef Hajda, tehdy posluchač politických věd Karlovy university v Praze, žil po svém útěku téměř dva roky v Itálii, kde byl zaměstnán v IRO (International Refugee Organization). Po příjezdu do Spojených států studoval na universitě v Miami (Florida), kde v roce 1952 dosáhl Master Degree. Pokračoval ve svých studiích na Indiana University v South Bend, Ind., která mu v roce 1955 udělila doktorát filosofie (Ph.D.). Od roku 1957 do r. 1960 byl dr. Hajda assistujícím profesorem politických věd na universitě státu Kansas, která jej r. 1960 jmenovala mimořádným profesorem. V roce 1962 se stal ředitelem studijního výboru při ministerstvu zemědělství ve Washingtonu, v letech 1964 a 1965 působil jako mezinárodní ekonom v úřadovně presidentova zástupce pro obchodní vyjednávání a tento rok dr. Hajda je universitním ředitelem mezinárodních záležitostí na Universitě státu Kansas. Současně je poradcem Bílého Domu pro otázky obchodních smluv. MILOŠ MIDLOCH, někdejší redaktor Českého Slova a po roce 1945 zástupce šéfredaktora Čs. Rozhlasu, žije nyní v Monterey (Calif.) Stal se tu redaktorem jednoho z největších amerických nakladatelství a píše anglicky učebnice pro americké školy, a to podle nové metody, jejímž autorem je profesor Skinner z Harvardské university a kterou zdokonalil profesor Crowder z Kalifornské university. Je to svým způsobem metoda revoluční - a má nesmírné úspěchy. (Peace Corps objednali těchto učebnic za sedm tisíc dolarů!) Miloš Midloch vydal tiskem již šest takových učebnic a dvě další jsou v tisku, aby vyšly v březnu 1966. Krom toho Miloš Midloch rediguje učebnice, které píší jiní autoři. Všechny Midlochovy učebnice jsou také zfilmovány pro vyučovací stroje, kterých se čím dál tím častěji na amerických školách užívá. JAN ZACH, sochař a profesor na Universitě státu Oregon, měl v době od 8. do 27. listopadu m.r. samostatnou výstavu svých nejnovějších sochařských a malířských děl v Contemporary Crafts Gallery v Portlandu (Oregon). Port- landský časopis Sunday Oregonian z 14. listopadu věnoval velkou pozornost vystavovaným dílům prof. Zacha, zvláště jeho dílům z kovových plátů a jeho dřevořezbám. Časopis se velmi pochvalně zmínil o Zachových exponátech a vyzdvihl jeho bohaté zkušenosti a studium v Československu, v různých evropských zemích, v Brazílii a ve Spojených státech. LUDVÍK ROHLÍČEK, bývalý soudce a tajemník ministra spravedlnosti je profesorem českého jazyka na Defense Language Institut v Presidio of Monterey, (Calif.). V uplynulém roce napsal pro studenty českého jazyka tři objemné a velmi instruktivní práce. První je “Historický kalendář”, který podává ve zkratce české dějiny. Druhá jeho kniha líčí vznik a historii Československa mezi roky 1918-1938 a konečně třetí podává čtenáři objektivní obraz politiky Komunistické strany Československa od roku 1948 až do minulého roku. Kromě toho dr. Rohlíček napsal a namluvil na zvukový pás doprovod k několika instruktivním filmům o Československu. LÍDA BRODENOVÁ, profesorka solového zpěvu na Mount Vernon Junior College ve Washingtonu, doprovázela na klavír svou žačku sopranistku Ramonu Nevros na Tea Musicale, které uspořádala Společnost Charlotte G. Masarykové v Husově Domě na Manhattanu — 3 — [pageend3](New York) v neděli 9. ledna t.r. Přítomní byli překvapeni, jak jasně a mile zněly z úst paní Nevros, jež je řeckého původu, české písně a arie Smetanovy a Dvořákovy. Velký úspěch sopranistky Ramony Nevros byl ovšem také zaslouženou odměnou naší paní Lídě Brode- nové, která tak neunavně a obětavě při svém vyučování zpěvu propaguje české a slovenské písně. KAREL BOLESLAV JIRÁK, profesor Rooseveltovy university v Chicagu, čestný člen SVU, o němž se obšírněji zmiňujeme na jiném místě tohoto čísla, dirigoval 15. prosince m.r. zimní koncert Symfonického orchestru Rooseveltovy university. Na pragramu tohoto velmi úspěšného koncertu byly tyto skladby: H. Berlioz-Římský karneval, César Franck-Symfonické variace pro klavír a orchestr (solistou byl koreán- ský pianista Yung Kyu Kim), Beetho- ven-ouvertura Leonora č. 3 a Antonín Dvořák-Symfonie č. 8, G-dur. DONALD T. HLUBUČEK, syn T. B. Hlubučka, ředitele České útulny v Chicagu, lékař v oboru výzkumu rakoviny, je příslušníkem druhé krajanské generace českého původu. Dr. Hlubuček, odchovanec Sokola, navštěvoval v mládí českou školu. Později studoval na Coe College v Cedar Rapids (Iowa) a dosáhl doktorátu lékařství na Universitě státu Iowa. Po dokončení vyšší koly dal se dobrovolně odvésti ke konci druhé světové války k námořnictvu, kde si odsloužil dva roky. Dnes je dr. Hlubuček členem lékařského sboru a kliniky ve Washoe okresní nemocnici v Reno (Nevada). HLEDÁME NOVÉ ADRESY Jerry Basta (posledně Toronto, Ont., Canada) Frank Borik, posledně Berkley, Mich., USA.) Dr. Jaroslav Brazda (posledně Mnichov, Germany) Zdenek Dostal (posledně Toronto, Ont., Canada) Ivan Jelinek (posledně Billericay, Essex England) Frant. Klojda (posledně Montreal, Que. Canada) Thomas Kolar (posledně Toronto, Ont., Canada) Herta Kutova (posledně Hamburg, Germany) Dr. Erika Mares (posledně Swarthmore, Pa., USA) Markyta Marešova (posledně Toronto, Ont., Canada) Arnost Marynchak (posledně Washington, D. C., USA) Ing. Augustin Maslovsky (posledně Bronx, N. Y., USA) Jindrich Pozar (posledně Buenos Aires, Argentina) Josef Jiri Svoboda (posledně Toronto, Ont. Canada) Ladislav Svoboda (posledně Washington, D. C., USA) Vladislav Vorel (posledně Bronx, N. Y. USA) Zdenek Votlucka (posledně Sao Paulo. Brazil) Prosíme čtenáře, kteří znají novou adresu výše uvedených, aby ji laskavě sdělili kanceláři SVU. Funkcionáře SVU a oblastní jednatele v místech u- vedených jako poslední adresa nezvěstných členů žádáme, aby překontrolovali místní telefonní seznamy. Děkujeme Vám všem za pomoc! _4_ [pageend4]ODEŠLI NÁM Dr. VÁCLAV LÁSKA Začátek nového roku 1966 přinesl nám smutnou zprávu: odešel navždy z našeho středu obětavý člen SVU, dr. Václav Láska, žijící v exilu v Mexiku. Ruský legionář za první světové války, později diplomat československé republiky ve Spojených státech, v Alžíru a naposled až do komunistického puče mimořádný vyslanec a splnomocněný ministr v Mexiku. Byl nejen diplomatem, ale také literátem, přispíval do našeho čtvrtletníku PROMĚNY a do celé řady dalších časopisů. Rád pomáhal kde mohl a v Mexiku, kde nežije příliš mnoho našich krajanů, vytvořil aspoň z toho mála přátelskou skupinku. Jedna členka této skupinky, Ing. Libuše Bergerová, zaslala nám k uctění památky zemřelého svou báseň, kterou otiskujeme v plném znění: REQUIEM. Památce Dr. Václava Lásky. 135 krvavých dnů Tvé srdce probolelo když kapka po kapce Tvé tělo opouštělo. Zemřel jsi v posteli v chmurné světnici vojáku od kosti, zvyklý spát s ručnicí. 50let jsi bojoval za humanitní demokracii ať už za mládí v Rusku nebo v exilu proti komunistické demagogii, vždy Masarykovu pravdu jsi hájil ze všech sil a pro svou vlast důstojným bardem jsi byl. Dokonal jsi statečně svůj smrtelný boj v lednovém večeru, plno hvězd bylo kol a nám, co Tě milovali palčivé slzy kanou, bud’ sbohem navždycky — jednou nashledanou. Ing. KAREL VESELÝ V Římě zemřel 19. prosince m.r. náš nejstarší člen Ing. Karel Veselý. Loni, v době našeho výročního sněmování v Chicagu, 18. září 1965 oslavil Ing. Veselý své 96. narozeniny, k nimž mu Společnost pro vědy a umění zaslala slavnostní blahopřání. Ing. Veselý prožil vlastně celý svůj život - mimo svá studijní leta - vzdálen od vlasti v Itálii. Rodem z Bystřice nad Pernštý- nem odešel již v roce 1900 do Itálie, kde působil jako vynikající odborník ve stavbě cukrovarů a jako organisátor moderního mlékařského průmyslu. V době první světové války Ing. Veselý byl zakladatelem čs. odboje v Itálii. Zesnulý byl pohřben v rodinné hrobce, do níž nedávno byl uložen jeho synovec, oblastní jednatel SVU pro Itálii, vyslanec a spisovatel Vladimír Vaněk. Oběma našim vzácným členům zachováme trvalou památku. STARÁ ČÍSLA PROMĚN Proměny, čtvrtletník redigovaný dr. Ladislavem Radimským, které svým lednovým číslem vešly do třetího ročníku, jsou stále víc a více čtenáři žádány. Mnozí noví předplatitelé žádají zaslání všech dřívějších čísel. Bohužel, kancelář SVU nemá již všechna předešlá čísla na skladě. Administrátor PROMĚN, dr. Hanuš Lexa, žádá touto cestou naše čtenáře, kteří obdrželi některá čísla PROMĚN na ukázku a PROMĚNY si nepředplatili, aby je laskavě vrátili na adresu kanceláře SVU. Potřebujeme nutně všechna čísla prvního ročníku a první číslo ročníku druhého. Za vrácená ukázková čísla předem děkujeme! — 5 — [pageend5]ZÁZNAMY: Pracovní konference všech funkcionářů SVU, která se měla konat v kanceláři SVU v New Yorku v sobotu 15. ledna t.r., byla odložena na sobotu 19. února t.r. Místo, doba a program pracovní konference zůstávají beze změny. Důvodem k odložení pracovní konference byla newyorská dopravní stávka v prvních dvou týdnech měsíce ledna a dále ta okolnost, že několik funkcionářů, jejichž přítomnost na konferenci je nutná, se nemohlo v té době do New Yorku dostavit pro vážné onemocnění neb jiné zaneprázdnění. Funkcionáři SVU ve Spojených státech a v Kanadě byli o této změně včas vyrozuměni kanceláří SVU. Stálý dopisovatel “Proměn”. Na návrh redaktora čtvrtletníku “Proměny”, dr. Ladislava Radimského, jmenovalo předsednictvo SVU počínajíc lednem 1966 prof. Karla Vránu z Itálie stálým evropským dopisovatelem (contributing editor) “Proměn”. V nejbližší době bude předsednictvo SVU jmenovat rovněž stálé dopisovatele mimo Spojené státy pro ZPRÁVY SVU a pro anglický Bulletin. Knihovna SVU byla obohacena vzácným darem 160 knih, které knihovně věnoval člen SVU, známý a zasloužilý krajanský pracovník, Theodore P. Hlu- buček z Chicaga. Jde většinou o vázané ročníky starších krajanských časopisů a jiných knih, které tvoří důležitý studijní materiál k historii krajanské Ameriky. SVU děkuje p. Hlubučkovi za jeho šlechetný dar a dalšímu chicagskému členovi SVU, dr. Zdeňku Hru- banovi za nežistnou pomoc při přebírání knih a jejich zaslání do kanceláře SVU. Obracíme se znovu na členy SVU a její příznivce s žádostí, aby věnovali knihovně SVU české a slovenské knihy nebo knihy v jakémkoli jazyce, zabývající se československou nebo krajanskou problematikou. Téměř každý týden docházejí kanceláři SVU písemné nebo telefonické žádosti o zapůjčení knižního materiálu nejen od našich členů, nýbrž též od rozličných universit, kulturních institucí a jednotlivců, kteří nejsou ani českého či slovenského původu. Společnost pro vědy a umění uvítá rovněž dary různých uměleckých předmětů, jako obrazů, soch, keramiky, předmětů domácí umělecké výroby a podobně. Každý dar takového druhu bude Společností dárci potvrzen. Členské příspěvky, předplatné PROMĚN, platby za různé publikace, dary na činnost SVU a dary na tiskové fandy PROMĚN, ZPRÁV SVU a anglického BULLETINU zasílejte laskavě na adresu kanceláře SVU (Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA). Za účelem ušetření poštovného rozešle kancelář SVU během měsíce ledna a února t.r. všem členům SVU výkazy zaplacených a nezaplacených členských příspěvků za rok 1964, 1965 a 1966. Prosíme členy SVU, aby po obdržení výkazu nezaplacené členské příspěvky obratem poukázali kanceláři SVU a tím umožnili po stránce finanční splnění úkolů SVU, které si zvláště letos, v roce 3. vědeckého a uměleckého sjezdu na Kolumbijské universitě v New Yorku, vyžadují zvýšených finančních nákladů. Upozorňujeme znovu členy SVU ze Spojených států, že jejich dary SVU tvoří odpočitatelnou položku v daňovém přiznání. “The Czechoslovak Contribution to World Culture”. Dovídáme se od vydavatele Sborníku z 1. sjezdu, firmy Mouton and Co. v Holandsku, že v důsledku vánočních a novoročních svátku zásilky objednaných Sborníků se poněkud opozdily. Dodací lhůta (přímo z Holandska) je 6 až 8 týdnů pro — 6 — [pageend6]Kanadu a Spojené státy. Žádáme tedy ty, kteří si Sborník objednali v prosinci nebo v lednu, o laskavé strpení. Doporučujeme rovněž těm, kteří si Sborník dosud neobjednali, aby tak učinili obratem na adresu kanceláře SVU a připojili šek nebo peněžní poukaz na $10.25 (členská cena) a $16.70 (cena pro nečleny). Newyorská pracovní skupina SVU požádala prof. Jaroslava Stránského, aby pred svým odjezdem zpět do Lon- dýna byl ještč jednou jejím hostem v kanceláří SVU. Dr. Stránský vyhověl a v úterý 11. ledna t.r. referoval na schůzi pracovní skupiny o své přednášce, kterou proslovil na schůzi washingtonské pracovní skupiny SVU 7. ledna na téma “Československo mezi Mnichovem 1938 a únorem 1948”. Po přednášce se rozpředla velmi rušná debata, do níž zasáhla celá řada přítomných. Třebaže v té době New York byl bez veřejné dopravy, zúčastnilo se přednášky na třicet osob. Přítomní se vřele rozloučili s prof. Stránským, přáli mu šťastnou cestu zpět do Londýna s tím, že se těší opět na brzské shledání v New Yorku. ★ Carol L. Sheldon, z Chatham College v Pittsburku, Pennsylvanie, členka SVU, jež je Američankou československého původu, pracuje na vědeckém průzkumu politického smýšlení Američanů československého původu. Předseda publikační komise SVU dr. Miloslav Rechcígl, Jr. rozeslal koncem roku všem členům SVU na území Spojených států obsáhlý dotazník slečny Sheldonové s připojenou frankovanou obálkou. Žádáme všechny členy, aby dotazník urychleně vyplnili a vrátili slečně Shel- donové, pokud tak již neučinili. Jiný náš člen prof. Jiří Nehněvajsa, přednosta sociologického oddělení University of Pittsburg přezval funkci vědeckého poradce tohoto projektu a slíbil, že bude o jeho výsledku informovat členy SVU. HiFi/Stereo Review, měsíčník vycházející v New Yorku otiskl v prosincovém čísle šestistránkovou studii o životě a díle Antonína Dvořáka z pera Frederica Grunfelda. V článku je také otištěna stará fotografie Dvořákova, z doby jeho pobytu v New Yorku, kterou redakci měsíčníku na žádost redaktora zapůjčila Společnost pro vědy a umění. Pavel Bartl (Ing., C. Sc.), 381etý vědecký pracovník Ústavu organické chemie a biochemie Československé akademie věd odejel začátkem července z Prahy s celou svou rodinou na pozvání Institut de Recherches Scientifiques sur le Cancer ve Villejuif, France. Za svého pobytu v Paříži se rodina Bartlova rozhodla nevrátit se do Prahy a požádala o imigrační visum do U.S.A., kde bylo P. Bartlovi nabídnuto místo Research Associate na Department of Biophysics, The Johns Hopkins University, Baltimore, Maryland. Po vyřízení úředních formalit přijela celá rodina šťastně začátkem listopadu do svého nového domova. P. Bartl, který pokračuje na Johns Hopkins University v práci ve svém oboru, elektronové mikroskopie přírodních micromolekul, ve skupině profesora M. Beer-a publikoval na 35 vědeckých prací a je spoluautorem a redaktorem knihy “Metody elektronové mikroskopie” (Nakladatelství Československé akademie věd, Praha, 1964). Vánoční a novoroční blahopřání adresované všem členům SVU došla kanceláři SVU od mnoha funkcionářů a členů SVU i od jiných krajanských organisací. Pro nedostatek místa uvádíme alespoň několik. Redaktor J. Josten, Londýn (. . příjemné Vánoce a hodně zdaru v Novém roce a všem v SVU skutečně úspěšný příští pracovní rok . .), dirigent a hudební skladatel — 7 — [pageend7]Rafael Kubelík, Lucern, Švýcarsko (. . s pozdravem a srdečným přáním požehnaných svátků Vánočních a šťastného Nového roku 1966 . .), R.C. Czech Mission, Los Angeles, Calif. (. . používáme této příležitosti, abychom vám nejen přáli klidné a spokojené další Vánoční svátky v exilu, stejně jako hojnost a plnost úspěchů v práci tak znamenitě v zájmu naší společné věci konané, v celém Novém Roce 1966, ale abychom Vám blahopřáli k cílům, jež už byly dosaženy ..) a nakonec jedno přání až z Vietnamu. Inženýr Rudolf Mikuta posílá pohlednici ze Saigonu a píše: Drazí spoluobčané, pozdravy Vám všem. Projektuji největší nemocnici na světě v nejmocnější americké basi. Byl jsem k tomuto projektu vybrán americkým letectvem, které mne sem zavezlo z Los Angeles jako specialistu na dobu tří měsíců . . . Děkujeme všem, kteří zaslali svá přání a pozdravy kanceláři SVU a alespoň touto cestou jejich přání a pozdravy opětujeme. Redaktor ZPRAV SVU žádá tajemníky pracovních skupin, aby mu pravidelně zasílali zprávy o činnosti skupin. Žádá dále všechny členy SVU, aby mu psali o svých úspěších, změnách v zaměstnání a možno-li, aby zasílali kanceláři SVU po jednom podepsaném výtisku knih a brožur, jejichž jsou autory (pro archiv SVU). Prosím, zasílejte nám rovněž fotokopie článků uveřejněných v různých vědeckých a odborných časopisech! Zasíláte-li redakci zprávu o činnosti někoho z vašich známých, prosím dbejte, aby zpráva byla přesná - redaktor ZPRÁV SVU nemá dostatek možností Vaši zprávu si znovu ověřovat. Pište, pište a zase pište! Každá Vaše zpráva nebo námět je vítaný! OPRAVA Profesor Jan Rocek nám sděluje, že naše zpráva, že byl jmenován děkanem Chicagské pobočky University of Illinois, je mylná a zcela nepodložená. Jmenovaný ve skutečnosti přijal nabídku místa profesora v chemickém oddělení uvedené školy. Tuto opravu uveřejňujeme na výslovnou žádost prof. Rocka, kterému se tímto omlouváme. PLACENÉ OZNÁMENÍ: Setkali jste se kdy s naším zástupcem? Jeho úřední titul je “Organisátor Jednoty ČSA”. Jeho poslání je sezná- miti veřejnost s nejstarší bratrskou a sesterskou podpůrnou jednotou v Americe. Jeho úřad je mnohem významnější než je ten, který zastává agent běžné obchodní pojišťovny. Organisátor ČSA má ve své aktovce mnohém více než pouhé formuláře přihlášek o členství v ČSA, či rozpočty na životní pojištění jednoty. Má v ní doklady historie 111 let Jednoty ČSA, doklady o jejím úsilí, o jejích úspěších i plánech do budoucna, vysvětlení proč Jednota ČSA je nejznámnější bratrskou a sesterskou podpůrnou jednotou v Americe. Organisátor ČSA má dokonalou průpravu ve svém oboru. Jeho poslání je sloužiti členům ČSA a nové členy jednotě získávati. Jeho prostřednictvím jednota prodává své osvědčené životní pojištění. ČSA má své zástupce v každém státu Unie, kde je akreditována. Jeden z nich je vždy připraven býti nápomocen i vám. ČSA, 2138 South 61st Courth, Cicero, Illinois-60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]