HLAS SV CYRILA A METODA podzim 1989 PASTÝŘE, OTČE, DAL JSI VLASTI NAŠÍ! [pageend1]S láskou a vděčností Jdi ve svém životě vždy cestou, kterou ukazuje Kristus a nebudeš bloudit. Proto pamatuj každý den na modlitbu, každou neděli na mši svátou, každý měsíc na svátou zpověď a na svaté přijímání. František kardinál Tomášek slavila naše vlast 90.narozeniny pražského arcibiskupa, kardinála Františka Tomáška. Přetiskujeme zde reportáž ze samizdatových "Křesťanských obzorů"o oslavě v Praze. ,V sobotu 1.července bylo možno už od časných ranních hodin potkat jednotlivce i celé skupiny lidí, směřujících k Pražskému hradu. Proud lidí se jako řeka sbíhal u vrat chrámu sv.Víta. Co přivedlo tyto lidi z různých koutů Prahy, ale i ze vzdálenějších míst Čech, Moravy a Slovenska do tohoto slavného chrámu? Byl to výraz vděčnosti, díků, ale i prosby. Vděčnosti za dlouhý věk, diků za pevné a neohrožené vedení našich věřících různými úskalími doby a prosby za další ochranu Boží a milost. To všechno si přinesla většina přítomných jako dar ve svém srdci. To chtěli položit jako obětní dar na oltář ve mši sv. za pražského arcibiskupa, Otce Františka kardinála Tomáška, který se právě v těchto dnech dožil úžasných 90.narozenin. Při mši sv., kterou děkoval Bohu za všechno dobro i za životní zkoušky, kterými ho Pán během dlouhého života obdařil. Lidí v chrámu stále přibývalo. Asi hodinu před začátkem bohoslužeb byla katedrála zcela zaplněna snad 12.tisíci věřícími, věkem od těch nejmladšich až po ty dříve narozené. V bočních lodích byly rozmístěny barevné televizory. Většina přítomných tak mohla celý obřad sledovat pohodlně na obrazovce. Prostor chrámu byl rozdělen do jednotlivých sektorů, vyhrazených kněžím, řádovým sestrám, pozvaným hostům a laikům. Pořadatelům patří dík za dokonalou přípravu. Před mší sv. probíhaly meditace nad jednotlivými desátky růžence, zakončené společnými zpěvy písní z Taizé. Přesně v 9 hodin se rozezvučely zvony. To průvod kněží a ministrantů odcházel pro Otce kardinála do jeho residence. Mezitím byli představováni hosté, kteří spolu s jubilantem později koncelebrovali slavnou mši sv. Bylo uvedeno, že chrám sv.Víta přes svou bohatou historii nikdy předtím nezažil tak početnou přítomnost vysokých církevních hodnostářů. Mezi hosty byl na prvním místě zástupce Sv.Otce, vedoucí vatikánské delegace arcibiskup Colasuono. Přítomni byli též kardinálové a biskupové z Polska, NSR, NDR, Rakouska, Jugoslávie, Maďarska, Itálie, Irska a Holandska. Celkem bylo představeno 10 kardinálů a 15 biskupů. Rada dalších byla přítomna, ale nekoncelebrovala. Účastni byli i zástupci jiných křesťanských církví. V okamžiku, kdy se ve dveřích katedrály objevil Otec kardinál, rozezvučel se celý chrámový prostor nadšeným potleskem. Potlesk ho provázel po celou dobu, co procházel chrámem s úsměvem na tváři a s kyticí prostých kopretin v ruce, žehnající přítomným. Jeho kroky vedly do kaple sv.Václava, kde se připravil k bohoslužbě. Obřady slavné mše sv. začaly čtením zdravice Sv.Otce. Na mnoha místech bylo čtení přerušováno upřímným potleskem, vyjadřujícím souhlas se slovy hlavy Církve. Při homilii bylo vzpomenuto životních milníků v pastorační činnosti kardinála Tomáška. Bylo zdůrazněno, že je více než symbolické, že se Otec kardinál dožívá svého životního jubilea v roce svatořečení naší Anežky Přemyslovny. Té Anežky, která přes propast věků v mnoha ohledech inspirovala jubilanta při službě svému lidu. Po mši sv. Otec kardinál poděkoval pevným hlasem přítomným za účast, přání a modlitby a udělil všem apoštolské požehnání. Po skončení obřadů pak kardinál Tomášek v doprovodu sboru kardinálů a biskupů prošel celým chrámem, opět zdraven mohutným potleskem. Věřící vycházející z chrámu utvořili špalír po celé cestě vedoucí od katedrály až k arcibiskupskému paláci a potleskem a jinými projevy sympatií doprovázeli i církevní vyslance z celé Evropy. Postupně se k arcibiskupské residenci přesunula značná část věřících - asi 3 až 4 tisíce -, kteří skandováním "At žije Otec kardinál!", "Chceme dobré biskupy!" a potleskem vyjadřovali svou věrnost představiteli naší církve a touhu po svobodném náboženském životě. Kardinál Tomášek několikrát vyšel na balkon a přítomné pozdravil. Vždy to vyvolalo bouři nadšení a ohlušující salvu potlesku, které byly důkazem úcty a skutečné autority Otce kardinála v řadách svých věřících. Vzpomeňme, k čemu nás nabádal Otec kardinál na počátku Desetileté duchovní obnovy. Hluboce si do svých srdcí vryjme ono veliké zvolání Písma: "Nebojte se! Zvedněte hlavy! Napřimte se!" Pokusme se, aby se tato slova stala pravdou a životem, živým svědectvím naší víry.'' Tolik reportáž přímého účastníka. Také za nás poslali Otec biskup Škarvada a Msgr.Fořt z Ellwangen panu kardinálovi blahopřejný telegram, v němž ho ujistili naší láskou a věrností. Z Německé spolkové republiky se slavné mše svaté v Praze zúčastnili všichni tři němečtí kardinálové - Friedrich Wetter z Mnichova, Joachim Meisner z Kolína n.R. a Franz Hengsbach z Essenu, jakož i předseda Německé biskupské konference, biskup Karl Lehmann z Mohuče a několik dalších biskupů. Náš Otec biskup pro Čechy, žijící v zahraničí, Dr.Jaroslav Škarvada, nedostal od našich úřadů povolení k cestě do Prahy. Oslavy se nezúčastnil ani slovenský kardinál Tomko, na protest proti tomu, že mu úřady sice povolení k cestě do Prahy daly, ale výslovně mu zakázaly jet další den na pout do Levoče. Do dalších let budeme provázet Otce kardinála Tomáška svými vroucími a upřímnými modlitbami. Poselství Svatého Otce: Ctihodnému našemu bratru Františku kardinálu «váté církve římské Tomáškovi, arcibiskupu pražskému Dnes stolíme po Tvém boku, ctihodný bratře, a objímáme Tě, Jako by- cnom byli skutečně přítomni. Spolu s Tebou přistupujeme v duchu k oltáři Páně v Tvém katedrálním kostele Svatého Víta, a Jak rádi bychom se připojili k ostatním bratřím v biskupském sboru a společné oslavili tak vzácné devadesáté výročí Tvého narození, a současně veřejně před tváří Božího lidu. Tvého milovaného stádce, pochválili Tebe, muže Božího a sloup církve, svědka evangelia a obhájce víry. Dnes zvláště máme totiž před očima všechno, co Jsi jako kněz a Jako biskup vykonal a s vytrvalostí snášel. Mnohostrannost Tvého Bohu zasvěceného díla vzbuzuja zasloužený obdiv a chválu. Proslavily Tě Jak Tvé katechetické práce tak 1 Tvá služba v různých farnostech; Tvůj biskupský úřad se vyznačuje bole tí I vyhnanstvím, ponížeností 1 slávou; těmi kdo Jsou dnes s Tebou shromážděni, a tímto dopisem 1 Námi. Je s obdivem dosvědčována Tvá neohrožená obrana práv církve l člověka. Toto naše spojení s Tebou, tato vzpotnín a na Tvůj činný, plodný život, toto ocenění Tvé tak mnohaletá služby, spolu s chválou Tvých kněžských 1 lidských ctností, kéž tl přinese opravdovou a tolik zaslouženou útěchu duše, kterou udělu|s dobrých pastýřů Božský odplatitel, a s ní 1 radostné prožití dne Tvých narozenin a novou posilu do dalších dnů. Tak jako Jsme Tě s obdivem a láskou tolikrát vítali u sebe, tím spíše Tě dnes z plna srdce pozdravujeme a blahopřejeme Tl k této tak ojedinělé Životní události a vkládáním svých rukou Tl udělujeme své apoštolské požehnání. Dáno ve Vatikánu 15. dne měsíce června, na slavný svátek sv. Víta, mučedníka, roku MCMLXXXIX, v Jedenáctém roce našeho pontifikátu. JAN PAVEL JI. Každému z vás posílám pozdrav a požehnání v Kristu Ježíši. Na památku 90. narozenin 30. června 1989 [pageend2]54 HLÁSEK Dětská příloha Hlasu sv*Cyrila a Metoda POZOR! POZOR! POZOR! POZOR!!!!!! 12.11. t>xxcL^ vz Římě s vat ořečena fc>l.ANEŽKA PŘEMYSLOVNA- Abychom tuto jedinečnou událost patřičně oslavili a zároveň uctili naši novou světici, bude se souhlasem Otce biskupa Dr. J.Škarvady uspořádána soutěž pro děti a mládež o životě této české královské dcery, která se stala služkou těch nej chudších. Soutěž bude probíhat v několika věkových kategoriích a její finále bude příští rok při 20.národní pouti v Ellwangen. Od října si můžete vyžádat informace u vašich duchovních správců. Ze Stuttgartu hlásí: Ve dnech 2.-18.srpna se konal stanový letní tábor na panství knížete Schwarzenberga v Scheinfeldu. Krásný kraj i pohádkový zámek Schwarzenbergů jsou novým objevem pro příští tábory. V posledním pololetí se konaly častěji schůzky skautů u profesora Kratochvíla (skautským jménem Baby), který dětem připravil pěkný program. Na obrázku prof.Kratochvíl se skauty při bota- nisování v přírodě. [pageend3]IV . E X I L O R E E se konalo o svatodušních v svátcích.Fotky poslali Čochtani z Frankfurtu, kteří jsou také na obrázcích uprostřed. Dole mše sv.s 0. opatem A.Opaskem OSB. o B E R B F A L Z W A L D [pageend4]PROVOLÁNÍ \J osudových chvílích našich duchovních, národních a státních dějin, kdy pošlapání suverenity našeho lidu i jeho Bohem daných práv dostoupilo svého vrcholu a mezinárodní prestiž naší vlasti poklesla na úroveň nejnižší, kdy, jak se zdá "snad právě v Božím úradku jest nové rozhodnutí nad národy. Snad právě ted andělé, stojící v úhlech věčnosti, jsou připraveni, rozdělit čas věků novými mezníky" /Karel Schulz/, uskutečňuje se staletá touha našich předků, o jejíž splnění se náš věřící lid zvláště v posledních letech vroucně modlil: z pokladu velikých postav našeho rodu bude dne 12.listopadu t.r. v hlavním chrámě křestanstva, v basilice svátého Petra v Římě vyzdvižena ke cti oltáře půvabná dcera královská, pokorná služebnice chudých z Rádu sv.Kláry a prostáčka Božího sv.Františka, Anežka z rodu Přemyslova jako SANCTA AGNES BOHÉMA. Bude tak tato dcera vlasti naší v těchto chvílích jejího nejhlubšího ponížení postavena před očima celého světa jako vzor vrcholného lidství a svatosti, jak je dosáhla hrdinným následováním pokorného Krista v jeho lásce a oběti celoživotní službou chudým, nemocným a ubohým ve svém klášteře v Praze Na Františku. K tomuto radostnému dni, který nám vpravdě připravil Pán, pozvedáme svůj hlas a voláme všechny, kterým je drahý odkaz naší slavné minulosti k uvědomělé a aktivní, hluboce vnitřní i příslušně okázalé, účasti na této jedinečné události. Vyzýváme k tomu především všechny věřící, a to bez rozdílu vyznání, kteří sdílejí svaté Anežčiny ideály, a to nejen k účasti na liturgických slavnostech jejího svatořečení a její kanonické úcty, ale i k meditaci zdrojů, ze kterých její svatost pramení. Všechny pak, kteří žijí z odkazu naší národní minulosti, zveme k následování jejího zářivého příkladu v oblasti sociální, zvláště však v péči o trpící a potřebné. Prosíme všechny pracovníky z oborů vědy a umění o události úměrné zhodnocení Anežčiny osobnosti a její lidské velikosti. Konečně apelujeme při této příležitosti i na ty, kdo v přítomné době vládnou v naší vlasti, aby vrátili lidu, za jehož osud jsou před Bohem zodpovědni, důstojnost lidí svobodných, o správě věcí svých suverénně rozhodujících a umožnili mu tak přístup k oněm hodnotám, jejichž zosobněním je naše svátá Anežka Přemyslovna. Význam, program a výzvu zaznívající z aktu svatořečení pro nás všechny vyslovil básník: "Anežka z rodu Přemyslova, sestřička chudých, sestra králů. Jde, křížem buší beze slova o mrtvou skálu: Vy, sami v sebe zazdění, povstaňte v tomto znamení!" /Václav Renč/ A proto, povstaňme! [pageend5]VSTŘÍC SVATOŘEČENÍ BL.ANEŽKY ßlah. Anežka na pomníku sv. Vá.lava v Pra't od J. K Myslbeka. Svatořečení se koná, jak již víte, 12.listopadu v basilice sv.Petra v Římě. Zároveň s naší bl.Anežkou bude svatořečen i polský řeholník Albert z Krakova, který žil v letech 1845-1916. Ze všech našich farností se připravují poutě do Říma ke svatořečení.Přihlášky byly sice již uzavřeny, ale protože se často nějaké místo uvolní, informujte se, máte-li ještě zájem, u svého duchovního správce. O.Valík nabízí také možnost účasti pro známé a příbuzné z Československa. Adresy všech duchovních správců najdete na poslední stránce tohoto časopisu. Také naši němečtí krajané z Ackermann-Gemeinde pojedou ke svatořečení a bylo by možno jet případně i s nimi. Informace u Ackermann-Gemeinde, Tel. 089/554971, Dachauerstr.9/II, 8000 München 2. Aby naše skupina působila co nejhezčím dojmem, bude třeba, aby všichni, kdo vlastní nebo si mohou vypůjčit některý z našich krásných národních krojů, si jej vzali s sebou. Proto prosíme ty, kteří do Říma jet nemohou,, a kroj mají, aby jej pro tuto příležitost zapůjčili některému z účastníků. U duchovních správců se můžete informovat. Jaroslav Pole Agnes von Böhmen 1211-1282 Königstochter - Äbtissin - Heilige 1989. Ca. 170 Seiten, 8 Bildtafeln, DM 48,- ISBN 3-486-55541-3 Lebensbilder zur Geschichte der böhmischen Länder, Band 6 Subskriptionspreis: DM 38,- (gültig bis 31. 10. 1989) Upozorňujeme Vás na německé vydání knihy Msgra.Dr.J.V.Polce o Bl.Anežce, která vyšla už v Československu pod názvem "Světice Anežka Přemyslovna". K subskripci německého vydání je možno se přihlásit u Oldenbourg Verlag, Rosenheimerstr.145, 8 Munchen 80. 60. narozeniny Msgra. Polce 14.září t.r. se dožívá 60 let náš známý historik Msgr.Dr.Jaroslav V.Pole který je m.j. také autorem výše uvedené knihy o naší nové světici. Msgr.Polc se narodil v Chicagu, ale brzy nato se jeho rodiče přestěhovali do Prahy, kde pak studoval na Jiráskově gymnáziu. Po maturitě v r.1948 odjel zase do USA a studoval zde na koleji sv.Prokopa v Lisle. Další studia konal na Papežské Lateránské universitě v Římě. V září 1955 byl v Americe vysvěcen na kněze a působil 5 let v duchovní správě. R.1960 byl znovu poslán na studia do Říma a zde byl v r. 1962 promován na doktora teologie a získal i licenciát z církevního práva a diplom paleografie a diplomatiky. Od té doby působí jako vedoucí knihovny Lateránské university. Msgr.Polc vydal řadu knih, většinou s náměty z českých dějin, přispěl četnými články do různých sborníků a nesčíslněkrát přednášel na vědeckých konferencích a symposiích. Velkou zásluhu o svatořečení bl.Anežky si získal, když se lvím podílem podílel na vypracování "Positio super virtutibus beatae Agnetis de Bohemia", jež byla nutným předpokladem úspěšného zakončení procesu svatořečení. Naši krajané znají Msgra.Polce z jeho knih, které vyšly v Křestanské akademii i z jeho brilantních přednášek v našich farnostech a na symposiích KA, které strhují fundovanými znalostmi i angažovaným přednesem. Spolu s několika jinými odborníky byl také organisátorem tří úspěšných symposií pro mládež o Karlu IV., M.Janu Husovi a sv.Cyrilu a Metodějovi. Děkujeme mu za jeho práci a do dalších let mu vyprošujeme hojnost Božího požehnání. Ad mu.ltos an.no s I Na obrázcích: Vpravo nahoře: tak, jak ho známe při přednášce vpravo dole: mezi spolubratry při pouti v Ellwangen vlevo: s kardinálem Beranem a dnešním biskupem Škarvadou v r. 1966 v Norimberku. [pageend6]SME KRV JEDNA... KBlEM_SVATÝM_BYLI_DO_CIRKyE_BOŽÍ_PBlJATI Jan František Tomášek a Jakub a Patrick Pinkasovi ve Frankfurtu a dospělí Michaela Bulková a Jan Konopásek, také ve Frankfurtu ABYS V NAS MILOST KŘTU SVATÉHO ZACHOVAL - PROSÍME TÉ, VYSLYŠ NAS! K_kSy.PŘIJÍMANÍ_PŘISTOUPILI Jaroslav a Libuše Papouškovi ve Stuttgartu ABYS V NÁS OHEŇ SVÉ LÁSKY ROZNÍTIL - PROSÍME TĚ.VYSLYŠ NÁS! SVÁTOST_BIŘMOVÁNÍ_PRIJALI četní krajané z rukou 0.biskupa Škarvady při pouti v Ellwangen ABYS NAS DARY DUCHA SVATÉHO POSILOVAL - PROSÍME TÉ, VYSLYŠ NÁS! SyATOSTÍ_MANŽELSTVÍ_SyÉ_2iyOTY_SPgJILI Jan a Lenka Konopáskovi ve Frankfurtu Monika a Marián Gregorovi v Hannoveru ABYS TYTO MAN2ELE V LÁSCE A SVORNOSTI ZACHOVATI RACIL - PROSÍME TÉ, VYSLYŠ NÁS! k^2ské_s v éc en í_př ij al z rukou Sv.Otce ct.p.Jan Vokál v Římě. Na jáhna byl vysvěcen při loňské pouti v Ellwangen. ABYCHOM DOBRÝMI PASTÝŘI KE KRISTU VEDENI BYLI - PROSÍME TÉ, VYSLYŠ NÁS! NA_yÉČNOST_NÁS_PŘEDEŠLI Dr.Květoslav Tylich v Mannheimu, Dr.Anna Zirneckerová ve Frankfurtu, pí.Gina Benová v Mnichově, P.Dr.Josef Novotný O.Cr., pro- vincíál rytířského řádu Křižovníků s červenou hvězdou ve Vídni, prelát Julius Gašparík, vedoucí slov.katol.misionářů ve Francii. ABYS NAM ŠŤASTNÉ SHLEDANÍ S NAŠIMI ZESNULÝMI DOPŘÁL - PROSÍME TÉ, VYSLYŠ NÁS! BLAHOPŘEJEME K 25.výročí kněžského svěcení a ke 40.výročí vstupu do Kongregace Salesiánů P.Blažeji Müllerovi SDB ve Vídni, k 80.narozeninám Richardu Hackenbergovi, významnému pracovníkovi Ackermann-Gemeinde k 65.narozeninám 0.biskupovi Dr.Jaroslavu Škarvadovi, 0.Františku Hrdému ve Švýcarsku a Dr.Antonínu Kratochvílovi v Mnichově, k 60.narozeninám p.Kamilu Benovi v Mnichově k 75.narozeninám pí.Stefi Foltové z Mnichova, známé prodavačce koláčů v Ellwangen. Českému slovu k 35 letům vycházení zde na západě a přirozeně všem, o jejichž jubilejích jsme se nedozvěděli. Odshora: Křest J. Tomáška a sourozenců Pinkasových l.sv.přijímání sourozenců Papouškových, 1.sv.přijímání bratří Havlíčkových /viz minulé číslo/, svatba manželů Gregorových a pí.Foltová při oslavě před 5 lety. [pageend7]ČESKÁ P. Pavel Knespl, 4530 Ibbenbüren, An der Mauri Pinsk, rrhe 3, Tel.05451/4140 P.Dr.Josef Stojaspal, 4660 Gelsenkirchen, Stolzestr.3a Tel.0209/205162 P.Max Kandier, 5 Köln 1, Postf.290201, T.0221/316355 P.Jan Holas, 6 Frankfurt/M., Oskar-Sommer-Str.15-17, Tel.069/637508 P.Radiin Valik OSB. 7 Stuttgart 50, Koblenzer Str. 17, T.0711/5490285; Velehrad: Rottenwaldstr.96 P.Dr.Libor Koval, 78 Freiburg/Brsg., Habsburgerstr.120, T.0761/273903 Msgr.Jaroslav Kubovec, 7945 Langenenslingen 1, T.07376/308 KATOLICKÁ CÍRKEV V NĚMECKU P.Karel Janoušek, 8 München 5, Klenzestr.66, Tel.089/2016793; Sál Velehradu: Kreuzstr.16, Tel.089/2603331 P.Václav Sedláček OSAE, 8372 Zwiesel, Postf.220, T.09922/1040 Msgr.Pavel Kučera, 8502 Zirndorf, Postf.1310, Tel.0911/606301 Velehrad: 85 Nürnberg, Zufuhrstr.8, Tel.0911/268684 P.Jiři Pavelka, 8079 Schernfeld, Schulstr.2, Tel.08422/767 P.Josef Malár, 8881 Bachhagel, Kirchplatz 6, Tel.09077/264 Msgr.Karel Fořt, delegát, 8 München 40, Rheinstr.39, Tel.089‘349894 VŠETCI SME BRATTA - WIR SIND ALLE BRUDER - VŠICHNI JSME BRATŘI Krátká reportáž v obrazech: vlevo: O.Jech oslavil 40. výročí kněžského svěcení, frankfurtští krajané oslavili v květnu spolu s Ackermann-Gemeinde sv.Jana Nepomuckého v Eltville, 4.června byl hostem v krajanské farní obci v Mannheimu prelát Dr.Karel Vrána, rektor koleje Nepomucenum v Římě; vpravo:záběr z letošní poutě v Ellwangen - poznamenejte si už teď, že příští rok se koná 20. pout v sobotu 7.července, mnichovští krajané při procesí Božího Těla HLAS SV.CYRILA A METODA-Seelsorgebrief - Hrsg.Tschechische katholische Delegatur, Verantw.Msgr.Karel Fort m.Redaktionsrat, Rheinstr.39, 8 München 40 Postgiro München: Tschechisches katholisches Oberseelsorgeamt, Kto.Nr.4340 16-803, BLZ 700 10r 80 [pageend8]