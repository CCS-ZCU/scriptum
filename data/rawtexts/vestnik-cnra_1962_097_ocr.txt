V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 97 Únor 1962 KONFERENCE V PUNTA DEL ESTE. Sešli se tam zahraniční ministři amerických republik, 21 států, aby konečně zaujali stanovisko ke kubánskému režimu, který začínal nepříznivě zasahovati čím dál tím víc do systému společenství Organisace Amerických Států, jak zní jeho oficiální titul, mající za úkol spolupráci a obranu proti vnějšímu útoku. Mimochodem řečeno, nepatří do ní Kanada, jíž kubánský režim, zdá se, nezajímá, poněvadž vesele s ním obchoduje a dodává své dolary. Vliv Castrovy revoluce, z počátku přijímané sympaticky všude, i ve Spojených státech a zejména v latinské Americe, hlavně pro jeho snahu v počátečním vývoji vymaniti se z hospodářské závislosti Spojených států, právem či neprávem t. zv. “amerického imperialismu”, ztrácel víc a víc na přízni, když se začala ukazovat jeho spolupráce s komunistickým blokem a zavádění komunistického principu, ač Castro popíral, že by byl komunistou. Jeho rostoucí diktatura a přímé zasahování do vnitřní politiky těchto zemí nejen komunistickou propagandou, ale i dodáváním zbraní a peněz podvratným živlům, zejména ve státech Střední Ameriky, kde se přímo snažil vyvolat převraty pomocí svých emisařů, způsobily, že s ním řada jich přerušila styky a žádala zakročení Organisace. V řadě druhých států však, ač to bylo proti většině veřejného mínění, vlády se zastávaly Castrova režimu. Zejména některé, které přišly k moci poměrně nedávno jako v Brazílii a Ecuadoru hájily stanovisko, že je nutno posuzovat ho shovívavě, jako latinského bratra, že jeho vláda není komunistická, nýbrž socialistická a podobně a bránily se proti společnému zásahu Organisace do vnitřních kubánských záležitostí. V tomto ohledu byl to velmi chybný politický tah Castrův, že se sám prohlásil komunistou, takže pod nátlakem většiny států byla konečně svolána tato konference, poněvadž uvedená námitka odpadla. Nicméně i potom byl návrh na vyloučení Kuby ze souručenství předmětem mnohých sporů v tisku a veřejnosti i mezi vládami již před zahájením konference, rovněž i otázka případných sankcí, zejména po stránce právní. Toto stanovisko hájilo hlavně Mexiko, že totiž ve stanovách Organisace Amerických Států není ustanovení, které by oprávňovalo vyloučení některého člena a že by bylo nutno v tomto ohledu to doplnit na nové konferenci. Námitka tedy hodně legalistická a sporná, zejména v bodu sankcí, vezmeme-li v úvahu, že proti Dominikánské republice byly týmž orgánem odhlasovány sankce pro účast na atentátu na presidenta Venezuely Betancourta, třebas že se nejednalo o vyloučení. A tak se tato otázka právní stala hlavním bodem celého konferenčního jednání a bitva o vyloučení a sankce byla dlouhá a úporná s rozčíleným ohlasem veřejnosti těchto zemí, kde se konaly manifestace katolické, schůze dělnické a studentské s resolucemi pro i proti, bud’ otevřenými nebo zastřenými, a vlády byly zahrnovány výzvami různých organisací, do čehož ovšem Castrovi emisaři a komunisti se snažili zanést co nejvíce zmatku. Jak již řečeno, Castro svým přiznáním ke komunismu pomohl značně k úspěchu konference aspoň v některých bodech: že podle iniciativního a záslužného návrhu Mexika bylo usneseno -— 20 hlasy proti hlasu Kuby, která hlasovala proti všem ostatním — že americký kontinent je ohrožen komunismem vedeným z Kuby a že marx-leninismus není slučitelný s demokratickými zásadami meziamerického systému a že solidarizace některého amerického státu s komunistickým blokem rozbíjí jednotu kontinentu. Návrh, má-li se v důsledku toho Kuba vyloučit ze společenství, byl však pro uvedenou právní námitku přijat pouze dvoutřetinovou většinou, kterou v poslední chvíli, po úporném boji, doplnila Uruguay, při čemž velké státy Brazílie, Bolivie, Argentina, Ecuador, Chile a Mexiko se zdržely hlasování, což jistě oslabuje význam resoluce. Nicméně nutno přiznat, že nehlasovaly proti. Uvedená resoluce o hrozbě komunismu a neslučitelnosti jeho s demokratickými zásadami je nicméně oslabena druhými, které jsou problematické, jako ona o svobodných volbách, jako kdyby Castro je dovolil, nebo o sebeurčení národů, zastávanou skupinou “měkkých”, které nechtěly Castrovi ublížit, zejména Brazílie, jako by si byl kubánský lid sebeurčil Castrův komunismus nebo jako by se ho mohl sebeurčením zbavit. [pageend1]VĚSTNÍK ÚNOR 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois Second class postage paid at Chicago, Illinois. VESTNIK FEBRUARY 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Praktickým a logickým důsledkem bylo jednohlasné usnesení o okamžitém vyloučení Kuby z meziamerického výboru obrany, ačkoliv další usnesení o zastavení obchodu se zbraněmi s Kubou a o možnosti rozšíření tohoto zákazu i na jiné strategické předměty byla přijata jen většinou šestnácti hlasů; zdržely se hlasování zase některé státy se značným počtem obyvatelstva a s velkým územím. Poslední resoluce žádající výbor Organisace, aby bděl a zamezil útočné, podvratné akce a jiné nebezpečí pro mír a bezpečnost kontinentu, plynoucí ze zásahu čínsko-sovětských, byla přijata také devatenácti hlasy, při čemž se Bolivie zdržela hlasování. Ovšem praktické uplatnění resoluce o vyloučení Kuby dá tomuto výboru značné bolení hlavy, jelikož stanovy Organisace nepředvídají něco podobného, jak bylo hájeno Mexikem a společníky. Zatím se pomýšlí na nepřipuštění zástupce Kuby do sídla Organisace ve Washingtoně nebo na přijetí usnesení o jeho vyloučení z Rady Organisace, což může přivodit znovu rozpor o jeho legalitě. Tedy celá věc není ještě skončena a bude záležet, jak se zachovají v praksi státy, které se zdržely hlasování v tomto i jiných bodech a hlavně na vývoji v těchto zemích, zejména v Brazílii a Ecuadoru i jiných, poněvadž jejich stanovisko vyvolalo po konferenci známé protesty veřejnosti doma i v domácím tisku, kde je stále předmětem úvah, kritik i souhlasu, a bude dokud se nevykrystalisuje konečný směr. Hodnotíme-li výsledek konference s hlediska poměrů a vlivů Spojených států vůči latinským zemím v Organisaci, nemůžeme se ubránit dojmu, že Spojené státy utrpěly ne-li porážku, tedy citelnou ránu na své prestyži, i když ohrožení kontinentu komunismem a jeho nepřijatelnost byly slavnostně a jednotně prohlášeny, poněvadž hlavním jejich cílem byla jednotná akce proti Castrovi. Důvody, proč zejména velké státy nešly spolu, mohou být jen předmětem dohadů. Snad chtěly ukázat, že si nedají diktovat, že nejsou loutkami Spojených států za dolary, jak je viní Castro. Bylo dobře, že Spojené státy prohlásily, že svou pomoc v akci Alliance for Progress nečiní závislou na hlasování. Snad též záviselo jejich stanovisko na momentální vnitřní situaci v té či oné zemi, a snad i na zmíněném latinském souručenství, pro něž pasivně přihlížely k pronikání Castrova komunismu, nebo se jen bránily, místo aby s ním rázně skoncovaly. A ovšem právní stanovisko Mexika mělo jistě také svůj vliv. Ovšem soudě podle reakce Castrovy, jeho zklamání a chování se jeho delegace během konference, které bylo vyzývavé ba i vyhrožující, mohlo by se říci, že konference byla úspěšná. Snad je přehnané české rčení o celé koze a nažraném vlku, nemůžeme se však ubránit tomuto dojmu z konference. Rozhodně nebyla to porážka komunismu na této polokouli. Odmítnutí jednat proti němu znamená při nejmenším, že udržel své posice, ne-li dokonce i více. Ted’ nutno vyčkat dalšího vývoje. Zmíněné reakce v některých zemích po skončení konference ukazují, že otázka není definitivně skoncována. KOLEM SVĚTA S NÁSOBILKOU. 2 • VĚSTNÍK Dojmy zachycené z přednášky prof. Václava Hlavatého, pořádané Československou národní radou americkou, společně se Společností pro vědu a umění dne 17. února v Chicagu. Profesor Václav Hlavatý, náš věhlasný mathematik, působí na státní universitě v Bloomington, Indiana, již řadu let, od té doby, kdy musel opustit Karlovu universitu i Československo po komunistickém puči. Ve Spojených státech se proslavil hlavně tím, že dokázal mathematicky Einsteinovu theorii o relativitě. Vychoval na americké universitě již řadu žáků nejen z Jižní a Severní Ameriky, ale i z Japonska, Indie, Israele, Evropy. Na pozvání svých bývalých [pageend2]žáků vydal se prof. Hlavatý loni na přednáškovou cestu trvající 8 měsíců. Absolvoval přes 80 vědeckých přednášek na nejpřednějších světových universitách, počínaje Stanfordskou universitou v Kalifornii a konče Evropou na universitách v Římě, Padově, Paříži, Londýně, Dublinu. Dva měsíce pobyl v Japonsku a další dva měsíce v Indii. Zastavil se v Hong Kongu, navštívil Afghanistan, odtamtud jel do Israele, pak do Evropy. Z jeho přednášky o Asii, doprovázené filmem, vyjímáme některé zajímavosti. Japonsko je přelidněná, velice chudá země. Vojenská diktatura vládnoucí po pět století a skrývající se za symbol císaře, vychovala národ v přísné disciplině, zjevné podnes. Lid bydlí v malých domcích z karet, bez vytápění, dokonce bez kamen. Je velice pracovitý, otužilý a vlídný. Ve velkých městech, zejména v Tokyu, staví se nové čtvrtě z betonu v americkém slohu. Tokyo má devět a půl milionu obyvatel, ulice však jména nemají, jenom čtvrtě jsou pojmenována a menší obvody. V Kyotu, starém sídelním městě, se dosud potěšíme pohledem na staré paláce, chrámy a krásné zahrady. Důležitá je návštěva nové Hiroshimy. Po atomickém výbuchu koncem války nezbylo nic z původního města, jen betonová stavba s kopulí, t. zv. “Atomic Dome”, stojící podnes ve svém poškozeném stavu, pravděpodobně na výstrahu. V místech, kde bomba vybuchla, je krásný park a kol dokola nové budovy a všude zeleň, což vyvrátilo původní nesprávný názor, že nikdy nic již neporoste na místech atomického výbuchu. Dalším důkazem jsou kozy na Bikini, kde se rodí normální potomci původních koz, které přežily atomický výbuch na tomto ostrově. V universitních kruzích japonských neznají nikoho z československých politiků, jen umělce. Jméno Václav na př. hned jim připomíná Václava Talicha, československého dirigenta. Hong Kong, British Crown Colony, malebně položený na ostrově a na malém pruhu země na pevnině, s pozadím hor, je svou polohou jedno z nejkrásnějších měst a svým obchodním ruchem a bohatstvím z nejbohatších měst Asie. Žije zde dva a půl milionů lidí. Moderní část tohoto světového přístavu (free port, neplatí se žádné clo) připomíná velká americká velkoměsta. Žijí zde boháči z Cíny, jejichž poměr k Anglii je při nejmenším komplikovaný, i jejich vztah k rodné Číně je též prazvláštní. Je zde velké bohatství, a hned za městem nejhorší slums, kde v bařinách bydlí ubožáci v džunkách jako vyděděnci lidské společnosti, bez jakéhokoli soukromí a ve velké chudobě. Indie se popsat nedá, tam nutno žít a i tak zůstává nám nepochopitelnou a to proto, že co pro nás je důležité, Indům je naprosto nedůležité. Nechápou nás, když mluvíme o svobodě. Pro Inda svoboda znamená být pánem svého těla, nemít žádných požadavků, být odevšeho oproštěn. Na př. vítězství vůle nad tělem je výkon yogiho, který se dá na týden pohřbít za živa. Ovládá své tělo tak, že zpomalí svůj metabolismus a omezí dýchání, takže mu stačí na týden vzduch v rakvi. Indové rovněž nechápou naši demokracii. Nestarají se vůbec o hygienu. Gandhi s hadrem kolem těla, to je Indie — nikoli bezvadně oblečený Nehru. Tradice je nesmírně silná a Ind se vrací ke starým zvykům po návratu domů z evropské university. Žije vlastně dvojím životem: ve styku s Evropany a Američany, obléká se jako oni, jezdí v automobilu, pohybuje se v klubu jako oni, ale když přijde domů, svlékne evropský šat a je konec evropeisaci. Prof. Hlavatý vypráví o svém indickém hostiteli, který ho přivezl autem domů. Přeměna byla okamžitá. Ač pro profesora Hlavatého bylo prostřeno na stole po evropsku, rodina seděla na zemi kolem zdi jako žebráci a jedla rukou z velké mísy “pomyje”. Indové neznají pomstu. Vše co vybudovali Angličané zůstalo, i pomníky na věčnou slávu královny Viktorie. Dorozumívací řečí zůstává nadále angličtina, poněvadž jinak by se Indové z různých částí Indie ani nedorozuměli. Indie je přelidněná, lid umírá hlady, ale posvátným kravám a opicím je dovoleno pohybovat se volně a ničit úrodu, a nikdo na ně nevztáhne ruku. Posvátné krávy jsou svobodné, ale chcípají hlady, krávy nesvobodné jsou dobře živeny. Jsou případy, že boháči staví chrámy, i nemocnice a školy a také jsou případy, že boháč k stáru se zřekne svého jmění, vezme do ruky hůl a vydá se jako chudý poutník na cestu. Lid v Afghanistanu má staletou tradici “hrát to na obě strany”. Malá země se naučí vycházet s mocnými, napřed to byla Anglie a cárské Rusko, teď je to Amerika a Sověty. Zvláště lidé žijící životem nomádů těší se ze své volnosti a nesnaží se zlepšit si životní podmínky, umí překrásně lenošit, zvláště muži. Poslední zastávkou v Asii byl Israel, kde prof. Hlavatý se obdivoval zázraku lidské píle a podnikavosti. Poušť se proměnila v úrodnou zem, vznikla výstavná města, zahrady a na venkově “kibbutz” hospodářské kooperativy, vybudované židovskými pionýry za velkých osobních obětí. Ovšem židům dostalo se — a dostává — velké finanční podpory od židů z celého světa, nejvíce ze Spojených států. Přístav Haifa je výstavní moderní město, jehož architektura připomíná pražské stavby za republiky, což se dá vysvětlit tím, že se na výstavbě Haify zúčastnili tři stavitele původně z Prahy. Jsme vděčni prof. Václavu Hlavatému, že šíří po světě dobrou pověst československého jména, nejen vědy, ale hlavně československého národa a že jeho životním cílem je svoboda československého lidu. v ě s t n ík • 3 [pageend3]DR. MIKULÁŠ FERJENČÍK: DOJMY A SKÚSENOSTI Z CESTY DO MOSKVY A ZO SLOV. NAR. POVSTANIA V R. 1944. (Pokračovanie z min. čísla) Pomoc z Ruska nebola v poradi daleko od tejto pomoci partyzánov. Posielali nám sice zbrane, nikdy sme sa však nedozvedeli pre koho tieto posielajú. Partyzáni si totiž všetky tieto zásielky nárokovali výhradne pre seba. Cestou styčného sovietského dôstojníka mjr. Studenského od štábu maršála Koneva sme neustále žiadali, aby lietadla pristávaly na letisku Tri Duby a aby nám posielali hlavne protitankové zbrane a tieto označili pre koho sú určené. Nestalo sa tak. Poslali nám sice asi 150 kusov protitankových pušiek, málo účinných resp. proti stredným tankom vôbec neúčinných a zastaralého typu a aj tieto zásielky shadzovali z lietadiel pričom sa valná časť zásielky buďto poškodila, lebo stratila, alebo bola rozkradnutá. Podobne bolo tomu aj s prepravou 2. paradesantnej brigády, ktorá pred odoslaním na Slovensko bola zasadená do bojov u Dukly, tam zdecimovaná a potom v malých skupinkách po dobu niekoľkých týždňov prepravovaná na Slovensko, pričom hodne týchto našich ľudí prišlo o život. Českoslov. letecký pluk o 21 stíhacích lietadiel nám sice poslali včas a bol pre nás nesporne veľkou pomocou. Po dobu činnosti tohto pluku nemecké lietadla takmer zmizely z oblohy povstaleckého územia. Ale aj tento mal veľké ťažkosti s dodávkami pohonných hmot a streliva. Uplynulo často niekoľko dní, ba aj týždeň, že tieto lietadla nemohly vzlietnuť len preto, že Sovieti nedodali pohonné hmoty, alebo strelivo včas. Naše lietadla, s ktorými uletel plk. Talský, nám tiež nevrátili, ačkoľvek sme niekoľkokrát žiadali o ich vrátenie. Pre tieto sme mali aj vycvičených pilotov aj strelivo a pohonné hmoty. Za takýchto okolností, stále dúfajúc, že sa nám dostane skutočnej, účinnej pomoci odôvodnenej aj strategickým významom námi držaného územia v hlbokom nemeckom tyle, sme bojovali proti stále viacej a viacej rastúcej sile početnej i materiálnej — hlavne tankovej — takmer až do 26. oktobra, kedy sme museli opustiť Banskú Bystricu a stiahnuť sa na Donovaly a po dvoch dňoch, t. j. 28. oktobra, aj z Donoval do hôr. Povstanie však ani s tým neskončilo. Názor a výrok, ktorý často počujeme, že povstanie bolo potlačené alebo rozbité, je nesprávný. Bojovali tu ešte aj po 28. oktobru tisíce našich vojakov, poďla rozkazu gen. Viesta, ktorý vydal dňa 27. oktobra večer na Donovaloch: “Pokračujte v boji proti nemeckým okupantom v menších samostatných skupinkách, až do konečného oslobodenia.” (Pokračování) Otec píše svému synu. Když jsme se rozloučili s Tebou v Los Angeles a nasedli do vlaku El Capitan na dráze Santa Fé, odebrali jsme se do jídelního vozu k večeři. Prohlížíme si jídelní lístek, který nám podal černoch. Teta se na mne obrátí s poznámkou, česky ovšem: “Je tu také ryba, ale Ty ji nemáš rád.” Černoch, který čekal na naší objednávku skoro jako pro sebe opakuje “ryba ... a to Vy jste Češi?” Snad si nedovedeš ani představit naše překvapení. Pohlížíme na sebe a hned na to se společně ptáme: “Vy umíte česky?” Odpovídá nám správnou češtinou, za kterou by se nemusel stydět žádný Čech. Skoro po celou večeři byl kolem našeho stolu a vypravoval nám o svém pobytu v Československu a co nás nejvíce překvapilo, že znal tolik veřejně činných lidí. Pak jsme se s ním ještě dlouho bavili po večeři. Jmenuje se David George. Vyprávěl nám, že když mu bylo 15 roků přijel z Londýna do Brna a tam byl zaměstnán u velké firmy Meinel, která hlavně obchodovala s kávou. V Československu žil šestnáct let a v r. 1940 se vrátil do své rodné Ameriky. Ptáme se, jak to, že po tak dlouhém pobytu v Americe nezapomněl česky. “Zapomínal bych, kdybych pravidelně česky nečetl.” “A co čtete?” “Především mě velmi zajímá česká historie, čtu Palackého, Nerudu. Pak čtu Čapka a ovšem modernější spisovatele.” “A proč Vás zajímá čeština a historie československého národa?” “Přilnul jsem k té zemi a to hlavně proto, že všichni lidé se mnou přátelsky jednali. Tam jsem se cítil šťasten.” K. G. ČESKÁ A SLOVENSKÁ KNIHA. Zamysleli jsme se nad tím, kdo dnes ve Spojených státech čte Palackého dějiny, aby nezapomněl správně česky, kdo dnes udržuje svou knihovnu. Počet čtenářů stále se menší. Je tu však ještě mnoho pokladů uchovaných ve starých knihovnách, na půdách, v starých spolkových síních, kterým hrozí zkáza. Neodkládejte, zachraňte, co se ještě dá a darujte české a slovenské knihovně na Chicagské universitě. Dopište buď nám do Rady, 4125 West 26th St., Chicago 23, Ill., nebo na knihovníka Dr. Josefa Anderle, Department of Slavonic Languages, Chicago University. Jak zde již bylo referováno, na universitě se letos zahájí vyučování češtině, kurs pro začátečníky i pokročilé, dále kursy literatury a dějin českého a slovenského národa, později i slovenského jazyka. 4 • VĚSTNÍK [pageend4]S O K O L . Dne 16. února oslavilo Sokolstvo sté narozeniny své organisace a dne 14. února dovršila velká myšlenka k obrození národa devadesát sedm let svého trvání ve Spojených státech. Sokolstvo bylo páteří života národa před první světovou válkou, zápasilo o svobodu za války, zaplatilo životy své přesvědčení i v druhé světové válce. Je to tedy myšlenka bojovná. A proto musel být Sokol zničen komunisty, jakmile se dostali k moci. Sokol měl povinnost jen k národu, nynější Spartakiáda je znesvěcením pravého jeho poslání. Za Sokol může jednat dnes jen Sokol ve svobodném světě. Mluví-li za Sokol, pak musí být odhodlán hlásat politickou, národní ideu Sokola a to hlasem nesmlouvavým, přesvědčivým a zasvěceným ideji svobody, svobodného Československa, kde je jeho kolébka a všude ve světě, kde Sokol ještě žije. Z OBLASTÍ A ODBOČEK. ODBOČKA T. G. MASARYKA V LOS ANGELES, CALIF., konala svou druhou měsíční členskou schůzi v neděli, dne 11. února 1962. Třebaže počasí bylo po celý předcházející týden trvale nepříznivé, pršelo jako z konve několik dní ve dne v noci a také v toto nedělní odpoledne a jižní Kalifornie tak tak že už nebyla prohlášena za kraj postižený těžkou katastrofou, členové a členky se dostavili do schůze a dokázali tak, že jim krajanská spolková činnost přirostla k srdci. Na těch několika desítkách věrných spočívá tíha veškeré naší národně-uvědomovací práce v Andělském Městě a zaslouží si proto, aby i touto formou se jim dostalo uznání a poděkování. Jen horlivý bratr Václav Uttler nedojel, v jedné z ulic, proměněných v prudké řeky, byl obětí autonehody, doufáme, že nikoliv vážné. Předseda Ladislav Erban uvítal nové členy naší odbočky bratra Milana a sestru Růženu Rysovy, kteří se hned zapojili do práce. Bratr Erban vzpomněl třetího výročí úmrtí našeho zasloužilého člena Františka Kubáče. Bylo vzato s povděkem na vědomí, že sestra Anna Karásková mohla opustit nemocnici a odjela na krátkou zotavenou. A protože náš milý host sestra Agnes Briedy z Chicaga spolu s výběrčí sestrou Renatou Brase slavily své narozeniny, rozehrál osvědčený pianista Karel Fink klávesy a všichni společně jsme zazpívali “Happy Birthday” oběma milým sestrám. Bratr Erban pak pověděl o smutných a neradostných poměrech ve staré naší vlasti, jak mu o skutečných poměrech v ČSSR referovali jeho přátelé po návštěvě domova. Jednatel pak přečetl dopisy ústřední organisace ČSNRA v Chicagu a poté dopisy, jež nám byly doručeny. Sestra Stázy Baťková věnovala odbočce jako doklad uznání práce, na níž se za svého života podílela, obnos $40.00 vedle obnosu, jejž věnovala ústředí, její pozůstalí předali tento obnos odbočce s poděkováním za projevy soustrasti a účast na pohřbu. Věrný a dlouholetý člen odbočky Josef Švestka z Euclidu v Ohiu napsal odbočce krásný dopis uznání a poslal 10 dolarů jako svůj příspěvek a dar organisaci, na níž rád vzpomíná, sestra Marie Maříková se nemohla dostat do schůze a poslala rovněž 10 dolarů jako příspěvek a dar odbočce, jejíž práce si váží; před tím manželé Kreslíkovi věnovali 25 dolarů. (Sestra Marie Hassel věnovala dar 10 dolarů pro nemocné naše krajany uprchlíky v Německu pro American Fund v New Yorku.) Jsou to činy, které nově zvolené předsednictvo plně oceňuje a příklady, jez si zaslouží následování. Bratří Vykydal a Hess podali zprávu finanční a sestry, které se zasloužily o úspěch schůze lednové, Hessová, Jelínková, Kubáčová, Rohrová, Vykydalová a Renata Brase nezůstaly ani tentokrát v ničem pozadu a česká kuchyně byla dobře zásobena. Byly projednány otázky organisační; postrádáme velmi pracovitou a obětavou sestru Emmu Smeadovou, za níž v této schůzi byla zvolena organisačním referentem neméně schopná sestra Helena Vykydalová; bránila se — to se ví, ale pak jednomyslnou volbu přijala. Byly projednány otázky související s přípravou oblastního výboru ČSNRA pro Kalifornii, zřízení vlastního orchestru, pro nějž máme k disposici řadu nadaných hudebníků v čele s Frankem Vykydalem, projednány přípravy premiéry operety Josefa Stelibského, jež byla pro tento účel skupinou spolupracovníků za vedení Adolfa Dusila upravena a slibuje být sensací, aby mohla být předvedena v dubnu t. r. Pro měsíc březen v neděli 18. března budeme mít možnost shlédnout v Sokolovně české filmy, k nimž naše odbočka připravuje zvláštní program jako vzpomínku na narozeniny TGM, již pořádá Sokol 7. března a které se zúčastníme a na oslavu svých četných Josefů a Pepiček v předvečer jejich jmenin. Bylo rozhodnuto poslat ČSNRA v Chicagu 100 dolarů jako povinnou dávku z letos už vybraných příspěvků a obnos $34.50, jež jsme věnovali ČSNRA místo kytice na rakev sestry Baťkové, tak jak si to ona přála; k obnosům, jež sestry vybraly, odbočka přidala svých 5 dolarů. Výročí úmrtí Boženy Němcové. Jednatel-tajemník pak vzpomněl světlé památky Boženy Němcové, nesmrtelné autorky “Babičkv”, a vylíčil její cestu křížovou životem, jímž je nám blízká. Osm let žila v duchovním exilu a i dnes je nám výstrahou a příkladem. Zraňována a hanobena, předčasně zestárlá, vysílená bídou a nedostatkem a v konečné fázi života všemi opuštěna, kráčela svou cestou k vyšehradské skále, na níž už víc než 100 let plane a slavně svítí její věčné světlo. Jak to o ní řekl Viktor Dyk, nejpolitičtější z našich básníků: “A došla v onen chladný zimní den — 21. ledna 1862 — chodkyně unavená, bez růží, bez slunce, dvé prázdných dlaní jen a oči vyhaslé a srdce vyVÉSTNÍK • 5 [pageend5]loupené . . . Toť prostá legenda! Toť příběh očí dvou a srdce jednoho, jež mřelo bez útěchy. A v ženě ubité ubila lásku svou — ta země podivná, jež jmenuje se Čechy.” A tak aspoň v duchu i my v Los Angeles jsme paní Boženě z dálky položili kytičku pomněnek na její prostý hrob na Vyšehradě, s tím, že ani my, tisíce mil od domova, na své velké nezapomínáme. Soudruzi doma, kteří inscenovali její oslavy, a tímtéž dechem jsou původci toho, že tolik našich básníků a spisovatelů v bídě živoří a umírá anebo byli umlčeni po léta, to měli pohodlnější a zas kus propagandy pro ty, kteří poměry neznají. Tajemník vzpomněl i světlé památky velkého a oddaného přítele porobených národů a bojovníka za jejich osvobození, Lorda Christophera Bromheada Birdwooda, jenž zemřel počátkem ledna tohoto roku v Anglii, důstojného pokračovatele našich upřímných přátel Setona Watsona, Wickhama Steada, Bruce Lockharta, kteří nám věrně v nejtěžších dobách stáli po boku, a usneseno bylo vyslovit svoji upřímnou účast jak Lady Birdwood tak Svobodné čsl. tiskové společnosti v Londýně, jejímž byl ředitelem. A pořád ještě pršelo, když jsme po schůzi poseděli v přátelském povídání a ještě i pak, když jsme se rozjížděli ulicemi, plnými vody v slunné Kalifornii a bylo nám nějak teple v srdcích, protože jsme zas splnili kus své národní povinnosti a zodpovědnosti. Bohumil Smutník. ODBOČKA WASHINGTON, D. C. Činnost roku 1961 uzavřela naše Odbočka dokončením sbírky na Fond Svobody ČSNRA. Odeslali jsme celý výtěžek sbírky těsně před závěrem roku. Bylo to $244.00. Naše pěvecké sdružení “Dvořák” uzavřelo svou pilnou a velmi úspěšnou sezonu 1961 účastí na vánočním “Peace Festivalu” v Lisner Auditorium G. W. University, kde 14 národních skupin předvádělo většinou národní tance a zpěvy. — Naši pěvci byli v uplynulém roce nejpilnější naší složkou. Rok 1962 byl ve Washingtonu zahájen přednáškou Pracovní skupiny SVU, jež vznikla z někdejší Studijní komise naší odbočky a je dosud považována za složku naší odbočky. Redaktor Ivan Herben z New Yorku přednášel o Josefu Čapkovi, s nímž byl přednášející kdysi členem redakce Lidových Novin v Praze a potom i spolutrpitelem v nacistickém koncentračním táboře. — Spoluúčastnili jsme se na pořádání III. Šibřinek, jichž úspěch společenský byl velmi pěkný, finanční ovšem jen slabší. Čs. krajanský ples ve Washingtonu. Vrcholnou společenskou událostí washingtonské krajanské obce se již od několika let staly společenské taneční večery odbočky Čs. Národní Rady. Loňského roku se z takového representačního večera stal skutečný čs. ples. Byl pořádán v Hotelu “2400”, kde v roce 1918 žil a pracoval T. G. Masaryk, jak je to také zvěčněno na mramorové desce v halle hotelu. Letos se konal čs. ples dne 10. února a pořádala jej společně Odbočka ČSNRA se Sokolem Washington, jako před tím Sokol pořádal své Šibřinky společně s Odbočkou Národní Rady. — Průběh plesového večera byl znamenitý a uspokojil všechny návštěvníky, mezi nimiž bylo hojně amerických hostí. Roztomilým obohacením pořadu bylo vystoupení baletní školy ses. Milice Hasalové-Klavíkové. Její mladistvé žačky i žáci předvedli dobře nacvičená klasická taneční čísla. — Výborně připravený buffet je osvědčenou atrakcí našich krajanských večerů a také tentokrát splnil uspokojivě své poslání, zvláště též u našich amerických hostí. Nejmilejšími hosty na plesu byla paní Hlavatá, choť předsedy SVU, a její dcera. Obě dámy se dobře a živě pobavily ve washingtonském krajanském prostředí. Přes pěkný průběh letošního plesu nemůžeme zatajit jednu slabinu významného večera: chyběli zde četní našinci, které jindy mezi sebou míváme. Oslabená návštěva obráží se samozřejmě také ve finančním výsledku plesu, což platí také o ostatních našich krajanských podnicích. A protože jedině z výtěžků společenských podniků se hradí výdaje naší spolkové činnosti, projevují se nepříznivě následky netečnosti. Přes to však jsou obětaví pracovníci a pracovnice odhodláni vytrvat ve své činnosti, kterou pokládají za důležitou, aby se udržela úroveň a také význam čs. krajanského života. Událostí krajanského Washingtonu bude také oslava 100. výročí založení Sokola. Přesně v tento výroční den, 16. února, bude uspořádána společně Sokolem a Pracovní skupinou SVU oslava, na které promluví ses. Marie Provazníková. — A další rovněž nám všem společnou bude divadelní představení zdramatisované “Babičky”, jež s nedostižnou péčí a obětavostí připravuje pěvkyně Lída Brodenová. Washingtonská premiera bude 10. března 1962. j. k. CHICAGSKÁ OBLAST. Hlavní událostí byla přednáška prof. Václava Hlavatého “Kolem světa s násobilkou”, kterou pořádala ČSNRA společně se Společností pro vědu a. umění. Návštěva i nadšení byly veliké (viz referát na str. 3.). Bylo též vzpomenuto 7. března Vlastou Vrázovou, která zahájila večer krátkým proslovem. Pravila m. j.: “President Masaryk byl nepřítelem planého uctívání a papouškování frází. Díval se do minulosti jen proto, aby se dějinami učil a minulostí poučen, předvídal lépe budoucnost a tak i my se chceme poučit cestou kolem světa, abychom lépe znali svou dnešní povinnost k Československu i ke Spojeným státům. Proto jsme si pozvali vzácného 6 • VĚSTNÍK [pageend6]hosta, aby nás vzal sebou a ukázal nám cestu. Jeho kompasem na cestách je svobodné Československo a s tímto kompasem se i my vydáváme dnes na. cestu.” Zajímavý barevný film prof. Hlavatého promítal br. Vladimír Vaněk. ČSNRA děkuje touto cestou prof. Hlavatému za jeho neobyčejnou ochotu s námi spolupracovat a za jeho pochopení krajanské Ameriky. Na čtvrt hodince Chicagské oblasti rozhlasu br. Falty každé úterý v 7 hod. promluvili Vlasta Vrázová a br. Břetislav Vaněk. V pondělí dne 26. února odjíždí busová výprava ČSNRA vedena ses. Emilii Welclovou na Floridu Všechna místa byla již dávno vyprodána a na mnohé čekatele se nedostalo. Z technických důvodů není možné, aby jedna osoba pečovala o víc než 40 účastníků. Výprava se vrací po třech týdnech dne 18. března. Měsíční schůze Chicagské oblasti se konají vždy poslední středu v měsíci v Sokole Havlíček-Tyrš a jsou dobře navštíveny delegáty spolupracujících organisací a zástupci odboček Rady. Příští důležitou událostí chicagskou je sjezd ČSNRA ve dnech 28. a 29. dubna ve velké ložové síni ČSA. Československá ženská národní rada v exilu, jíž děkuje ČSNRA za osvědčenou a vítanou spolupráci, konala dne 18. února výroční schůzi ve společenské místnosti Lincoln Federal Savings and Loan Ass’n. v Berwynu. Úřednice, na všeobecnou žádost, si ponechávají funkce a zvláštní dík byl projeven neúnavné a obětavé předsedkyni Miladě Ferjenčíkové. První místopředsedkyní je opět Maru Prokopová Friedová, druhou místopředs. Božena Němečková, tajemnicí Emilie Schlieksbierová, zapisovatelkou Růžena Mejzrová, účetní Zorka Rauschová a pokladní Vlasta Růžičková. Ženská rada pořádá své populární jarní a podzimní věnečky, velký vánoční bazár, který se stal tradiční událostí, vystavuje české a slovenské lidové umění na mezinárodní výstavě Chicagské university a na velkém bazáru Folk Fair na Navy Pier, pořádá přednášky atd. V uplynulém roce získala na svých podnicích čistých $2,250. Z toho dala $200.00 ČSNRA na vydání anglické brožury o Československu, $200.00 na vánoční nadílku uprchlíkům v Evropě, $200.00 na zřízení stolice českého a sloven- ského jazyka na Chicagské universitě, RŠC $200.00 na českou brožuru protikomunistickou, ČSNRA $100.00 na rozhlas, $100.00 na československý rozhals br. Falty, $200.00 Americkému fondu na podporu jednotlivým případům sociálním, dále řadu příspěvků americkým dobročinným organisacím. Spolupracuje úzce s Americkým fondem a každého roku si vezme na starost několik rodin, které podporuje, zvláště ženy s větším počtem dětí, které ztratily živitele. Za deset let své činnosti věnovaly členky Rady v exilu $12,000 na sociální práci a na boj proti komunismu. Vyznačují se svou pílí, dovedností a dobrou vůlí, takže jejich popularita v krajanském životě stále stoupá, což jim ze srdce přejeme. MASARYKOVO SDRUŽENÍ V DETROIT, MICH. Filmový večer v pátek, dne 9. února, se vydařil i přes nepříznivé počasí. Dostavil se pěkný počet členů a krajanů. Film “Z českých mlýnů”, zapůjčený úřadovnou ČSNRA, byl všemi velice oceněn. Je to krásná upomínka na staré časy, život lidí na venkově, dobře dělané dílo čsl. kinematografie a českých umělců. Děj je velice poutavý a veselý, líčí neomalené kousky stárka Šafránka, nemožné nesnáze pana otce, zvláště za návštěvy matičky Prahy, mladou lásku inženýra s dceruškou pana otce, charakteristické vystoupení členů spolku jízdy na kolech, zachycuje jejich zpěv a mnoho veselých i neveselých příhod ve starém mlýně a v malé vesničce Hostějově. Děj byl sledován se zájmem až do konce. Film byl promítán na stroji ZČBJ operátorem br. Feruccio De Conti a Masarykovo Sdružení děkuje řádu Detroit ZČBJ i br. De Conti za tuto pomoc. Po promítání filmu a podaném občerstvení konala se schůze a provedeny volby úředníků na rok 1962. Zvoleni byli: předseda A. Benesh, místopředseda Fred Heřman, tajemník Rudolf Heřman a účetní-pokladník Charles Mareš. Zástupci do Oblastního výboru v Michiganu: bří. Charles Mareš, Fred Heřman a ses. M. Heřmanová. Další zástupci a výbory budou voleni v příští měsíční schůzi. Na podnik přispěly darovaným pečivem: F. Kovaříková, B. Eisnerová, O. Beneshová, E. Zemene, M. Heřmanová a A. Heřmanová. Pečivo bylo rozprodáno a výtěžek dán do naší pokladny. Jednáno bylo o další práci Sdružení i o schůzi Oblastního výboru, která bude asi dne 12. března v neděli v Owosso, v ZČBJ budově. Příští schůze Sdružení je druhý pátek večer v březnu a členstvo je srdečně zváno, aby se určitě dostavilo. Bude to vzpomínková schůze k uctění památky presidenta Masaryka a bude pozvána i krajanská veřejnost na umělecký program. Na všechny naše lidi je vznášena srdečná výzva: Staňte se našimi členy! Podpořte záslužnou práci čsl. Detroitu, ve spolupráci s krajanskou Amerikou! VĚSTNÍK • 7 Dne 3. března, v sobotu, se pořádá Masarykova oslava v Českém národním domě, které se zúčastní pí. Olga Masaryková Revioldová. Přijede doprovázena prof. Matějkou z Ann Arbor university. Tajemník br. Rudolf Heřman navštívil Ysilanti, aby dojednal podrobnosti návštěvy. [pageend7]ODBOČKA “JAMES HOVORKA”, ST. PETERSBURG, FLA. Jako loni tak i letos zdejší Women’s Club podniká akci ve prospěch Radio Free Europe. K tomu účelu zdejší televisní stanice W.S.U.N. v neděli, dne 11. února, poskytla půlhodinový program od 4. do 4:30 hod. odpoledne, na kterém se podílelo několik našich členů, kteří v minulém roce navštívili Československo. Vyprávěli o svých zkušenostech a zážitcích osobně tam prožitých. (Samozřejmě, jejich totožnost nebyla zveřejněna.) Naše odbočka povolila ve prospěch Radio Free Europe obnos $100.00 a činně se podílí na sbírce, která pro ten účel je podnikána a to s dobrými výsledky. Ten samý den večer, dne 11. února, jsme měli zábavu spojenou s jaternicovými hody a ta se těšila ohromnému úspěchu. Ačkoli jsme si vypůjčili 40 židlí, i tak mnozí návštěvníci, kteří si nepospíšili, museli odejít pro nedostatek místa. Při této zábavě účinkovali tři dobrovolní hudebníci, kteří svou hrou a zpěvem se starali o udržení dobré nálady. Když bylo po všem, celý výbor i s pisatelem těchto řádků si spokojeně oddechl, že již to máme za sebou, ale s blaženým pocitem, že naše pokladna bude zase o nějakou stovku bohatší. Za spoluúčasti druhých krajanských spolků zde, požádali jsme p. Jos. Leftera, zdejšího kapelníka Sunshine City Band, aby na koncertě dne 5. března v městském parku opět zařadil české skladby, což on ochotně přislíbil. Naše odbočka “James Hovorka” pozvala na ten den profesora Ivana Táborského z Arlington university státu Texas, aby po koncertě oslovil (anglicky) shromážděné obecenstvo a promluvil o Masarykovi. Koncert je od 2 do 3 hod., přednáška od 3 do 3:30 odp. Večer téhož dne, v pondělí, dne 5. března, o 7 hod. pak pořádáme českou přednášku pro naše krajany v místnosti Letter Carriers Hall, 314 — 15th Ave. South, St. Petersburg. Vstup je volný a tak doufáme, že i tento náš podnik bude úspěšný. S pozdravem za odbočku “James Hovorka” Charles Jahoda, taj. Členové, kteří se přičinili o úspěch hodů zasluhují si alespoň zmínky, obyčejně se podílí na práci, kdykoli je toho třeba. V pracovním kruhu předsedkyně ses. Heleny Hovorkové jsou to: br. Albert Kalabza, kterému též vděčíme za výbornou myšlenku uspořádat anglickou a českou přednášku o Československu a pozvat prof. Táborského, dále ses. Maliva, Marie Machala, Josephine Podlešák, Anna Žák, Otilie Kováč, Charles Jahoda a ses. Jahodová, John Vincent, Alex Konečný a sestra Konečná, br. a ses. Sedlecovi, V. A. Miklíkovi, br. a ses. J. R. Pihrtovi, br. a ses. S. M. Tvarožkovi, br. a ses. M. Melzer Bohdanovi. Známý český hudebník z býv. moravské kapely, který již dlouhá léta působí u Ringling Bros., p, Frank Horák, byl požádán kapelníkem Lefterem, 8 • VĚSTNÍK aby pomohl sestavit program k Masarykově oslavě v St. Petersburgu. Loňského roku složil k oslavě skladbu, kterou sám dirigoval. Na anglickou přednášku byly pozvány členky St. Petersburg Woman’s Club, které uspořádaly minulý měsíc protikomunistický večer, na kterém promluvila Vlasta Vrázová. Mezi naší odbočkou a vlivnou americkou organisací se vyvíjí díky činným členům odbočky dobrá spolupráce, což je pro nás důležité. Výprava ČSNRA přijede do St. Petersburgu v neděli k večeru, dne 11. března, a téhož večera se zúčastní zábavy odbočky v Letter Carriers Hall. Výprava po dobu svého tří denního pobytu bydlí v nádherném hotelu Colonial Inn u moře, a v Miami bydlí v Patricia Hotel od 1. března do 11. března. Miami, Florida. Dne 6. března členové výpravy položí věnec k pomníku starosty města Chicaga Antona Čermáka v Bayfront parku, kde byl smrtelně zraněn. Dne 9. března zúčastní se koncertu v Bayfront parku a v neděli odpoledne, dne 4. března, T.G.M. oslavy ve Společenském domě. OBLAST NEW YORK. Dne 17. února v Sokol klubu na East 70th St. byl pořádán kulturní večer, na kterém promluvil p. Pavel Blaho a br. Sabat promítal film ze sjezdu ČSNRA. Jak oznamuje br. Valúšek, večírek byl velice zdařilý. Dne 4. března, v neděli odp., bude uspořádána Masarykova oslava, na které vystoupí mládež české a slovenské školy, cvičenci Slovenského Sokola. Solistkou je pí. Neufeldová, kterou na pianě bude doprovázet známý skladatel V. Nelhýbel. Z Chicaga přijede Vlasta Vrázová, která se následujícího dne zúčastní schůze Oblastního výboru. České a slovenské filmy. Doporučujeme odbočkám filmové večery k oživení schůze a přátelské besedy. První celovečerní filmový večer v Detroit se velice osvědčil a bude v něm pokračováno (viz zprávu br. Beneshe). Hned nato byl film “Z českých mlýnů” poslán do Miami, kde byl promítán ve Společenském klubu ve středu dne 14. února. Příští představení bude celovečerní film “Zlaté ptáče”. — Do San Franciska posíláme na Masarykovy oslavy dva kratší filmy: “Poslední léto v Lánech” a “Krásy Prahy”. Nabízíme 4 české celovečerní zvukové filmy: “Z českých mlýnů”, “Pantáta Bezoušek”, “Zlaté ptáče”, “Záhada modrého pokoje”. Máme slovenský film “Súmrak nad Detvou”. Zapůjčení celovečerního filmu stojí $25.00. Dále máme krátké filmy (shorts), zapůjčení těchto stojí $3.00 za film: Západočeské lázně, Pražský [pageend8]hrad, Přístav v srdci Evropy, Zlín, Věčná píseň (slovenský). Objednejte si 4 až 6 neděl předem a k projekci si připravte zvukový projektor na 16 mm. filmy se 2 “speakers”. Posloucháte vysílání Hlasu Ameriky? Hlas Ameriky, který je součástí americké vládní informační služby, dokončil letos 20. rok své existence. Česky a slovensky vysílá nyní čtyřikrát denně přímo z Washingtonu a přenosem ze západní Evropy a Afriky. První vysílání je od 4:30 do 4:45 GMT (11:30 P.M.—11:45 P.M. východoamerického standardního času EST) na krátkých vlnách v pásmech 31, 41, 49 a 75 metrů, a na střední vlně 251 metr. Druhé vysílání je od 5:30 do 5:45 GMT (12:30 A.M.—12:45 A.M. EST) na krátkých vlnách v pásmech 31, 41 a 49 metrů. Třetí vysílání Hlasu Ameriky je od 20:30 do 21:00 hodin GMT (3:30 P.M.—4:00 P.M. EST) na krátkých vlnách v pásmech 19, 31, 41 a 49 metrů a v sobotu a v neděli také v pásmech 13 a 16 m. A čtvrté vysílání je od 22:30 do 23:00 GMT (5:30 P.M.—6:00 P.M. EST) na krátkých vlnách v pásmech 19, 25, 31, 41 a 49 metrů a na střední vlně 251 metrů. Redakce vysílání Hlasu Ameriky pro Československo upozorňuje naše čtenáře na tyto relace a případné posluchače kdekoliv ve světě prosí, aby o svém poslechu napsali na tuto adresu: Voice of America, Czechoslovak Service, Washington 25, D. C., USA. Uveďte laskavě své poznámky k vysílání, dobu poslechu a vlnu, na které jste vysílání slyšeli. VOA. Sbírka na Fond Svobody. Odbočka T. G. Masaryk, Los Angeles, Calif. Sběrací listina č. 141, ses. Emma Smeadová, 3353 Mills Ave., La Crescenta, Calif., vybrala od těchto dárců: American Czech Women’s Club $10.00, Marie Terry $2.00, Mrs. K. Muzyka $2.00, Emma Smead $2.00, Josephina Vašatka $1.00, Emma Trčka $5.00, Agnes Zadružil $1.00, Antonie Kos $1.00. — Celkem $24.00. Sběrací listina č. 133, ses. Elizabeth Solilová, 1018 Mohawk Street, Los Angeles 26, Calif., odevzdala tyto dary: Mr. a Mrs. Stefan Legeza $1.50, Mr. Paul Štefl $1.00, Mr. a Mrs. John Skultety $1.00, John Knop $1.00, Mr. Tony Kratochvil $1.00, Mr. a Mrs. Rudolph Plašil $1.00, Hermina Brejška $1.00, Mr. a Mrs. Louis Solil $1.00. —- Celkem $8.50. K uctění památky ses. Anastazie Batka, z Inglewood, Calif., věnovali členové a členky odbočky T. G. Masaryk ČSNRA, Los Angeles, tyto dary na činnost Národní Rady: Mrs. Renata Brase ............................................................. Mr. a Mrs. Vlastík Hejn a Mrs. Rohr ......................... Mr. Boris Belousov ........................................................... Mrs. Hnud .......................................................................... Mrs. Agnes Briede ........................................................... Mr. Charles Driedrich ..................................................... Mr. Teplý .......................................................................... Mrs. B. Donat ................................................................... Mr. Miroslav Stříbrný ..................................................... Mrs. Vošátko ..................................................................... Mr. Jana .............................................................................. Mrs. Antonie Kos ............... ............................................... Mr. a Mrs. Terry ............................................................... Mrs. Anna Kubáč ............................................................... Mr. a Mrs. Hess ................................................................. Mr. a Mrs. Vykydal ......................................................... ČSNRA—odbočka T. G. Masaryk, Los Angeles, Calif.. . Celkem $34.50. ZABEZPEČTE SEBE A SVÉ DRAHÉ ČSA. POJISTKOU. Pamatujete se na staré české přísloví “Opatrnost jest matkou moudrosti”? V dnešní době se toto přísloví zdá býti pravdivější než kdy jindy. Bezpečnost, zvláště pak zajištění existenční, zaujímá stěžejní místo v životě každého z nás. Jednota Československé Spolky v Americe poskytuje svým členům všestranné zabezpečení životním pojištěním v podobě spolehlivých pojistek. Jednou z nich jest tak zvaný “Mortgage Redemption Plan”, doživotní pojistka splatná v 60 letech a plánovaná tak účelně, aby v případě úmrtí živitele rodiny, pomohla zachrániti pozůstalým hypotékou zatížený domov, který v tak mnohých případech bývá ztracen, protože postižená rodina není schopná hypotéku spláceti. Další velice výhodnou pojistkou jest nadační, splatná v 65 letech a zaručující majiteli pravidelný měsíční příjem v podobě pense. Zabezpečte sebe a své drahé ČSA pojistkou, která jest 100 procentně spolehlivá v každém směru. ČSA • 2138 So. 61st Court • Cicero 50, III. DARY. Jos. Nikodym, Alzada, Mont.............................................$ Andrej a Emilia Kosman, Bayceville, Wis................... Mr. a Mrs. Josef Hanuš, Miami, Fla............................ Joseph F. Krizek, Winter Park, Florida ................... Joseph Rulíček, Lakeland, Fla........................................ William V. Jirásek, North Miami, Fla......................... David Nemechek, Perry, Okla........................................ Chas. Mikeš, Shiner, Texas ............................................ Mrs. Christine Falt, St. Paul, Minn.............................. Adolf a Žofia Cierny, Tucson, Arizona ....................... Mrs. Pinnie Smrčka, Yukon, Okla.................................. Mrs. Emma Marik, Oklahoma City, Okla..................... Mrs. Anna Cimbora, Masaryktown, Fla........................ Mrs. Fred Svisik, Aberdeen, Wash................................ George V. Bouček, Chicago, III........................................ Mrs. Jos. Hajnová, Berwyn, Ill....................................... Mrs. F. Cernohouz, Cicero, Ill........................................ John Skrobak, Interlochen, Mich.................................... M. Pavlik, Miami, Florida ............................................ Mrs. A. Srnka, St. Louis, Mo......................................... Řád Idaho, č. 234, ZČBJ, Buhl, Idaho ....................... John Maruška, Roy, Mont................................................ Mr. Jerry Brož, Lake Worth, Fla. (Fond Svobody). . Mrs. Marie Kokstein-Tuma, Bridgeport, Conn............. Mrs. Marie Procházka, Chicago, Ill................................ Ladislav Matoušek, Chicago, Ill.................................... Otto Nápravník, Tinley Park, Ill., k uctěni památky p. James Wolf ........................................................... Frank Krejsek, Renfrow, Okla. (Fond Svobody) .... L. J. Zvonek, Rosebud, Tex. (Fond Svobody) ......... VĚSTNÍK • 9 1.00 1.00 1.00 5.00 2.00 1.00 1.00 1.00 2.00 5.00 1.00 1.00 2.50 1.00 2.00 2.00 2.00 2.00 1.00 6.00 2.50 5.00 25.00 15 00 5 00 8 00 5.00 2.00 5.00 $5.00 5.00 1.00 1.00 1.00 1.00 1.00 1.00 1.00 1.00 1.00 .50 1.00 5.00 2.00 2.00 5.00 [pageend9]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone — Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda (Advertisement) OBJEDNEJTE SI U NÁS. DĚTSTVÍ A MLÁDÍ, Alice Masaryková. . . . HOVORY S TGM, Karel Čapek.................... MASARYK A SLOVENSKO, Dr. Juraj Slávik........................................ VE VLÁDÁCH DRUHÉ REPUBLIKY, Dr. Lad. Feierabend................................ DEMOKRATICKÝ MANIFEST, Ferdinand Peroutka................................ ZNEUŽITÍ PARLAMENTU, komunistická příručka Jana Kozáka.... BLOUDĚNÍ V EXILU, Zdenek Němeček POČÍTADLO, Petr Den.......................poštou BABIČKA, Božena Němová.......................... MÁ VLAST, čítanka Dr. J. Kratochvila. . . . SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois FEBRUARY 25th, 1962 14th Anniversary of the Communist Seizure of Czechoslovakia and the End to Czechoslovak Independence. $2.50 1.15 .25 2.50 2.50 1.00 2.10 1.25 2.50 [pageend10]