Časopis krajanské rodiny v New Yorku listopad 11/2003 Milí přátelé, ZVON v úvodu nového čísla bych Vás chtěl velmi srdečně pozvat na naši tradiční Martinskou zábavu, kterou pořádáme v neděli 9. listopadu. Organizace této zábavy se pomalu a pečlivě připravuje. Jak mně řekl jeden z hlavních organizátoru, lidí kolem kostela v Astoni ubývá, a tak všechno záleží jenom na ochotě několika nadšenců. Ale mohu Vás předem ujistit, že tak jako v minulých letech uděláme vše pro to, abyste se dobře pobavili a odešli spokojeni. Koncem měsíce listopadu budeme oslavovat Thanksgiving Day. Mnohokrát jsem se zmínil, že mám rád tento svátek, který spojuje rodiny a vybízí k děkování. Navíc si člověk v ten den uvědomuje, jak velký blahobyt máme v dnešní době ve srovnání s prvními přistěhovalci. Přeji Vám krásné setkání s rodinnými příslušníky a mnoho pohody u svátečního stolu. Příjemnou a ničím nerušenou četbu přeje Fr. Antonín [pageend1]Rady zkušeného ďábla C.S. Lewis Tato kniha je pravděpodobně nejslavnější knihou C. S. Lewise. Je to vtipný i moudrý rozbor silných i slabých stránek povahy křesťana, jak o nich píše zkušený ďábel Zmarchrob svému mladému synovci Tasemníkovi. Poznámka: Nepřítel = Bůh, Otec v Hlubinách— Ďábel, Pacient=člověk, kterého má Tasemníkpřivést do pekla 18. kapitola Můj drahý Tasemníku, dokonce i pod Mrchodlakovým vedením jsi jistě ve škole zvládl základy techniky sexuálního pokoušení. Nás duchy takové věci hrozně nudí (i když je to důležitá část našeho výcviku), a tak se o nich teď nebudu šířit Ale asi se ještě potřebuješ hodně poučit o širších souvislostech. Nepřítel dává mužům na vybranou jednu ze dvou možností: buď naprostou sexuální zdrženlivost anebo úplnou monogamii. Ta první alternativa je už od dob prvního velkého vítězství Našeho Otce pro ně velice obtížná a v posledních stoletích je připravujeme i o druhou možnost úniku. Prostřednictvím básníků a spisovatelů lidi přesvědčujeme, že jediným úctyhodným základem manželství je zvláštní, obvykle velmi krátký zážitek, kterému oni říkají „být zamilován“; dále, že manželství dokáže a mělo by dokázat, aby toto vzrušení bylo trvalé, a že manželství, které to nedokáže, už není závazné. Tak parodujeme myšlenku, která pochází od Nepřítele. Celá filozofie Pekla spočívá na uznání toho axiomu, že jedna věc nemůže být jinou věcí, a obzvlášť, že jedna bytost není jinou bytostí. Moje dobro je jenom moje a Tvoje dobro zase jenom Tvoje. Co jeden získává, to druhý ztrácí. Dokonce i neživý předmět je tím, čím je, jen proto, že zabraňuje, aby jeho prostor zaujalo něco jiného; zvětŠuje-li se, pak ostatní předměty odstrkuje nebo pohlcuje. A s bytostmi je tomu stejně. U zvířat má pohlcování formu pojídání; pro nás to znamená, že silnější bytost vysaje vůli a svobodu ze slabší bytosti. „Býť‘ znamená „soupeřit“ A Nepřítelova filozofie není nic jiného, než jediné trvalé úsilí, jak se této očividné pravdě vyhnout. Snaží se dosáhnout něčeho, co nedává smysl. Věci mají být různé, ale přitom i nějak jednotné. To, co prospívá jednomu člověku, by mělo prospívat i ostatním. Tuto nemožnost nazývá Nepřítel Láskou a tento jednotvárný všelék se dá zjistit ve všem, co On dělá, a dokonce i ve všem, čím On je - nebo za co se prohlašuje. A tak ani Jemu samotnému nestačí být absolutní matematickou jednotkou; říká o sobě, že je zároveň „Tři“ i „Jeden“, jen aby ten nesmysl jménem Láska našel oporu v Jeho vlastní povaze. A na druhé straně stupnice zavádí do hmotného světa ten sprostý vynález - organismus, jehož jednotlivé části jsou zbaveny svého přirozeného údělu soupeření a přinuceny ke spolupráci. Jeho skutečný motiv, proč se upnul na sex jako na způsob lidského rozmnožování, je až příliš zřejmý z toho, k čemu ho On používá. Z našeho hlediska mohl být sex něčím úplně neškodným. Mohl být jen jedním ze způsobů, kterými se jedna bytost stává kořistí jiné, silnější - stejně jako u pavouků, kde nevěsta zakončí svatební obřad tím, že sežere svého ženicha. Ale lidem Nepřítel bezdůvodně přidal k sexuální touze i vzájemnou náklonnost. Způsobil také, že lidský potomek je závislý na* rodičích a ty podněcuje, aby se o své dítě starali. Tím vytvořil Rodinu, která se podobá organismu, ale je ještě horší; její členové se totiž od sebe více odlišují, ale zároveň jsou spojeni uvědomělejším a zodpovědnějším způsobem. A tak se z rodiny zase vyklube jen další trik, jak do světa zatáhnout Lásku. A teď dávej pozor! Nepřítel popsal manželskou dvojici jako , jedno tělo“. Neřekl „šťastní manželé“ nebo „dvojice lidí, kteří se vzali z lásky“, ale toho ať si lidé nevšímají. Ať také zapomenou, že ten člověk jménem Pavel to neomezil na manželské páry; pro něho už pouhá soulož působí „jedno tělo“. Lidé pak budou považovat prostý popis skutečného významu pohlavního styku za básnickou oslavu „lásky“. Pravda je taková, že kdekoliv spolu leží muž se ženou, vzniká mezi nimi, ať se jim to líbí nebo ne, nadsmyslový vztah, ze kterého se mají navždy radovat, nebo který mají navždy snášet. A tak 2 [pageend2]pravdivým prohlášením, že ten nadsmyslový vztah má vytvořit vzájemnou náklonnost a rodinu (a v případě, že do něho lidé vstupují s oddaností, se obojí až příliš často skutečně vytvoří), převedeš lidi k mylnému názoru, že to jediné, co činí manželství šťastným nebo svátým, je právě ta směs náklonnosti, strachu a touhy, kterou oni nazývají „být zamilován“. Popleteš je snadno, protože v Evropě ze zamilovanosti velice Často vznikají manželství, která se řídí Nepřítelovými plány, tj. s úmyslem věrnosti, založení rodiny a dobré vůle - stejně, jako nábožné vzrušení velice často, i když ne vždycky, provází jejich konverzi. Jinými slovy: měl bys lidi podporovat v tom, aby za základ manželství považovali silně přibarvenou a zkreslenou verzi něčeho, co Nepřítel ve skutečnosti slibuje jako jeho důsledek. Přinese nám to dvojí zisk. Za prvé: lidem, kteří nemají dar zdrženlivosti, namluvíš, aby nehledali manželství jako řešení, protože si myslí, že „nejsou zamilovaní“, a díky nám jim všechny ostatní motivy připadají nízké a cynické. Ano, to si oni doopravdy myslí! Bouři citů považují za něco vyššího, než je úmysl věrnosti ke společenství, jehož cílem je vzájemná pomoc, uchování čistoty a předávání života. (Nezapomeň svému pacientovi namluvit, že svatební obřad v kostele je něco hrozně nepříjemného.) A za druhé: úplně každé sexuální poblouznění, jež má vyústit v manželství, budou lidé považovat za „lásku“, a tato „láska“ podle nich omlouvá každou vinu a chrání je před následky toho, že si berou bezvěrče, hlupáka nebo člověka uvolněných mravů. Ale o tom zase až v příštím dopise. Líbá Tě Tvůj strýc Zmarchrob Blahopřejeme k narozeninám: Paní Greta Bunža oslavuje dne 7. listopadu kulaté narozeniny. Jménem krajanské rodiny jí přeji hodně zdraví, rodinné pohody a Boží požehnaní. Fr. Antonín Informace Slovenský kostel na Manhattanu ma svoji novou elektronickou stránku. Všechno podstatné najdete na adrese http://www.stiohnnepomucene.org/ Minutové nesmysly (One Minute Nonsense) Anthony de Mello, SJ (pokračování) Jeden Šálek kávy -jedna myšlenka JI... H P Onen druh falešného sebepodceňování vydávaný za pokom vždycky Mistra pobavil. Zde je podobenství, které říkal svým žákům: Do kostela se šli modlit dva muži: kněz a hrobník. Kněz se začal bít v prsa a celý bez sebe vzlykal: „Jsem nejmenší z lidí, Pane, nehodný tvé milosti! Jsem prázdný, jsem nic. Slituj se nade mnou.“ O kus dál byl hrobník, který se v návalu vroucnosti rovněž bil v prsa a vzlykal: „Smiluj se nade mnou, Pane! Jsem hříšník, jsem nic.“ Kněz se povýšeně otočil. „Cože!“ řekl. „Hleďme, kdo tu o sobě prohlašuje, že je nic!“ ....o ..... HIP „Jmenuj mi jeden praktický, všednodenní účinek duchovnosti,“ řekl skeptik ve snaze vyvolat spor. „Například tenhle,“ opáčil Mistr. „Když tě někdo uráží, můžeš se duchem pozdvihnout tak vysoko, že k tobě urážky nedosáhnou.“ [pageend3]KRAJANSKÁ RODINA U PANNY MARIE KARMELSKÉ V ASTORII, NYC pořádá V NEDĚLI 9. listopadu (novembra) 2003 V divadelním sále naproti kostelu (Newtown Ave a Crescent Street) MJig&INSIVÉ (POSVÍCENÍ V 10.30 AM (jako každou neděli) MŠE SVATÁ Ve 12 PM vydávání obědů Vepřová, knedlík, zelí Telecí řízek — bramborový salát — okurka Odpoledne: pečivo, klobásy a párky Káva a studené nápoje CENY - jako vždy lidové 1 PM - 6 PM hraje k tanci a poslechu KRAJANSKÁ HUDBA KONTAKTY Pod vedením Jozefa Juraši s reportoárem Českých a slovenských lidových písní Vstupné: $ 5 za osobu (děti zdarma) Prosíme obětavé dámy o příspěvek pečivá do bufetu. PŘIJĎTE a PŘIVEĎTE své ZNÁMÉ Do v ý š k y volím pád (M ax Kašparů v rozhovoru z Janem Pautasem ) Knižní řada rozhovorů se zajímavými osobnostmi současného křesťanského života v Čechách a na Moravě, vycházející v součsné době, by jistě nebyla úplná, kdyby nenabídla setkáni s Jaroslavem Kašparů. Doktor Kašparů: psychiatr a jáhen, neúnavný lektor a autor populárních publikací, muž širokých zájmů. Kniha Do výšky volím pád se velice dobře čte. Zde je aspoň malá ukázka z této knihy. Jakou starostlivost měli soudruzi o nemocné lidi dosvědčuje tato příhoda, kterou popisuje Dr. Kašparů, když pracoval jako psychiatr v Pelhřimove. Většinou v úterý nebo ve středu si mě volali na ředitelství a určený pracovník se mnou vedl pohovory: „Soudruhu doktore, už jste byl zase v neděli v kostele. Jak k vám mají mít pacienti důvěm? Pacient chce lékaře, který pracuje na vědeckých základech. Pacient má důvěru k člověku, pro kterého je věda podstatou jeho lékařské práce. Co si o vás má myslet nemocný člověk, když vy věříte pověrám?“ Zavřel jsem oči a slyšel jsem svého politruka z rakovnické posádky. Oba byli odkojeni jednou brožurou. „Tak moment, to je omyl,“ říkám mu, ,já nevěřím pověrám, jsem dokonce velký nepřítel pověr!“ „Jak to, vždyť chodíte do kostela?“ [pageend4]„No právě proto. Vy si pletete vím a pověru,“ upozornil jsem ho na dost zásadní rozdíl, „víra a pověra jsou v rozporu! Já pověrám nevěřím“ „No jo, ale věříte na pánaboha, a věda přece dokázala, že žádný není,“ nevzdával se a dodal: „My si stejně myslíme, že to děláte jen proto abyste byl zajímavý a ukazoval se...“ Podobné „diskuze“ jsem s ním vedl často, ale na rozdíl od vojenského politruka byl hodný, nikdy nevyhrožoval, pouze se mnou pseudofílozofoval. Bylo to pokaždé nesmírně trapné, ale on to tak necítil. Pokud by to záleželo jen na něm, asi by to vše nechal plavat, byl zde ovšem nadřízený Okresní výbor KSČ, který si tehdy nedošlápl na mne, ale na něho, aby situaci řešil. Jednoho dne si mě znovu zavolal a říká: „Soudruhu doktore, podívejte se, už je to vážné - vy sice pracujete dobře, nic proti vám, dodržujete pracovní dobu, to všecko je v pořádku, ovšem ten váš světonázor, ten se nelíbí už ani okresnímu výboru. Soudruzi mě upozorňují, že tam na vás mají hlášení a že to s vámi mám nějak projednat. A buďte rád, dokud to budu řešit já. Tak mi řekněte, co s vámi? Chci po vás teď, abyste mi konečně sdělil, jak se rozhodnete. Buď skončíte s tím kostelem, anebo vás bude řešit soudruh ideologický tajemník. Jste posledním negativním jevem pelhřimovské nemocnice.“ „Víte co,“ navrhl jsem mu, „když se informace přenáší přes druhého člověka, může se trošku pokroutit nebo pozapomenout. Byl byste pro, abych vyjádření poslal soudruhu tajemníkovi písemně?“ Viděl jsem, že se mu zřetelně ulevilo. „To já budu jenom rád, nebudu muset nic vysvětlovat a vy to vysvětlíte sám. Napište to, napište svůj názor a postoj.“ Kopii dopisu mám dodnes schovánu. Bylo to zrovna v době, kdy naši nemocnici stíhala jedna ostuda za druhou, průšvih za průšvihem - a všechno se tutlalo. Vůbec jsem se tedy nedomníval, že bych byl nějakou černou ovcí. Svůj dopis jsem začal tím že je snad zbytečné hovořit o jakýchsi lidských právech a náboženské svobodě v naší zemi, která je dána ústavou. Přesto jsem ochotný ustoupit od návštěv bohslužeb, až... lékař, člen KSČ, přestane chodit do služeb opilý; až lékař, člen KSČ, přestane brát úplatky; až lékař, člen KSČ, přestane rozvracet manželství zdravotní sestře na oddělení, kde pracuje; až lékař, člen KSČ atd. „Až nu půjdou tito lékaři, členové KSČ, příkladem, přestávám chodit do kostela,“ prohlásil jsem závěrem a podepsal se: „Poslední negativní jev pelhřimovské nemocnice - Kašparů.“ Nikoho jsem nejmenoval, ale zasvěceným to bylo jasmé. Když si dopis přečetl styčný straník na ředitelství, jen pokrčil rameny a neřekl ani slovo. Jak se tvářil tajemník OV, to nevím dodnes. Ovšem efekt to mělo jedinečný - až do 17. listopadu 1989 jsem měl absolutní klid, jako bych nebyl. Jenom mi zakázali přednášet. 25 let pontifikátu Jana Pavla II. Jan Pavel II. byl zvolen papežem 16. října 1978, ve svých 58 letech jako nejmladší za poslední století; intronizován na papežský stolec byl 22. října 1978. Jan Pavel II. byl zvolen 264. papežem v historii římskokatolické církve, prvním neitalského původu za 455 let. Je čtvrtým nejdéle sloužícím papežem v téměř dvoutisícileté historii římskokatolické církve. V papežském úřadu vykonal 102 zahraničních cest. Na svém kontě má i 143 pastoračních cest po Itálii. Navštívil jednou nebo vícekrát 129 zemí a území. Navštívil jednou nebo vícekrát 617 metropolí a měst. Pn zahraničních návštěvách procestoval skoro 1,2 milionu kilometrů, což je ekvivalentem 30 obvodů zeměkoule Bývalé Československo bylo v dubnu 1990 46. zemí, kterou Jan Pavel II. navštívil. V České republice byl jako papež dvakrát: v květnu 1995 a v dubnu 1997. Na poslední zahraniční cestu se vydal na Slovensko: 11. a 14. září 2003. Za 25 let pontifikátu svatořečil papež 477 svátých. [pageend5]:-P|:f#v3í Mše svaté v listopadu 2003 + neoznámené minule DATUM (ÚMYSL DÁRCE I 04-Oct-03j|Za Agnes Bucek jMary A Otruba j 18-Oct-03|Za Jiřího Soukupa Anna Benáčková j 21-Oct-03j|Za George Maderski Blažena Stránská ! 25-Oct-03j|Na dobrý úmysl ' I 27-Oct-03;|Za zemřelého Martina Krále iAnna Benáčková | 29-Oct-03í|Za zemřelého Martina Krále Jerome Minister J 30-Oct*03fZa zemřelého Martina Krále Miroslav Kašpar j 31-Oct-03]Za zemřelého Martina Krále Anežka Šantorová | 01-Nov-03 |Za rodinu Vávrovu, Moinarovu, Lehmovu Dagmar Lehmová ] 01-Nov-03(Za duše v očistci 7PM i I 02-Nov-03;|Za Annu Poláškovou, manžela a syny rodina Tomečkova j 03-Nov-03;|Za duše v očistci r ..._................. i 04-Nov-03fZa duše v očistci 05-Nov-03|Za zemřelé rodiče j Miroslav Kašpar j 06-Nov-03Í|Za duše v očistci I 07-Nov-03|Za duše v očistci I 08-Nov-03j|Za duše v očistci j 09-Nov-03Í|Za Ludvíka Olárka a duše v očistci Československý Klub Man hasset j 10-Nov-03]Za duše v očistci i I 12-Nov-03 |Za Jana Rennera Dagmar Rennerová j 13-Nov-03(Za manžela Jiřího Smrčku a jeho bratra Josefa. rodina Smrčková j 14-Nov-03|za duše v očistci I 15-Nov-03¡|Za duše v očistci I 16-Nov-03j¡Za rodinu Daňkovu a Kadlečkovu rodina Daňkova ¡ 17-Nov-03Í|Za Klárku Zu rynkovou Anna Benáčková ] 19-Nov-03Í¡Za zemřelého manžela Václava Seiberta Vlasta Seibert | 20-Nov-03|Za zemřelého JUDr. Jaroslava Pecháčka Jana Pecháček j 21-Nov-03|Za Vladimíra Hladíka Anna Benáčková ) 22-Nov-03jZa zemřelého Mickey Horák příbuzní ] 23<Nov-03¡Za zemřelého manžela, otce a dědečka Bohumíra Bunžu rodina Bunžova j 24-Nov-03¡Prosba o zdraví pro rodinu Naďa Horák j 25-Nov-03¡Za zemřelého Martina Krále Anna Benáčková j 26-Nov-03j|Za živou a zemřelou rodinu Sedleckých a Scheinostovu i Lucie Chytil j 27-Nov-03]Za Vladimíra a Natálií Hnízdový rodina Hnízdová ] 28-Nov-03(Za živou a zemřelou rodinu Chytilovu a Kratochvílovu Lucie Chytil ( 29-Nov-03j|Na poděkování Pánu Bohu za 90 let života Jarmily Mudre! Růžena Bunžová ....._. i 30-Nov-03Í|Za Františka Smolu rodina Jelínkova ] Prosba za zdraví: Přátelé prosí o modlitbu za zdraví pro pana Kamila Kubika a pana Rolanda Jurovatého. 6 [pageend6]Desatero pro rodiče (Rady houstonské policie rodičům v Texasu) 1. Od nejútlejšího dětství dejte dítěti vše, co si přeje. Vyroste pak s myšlenkou, že svět mu musí všechno dát. 2. Rekne-li dítě něco sprostého, smějte se. Bude se pak pokládat za velmi chytré. 3. Neříkejte mu nikdy „to je špatné“, abyste u něho nevyvolali komplex viny. 4. Seberte všechno, co nechá rozházené. Tak ho ujistíte, že odpovědnost mají vždycky ostatní. 5. Nechte dítě číst všechno, nechte ho sledovat jakékoliv pořady v televizi - hlavně filmy, kde se vraždí. (Sterilizujete nádobí, abyste jedli čistě, ale dítě nechte, ať se živí špínou.) 6. Hádejte se vždycky před dítětem. Až vaše manželství ztroskotá, nijak ho to nezneklidní. 7. Dejte mu všechny peníze, které požaduje. Nepotřebuje si je vydělat. Ještě tak, aby mělo stejné potíže jako vy! 8. Vyplňte všechna přání dítěte týkající se jídla, nápojů i pohodlí, jinak by se cítilo ošizeno. 9. Postavte se vždy na jeho stranu ve sporu se sousedy, učiteli, policií. 10. A když z něho opravdu vyroste lump, rychle prohlašujte, že jste s tím nemohli nic udělat. Všech svátých a Památka všech věrných zemřelých. Je dobré a velmi prospěšné vzpomínat na zesnulé v modlitbách, prosit Boha, aby jim dal život věčný, abychom se s nimi jednou setkali v Božím království. Zde můžete napsat jména zemřelých, za které chcete nechat sloužit mši svátou v měsíci listopadu. Pošlete je na adresu ZVONU. Prosím, aby se pamatovalo při mších svátých na tyto zemřelé: [pageend7]Děkujeme za příspěvek na tisk Zvonu: V minulém období pňspěli: rodina Bláhova, Frank a Věra Rychetský, Anna Benáček, Míla Kania, Agnes Šantorová, Naďa Horák. Blahopřejeme k narozeninám: V měsíci listopadu: Greta Bunža 7. listopadu, Marek Polášek 10. listopadu, Brendan Sikorjak 15. listopadu, Josef Tománek 19. listopadu, Marcela Škrkoňová Billová 19. listopadu, Josef Brettl 27. listopadu, Marek a Barbora Hnízdoví 27. listopadu. Krajanské bohoslužby každou neděli v 10.30, v dolním kostele u Panny Marie Karmelské v Astorii (23-25 Newtown Ave). Příležitost ke sv. zpovědi před i po mši svaté. Po bohoslužbách následuje společné pohoštění ve školní jídelně. Slovenská m še sv. každou neděli v 11.00 u sv. Jana Nepomuckého na Manhattanu ( lst Ave a 66th S t) Adresa českého kněze: P. Antonín Kocurek, PO Box 387, Roslyn NY11 576 Tel/Fax: (516) 625 2682 E-mail: anthonv57<aímsn.com http://www.czechia.com/zvon ZVON ST.MARY’S PO BOX 387 ROSLYN NY 11576 NON- PROFIT ORG. U.S. POSTAGE PAID ROSLYN NY 11576 PERMU NO 54 [pageend8]