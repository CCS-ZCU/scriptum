VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 143 Duben 1966 FRANTIŠEK SCHWARZENBERG: KARDINÁLU BERANOVI NA UVÍTANOU. Vzpomínáte ještě na venkovské školy svého mládí? Pamatujete ještě, co tam stávalo nad vchodem? Bývala tam slova: Bohu, vlasti, národu. Snad každý z nás, kdo tento nápis kdysi čítal, myslíval v mladistvém nadšení, že svým životním dílem bude sloužit nejvyšším hodnotám, vyjádřeným těmito slovy. Kolik pak z nás však může dnes s dobrým svědomím položit ruku na srdce a říci, že svému tehdejšímu rozhodnuti vždy a všude dostál? Někdo snad přestal hledět vzhůru. Pozapomněl, že smyslem celého našeho bytí a zvláště prý smyslem našich národních dějin je hledání náboženské pravdy. Místo závazného mravního řádu začal hledat spíše svůj vlastní prospěch. Jiný zmalomyslněl; zapomněl, za co za vše vděčí své vlasti. Opominul hájit rodnou vlast i tenkráte, kdy bylo nejhůř a kdy samostatnost a svobodu své vlasti hájiti mohl a měl. A ještě jiný se třeba odcizil, zapřel svůj zrod či kladl zájem vlastní nad zájem národa. Svým jednáním nepřispěl ani národu, ani sobě ku cti. A takových je hodně. Někteří, ač jich snad věru nebyl počet veliký, upsali se dokonce onomu novopohanství, které jsme poznali za doby cizí nadvlády či propadli hmotařskému bezbožectví, které zanedlouho po našem osvobození dolehlo na naši zem. Ti ovšem zradili Boha, vlast i národ. Dnes však mezi námi stane muž, který nikdy nezradil, žádnou křivou přísahu nesložil a vždy vydával svědectví jen a jen pravdě. Bohu zasvětil svůj život a věru celý svůj život žil především příkazem lásky a milosrdenství. Vlasti své nadevše posloužil, když její jméno v celém světě proslavil, jak bylo dáno jen málokterým velikánům našich dějin toto jméno proslaviti. A pohled svého národa obrátil zase vzhůru. Svým příkladem zaměřil náš hled k věčnému dobru, nehynoucí kráse, nekonečné pravdě, neomylné spravedlnosti, nepřeberné lásce, opravdové svobodě a trvalému míru. Svému národu také vrátil jednotu a bratrskou shodu, která se nám kdesi cestou národního opojení a ponížení rozutekla a do minula zatoulala. On nás sjednotil. Je chloubou nás všech. Patří vskutku nám všem. Je nám všem vzorem a zosobněním našeho nejušlechtilejšího chtění. V jeho jménu jsme se všichni bez rozdílu konečně zase sešli. Snad nej- radostnější statek, který svému národu mohl navrátit je ztracená jednota. Kněz, vědec, učitel, arcipastýř, vyznavač své viry v koncentračním táboru i v nedávném vězení, národní hrdina, vlastenec, obránce samostatnosti a svobody — svobody svědomí, svobody občanské i svobody náboženské, pŕ'tel utlačovaných a pokorných — a k tomu ke všemu ještě pře- laskavě lidský, skromný, prostý český člověk. Svou otcovskou náruč otevírá každému, kdo přichází v dobré vůli, aťsi patří či nepatří do jeho vlastního stádce. Vždyť v každém i z nejmenších spatřuje svého bratra a každého z nás i nás všechny má opravdu rád. Přichází k nám jistě největší žijící syn České země, který na svobodě i ve vězení, doma mezi svými i v širém světě vždy a všude věrně sloužil a bohdá ještě dlouho bude sloužit především Bohu, vlasti a národu. Přivítáme jej s úctou, kterou dlužíme jeho utrpení; s vděčností ,kterou nám přikazují jeho zásluhy a s upřímností, jak nám velí naše vlastní srdce. Dokážeme, že v úctě, vděčnosti a lásce dovedeme být jednotní. Potvrdíme, že on je vskutku náš a my že jsme všichni jeho. Tak přivítáme svého kardinála, pražského arcibiskupa Dra. Josefa Berana. (Předneseno dne 19. dubna 1966 na krajanském rozhlase ve čtvrthodince Československé národní rady americké.) KARDINÁL BERAN V USA. Všude je radostně vítán. Je zaplaven tolika pozornostmi od chvíle, kdy přijede, že nelze vypočítávat všech projevů, diplomů, čestného členství atd., kterých se mu dostává od krajanů i Američanů, od prostých občanů po presidenty universit, starostů měst, guvernérů států. V Chicagu samotném dostalo se mu šestého čestného doktorátu. Snad později, s odstupem doby, bude možno zhodnotit jeho cestu, ale již dnes jedno je jisté: na vysoké církevní hodnostáře svým projevem na ekumenickém koncilu udělal pan kardinál nejhlubší dojem. V Chicagu samotném jsme slyšeli několikráte z úst účastníků vatikánského koncilu, že to byl právě projev J. E. Josefa kardinála Berana o svobodě náboženství a přesvědčení, který ovlivnil hlasování pro nesmlouvavou resoluci. Též nejdůležitější jeho projev až dosud ve Spoj, státech byl učiněn v Lisle, na koleji sv. Prokopa, o svobodě svědomí. K tomuto projevu vrátíme se příště. Do Chicaga přiletěl pan kardinál v sobotu dopoledne, dne 23. dubna. Na letišti byl uvítán senátorem Paul Douglasem, Col. Reillym za starostu města, zástupci Svazu českých katolíků, Čs. národní rady americké a četných krajanských spolků, krojovanou družinou Domova a Moravanů atd. Dostavili se novináři a od prvého dne jeho pobytu byly uveřejňovány článkv v americkém denním tisku a promítány záběry na televisi. Téhož večera byla mše svátá v kostele sv. Prokopa ve “staré Plzni”. V neděli odpoledne byla mše v kostele Bl. Anežky České, kde byl hostem na faře u Msgr. Martina Křížky. V neděli večer byl slavnostní banket v hotelu Conrad Hilton, pořádaný Distriktmm svazem českých katolíků. Hosty uvítala předsedkyně pí. Mildred Jandová za Distrikt- ní svaz, prof. Josef Čada za Národní svaz, promluvil m. j. Msgr. Křižka. Vřele vítali slavného hosta mayor města Richard Daley, za arcibiskupa biskup O’Donnell a opat Daniel Kučera z Lisle. Na bankete a následujícího dne na představení Pašijí zpívala “Lvra”. Dirigoval prof. Frank Kubina. Tímto zpěvem, skladbami Smetany, Foerstra, Jindřicha atd. se velice (Pokr. na str. 2.) [pageend1]VESTNÍK APRIL 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois v ěs t n ík DUBEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 zavděčili panu kardinálu, který zpěv má rád a který při každé příležitosti doporučoval, aby se děti učily českým národním, nejen církevním písním. Pašije předvedl skvěle kulturní Klub Domov při Svazu českých katolíků za režie Ferdinanda Kiissela ve velkém auditoriu vyšší školy Morton v Berwynu. Jinak takto Klub pozůstává většinou z mladších členů “nověpřijetých”. Hosta očekával přede dveřmi a uvítal sám guvernér státu Otto Kerner se svou matkou pí. Rose Kernerovou (z českých rodičů) a starosta města Berwynu George Doležal, který vydal onoho dne prohlášení a označil pondělí za “Den kardinála Berana”. Konferenciérem večera byl Dr. František Schwarzenberg, který pak následujícího dne také na universitě Loyola uvedl pana kardinála na slavnosti odevzdání diplomu a čestného doktorátu práv presidentem university McGuire. Čtyřdenní pobyt pana kardinála byl zakončen všekrajan- ským večírkem, na který byla zvána celá krajanská veřejnost. Pořadatelem byl Všekrajanský výbor pozůstávající z desíti členů, po pěti členech za Národní svaz a po pěti za Čs. národní radu americkou. Večírek byl pořádán veškolm dvoraně u kostela Bl. Anežky České. Uvítání se zúčastnil chicagský arcibiskup Cody po svém návratu téhož dne z Říma. Též zdůraznil význam arcibiskupa pražského, jeho celoživotní boj za pravdu a jeho pevný postoj na ekumenickém koncilu v Římě. Za Svaz promluvil prof. Josef Čada, který stručně zhodnotil velmi záslužnou práci organisace, jejíž je předsedou. Za ČSNRA promluvila Vlasta Vrázová. Z Chicaga odjíždí pan kardinál do Gary, Ind., kde ho uvítá biskup Grutko. Pak následuje Cedar Rapids, Cleveland, Detroit, proslýchá se dokonce, že zavítá i do Dakot. Cesta končí v Kanadě, kde se zastaví v Chathamu, Torontu a Montrealu před svým odletem do Říma dne 12. května. Proslov Vlasty Vrázové, předsedkyně ČSNRA, na všekrajanském večírku. Vaše Eminence, byla jsem vyznamenána vzácným úkolem, abych Vás, pana kardinále, uvítala za krajanskou Ameriku jménem ČSNRA, staré krajanské organisace zrozené za první světové války z lásky amerických Čechů a Slováků ke staré vlasti, z jejich touhy přispět k jejímu osvobození a plnému rozkvětu. ČSNRA byla založena na spolupráci s prof. Masarykem a gen. Štefánikem. Dodnes se hlásíme k této tradici a vysokým cílům nejen slavnostními projevy při významných událostech, ale i tou každodenní drobnou prací, kterou Masaryk nikdy nepodceňoval. Zažili jsme radostná léta Masarykovy republiky, kdy mohli jsme v poměrném klidu věnovat se kulturním a přátelským stykům s Československem, kdv čerpali jsme novou sílu na jásavých sokolských sletech v Praze. S vámi všemi jsme se radovali — a pak — žel — i strachovali o vaši budoucnost. Budiž zaznamenáno, že jsme mobilisovali v Plzeňském parku v Chicagu už před Mnichovem. Znovu se zapojil celý krajanský život do jediné akce za osvobození Československa. Opět ČSN Radě byla projevena důvěra americkými krajany, též Národním svazem českých katolíků, který byl našim členem. Rada se opět stala mluvčím krajanské Ameriky, spojkou mezi presidentem Benešem, Janem Masarykem a čs. vládou v exilu. Tentokráte jsme však nezažili tu nezkalenou radost z vítězství jako po první světové válce. Příliš velké zklamání z neúplného osvobození a únava nás seslabovaly a proto na třetí útok na svobodu v ČSR. jsme nebyli připraveni. Dovedli jsme lépe bojovat proti cizímu nepříteli než proti domácí zradě a trvalo to léta než tragický vývin v ČSR odhalil i těm důvěřivým zlo a lest v plném rozsahu. ČSNRA neváhala však ani na okamžik; ode dne únorového násilí a smrti Jana Masaryka — kterého jsme všichni znali a milovali — nepřestali jsme hlásat pravdu a poukazovat na křivdy páchané na čs. národě. V Radě jsme naprosto jednotní v této otázce, ač naše složení je velmi různorodé: v. členstvu i předsednictvu samot- ném jsou rozeaí-oAiněřičané první i druhé generace — moje rodina na př. působí v Chicagu již sto let — jsou členy starokrajané narození ve staré vlasti za Rakouska, i nedávní Američané, kteří k nám přišli po roce 1948 a kteří dnes tvoří přibližně jednu třetinu našeho předsednictva. Na dnešním výboru je vzácným příkladem této spolupráce br. Dr. Fr. Schwarzenberg. Naší přední členskou organisací je nejstarší bratrská podporující organisace Čs. spolky v Americe, založená před stodvanácti lety k sociální ochraně chudých přistěhovalců. ČSA je tu dnes zastoupena předsedou br. Frank Vodráž- kou. V předsednictvu je též zastoupena největší Slovanská podporující jednota státu Texas. V našem předsednictvu je Slovenský Sokol, který po všechna léta věrně a úzce s námi spolupracuje. Představuji br. Adolfa Cierného, rozeného Američana, věrného Sokola, býv. starostu župy Ľudevit Štúr. V oblastech Rady jsou začleněny jednoty Americké obce sokolské, založené v Americe před sto lety dle pražského vzoru. AOS. vysílá dnes br. Václava Čiháka, rozeného v Americe, v první světové válce našeho nejmladšiho legionáře. Členskou organisací je i nedávno založená Společnost pro vědy a umění, SVU, s ústředím v New Yorku. V předsednictvu neznáme rozdílu. Říkáme si všichni bratře, sestro, poněvadž nás v ČSNRA spojuje tradiční pouto, láska k českému a slovenskému národu. A i když jsou mezi námi ti, kteří se v Československu nenarodili, dokonce ani Československo osobně nepoznali, přece jenom pociťujeme touhu pomoci malému národu svých rodičů právě proto, že tolik vytrpěl. Chtěli bychom, aby znovu povstal a vstoupil mezi svobodné, setřásl ze sebe všechno ponížení, neboť jenom ve svobodě může tvořit a bohatě rozdávat ze svých velkých národních darů. Zavázali jsme se pracovat až do vítězného konce. Pro sebe krajanská Amerika nic nežádá, než aby se mohla z povzdálí radovat z budoucího rozkvětu vzkříšeného Československa. 2 • VĚSTNÍK [pageend2]Cíl krajanské Ameriky byl nám osudem vyznačen, cesta je však dlouhá, klikatí se, falešné bludičky svádí na scestí. Teď právě vstupupeme do nebezpečného údobí komunistických námluv a pronikání do krajanských řad za falešného předstírání přátelství ke krajanům. U některých důvěřivých mohla by nastat ochablost, dokonce ochota k ústupkům. A tu přišel jste mezi nás, pane kardinále, a již Vaše přítomnost donucuje každého z nás znovu zpytovat svoje svědomí. Stojíme před mužem, který nikdy nezklamal ani svůj národ, ani své hluboké křesťanství. Vašim příchodem posilněni musíme i my hledat v sobě novou sílu a obnovu staré přísahy. Ani my nesmíme zklamat na své baště. Děkujeme Vám vroucně, pane kardinále, že jste k nám přišel. Je to mezník v našem životě na naší cestě za ideálem svobody. Kardinál Beran čestným členem SVU. Velikonoční pondělí 1966 zůstane zaznamenáno jako slavné datum v dějinách Společnosti pro vědy a umění. Toho dne zapsal se do pamětní knihy SVU pražský arcibiskup, Jeho Eminence Josef kardinál Beran, a spolu s nim několik desítek představitelů křesťanských církví, vysokých škol a kulturních organisací U.S.A. Stalo se tak na recepci v newyorském hotelu Waldorf-Astoria, při které bylo kardinálu Beranovi uděleno čestné členství SVU. Program řídil dr. Rudolf Šturm, gen. tajemník SVU. Po večeři promluvili nově zvolený gen. tajemník Světové rady církví dr. Eugene Carson Blake, katolický biskup Fulton J. Sheen, biskup luteránské církve Franklin Clark Fry, gen. tajemník Národní rady církvi v U.S.A, dr. Edwin Espy a biskup episkopální církve Stephen Bayne. V zastoupení pravoslavného arcibiskupa lakovose pozdravil přítomné biskup Silas. Předseda Newyorského rabinátu Edward T. Sandrow, jenž se nemohl dostavit vzhledem k závěrečným pobožnostem přesnic, poslal vřelý telegram, který byl shromáždění rovněž přečten. Nato prof. Šturm přednesl citaci čestného členství a za dlouhotrvajících ovací všech přítomných odevzdal kardinálu Beranovi diplom SVU. Oslavenec odpověděl delším projevem, jehož ústředním námětem bvla myšlenka, že pravda, krása a dobro — věda, umění a náboženství — se navzájem prolínají a doplňují Pořad slavnosti byl doplněn americkou a československou státní hymnou a áriemi z Mozarta, Dvořáka a Janáčka, které zazpívala Eva Liková, členka New York City Opera. Modlitbu před večeří přednesl černošský duchovní dr. Eugene Houston. Monsignor Cyril Potoček na zakončení proslovil požehnání slovensky a anglicky. Milujte svoji vlast opravdově— milujte ji činy. Těmito slovy kardinála Berana, pronesené ve Vídni, na květnou neděli, uvedly Vídeňské svobodné listy slavnostní číslo pojednávající o jeho návštěvě ke stoletému výročí Jednoty svátého Matěje. Uvítáni na letišti bylo dojemné, sta lidí, delegace v krojích, zástupci rakouské vládv a zahraničního ministerstva, vídeňský arcibiskup dr. König, nuncius dr. Rossi, rakouský tisk, rozhlas, televise. Všude radostná, slavnostní nálada, v salonku na letišti, v nřeniněném českém kostele na Rennwegu, na akademii v sále hotelu Pošta. V kostele mluvil o zásluhách sv. Cvrila a Metoděje ze stanoviska nejen náboženského, ale i vlasteneckého: “Před třemi roky věrni Čechové a Moravané slavili tisícileté výročí příchodu svátých Cyrila a Metoděje na Moravu. B°hem těchto oslav jistě i zde bylo připommáno. co záslužného vykonali svvm anoštolátem oba svati Bratři pro naše předky. Svatý Metoděj budoval na základech, položených svátým Cyrilem. Proto stačí jen nastínit tyto jejich zásluhy. Po stránce národní a vlastenecké: Svatý Cyril tím, že upravil staroslovanský jazyk našich předků jako jazyk spisovný a řeč jejich učinil běžně užitelnou, položil základ k možnostem národní kultury a tak pomohl, že i národ náš byl schopen vřadit se důstojně rozvojem své vzdělanosti mezi sousední kulturní národy oné doby. A bylo to jen běsné řádění Tatarů v našich zemích, které tyto začátky kultury u nás, o níž právě nejnovější vykopávky hlavně na Moravě odhalily až obdiv budící doklady, zadrželo a zpomalilo tak slibně započatý tento rozvoj. A po stránce náboženské ? Pravda, už před sv. Cyrilem a Metodějem hlásali učeni Kristovo misionáři různých okolních národů, ale jak kníže Rostislav výslovně podotkl ve své žádosti k císaři Michalu, výsledek těchto misií neměl hlubšího účinku, poněvadž učení Kristovo bylo hlásáno jazykem lidu nesrozumitelným a staré pohanské zvyky byly udržovány nadále u kmenů i v rodinách, z části sice pokřtěných, ale v jádru málo prodchnutých duchem křesťanství. Je to nesmrtelnou zásluhou sv. Cyrila, že lid tento cele získal Kristu a jeho Církvi a srozumitelností jazyka liturgického mu usnadnil chápat krásu i hloubku křesťanství. Zdůrazňuji zásluhou, a to zásluhou nesmírnou, neboť zásluha ta byla vykoupena mnohými obětmi těžkého sebezapření. Byl tak šťasten v zátiší kláštera, kam se uchýlil a kde se mohl věnovat nerušeně prohlubováni se v osobní svatosti. Ale ve výzvě Michalově a tím už bude naznačeno i pro budoucno, jak se má další činnost její rozvíjet, věrným plněním všeho, co by i dále směřovalo ve prospěch národního a náboženského života zde mezi Čechy a Moravany, ale také uvarováním se toho, v čem bylo pochybeno a co mařilo radostný rozvoj národního a náboženského života ve zdejší jednotě.” Na akademii pak a v rozhovorech se zástupci organisací čs. menšiny nabádal k jednotě a spolupráci. “Uchovejte si vlastenectví a lásku k vlasti, nesmi být v našem životě na vedlejší koleji. Uplatnil-li se náš národ v dějinách, vvkonal- li, velké věci, pak to bylo vždy z lásky k vlasti. Milujte svoji vlast. Dělejte ji čest celým svým životem.” Stoupající životní úroveň žel zvyšuje též ceny životních potřeb, čímž se mnohé pojištění stává nedostačujícím. Co před 30 lety představovalo značnou sumu, dnes nestačí k uhrazení těch nejnutnějších výloh, spojených s nenadálým odchodem živitele rodiny. ČSA, nejstarší bratrská a sesterská podpůrná jednota v Americe, nepřestává upozorňovat své členstvo na důležitost udržování životního pojištění na výši doby. Kdekoli vaše životni ochrana není dost vysoká, abv plně zabezpečila vaše drahé a vás samotné, zvyšte jí tak, aby plně sloužila svému účelu. Zástupce jednoty ČSA vám ochotně a nezávazně poradí v těchto otázkách tak, jak to vyžaduje váš prospěch. Několik minut, věnovaných takovému užitečnému rozhovoru, bude znamenat klidnou budoucnost vaši rodiny. Jednota ČSA má o své členy zájem. Přirozeně. Vždyť za tím účelem byla před sto a dvanácti lety založena. Č.S.A. 2138 So. 61st Court Cicero, Illinois 60650 VĚSTNÍK • 3 [pageend3]JÁN PAPÁNEK: POHON PROTI SPOJENÝM ŠTÁTOM. Spojené štáty sû stále kritizované za to, čo vo veciach svetovej politiky podnikajú, čo nepodnikajú alebo čo podnikajú v nedostatočnej miere. Deje sa tak vo Spojených štátoch i v zahraničí, často bez toho, že by sa domyslelo jaké sú dôvody určitej činnosti. V dôsledku svojho politického i hospodárskeho rozvoja, demokratických inštitúcií a slobôd, technického pokroku, počtu branných sil a vo veľkej miere i dobrej vôle ľudu, Spojené štáty sú najsilnejšou mocnosťou sveta. To im ukládá určité povinnosti i práva a sú nútené zasahovať do každého svetového dénia. Proti týmto zásahom sa vytvára plánovitý odpor doma i v zahraničí. Je to vidno z jednaní zahraničného výboru Senátu, z rečí jednotlivých členov kongresu, na školách, v rôznych organizáciách a z rečí jednotlivcov, ktorí radi kritizujú všetko, čo ich vláda podniká. Táto kritika je znamenite rozširovaná tlačou, rozhlasom i televíziou. Medzinárodne vedú tento pohon komunisti a predstavitelia i súkromníci takých zemí, ktorí majú záujem na oslabení Spojených štátov. Prejavuje sa to hnevom, výhružkami, demonštráciami, ničením amerického štátneho majetku a objavuje sa to vo všetkých končinách sveta. V latinskej Amerike sa odsudzuje zakročenie v Dominikánskej republike, ale súčasne sa kritizuje netečnost’ voči komunizmu na Kube a nedostatok pomoci ostatným americkým zemiam. V druhej svetovej vojne a po nej Spojené štáty zachránili západnú Európu pred hospodárskym úpadkom, vytvorili atlantické obranné súručenstvo a uchránili jej politické slobody a sociálne vymoženosti pred nastupujúcim Icomúňiz- mom — i keď tomuto obetovali celú strednú Európu. Dalo by sa uzatvárať, že každý uzná nutnosť ich ďalšieho záujmu, vlivu i rozhodovania a rád to príjme. De Gaulle vo Francii, postavený touto americkou obetavosťou, pomocou a obranou na vlastné nohy, v snahe zabudnúť na chyby, ne- dodržovanie medzinárodných záväzkov a porážky vlastného národa, sa ich teraz snaží z Európy vyhnať. Nové africké štáty sú veľmi citlivé na svoju neutralitu. Nadržujú Sovietom a útočia proti Spojeným štátom, ale súčasne chcú, aby im tieto pomáhali vyhnať z Afriky, Portugalcov, Rhodezanov a Juhoafričanov. V arabských zemiach sa tiež demonštruje, ale Egypt súčasne žiada Spojené štáty, stejne ako India, aby zachránili ich obyvateľstvo pred hladom. Najväčší pohon proti Spojeným štátom je vedený v dôsledku ich ozbrojeného zásahu a boja proti komunistickému výboju vo Vietnamu. Jedná sa tam o klúčovú pozíciu, asi tak ako tomu bolo v 1948 v Československu a v Berlíne, s tým rozdielom, že miesto Sovietov je tam na čele komunistického výboja Čína. V 1938, Chamberlain nevedel pochopiť, prečo má Anglia prelievať krv za malé, ďaleko ležiace a neznáme Československo, a dnes mnohí politickí činitelia sveta a súkromníci, naivní i zlomyselní, nechcú pochopiť, že krv amerických vojakov je prelievaná ďaleko od Spojených štátov — v malej zemi Vietnamu — aby ostatný svet mohol žiť v mieru, bezpečnosti a slobode. Koncom druhej svetovej vojny usilovali Spojené štáty o vytvorenie Spojených národov, ktoré by kolektívne riešili problémy mieru a bezpečnosti, odzbrojenia, hospodárskeho, sociálneho a kultúrneho rozvoja, ochrany ľudských práv a postupné osamostatnovanie koloniálnych území. Hneď v začiatkoch sa ukázalo, že Spojené národy nie sú dosť silné, aby riešili veľké politické problémy, kde sa stretajú životné protichodné záujmy veľmocí. Preto vytvárané boli regionálne obranné spojenectvá v Europe, na Blízkom i Ďalekom východe a v latinskej Amerike a niektoré štáty — Nemecko, Korea, Vietnam — boli rozdělované. Spojené štáty i za týchto omedzených možností plne podporovali každú mierovú politiku, hospodársku sociálnu a humanitárnu činnosť Spojených národov. Z viac ako tretiny všetkých náklaďov ju financovali a pomáhali vytvárať nové štáty v Ázii a v Afrike. Nové štáty vznikali v hraniciach bývalých kolonií bez ohľadu na počeť a složenie obyvateľstva, jeho vzdelanosť, politickú prípravu, hospodárske a dopravné potreby, atď. Pod tlakom komunistov vznikali veľmi prekotne a často docela nepripravene. Spojené štáty išli s prúdom, často proti záujmom svojich spojencov i proti svojim vlastným. Tak vzrástol počet Spojených národov z pôvodných 51 členov na 117. Z viac ako polovice sú to štáty vnútorne nekonsolidované, ktoré svoju činnosť vo Spojených národoch sústreďujú na rasový boj, odhlasovávajú rezolúcie, ktoré seriozní ľudia prestávajú brať vážne. Význam, dôležitosť a potreba Spojených národov sa tým znehodnocuje. Sovieti a Francia odopreli ich mierovú a konsolidačnú činnosť v Afrike a na Blízkom východe financovať. Spojené štáty však ďalej pokračujú v podpore činnosti Spojených národov, ale začínajú mať výhrady a prevádzanie svojej zahraničnej politiky ,mieru, bezpečnosti a ochranu svojich životných záujmov sú nútené přesunovat’ na regionálne obranné organizácie alebo sú nútené k priamym zásahom, ako tomu je vo Vietnamu. MOJMÍR POVOLNÝ: PO SJEZDU KSSS. Když byl v říjnu 1964 Chruščev odstraněn ze všech mocenských posic, nové sovětské vedení si poměrně rychle rozdělilo místa a vliv a ustálilo vzájemné vztahy mezi nejvyš- šími hodnostáři. Během uplynulého roku se však i na veřejnosti ukázalo, že nové vedení není tak sjednocené, jak se jeví, a že i když rozpory v něm nejdou na nůž, jeho soulad spočívá pouze na mělkých základech. Sovětští komunisté se rozcházejí ve čtyřech bodech. Za prvé je rozděluje otázka postupného uvolňování uvnitř Sovětského svazu. Proces, který začal po Stalinově smrti a pokračoval v cyklech ústupků a omezení, nahání některým komunistickým vůdcům strach, zatím co jiní se jej snaží manipulovat ve prospěch komunistického režimu. Za druhé jsou sovětští vůdci rozděleni v otázce hospodářské reformy. Takřka padesát let po revoluci se komunistům nepodařilo rozřešit problém hospodárné výroby a spravedlivého rozdělení statků. Už padesát let dohánějí a předhánějí Západ a vzdálenost se zatím jen stále zvětšuje. Není proto divu, že někteří z nich by rádi napodobili ze západních metod, co by se jim hodilo, aniž by se ovšem dotkli podstaty komunistického hospodářského systému; jiní však trvají na ortodoxním způsobu výroby a distribuce, neboť se bojí politických důsledků jakýchkoliv změn. Za třetí si sovětští komunisté nejsou jisti ve světové politice. Ačkoliv v komunistickém hnutí získali převahu nad čínskými komunisty, udržují ji jen za cenu ústupků jak radikálním tak umírněným živlům. Na jedné straně zvyšují rozpočet na zbrojení a podporují Severní Vietnam, na druhé straně se nechtějí angažovat do té míry, do jaké by je chtěli zaangažovat Číňané. A konečně i na nové vedení padá stín Stalinův. Stalinova rehabilitace je nutná pro legitimitu tohoto a každého příštího komunistického režimu v Rusku. Z historie vlády strany nelze vyškrtnout třicet let a zároveň předstírat kontinuitu a nepřetržité dědictví. Spor je však o to, do jaké míry a jak rychle Stalina rehabilitovat. 4 • VĚSTNÍK [pageend4]S těmito otázkami šlo vedení KSSS na 23. sjezd. Muselo však naň jít zároveň s rozhodnutím, že i povrchní jednota je lepší než pokus o jejich otevřené řešení. Kromě toho od Stalinových dnů sjezdy KSSS nejsou forum, na kterém se něco řeší. Na sjezdech se jen naslouchá tomu, co se upeklo ve vedení. Z toho vyplývá pochmurná, neutrální nálada, která na sjezdu v Moskvě převládala. Oběma stranám bylo předem naplánováno projevit se “v mezích zákona”. Brež- něv jako první mezi rovnými měl pak určeno sedět na obou židlích. V otázce postupného uvolňováni Sověti těsně před sjezdem odsoudili spisovatele Siňavského a Daniela k nuceným pracem, protože publikovali bez povolení v cizině, a Jego- ryčev z Moskvy, Boďul z Moldavska a spisovatel Šolochov hájili na sjezdu ostře ideologickou ortodoxi. Ministryně školství Furceva však vystupovala umírněně a Brežněv skončil uprostřed mezi oběma tábory s výzvou, že je třeba více užívat ‘‘komunistických ideji, revoluční tradice a politických hesel.” Prakse bude tedy tužší, než si ji někteří v Sovětském svazu a ve světě představovali: žádná svoboda uměleckého projevu, jestliže v ní komunistické vedení vidí hrozbu režimu. S hospodářstvím si jako obvykle ani vedení ani sjezd vůbec nevěděli rady. Jedno rozhodnuti je však zřejmé: nesmí se nabourat principy komunistické hospodářské soustavy, protože by se tak naboural sám režim. Proto Kosygin za prvé svalil všechnu vinu na Chruščeva, tak jak ji předtím Chruščev připsal na účet Stalinovi, a za druhé místo aby se zabýval podstatou problému, předložil účastníkům sjezdu obvyklou sérii slibů, které nikdo nebere vážně a které nejsou nikdy dodrženy. Tentokrát je to zase více spotřebních statků, ale o trochu méně, než Chruščev slíbil v roce 1961 pro rok 1970, a žádné sliby, že již tato generace bude žít v blahobytném komunismu. V mezinárodní politice foukali na sjezdu horkou i studenou. Jsme už zvyklí, že komunisté i nejotevřenější výboj a násilí zaobalí do frází o míru, a ani na 23. sjezdu tento trik nechyběl. Sovětští vůdcové si však zároveň nevědí dobře rady s americkou odhodlanosti, jak se projevuje na mnoha místech — nejen ve Vietnamu, a proto si netroufají Ameriku více provokovat činy. Na sjezdu a kolem sjezdu se ukázalo, že spoléhají na dvojí vývoj. Za prvé věří v rozklad západního tábora a podporu pro svůj argument vidí ve sporech v NATO, v soutěži mezi Evropským hospodářským společenstvím a Amerikou a v obvinění Ameriky z hospodářského vykořisťování všech jejích partnerů. I kdvž to nikde výslovně neřekli, nejvíce spoléhají na rozkladný vliv Francie. Za druhé spoléhají na místní nepokoje, povstání a revoluce zejména v Jižní Americe, protože, zdá se, v Asii a Africe už své možnosti vyčerpali. K vůli tomu plně zaštítili nedávnou konferenci tří kontinentů v Havaně, ve které našli náhražku za starou Kominternu a Kominfor- mu. Sjezd tedy znova přiznal, čemu se Západ za celá dlouhá léta dosud nenaučil: že komunisté mají šanci na úspěch jen tehdy, když mají před sebou rozděleného a paralyzovaného protivníka. Výslovná rehabilitace Stalina se ukázala nemožnou již před sjezdem. Vedení strany se setkalo s nepříznivou reakci při sondování půdy v době sjezdových příprav; na přiklad 25 intelektuálů otevřeně před pokusem o Stalinovu rehabilitaci varovalo. Proto na sjezdu došlo pouze k rehabilitaci nepřímé. Místo o Stalinovi se mluvilo pochvalně o Stalinově éře a o všem, čeho se v ní dosáhlo. V této souvislosti nelze také přehlédnout fakt, že se před sjezdem oslavovali Kirov a Ždanov, jejichž jména jsou spojena s ortodoxním stalinismem, s tuhou organisací strany a s tvrdou kontrolou nad vším kulturním děním. Rehabilitace tedy zatím skončila na půl cestě a s výslovným varováním, že strana se dívá na svou funkci stejnýma očima, jak ji viděla za Stalina, a že prostředky, jakých bude používat, závisí nikoliv na ní, nýbrž na tom, zdali a jak sovětští občané tento výklad přijmou. Když budou skákat podle přání strany, nic se jim nestane. Když nebudou, strana s nimi naloží “po zásluze”, jak prohlásil Brežněv. Dosud nelze s jistotou tvrdit, že také návrat k některým stalinským pojmenováním znamená rovněž návrat ke Stalinovou způsobu vlády. Komunisté si však jen tak nehraji se slovy a zvláště když se výslovně vracejí v pojmenováních ke Stalinově době, nelze jejich krok podceňovat jako pouhou terminologickou hříčku. Brzo se ukáže, proč z prvního tajemníka udělali zase generálního sekretáře strany, jak jím býval Stalin, a proč z presidia strany udělali staré politbyro. Předpovídáme, že strana se pokusí utužit svou kontrolu nad sovětským lidem a že ne období Stalinovo, avšak období Chruš evovo bude pouhým intermezzem v dějinách komunistické nadvlády nad Ruskem. V tom smyslu může být 23. sjezd KSSS, jakkoliv byl založen na řadě kompromisů, znamením, že komunistická diktatura nehodlá podrobit své posice žádné erosi zvenku ani zevnitř. PROGRAM SJEZDU ČSNRA. Sjezd bude zahájen dne 14. května v 9:30 hod. v sále Peacock Room, v dolejších místnostech budovy ČSA na Lombard Ave. a Cermák Rd. v Ciceru. Po krátké poledni přestávce bude pokračováno v jednání. K delegátům promluví Dr. Jan Papánek z New Yorku o novém imigračním zákonu a o zostřených poměrech v uznáváni politických uprchlíků v Evropě. V neděli dopoledne se konají volby na dva roky 1966- 1968. VEČER PRO DELEGÁTY A KRAJANSKOU VEŘEJNOST. V sobotu večer, v ložové síni ČSA, pí. Betka Papánková z New Yorku promluví o Spojených národech. Přiveze s sebou zajímavé filmy z United Nations o založení světové organisace a o její činnosti. Pí. Papánková byla nedávno zvolena representantkou Mezinárodní rady žen (International Council of Women), organisace, ke které přináleží mnoho národních Rad žen z celého světa. Byla jmenována do hospodářského a sociálního výboru Spojených národů. Současně byla zvolena representantkou Mezinárodní rady žen ve Spojených národech v komisi pro lidská práva, která zasedala od 8. března do 4. dubna. Z těchto bohatých zkušeností ve výborech při United Nations bude nám vyprávět pí. Papánková o zajímavých úkolech Spojených národů v různých částech světa. Pozvete své přátele na tento neobyčejný večer. Vstup volný i pro nečleny. BANKET ŽUPY ĽUDEVÍT ŠTÚR. Po zakončení sjezdu ČSNRA delegáti se zúčastní banketu Slovenského Sokola v Sokol Community Center, 4855 No. Elston, Chicago, k oslavě založení župy Ľudevít Štúr a na oslavu 150. narozenin velkého slovenského buditele. VĚSTNÍK • 5 [pageend5]DR. JOSEF HAŠEK: NOVÉ EKONOMICKÉ CESTY K PLÁNOVANÉ CHUDOBĚ. (Člen washingtonské odbočky ČSNRA odpověděl tímto článkem na anketu “Českého Slova”.) Uznáme-li Platonovu theorii o dělbě práce za začátek ekonomické vědy, můžeme konstatovat, že se národohospodáři už asi 2400 let snaží vypracovat ekonomický systém, který by zaručil trvalý blahobyt buď jejich národům, nebo celému světu. Knihy Aristotela a Tomáše Aquinského merkantilismus (Colbertismus), spisy Johna Locke, fysiokracie, škola Adama Smitha, doktrína Malthusova, theorie Davida Ricardo, Johna Stuarta Milla, Karla Marxe, Thorstein Veb- lena, Karla Engliše, Lorda Keynese, Pavla Samuelsena a jiných — všechny tyto theorie přinesly něco užitečného. Všechny byly sledovány, napodobovány, měněny, chváleny a zavrhovány. Také marxismus podstatně ovlivnil moderní lidový kapitalismus. Jenom málo theorii se však může pochlubit tím, že se udržely i po katastrofálním neúspěchu. Tato pochybná sláva patří národohospodářskému systému čs. komunistů. Vždyť i “New York Herald Tribune” z 28. prosince 1965 si toho povšimla a mluví o “spektakulárním neúspěchu” a o snaze “imitovati kapitalistické methody”. Historikové se asi budou velmi divit, že ještě v polovině dvacátého století tolik států bylo ohrožováno infiltrací tohoto bankrotářského systému. Je opravdu neuvěřitelné, že i takový vyspělý čs. lid se nechává komunisty tak dlouho balamutit a vykořisťovat a že dokonce přijal bez odporu a bez protestu jakési “reformy” formulované loni panem Otou Šikem v loňském březnovém čísle “Otázky míru a socialismu” a v tzv. “Tezích pro přípravu XIII. sjezdu komunistické strany ČS”, vydaných Ústředním Výborem KSČ. Snad jsou oba dokumenty psány schválně tak nezáživné a rozhárané, aby se v nich průměrný občan nevyznal a jenom slepě věřil, že komunisté už objevili, jak zaručit blahobyt v systému, v němž nikomu nic nepatří a kde tolik dobrodruhů beztrestně krade z “erárního”; že komunisté už konečně vynalezli metody, aby výsledky práce dobrých a šikovných českých a slovenských rukou nebyly promrhány nabubřelou byrokracií a ztrátovými “obchodními smlouvami” s “ochránci” a “přáteli” na východě. “Teze” říkají, že bylo už v roce 1960 konstatováno, že přechod od kapitalismu k socialismu byl úspěšně “dovršen”. Právem se tedy tážeme: “Proč už dnes nevlastní českoslovenští dělníci “své” továrny, jak jim to bylo slibováno?” Komunisté vědí, že ty sliby byly nesmyslné. Nejhorší na věci je fakt, že to věděli před dvaceti lety, když podobnými lživými a zločinnými výzvami znetvořili vůli národa do té míry, že podlehl jejich náporu. Jestli se nějaký systém spoluvlastnictví dělnictvem přiblížil, pak je to jistě spíše moderní lidový kapitalismus, tak, jak jej dnes vidíme na postupu v mnohých skutečných demokraciích. To proto, že v tomto novém kapitalismu: 1) najdeme většinu továren ne v rukou několika rodin, ale ve vlastnictví desetitisíců drobných akcionářů, z nichž mnozí pracují jako dělníci pro podniky, do nichž investují; 2) v menších podnicích je účast zaměstnanců na zisku čím dál tím víc populární. V komunistickém systému dělníci podniky nikdy vlastnit nebudou a nemohou, poněvadž vlastníkem je “stát”, to jest “strana” a dělníci jsou vykořisťováni tímto “státním kapitalismem” víc, než byli obyčejnými kapitalisty za dob Marxových. A jak se na komunisty sluší, zavedli vykořisťování plánované a centralisované. To jenom zhoršuje posici dělníka, protože když jeden sektor komunistického průmyslu vydělává, tak z toho dělník stejně nic nemá. Přebytky se prostě “odčerpají” do pasivních průmyslů nebo na financování komunismu v Africe či na zbraně pro Vietnam. To je umožněno známým “cenovým vějířem”, který Miloš Vaněk dobře vysvětlil v “Českém Slově” z prosince 1965. Co “nového” tedy slibují “Teze” československým dělníkům? O tom se dovídáme velmi málo. Na straně 4. “Tezi” se praví, že “extensivni rysy vedly k poklesu efektivnosti” a na str. 7., že “známe základní příčiny současných nedostatků”. Na str. 4. se však upozorňuje, že po 18 letech všechny problémy ještě nejsou zcela objasněny . . Na str. 11. a 12. je psáno, že dělnická třída je “hlavni silou”, která je schopna (m. j.) “překonávat nesprávné tendence ... i sjednocovat různorodé zájmy . . . všech složek společnosti”. Jenže hned na téže stránce se zdvořile upozorňuje, že “v podmínkách působení nové soustavy řízení hospodářství” . . . bude nutno “zvyšovat činnost” . . . prostřednictvím ROH a rozvoj “spojovat s odpovědností za kázeň a posílení discipliny”. Za Rakouska se tomuhle říkalo “Maulhalten und weiter dienen”. Na ty reformy se tedy může dělnictvo moc těšit! Který dělník tomu nerozumí, tak by si měl přečíst kapitolu III. “Otázky ideologie”, kde jako naprostý diktátor všeho dění a myšlení nevystupuje lid či dělnictvo, nevystupuje volený parlament, případné president nebo vláda, nýbrž jen a jen STRANA. Vycházejíce z této absolutní moci, diktuje pak strana mnoho dalších nezbytností, na které se patrně při dovršení socialismu před šesti léty zapomnělo. Tak na příklad na 18. stránce se ruší poslední zbytky občanského soukromého života. Strana se totiž rozhodla, že “bude nutné v příštím období podstatně více pozornosti věnovat činnosti mezi pracujícími v místech, kde bydlí”. Také dostala strana náhle strach z toho, že někde existují dvě občanské organizace v jedné vesnici. “Vesnická” organizace a “JZD” v jednom místě prý ukazují, že se “tříští stranická práce”. A jak tak listují suchopárnou a zkomunizovanou češtinou, nestačím se divit, kde a co to čtou ti západní žurnalisté, kteří nám vykládají, jak se doma všecko uvolňuje, jak se Československo hospodářsky i politicky “zapojuje” na západ a co všechno musíme pro komunisty udělat, jen abychom je s této dobré cesty nesvedli. Nechť si tito západní novináři a politici přečtou pátou kapitolu “Tezi”, kde se na straně 19. velebí “mezinárodní komunistické hnutí, které vyvíjí svou činnost v podmínkách, jež umožňují komunistickým stranám usilovat nejrozmanitějšími formami o další rozvoj světového revolučního procesu . . .”, zatím co “. . . vládnoucí kruhy USA zesilují horečné zbrojení a vytvářejí ohniska válečných požárů . . Ty “nejrozmanitější formy” jsou ovšem rozmanité komunismy — ruský, čínský, kubánský, jugoslávský ap. Na str. 20. strana varuje, že “. . . politika mírového soužití není zaměřena na zachování dosavadního stavu ve světě, ale . . . pro boj ... za osvobození z imperialistické nadvlády . . a dodává, že v duchu těchto zásad bude vláda “ČSSR” rozvíjet styky s kapitalistickými zeměmi. Dnes je už zcela jasné, co se stalo od roku 1947, když “plán” komunistů byl jednou stručně vyložen mé matce, takto: “Až budeme mít kontrolu parlamentu, postavíme pány ke zdi a tu pakáž naučíme pracovat.” Jenže ony se staly různé věci, které komunisti nepředvídali: 1. Mezi těmi “pány”, které buď zabili, zavřeli nebo vyhnali do exilu, bylo také velmi mnoho odborníků, kteří od 1948 v hospodářství chybí; 2. Ta “pakáž” nebyla negramotná hmota "mužíků”, nýbrž inteligentní čs. dělník, pomatený jen falešnými komunistickými sliby. V této pomatenosti provedlo dělnictvo revoluci od podlahy a vyházelo každého, jehož tatínek, (Dokončení na str. 8.) 6 • VĚSTNÍK [pageend6]Z POSLEDNÍCH UDÁLOSTÍ V ČESKOSLOVENSKU. UŽ JE TO OSMNÁCT LET . . . A ČS. KOMUNISTÉ MUSÍ VYSVĚTLOVAT. Komunistický svět v obrazech přinesl celostránkovou reportáž o únorovém puči před osmnácti léty. Vracíme se k této události, protože komunisté ji používají jako tézi pro přípravu XIII. sjezdu KSČ, který se bude konat počátkem léta t. r. Je to po prvé, co se komunisté zabývají názory exilu, který tvrdí, že únor byl “zásadní omyl” kultu osobnosti. Je prý to důležité obzvláště pro mladou generaci, která nemohla bezprostředně získat zkušenosti z třídních bojů za kapitalismu a už ani za posledního a rozhodujícího třídního střetnutí v naši zemi z února 1948. Jaroslav Diblík, autor článku, říká: “Přece je to už osmnáct let, a tak dnešní dvacetiletí a mladší, i když se seznamují s tehdejšími událostmi, i když o nich poslouchají nebo něco čtou, přistupují k nim v podstatě stejně jako my, když jsme se v hodinách dějepisu učili třeba o vzniku samostatného československého státu po první světové válce. Je to pro ně vzrušující a přece jen už mrtvá historie. Sice nedaleká, ale oni se ji nezúčastnili, nemají k ní vztah tvůrců. Někdy tento postoj mládeže chápeme jako nevděk a neúctu k vykonanému dílu. Na druhé straně starší generace přímo bytostně lpí na svých zkušenostech, na tom, že to tak samozřejmé nebylo, že šlo o politický boj, tvrdou práci a nezměrné úsilí.” “Na škodu může být jen to, nebude-li mladá generace dobře znát, o co tehdy před osmnácti léty šlo, neosvojí-li si nejen data tehdejších událostí, ale hlavně revolučnost svých otců. Neboť všichni víme, že historické události se dají vykládat různě komukoli, jenom ne jejich účastníkům a tvůrcům.” “Ale k výročí a k minulosti se vrací rovněž ten, kdo to tehdy prohrál — poúnorová buržoasní emigrace. Zdá se však, že by emigrace měla příliš malý cíl, kdyby jí při falšování tehdejších událostí šlo jen o zahlazení vlastní ostudy. Dobře ví, že každá událost v dějinách se později ve světle nových událostí může neznalým lidem jevit jinak.” Počítá s tím zřejmě i známý představitel buržoasní emigrace a bývalý čelný buržoasní novinář a ideolog Pavel Tigrid, pokračuje p. D. Tigrid prý tvrdí, že neúspěch politiky buržoasních stran v poválečném Československu nebyl “důsledkem zrady na čs. státě či piklů proti němu, do mchž se nekomunisté zamotali” když přece jejich představitelé schválili a uzákonili několik sérií znárodňovacích dekretů, provedli rozsáhlou agrární reformu a uskutečnili bezpočet radikálních sociálních, majetkových, odborových, daňových a ovšem i ústavních a politických změn. . . . Ale jde o něco jiného. Je to prý přímý důsledek neúspěchu mírového soužití komunistů s demokraty v lidově demokratickém státě československém v letech 1945-1948. A prohlásil, že mu nejde o přehodnocení tehdejších událostí, ale o v dnešní době všeobecně odsuzovaný “extrémismus”, jež byl příčinou toho všeho, k čemu v únoru 1948 došlo. Tigrid nakonec tvrdí, že není vyloučeno, že “Vítězný únor” bude jednou přiřazen k těm již početným a zásadním omylům komunistické politikv údobí “kultu osobnosti”. Pan D;blík rozhořčeně dodává, že všichni, které tolik vzrušily osudné chyby kultu osobnosti, kteří si přisahali, že nikdy nic podobného se už nesmí onakovat, protože to poškozuje zájmy nového společenského řádu, mají teď, dle Tigci’da. klidně připsat k těmto omylům i únor 1948 “Únorové vítězství nikdo nechápal jako ‘zásadní omyl’, ale jako zcela zákonitý vvsiedek bole vedeného komunistickou stranou od května 1915 Vzniklá krize byla vyřešena pokojně, naprosto demokratickou a ústavní a parlamentní cestou. I kdvž ukázat sílu dělnické třídy a ieiich lidových milicí (ozbrojených) bylo třeba. A dělnická třída také byla odhodlána vystoupit a nedat se odstrašit od moci jako v roce 1921.” A tak na konec pan Diblík sám dává Tigridovi za pravdu, že nešlo jen o sociální a hospodářské reformy, ale o uchvácení moci a nastolení komunistické diktatury, což se jim nepovedlo v roce 1921; mělo to za následek zločiny kultu osobnosti, které má dnešní mladá generace přehlédnout. Jinak mluví profesor filosofie Karlovy university v Praze Milan Machovec, který na přednášce v Haagu řekl, že za Stalina byla tendence k uzavřenosti komunismu, jež měla vést dle Marxe k systému, kterým by vše předchozí pozbylo platnosti. Tendence k uzavřenosti u Stalina ležely na příklad ve specielní situaci zemědělského stavu Ruska, a v komplexu méněcennosti ruského člověka vůči západu. Také druhá světová válka tyto tendence zesílila. Dle Machovce v posledních deseti letech přichází k otevření i v situaci československé. U komunistů došlo k uzávěrům, že sice třídní boj neexistuje, avšak ráj na zemi také ne. Není vykořisťování, přesto mám šéfa, kterému se musím snažit zalíbit. Nemusím se bát o chléb, avšak o chléb s máslem ano. Jak mám spolužiti se svoji tchyni pro mne Karel Marx také nevyřešil. Revoluční pýcha již neexistuje. Musíme hledat nové cesty. Pak se též může státí, že atheista vidí u křesťana či existenciálního filosofa, že tento vyřešil tyto otázky lépe nežli on. Režim potřebuje technickou inteligenci, která se dostane k západní literatuře a tím získá větší rozhled. To je další příčina k otevřenosti. Mythologické představy o úloze dělnické třídy nejsou nadále možné. Co si mám myslet o této úloze dělnické třídy, když vím, že většina dělníků se zajímá jen o to, který klub bude kde v neděli hrát kopanou? Také jsme neočekávali, že západ po válce pokvete. Mnohá proroctví Karla Marxe se neuskutečnila. Výrok: “Zvítězíme a vás na západě pohřbíme” už neplatí. Kulaci byli pronásledováni, mnoho lidí trpělo, mnoho bylo popraveno. Dnes i ten nejotrlejši komunista se ptá: “Jak dál?” My v Československu žijeme ve specifické situaci. V našich dějinách jsou jiné tragické, jiné dobré a špatné momenty nežli v tradici Poláků nebo Jugoslávců. My nemáme již žádných ilusí. Žijeme ve specifické situaci malého národa ve střední Evropě. Žili jsme v německém moři, mezi románskou a germánskou kulturou, mezi katolicismem a protestantismem. Nyní žijeme MEZI socialismem a kapitalismem. Palacký a Masaryk vypracovali theorie mostu, jako prostředníka mezi východem a západem. Poláci mají pocit, že žijí na okraji západní civilisace. Češi žijí mezi civilisacemi — Husitství bylo zlomeno mocí. To dalo charakter celému národu. U národa vládne pocit: Nemůžeme si dovolit žádnou další revoluci. K tomu jsme příliš slabí. To vyjadřuje i postava dobrého vojáka Švejka. Tak soudí p. Machovec. Dovolujeme si dodat, že dvacet let bylo málo, aby dalo vyrůst novým generacím, pro které by Švejk byl pouze legendou. Pět let nacismu nám dalo novou ránu, ale bvla naděje a víra, kterou zničil “Vítězný únor”, a Machovec to řekl příliš jasně p. Diblíkovi, a potvrdil výrok Tigrida, že “Vítězný únor byl osudný omyl”. JAK JE TO SE ZAHRANIČNÍMI STUDENTY V ČESKOSLOVENSKU? Osvaldo Gosman, Argentina: Třecí plochy, to jsou děvčata. Pokud jde o dívky, žádná chytrá a slušná se mnou nepůjde, když ví, že zase odjedu. Navíc je veřejnost odsuzuje, takže mají ještě menší chuť. Když jedu s některou v tramvaji, tak ani neotevřu pusu — to se hned pozná, že jsem cizinec. Černoši to mají horší. Jinak se mi zdá, že je tu příliš mnoho zahraničních studentů. Výuka pak nemůže VĚSTNÍK • 7 [pageend7]být tak kvalitní. Proč se jich sem tolik bere, když se to nedá zvládnout? Československé zastupitelské úřady někomu slíbí, že bude studovat na inženýra, aniž zjistí zdali má ukončenou střední školu. Pak slib nemohou splnit a jsou z toho jen rozbroje. Nejvíc nešťastni jsme zde z jídla. Trpíme nedostatkem vitaminů, býváme často nemocní. Celé roky jíst v menze, to je peklo. Kázeň je všelijaká, ale vzhledem přístupu vašich úřadů se tomu taky nelze divit. Na příklad případ jednoho Mexičana. Dva roky tu doslova pro- flákal, vůbec nechodil na přednášky, neudělal jedinou zkoušku, při tom celou dobu dostával stipendium, a nakonec, když byl vyloučen, tak ještě dostal zaplacenou cestu domů nejen on, ale i jeho dívka. Ne manželka, dívka! Přesto že na toto mají právo jen ti, kdo dostudovali. Osman Omer, Sudan: Svobodná dívka z naší země sem těžko může přijet sama. Když si přivezu manželku, kde ji ubytuji? Manželské koleje neexistují, byt nedostanu, byt nedostanu ani v případě, že bych měl dítě. Třeba s Češkou. Při tom mohu jedině počítat s tím, že ji vyhodí z domova, když si ji vezmu. Lidi nám na ulici nadávají a na děvčata křičí . . . no, to o těch bonech. Taxikář nám v noci nezastaví, to musím třeba jít z Bráníka pěšky. Ještě mi řekne — doma to jezdilo na velbloudu, a tady by se to chtělo vozit v auťáku! Copak za to mohu, že mu někdo z našich nezaplatil? A ještě bych chtěl říci, že si s vašimi kluky někdy nemám co povídat. Strašně málo je zajímá politika, události ve světě. Noviny nečtou. Moc málo jich podporuje socialismus. (Týdeník Student, č. 3. 1966.) Vůbec je pošetilé měřit mládež někdejším romantickým vzorem a vyčítat ji, že “necítí” ideály, které její otcové degradovali na fráze. V posledním Věstníku jsme uveřejnili zprávu, že Čs. spisovatelé vyslali delegaci do Moskvy, aby protestovala proti odsouzení ruských spisovatelů Sinjavského a Daniela. Na dotaz zahraničních novinářů Čs. tisková kancelář tuto zprávu popřela, ačkoliv byla uveřejněna v tiskovém orgánu italské komunistické strany. Mezitím vyslání této delegace bylo potvrzeno v členském oběžníku Svazu čs. spisovatelů, který je pouze pro členy, ale snadno se dostal zahraničním novinářům do rukou, a tak má ČTK mnoho k vysvětlování. Dubnový měsíčník Plamen otiskl prohlášení, že nadále nebude uzavírat dvéře nemarxistickým názorům. Jako důkaz toho otiskl básně exilového básníka Ivana Blatného s podotknutím, že žije od roku 1948 v Londýně. OSCAR PRO ČESKOSLOVENSKÝ FILM. Československý černobílý film “Obchod na hlavní ulici” získal po několika evropských vyznamenáních největší vyznamenání udělované ve Spojených státech americkými filmovými společnostmi, cenu OSCARA, jako nejlepší zahraniční film. Po úspěšném předvedení v New Yorku je nyni promítán v Chicagu. A. ŠALOMOUN. NOVÉ EKONOMICKÉ CESTY— (Dokončení ze str. 6.) dědeček, či strejček, byl “buržoust”. A tak dobrých “mistrů” bylo najednou pomálu a ve výrobě to začlo vrzat a skřípat. 3. Rusko Československu nejen sebralo Podkarpatskou Rus a urán v Jáchymově, nejen zamezilo účast na Marshalovu plánu, — t. j. největší hospodářské pomoci, jakou kdy svět poznal — nýbrž nadiktovalo si také obchodní smlouvy, podle nichž bratrská Rus dodává druhořadé suroviny a kupuje dobré československé výrobky pod světovou cenou. 4. Byrokratická centrála se ukázala býti aparátem příliš drahým ve výrobě a naprosto neschopným v plánování a prodeji. A tak bohatá země, průmyslově výborně vybavená a válkou jen málo poškozená — Československo, které mohlo povznést životní míru svého dělnictva na vyšší standard než jaký máji v západní Evropě •— se stala pokusným králíkem pro “národohospodáře” a “vedoucí”, dosazené všemocnou “stranou”. Trvalo ovšem léta, než se všechno bohatství rozkradlo a prohýřilo — a to toho ještě mnoho nevíme. Nevíme, jak opotřebované a zastaralé jsou stroje a jak neprodejné jsou dnešní výrobky. Takové “detaily” se na západě těžko zjišťují, protože dělníků se ven mnoho nepouští. Oni by si totiž už za šumavskými lesy uvědomili, že němečtí kolegové, kteří byli r. 1937 placeni hůře, mají dnes reálný příjem až o 200 procent vyšší než dělníci v Československu. Mnohé výrobky, dříve světoznámé kvalitou a vkusností, ustrnuly na mrtvém bodě . Páni z Prahy, kteří zdecimovali obchod se západem asi na třetinu předválečného objemu, se prý moc divili, když koupili v r. 1963 pšenici a Kanaďané jim řekli, že o československé zastaralé výrobky “bohužel” zájem nemají. (Neue Züricher Zeitung, 7. 7. 1965.) Závěr je nasnadě: Ačkoliv se v “Tezích” strana přiznává k neúspěchu a naznačuje určité reformy décentralisa« výroby s důrazem na iniciativu, jsem přesvědčen, že “nová ekonomická politika” Československo hospodářsky nepo- zvedne a dělnictvu nepomůže, dokud tam nenastane změna opravdu podstatná, doprovázená upřímnou spolupráci se státy západními, mezi které Československo svou kulturou i hospodářským vývojem patří víc, než kterákoliv jiná ruská “kolonie”. Tato podstatná změna bude však velmi těžká v režimu, který vládne bez parlamentní oposice. Kdyby v kterékoli skutečné demokracii rozvrátila vláda kvetoucí hospodářství tak dokonale, jak se stalo v Československu, vyhnal by ji národ v prvních volbách až do nejzazšího kouta politické periferie V Československu se “strana” pochopitelně sama nevyhnala, jen se ještě více nadula a vydala arogantní “teze”, které na jedné straně decentralisuji, ale jinak jen prohlubují ponížení celého národa. PROGRESSIVE CZECH od prof. B. Mikuly 5. VYDÁNÍ nejpopulárnější učebnice. — Váz. 578 stran. Cena poštou $5.00 Objednejte u nás ČSNRA 4125 West 26th Street Chicago, Illinois 60623 SLOVAK SOKOL - TAMPA, FLA. VÝPRAVA Z CHICAGA DO TAMPA, FLA., ZA POUHÝCH $125.00 NA 12 DNÍ. Výprava odjíždí v neděli, dne 15. května, v 7 hod. ráno od Štefánikovy dvorany, Pulaski Road a 24. ul. Vrací se 26. května. V této ceně je zahrnuto: pobyt v Sokol Motel, pokoj, 3 jídla denně, 3 výlety. VOLEJTE Daniel Zeman: WA 5-4165 Long distance: Area Code 312 — 925-4165 8 • VĚSTNÍK [pageend8]PETR FECHTNER: NĚKOLIK SLOV O MALÝCH FORMÁCH. Divadelní studio “A” v Berwynu, Ill. uvedlo za poslední dvě sezóny několik kabaretních her, které by se daly nazvat podle současných československých měřítek malými formami. “MALÁ FORMA’’ ... je zajisté výraz, který za sebou nechává otazník co vlastně ta malá forma je a co v sobě po stránce obsahové skrývá. Nebudu v tomto článku rozebírat kde, kdy a jak výraz malá forma vznikl. Chtěl bych jenom trochu osvětlit jaký význam mají malé formy v dnešním ČSR. Malá forma (nebo Malá scéna) je velice specifický útvar divadla, ale zároveň tak obsažný, že zahrnuje téměř veškeré složky divadelního umění od klasické činohry, přes panto- minu, až po nejmladší jevištní sekci — černé divadlo. Nebylo by proto docela spravedlivé jednoduše odbýt malou formu úsudkem, že je to divadlo v menším, tedy něco nedokonalého a neúplného. K správnému závěru dojdeme jedině tehdy, vezmeme-li plně na vědomí, že je to divadelní útvar naprosto soběstačný a nezávislý. Celým svým pojetím, inscenací i podáním se samozřejmě liší od zásad dodržovaných v divadlech klasického rázu. Už jenom název samotný nám zhruba určuje strukturu divadla tohoto typu. Většinou, i když ne zásadně, jsou malé formy inscenovány na jevištích menších s kapacitou v hledišti okolo 200—300 diváků. Scéna je aranžována velice střízlivě a jednoduše, kostýmy náznakové a maskování minimální. Hry, převážně mnohem rozmanitější než stylisované činohry, postrádají typické rozdělení do jednotlivých obrazů a stávají se monolitičtější a obraznější. Široké pole působnosti v oblasti improvisace umožňuje hercům vytvořit ve velmi krátkém čase nezbytný a úzký kontakt s hledištěm, který je někdy tak vystupňován a propracován, že se v divácích vzbudí dojem přímé spolupráce s herci na jevišti. Docílit bezprostřední kontakt mezi hercem a divákem není lehká práce a spočívá z osmdesáti procent na bedrech herce. Režisér, se svými asistenty (světla, hudba, scéna), může vytvořit dobré nebo špatné podmínky pro dosaženi kontaktu celého jeviště s hledištěm, ale je na herci a jeho schopnostech, aby co nejvíce využil utvořených podmínek, správně a rychle odhadl publikum a udělal si co nejmenší odstup od diváka. Nutno ovšem podotknout, že není divák jako divák. Z vlastní zkušenosti vím, že kolik je repris, tolik je obecenstev. Herec na scéně pochopitelně neposuzuje diváka v prvni nebo poslední řadě, ale pečlivě sleduje a vnímá reakce celého obecenstva. Zkušený herec přesně odhadne, podle intensity reakce na určitý vtip či scénku, kterou hraje po několikáté, stupeň chápavosti přítomného diváka a podle toho upraví své extempore. Extempore nebo improvisace, vlastně východisko z nouze, se zde stává velmi důležitou a uvažovanou složkou hereckého projevu na malé scéně. Hlavní důvod proč tomu tak je, není těžké uhodnout. V dnešním komunistickém Československu mají divadla obrazně řečeno svázané ruce a vymezené uličky, ve kterých smějí "volně” běhat. Každý text, každá písnička nebo báseň, prochází přísnou censurou hlavní správy tiskového dohledu. Autor, který chce, aby jeho hra byla někdy uvedena na jeviště, musí být velice opatrný, nebot ’sebemenší narážka, nebo dvojsmyslnost, ve které je vidět při troše fantasie urážka strany, může být důvod k zákazu hrv. Jak existenčně důležité je pro komunisty udržet si úplnou kontrolu nad veškerou intelektuální činností, dokazuje obrovská administrativní mašinérie HSTD (Hlavní správa tiskového dohledu), která zaměstnává kolem tisíce dobře prověřených censorů. Censura však nekončí ani tehdy jestliže text byl schválen od HSTD. Komunisté nevěří sami sobě a proto každý text musí schválit ještě patřičná složka místního národního výboru a jestli text projde i rukama polointeligentních byrokratů na MNV, utvoří se komise z obou schvalujících institucí, která shlédne hru ještě před první premiérou bez veřejnosti a teprve potom může být hra povolena. Na této t. zv. předváděčce se hra hraje přesně podle schváleného textu a teprve pro veřejnost začínají herci improvisovat. Je to, bohužel, jediná cesta jak říci divákům něco co by censura nepřenesla přes srdce. Za velkou popularitu, kterou malé formy mají, vděčí tyto proto, že jejich herci tuto cestu bohatě využívají a vynášejí tak na světlo, často jen v narážkách, věci, které jinak jsou “tabu”. Berwynské “STUDIO A” není odkázáno na improvisací, aby mohlo říci pravdu na plnou pusu. Materiál, který používá, je původem od autorů pražských malých scének a to většinou z her zakázaných v ČSR. Snaží se využívat plně skryté možnosti malé formy a ukázat zdejšímu exilovému diváku ve vtipných scénkách jak dalece se podařilo komunistům znetvořit charakter člověka. KRAJANSKÉ ZPRÁVY. JARNÍ MAJALES uspořádaly 23. dubna odbočka ČSNRA ve Washingtonu, D. C. a Sokol Washington, D. C., jako oslavu 125. narozenin Antonína Dvořáka, který před více než 70 lety šířil slávu české hudby na americkém kontinentě. Majales, který se stává tradičním washingtonským ’bálem, byl letos zpestřen Dvořákovými “Moravskými písněmi”, které zazpíval soubor dívek v národních krojích. DR. L. FEIERABEND, člen londýnské čs. vlády za II. světové války, vydal pátou knihu svých pamětí. Zahrnuje dobu od Hitlerova napadení Sovětského svazu do poloviny roku 1943. ČESKÁ ŠKOLA V NEW YORKU uspořádala v neděli 17. dubna v sokolovně na 71. ulici “Sedleckou pouť”, při které vystoupilo žactvo školy. SLOVENŠTÍ SOKOLOVÉ župa Ľudevit Štúr uspořádají oslavy 150. výročí Štúrových narozenin. Připravují velkolepý banket v neděli 15. května v Sokol Community Center na severozápadní straně Chicaga. MORAVSKÝ DEN v Chicagu bude letos opět uspořádán Ústřednou Moravských Spolků, ovšem na novém místě — v sokolovně Havlíček-Tyrš, v neděli 25. září. ÚMRTÍ. REV. DR. ARNOŠT ŽIŽKA, šéfredaktor “Národa”, známý kulturní pracovník v katolických kruzích, činný po dlouhá léta v našem krajanském národním životě, zemřel v Chicagu ve věku 75 let. JAROSLAV CHMELÍČEK, narozený ve Vídni, vychovaný česky v Americe svými rodiči a učiteli, zemřel v Chicagu ve věku 47 let. Byl redaktorem orgánu ČSA, dramaturgem, jehož hry se hrály s úspěchem na krajanském jevišti, hlasatelem a řečníkem na českém rozhlase a činným ve Svobodné obci. Máme málo tak vlasteneckých, nadšených a pilných lidí jako byl náš br. Jaroslav Chmelíček. VĚSTNÍK • 9 [pageend9]MASARYK A ŠTEFÁNIK. (Přednáška VRATISLAVA BUŠKA, přednesená dne 6. června 1966 v New Yorku při oslavě narozenin T. G. Masaryka, uspořádané Východní oblastí ČSNRA.) Titánská postava T. G. Masaryka pochopitelně zastiňuje v našich myslích vzpomínky na jeho spolupracovníky. Mnozí mezi námi, kteří je snad osobně znali, už si dnes potřebují oživit tyto vzdálené vzpomínky. Většina z nás už je odkázána jen na legendy, často i zlovolně zkreslené. Na štěstí však se můžeme opřít i o prameny věrohodné, mezi nimi v první řadě o T. G. Masaryka: “Světová revoluce” a K. Čapka: “Hovory s T.G.M.” a o monumentální román L. Narcise Zvěřiny: “Milan Rastislav Štefánik”, o něž i moje dnešní přednáška se opírá. Mluvit o T. G. Masarykovi a jeho spolupracovnicích při budování Československé republiky znamená mluvit o generálu Milanu Rastislavu Štefánikovi, o dr. Edvardu Benešovi, o poslanci Josefu Dürichovi, o dr. Štefanu Osuském, o Lvu Sychravovi a mnoha jiných, zasloužilých pracovnících, kteří všichni byli potřební v práci odbojové, až do posledního neznámého dobrovolníka a vojáka. Dnes, v předvečer 116. narozenin T. G. Masaryka, chceme tu vzpomenout jeho intimně lidských a přátelských vztahů k Milanu Rastislavovi Štefánikovi, druhému z našich osvoboditelů. A řeknu hned předem, že Masaryk, když v patnáctém roce opustil Rakousko, aby zahájil boj o samostatný český stát, který měl obsahovat i Slovensko, nemohl najít v tomto boji, právě proto, že počítal s odtržením Slovenska od bývalých Uher, nikoho lepšího a nikoho povolanějšího než tehdy asi pětatřicetiletého Slováka z myjavských kopanie, hvězdáře a v té době již naturalisovaného Francouze Milana Rastislava Štefánika. (Ve své Světové revoluci — str. 33 — píše: “Myslil jsem stále na připojení Slovenska — byl jsem svým původem Slovák a Moravan. Požádal jsem dra. Antonína Hajna, aby mi svým známým důstojníkem dal na mapě zakreslit hranice Slovenska na jih. S tím náčrtem a vypsáním hlavních pohraničních míst jel jsem za hranice.”) Jen malý kousek země dělil jejich rodiště: Hodonín na jedné straně moravských a Košariska na druhé straně uherských hranic. A díváme-li se na ty dva bohaté životy obou s vyšší per- spektviy, věříme-li, že životy všech nás jsou řízeny vyšší vůlí, je něco až pikantně osudového v setkání a potom ve spole né práci obou těchto opravdu vyvolených mužů-bo- jovníků. Když totiž po maturitě na sarvašském gymnasiu se rozhodovalo na košariské faře o tom, kam má jít Milan na vysokou školu, jeho otec Pavel Štefánik se ostře postavil proti jeho žádosti jit studovat do Prahy. Operoval tím, že v Praze na universitě je ateista Masaryk, který kazí mládež a on že si svého syna zkazit nedá. Měl jít studovat do Budapešti. Nakonec ale přímluvou faráře Trokana přece jen do té Prahy šel. Milan po příchodu do Prahy si Masaryka naráz zamiloval. Chodil na jeho přednášky, psal do jeho “Času” články o životě na Slovensku a při bližších stvcích ho oslovoval líbezným “otecko”. A když mu roku 1913 zemřel otec, stal se mu tento profesor ateista opravdu druhým otcem. Ale nechrne mluvit o tom samého Masaryka V Čapkových Hovorech s T.G.M. vyznal to Masaryk krásně sám: “Znal jsem ho už jako studenta z Prahy; vzpomínám si, jak jednou v zimě přišel ke mně celý zkřehlý — neměl zimníku, tož jsem mu dal svůj a ještě jsem mu jej musel dát přesít, protože mu byl velký.” Když v roce 1915 přišel Masaryk za svým velkým posláním do Paříže, byl rád, že mezi svými nejbližšími spolupracovníky nalezl Milana Rastislava Štefánika. A opět cituji z Čapkových Hovorů: “A když jsem přišel za hranice, byl jsem potěšen, že Slovák Štefánik začal stejně s námi a za stejným cílem.” “V Paříži začal Štefánik svou propagandu v salonech a společnosti; měl zvláštní dar společenského apoštolátu, dovedl lidi nadchnout; získával pro nás zájem i lásku.” V době, kdy Masaryk začal v Paříži jednat o vydávání listu La Nation Tchèque, ležel Štefánik v nemocnici. Masaryk v Hovorech podle Čapka si vzpomíná na tuto dobu: “Tehdy byl Štefánik ve špitále po operaci, tož jsem ho denně navštěvoval. Byl hodně sentimentální, tituloval mne “otěckem” a pořád by mne byl hladil a líbal, ale já se k němu tak blízko nedostal, bránil tomu rozdíl věku.” V roce 1916 — bylo to 3. února — smluvil Štefánik Masarykovi velmi důležitou schůzku s tehdejším ministerským předsedou Briandem, který přijal Masarykův program rozčlenění Rakouska. To ve své Světové revoluci hodnotí Masaryk jako událost závažného dosahu v našem úsilí o samostatný stát. Líčí dále, jak se potom chystal na cestu do Ruska, v Amble čekal na loď do Norska, ale loď nepřijela, byla potopena. “Kdybych byl po ní jel,” říká doslova, “byl bych minul Štefánika, který se právě vrátil z Ruska a měl pro mne zprávy. Vrátil jsem se tedy do Londýna, kde mne Štefánik čekal.” Velkou a záslužnou práci vykonal generál Štefánik na Rusi, kde působil místopředseda československé národní rady pařížské poslanec Josef Dúrich nikoli v intencích Masarykových a v duchu československé jednoty. Generál Štefánik zprvu měl úspěch při urovnání těchto sporů t. zv. kyjevským zápisem z 29. srpna 1916: založením a zřízením Odbočky pařížské národní rady na Rusi. Tim byla osvobozenecká práce na Rusi zjednodušena a sjednocena. Na neštěstí poslanec Dúrich se potom stal stoupencem germano- filské politiky ministra Stúrmera a generál Štefánik se přičinil v únoru 1917 o vyloučení Dúricha z pařížské národní rady. Byl to čin trpký, ale nutný, i když stín jeho dlouho potom padal na osvobozeneckou práci Masarykovu. Osobně se po válce Masaryk s Dúrichem usmířil. 1 později na Sibiři, když po čeljabinském sjezdu se naši hoši rozhodli jet na západ “vlastním pořádkem”, aby unikli záměrům Trockého a Stalina s likvidací našich vojsk na magistrále, i na Sibiři jak oko v hlavě střehl příkaz Masarykův: nevměšovat se do vnitřních ruských poměrů. A v dobách těžké krise našich vyčerpaných a k smrti unavených bojovníků po tragické sebevraždě Švecově vždy a všude kladl před oči jasný vzor Masarykův. “Masaryk je náš rozum,” říkal těmto hochům, “naše hlava, která za nás stále myslí. On je slunéčko, které nám svítí, i když ho nevidíme.” Tento krásný příměr mohl vymyslet jen hvězdář a básník, jimiž oběma Štefánik byl. Později, v červnu až říjnu 1917, byl Štefánik ve Spojených státech. Za svého pobytu v Americe Štefánik získal pro naši věc F. D. Roosevelta, pozdějšího presidenta Spojených států, a pokoušel se v Americe zorganisovat velkou armádu českých a slovenských dobrovolníků. Získal jich však jen 2,500, protože Amerika sama vstoupila do války a v americké armádě pak sloužilo povinně 30,000 Čechoslováků. V New Yorku měl Štefánik velkou schůzi, během níž byl zachvácen prudkými bolestmi a byl přímo ze schůze na nosítkách dopraven na loď, která ho odvezla do Evropy. Jen dvakrát se snad Štefánik s Masarykem rozcházel: byl proti příliš volné demokracii v našem novém státě. Konkrétně nechtěl na příklad dát v prvních letech hlasovací právo ženám na Slovensku. To ovšem Masaryk jako důsledný demokrat nemohl akceptovat. 10 • VĚSTNÍK [pageend10]Štefánik byl opravdu rozčarován Masarykovou washingtonskou deklarací naší nezávislosti v říjnu 1918. Ale dejme opět hlas Masarykovi, jak tento Štefánikův nesouhlas sám hodnotí ve své Světové revoluci. “Když jsem v říjnu 1918 ve Washingtoně dal prohlášení nezávislosti, nesouhlasil tenkrát s programem, jak jsem jej v stručnosti formuloval. Míval obavy, že bychom republiku důsledně demokratickou nedovedli úspěšně organise vat a vybudovat.” Štefánik se tehdy shodoval s dr. Karlem Kramářem. Na konec se ale podrobil autoritě Masarykově. Nakonec několik poznámek k tragickému Štefánikovu pádu. Dnes zdá se nám stylovým závěrem celého jeho života i díla. Bylo mnoho dohadů, legend i zlomyslných insinuací kolem tohoto jeho pádu. Ale třeba se držet faktů. 4. května 1919, kdy se z Udine v Itálii vracel letadlem typu Cap- roni do vlasti, byl bouřlivý den. V Bratislavě z přidunaj- ských kasáren bylo na letadlo vystřeleno. Červenobílozelená trikolóra italská blízce totožná s červenozelenobílou maďarskou svedla neznalého vojáčka k výstřelu v domněnce, že jde o maďarské letadlo. Ale tento výstřel neprivodil pád letadla. Bylo zjištěno, že benzinová nádrž letadla nebyla zasažena, neboť kdyby i byla zasažena, letadlo nemohlo manévrovat ještě celou čtvrt hodiny až nad Vajnory, kde došlo k pádu. Pitvou, při níž byl i univ. profesor Chotek, bylo zjištěno, že ani tělo Štefánikovo, ani těla dvou italských průvodců neměla žádných stop postřelení. Jak později vojenská správa v Bratislavě předvedla L. N. Zvěřinoví, autoru velkého románu o M. R. Štefánikovi, s nimž podnikla let až nad Alpy v témže typu Caproniho letadla, jsou mezi Alpami a Bratislavou vzdušné “díry” a vezmeme-li v úvahu bouřlivé počasí onoho osudného 4. května 1919, byla to ztráta rychlosti 100 m nad zemí. A vezmeme-li v úvahu ještě i dohad, že letadlo řídil asi sám Štefánik, který v poslední době svého života trpěl zhusta se opakujícími záchvaty epilepsie, máme jeho pád přirozeně vysvětlený. A jak jinak zakončit tuto jubilejní úvahu o vzájemném poměru Masaryka a Štefánika než uznanlivými slovy samého T. G. M. A cituji opět z jeho Světové revoluce: “Štefánik naší věci svou propagandou velmi prospěl. Zjednal si záhy v Paříži kruh přátel a ctitelů. Urovnal mně i dr. Benešovi na mnohých rozhodujících místech v Paříži a Římě cestu. Vzpomínám-li na něho, vždy mi vyvstane v paměti obraz našeho slovenského drátenička, putujícího světem; jenže tento Slováček prošel všemi frontami Spojenců, všemi spojeneckými ministerstvy, všemi politickými salony a všemi dvory. Mne osobně měl až dojemně rád; splácel jsem mu jeho oddanost oddaností a za jeho pomoc v našem odboji mu byl vděčen. Zasluhuje vděčnosti nás všech.” In Memoriam K uctění památky br. Petra Hanke věnuje odbočka ČSNRA Dr. Milada Horáková ................................. $10.00 K uctění památky Pavla Šrámka věnuje Řád ZČBJ č. 11 v Hopkins, Minn............................................... 25.00 K uctění památky pí. Marie Kalabzové, St. Petersburg, Fla., věnují manželé Frank a Marie Soukalovi, Chicago, Ill....................................................................... 25.00 K uctění památky otce Josepha Suchého věnuje dcera Olive Suchý, Chicago, Ill........................................... 20.00 K uctění památky syna Josepha Hartzla věnuje matka Vlasta Hartzel, Chicago, Ill....................................... 5.00 K uctění památky paní Anny Maškové věnuje Rose Bodán, Denver, Colo................................................... 5.00 K uctění památky manžela Jaroslava Vlasáka věnuje manželka M. Vlasáková, Chicago, Ill...................... 5.00 K uctění památky p. Václava Millera, Anaheim, Calif., věnují manželé Frank Miller, Anaheim, Calif....... 5.00 ĽUDOVÍT ŠTÚR - 1815-1965. Sokolská župa Ľudovíta Štúra v chicagskej oblasti oslávi 150-ročnicu narodenia tohoto významného slovenského národovca, spisovateľa, politika a novinára, bojovníka za národné uvedomenie porobeného slovenského ľudu v XIX. storočí. Táto majestátna oslava sa bude odbývat’ popri veľkolepom bankete dňa 15. mája 1966 v Sokol Community Center, 4855 N. Elston Ave., Chicago, Ill. Začiatok o druhej hodine odpoludnia a vstupné $5.00 za osobu. Ľudovít Štúr bol veľký syn svojho ľudu. V dramatickom obdobie rokov 1848-49 nastupuje v dejinách slovenského národa hnutie slávnej buditeľskej generácie Štúrovcov. A ním sa začína datovať zrod novodobého spoločenského a politického života na Slovensku. A práve toto hnutie obohacuje slovenský národ o jednu z najmocnejších zbraní — vlastnú národnú literatúru v slovenskom jazyku! Štúrovské hnutie so svojim programom revolučne rozvíjalo ideológiu slovenského národného obrodenia. Významne sa začal verejne prejavovať už ako študent bratislavského lýcea (18-ročný) na čele slovenskej mládeže. Rodený rečník, organizátor a učiteľ prednášal na lýceu a v Ústave reči a literatúry československej. V tomto období rozvíjal rozsiahle styky s českým, ruským a juhoslovanským kultúrnym dianím a s jeho predstaviteľmi. Po štúdiu v Halle, kde navštevoval univerzitu, vracia sa Ľudovít Štúr s pevným a uvedomelým národnobuditeľským programom. “Človek sa nevychováva preto, aby len žil, ale hlavne preto, aby niečo pre svojich, pre obec svoju vykonal, aby sa jej užitočný stal.” To bolo heslo, pre ktoré sa Ľudovít Štúr zrieka dokonca aj osobného života, manželstva a to požaduje dokonca aj od svojich druhov. Koncom roku 1843 bol Ľudovít Štúr pozbavený profesúry za svoje učiteľské, organizačné a publicistické úsilie, ktoré pre vtedajšie monarchistické uhorské pánstvo, znamenalo nebezpečné záblesky revolučného národostného uvedomenia sa zbedačeného slovenského ľudu. Ani po pozbavení profesúry, neustáva Ľudovít Štúr vo svojom programe a ešte viac sa zemariava na činnosť politickú-revolučnú. Spoločne s priateľmi zo staršej buditeľskej generácie J. M. Hurbanom a M. M. Hodžom začal vydávať časopisy a noviny v jazyku, ktorým hovoril slovenský ľud. Vyzval Slovákov, aby používali stredoslovenské nárečie za svoj spisovný jazyk. V roku 1847 stal sa Štúr poslancom uhorského snemu za mesto Zvolen. Naplnený zápalom po reformách, začína bojovať v duchu revolučných národných požiadaviek, ktoré vyvrcholili revolučnými udalosťami na jar 1848 a to jak na pražskom Slovanskom Sjazde, tak aj v slovenskom povstaní. V tomto období zvíťazil u Štúra národnostný záujem nad spoločenskými nedemokratickými ideami. V súčastnom období spadá stopätdesiate výročie narodenia do čias, kedy vysoko vyzdvihujeme a hodnotíme historický význam a zástoj Ľudovíta Štúra v dejinách našich národov a životnosť jeho odkazu prítomnosti a budúcnosti. On vzbudil zo sna národ svoj a zoral úhor národný, ku cti priviedol jazyk rodný a šiel za rodu spásu v boj. On padol — ale zvíťazil, On umrel — aby večne žil. Ján R. Janáč. Obnovte své předplatné Věstníku — $2.00 ročné - VĚSTNÍK • 11 [pageend11]DR. V. E. ANDIC: Dejinný vývoj ukázal, že orientácia Slovákov k Západu bola správna. SLOVENSKÉ VÝROČIE. . pre nás je taký vážny tento čas, v ktorom nám nový život nastáva, že treba bolo dokonale premyslieť, ako my a na ktorý spôsob do života tohoto sa pustiť máme, aby sa život podaril a tak, ako my ho vyviesť môžeme a máme, vyviedol.” Ľudovít Štúr, Nárečia slovenská, str. 2. Lanského roku sme oslavovali výročie narodenín Ľudovíta Štúra a tohoto roku si pripomíname výročie jeho smrti. Ľudovít Štúr sa narodil 28. októbra 1815 čiže pred 150 rokmi v Zay-Uhrovci, preto sme pri oslavách výročia dňa československej samostatnosti na mnohých miestach oslavovali výročie Štúrových narodenín ako hlavnú themu osláv. Štúrovo výročie je totiž udalosťou tak základného významu, že keby nebolo slovenského obrodenia, ku ktorému podnietil Slovákov Štúr, nebolo by bývalo pre Slovákov onoho radostného kultúrneho a politického rozmachu v Československej republike, ktorá reprezentuje zlatý vek v živote slo- venskéno národa. Štúr zomrel 12. januára 1856 v Modre, ale jeho duch žije, pretože práve vďaka Štúrovi, Slováci sú dnes ‘‘národ zdravý, populačne aktívny a mravne neporušený”, ako to povedal Anton Štefánek. Slovenské povstanie vedené Jozefom Miloslavom Hurba- nom bolo vedené proti Maďarom, tak ako Slovenské národné povstanie v našej generácii bolo vedené proti Nemcom, za týmže cieľom: zachovať sa národne a udržať si svoju samostatnosť. Štúr, ktorého otec bol učiteľom “otca národa českého” Františka Palackého, ktorého k vlastenectvu povzbudil, spolu s Hurbanom a Hodžom uviedol do literatúry spisy “v nárečí domácom”, v ktorom tiež vydával Nitru (druhé číslo vyšlo v r. 1844), Orla Tatranského (od r. 1845) a Slovenskje Národnje Noviny (od roku 1846). Štúr navazoval pravda na duchovné prúdenie, ktoré inšpirovali Tablic, Palkovič, Kollár a Šafárik a zahájil hnutie v slovenskej “mládeži”, do ktorej patrili, okrem Hurbana a Hodžu, aj Francisci, Kalinčiak, Sládkovič, Chalúpka, Kráľ, a iní. V reči, ktorú slovenský ľud užíval, bolo možno národ duchovne osviežiť a utvrdiť v odpore k Maďarom, ktorí neúprosne odnárodňovali Slovákov. Profesor Štefánek píše o tom takto: “Funkcia literatúry je azda u iných národov v tomto veku už iná, na Slovensku slúži jedine národnej myšlienke a národnej propagande medzi neuvědomělým ľudom. Toto poslanie konala v celom rozsahu, počnúc od kalendára, mod- I tebnej knižky až po ódy na Boha. Citový impulz Štúrovej skupine i neskorším pokoleniam dáva Kollárova Slávy dcéra, ale myšlienkovú filozoficko-vedeckú náplň zas Herder, Fichte, Hegel, čo tvorilo akési tri základné složky národného vierovyznania na Slovensku: 1. Poňatie národa ako zvláštneho žijúceho organizmu, typického v koncerte druhých národov a majúceho v duchovnom živote Slovanstva svoje špeciálne poslanie; 2. Viera v absolútno a v absolútnu pravdu a spravodlivosť, heglovsky vyslovené v “objektívneho ducha”, ktorý sa prejavuje v uskutočňovaní “slobodnej vôle” národa, ktorý si uvedomil sám seba; 3. Ľudskosť a demokracia” (Sociografia Slovenska, str. 315.) Štúrovi patri zásluha, že sa Slováci spamätali národne a psychologicky a neutonuli v maďarskom mori. Štúr bojoval proti pomaďarčeniu vydávaním literárnych časopisov a diel, ako “Nárečie slovenské a potreba písania v tomto nárečí” a “Náuka reči slovenskej”. Nezabúdajme, že maďarizácia hlboko zasiahla do slovenského života: Eotvošov zákon z r. 1868 nariadil pomaďarčovať školy; v r. 1879 maďarský jazyk sa stal vyučovacím jazykom a učitelia sa museli štyri roky učiť maďarčinu; Apponyiho zákony z r. 1907 nariadili, že deti sa nielen musia učiť maďarsky, ale aj skutočne “naučiť”. 32,700 slovenských detí vôbec nechodilo do školy. Tri slovenské gymnázia, povolené v roku 1862 — v Banskej Bystrici, Revúci a v Kláštore pod Zrnovom — boly zavřené v r. 1874. V roku 1918 Slováci nemali ani jednu meštianku, ani jednu strednú školu, ani jednu odbornú školu a ani jednu vysokú školu; naproti tomu Maďari mali na Slovensku: maďarskú univerzitu (v Bratislave) ; tri právnické akademie, tridsať šesť stredných škôl a pätnásť učiteľských ústavov. Na druhej strane, možno z historickej perspektívy priznať, že čakať spásu od Rusov bolo omylom, pretože Rusko bolo obrom na hlinených nohách. Štúr “vidí spásu Slavianov len v tesnom přilnutí všetkých kmeňov slavianských k Rusku, ktoré — ako veril Štúr — jediné dá Slovanom samo- bytnú kultúru a samostatný štát politický” (Ottov naučný slovník, str. 817). V záchranu Slovákov od Rusov veril aj Svetozár Hurban Vajanský a v tomto ohľade bol v rozpore s hlasistami — s Antonom Štefánkom, Dr. Vávro Šrobá- rom, Dr. Pavlom Blahom a inými, ba dokonca aj s jeho vlastným synom, plukovníkom Vladimírom S. Hurbanom, ktorý sa přimknul k hlasistom a k Masarykovej skupine realistov. Masaryk, ako Havlíček, varoval pred rusofilským romantizmom. T. G. Masaryk vo Svetovej revolúcii píše o tomto romantickom slavianskom sneni toto: “Poznám Slovensko a ľudí na Slovensku dosť dobre; bol som vo styku s generáciou staršou a mladšou, s obidvoma som pracoval k obrodeniu Slovenska. Viem dobre, práve tak ako aj rusofil Vajanský, keď sa o veci vážne jednalo, bol pre jednotu, nie inak ako jeho otec (Jozef Miloslav Hurban), predtým už Kollár a iní. Ale viem tiež, že mnohí Slováci v svojom národnom a politickom ponížení sa utešovali vidinami bez činov a práce. . . Za vojny obživnul slovenský romanticizmus medzi Slovákmi v Rusku. . . V Moskve sa ustavil hneď v roku 1915 “Slovensko-ruský spolok pamiatky Štúra” a v ňom sa tvořily pod vedením niekoľkých politických naivných Rusov rozmanité protičeské ilúzie nejasného a nezralého panslavizmu a panrusismu. . . . Ale veľká väčšina Slovákov a ich predáci v Amerike aj v Rusku boli pre jediný rozumný a možný plán — jednotný štát československý.” (Str. 265.) Slováci sú už pravda vyliečení z panslavizmu a z panrusismu. Realistický smer, posilnený luhačovickými schôdzami a zahraničnými priateľmi Slovákov Bjornsonom, Scotus Viatorom a veľkými osobnými priateľmi Tomáša Masaryka, včítane Wickhama Steeda a Arnošta Denisa a najmä amerického prezidenta Woodrowa Wilsona, zvíťazil a Slováci sa dožili rozkvetu, akého sa Štúr ani neodvážil snívať. Vlado Svetozár Hurban, Milan Rastislav Štefánik a tisíce dobrovoľníkov, Sokolov a legionárov, dali mnoho obetí pre víťazstvo západnej orientácie Slovákov. Slovenské výročie prebudeneckej činnosti štúrovcov, hur- banovcov, hlasistov a bansko-bystrických vlastencov si zaslúži plného ocenenia a záväzku pre naše úlohy a osudy v budúcich pokoleniach. Oznamte laskavě změnu adresy. 12 • VĚSTNÍK [pageend12]Z OBLASTÍ A ODBOČEK. Z CHICAGSKÉ OBLASTI. K oživení našeho krajanského života v chicagské oblasti nejvíce udělalo v dubnu “Studio A” Klubu svobodné kultury, který je složkou Oblastního výboru Národní rady. Po dlouhé a pečlivé přípravě uvedlo na scénu pásmo “Po prkně z Dejvic do Vršovic” v režii Petra Fechtnera a Milana Kirse. Po umělecké stránce mělo představení úroveň, která snese srovnání s avantgardními scénami nua amerických jevištích. Po stránce obsahové jsme shlédli výňatky z představení menších pražských divadel, která nám názorně ukazují, jak život pod komunistickým režimem vypadá — a jak jej lze kritisovat. Protože vše, co jsme viděli, je z poloviny zesměšněním přímo rakušácké omezenosti komunistické byrokracie — a z poloviny dalším krokem na tradičním našem pochodu za hledáním svobody a lidskosti. Většina účinkujících na scéně i za scénou jsou příslušníci mladé generace, která dozrávala pod komunistickou vládou, a pomáhají nám tak lépe porozumět smutnému světu, který komunismus v Československu vytvořil. Další složka Oblastního výboru — Sdružení Věrni zůstaneme — uspořádalo přednášku předsedy politického výboru Rady Dr. Schwarzenberga na námět: “Světový komunismus na ústupu.” Přednáška oblíbeného řečníka měla obvyklou vysokou úroveň a pěknou návštěvu. Z odboček Rady v Chicagské oblasti konala jen odbočka “Gen. M. R. Štefánik” měsíční schůzi, kterou spojila s dvěma přednáškami: Prof. dr. Zdeněk Hruban promluvil “O rakovinné buňce” a dr. Václav Láska o začátcích českého národního obrození. Oba přednášející jsou vědeckými pracovníky na slavné University of Chicago. Po projevech bylo pokračováno ve sbírce darů odbočky pro sjezd Rady. Rozhlasová čtvrthodinka Oblastního výboru se zaměřila na nastávající důležité události chicagské krajanské obce. Br. Hesoun a br. Schwarzenberg seznámili posluchače s osobou a významem velkého hosta krajanské Ameriky kardinála Berana, který dorazí do Chicaga koncem dubna. Br. Janáč, předseda župy “Ľudevít Štúr” Slovenského Sokola, mluvil o minulosti a významu Slovenské tělocvičné jednoty Sokol, která je zastoupena jako celonárodní organisace v předsednictvu Čs. národní rady. Br. Chalupa měl přehledný projev o situaci v Československu. Projevy jsou vesměs přinášeny i krajanským tiskem, takže zasahují mnohem širší okruh než jen přímé chicagské posluchače. ODBOČKA ZÁPADNÍ PŘEDMĚSTÍ. Odbočka koná schůze ve společenských místnostech Mid America banky v Ciceru. Začne se s pracovní schůzí, jsou čteny dopisy z ústředny, podána zpráva delegáty, kteří navštěvují schůze Oblasti, následuje zpráva předsedkyně o důležitých událostech týkajících se poslání Rady. Po schůzi je vždy program, obyčejně přednáška s filmem, takže schůze jsou dobře navštíveny. Tajemník Anton Vlček hlásí, že byly to tyto filmové večery: br. J. Marischler promítal velice zajímavé filmy z Dálného východu, Indie, Japonska, Filipín, Okinawy; ses. Emilie Welclová-Růžičková vyprávěla o své cestě do Japonska s neteří ses. Martou Peppelovou a doprovázela svůj poutavý výklad pěknými snímky; Dr. Milena Šimečkové podala nám neobyčejně živý obraz života domorodců ze svého působení v americké nemocnici v Iráku a Arábii; p. J. Marishler opět mezi nás zavítal v březnu a předvedl nám tentokráte filmové záběry z Afriky, pestrost a primitivnost domorodců, kontrasty bohatství a chudoby. Ses. účetní Pavla Janečková hlásila, že za rok 1965 odbočka odvedla ústředně $178 za členství a v poplatcích a dále $300 00 ze svých schůzí, celkem $478.00. Za letošní rok odvedla již $198 v poplatcích a má připraveno ke sjezdu $200. Členové se zúčastňují pracovně všech podniků, plesu, bazáru na Navy Pier, Československého dne, na které ženy přispívají štědře domácím pečivem. Vyhledávají stále nových možností, jak získat peníze pro Radu: např. manž. Vlčkovi pěstují rozmarínu, která v Plzeňském parku vynesla dalších $92. Delegátem na sjezd je sestra Janečková, náhradním Vincent Pleva. ODBOČKA DR. MILADA HORÁKOVA. Ve výroční schůzi odbočky konané dne 20. ledna 1966, byly provedeny volby úředníků aklamací. Všichni zůstávají na svých místech, jen s jednou změnou a to v úřadě místo- předsedky, kde byla zvolena ses. Betty Janoušová, za odstupující ses. Emilii Welclovou-Růžičkovou. Z celoroční zprávy tajemnice ses. Ludmily Kosové je patrna bohatá činnost odbočky a to po všech stránkách. Členové odbočky se činně zúčastnili všech podniků Oblastního výboru: Plesu, Čs. dne a také na Folk Fair, který pořádá ČSNRA. Odbočka sama pořádala letní zájezd na farmu manželů Krizových, kterého se dne 18. července zúčastnilo více jak 100 návštěvníků. Také oblíbený výlet do New Buffalo, na borůvky, vyžádal si 2 busů. Ve svých členských schůzích a přátelských besedách podává br. předseda pravidelně přehled o politických událostech a veškerém dění v ČSNRA. Schůze jsou zpestřeny promítáním filmů a diapositivů z každé výpravy, kterých pořádá ČSNRA několik do roka. Tím podstatně se zvyšuje zájem a návštěvy těchto schůzí, neboť přijdou také přátelé našich členů, kteří rádi vyslechnou zprávy o celkové činnosti ČSNRA. Z těchto hostů se stávají po nějakém čase členy odbočky. Je to dobrý propagační způsob činnosti. Odbočka se snaží, aby její podniky byly nejen zábavné, ale aby přinesly také finanční podporu, což se získává výtěžkem z tomboly a občerstvení. Odbočka odvedla do konce roku 1965 na příspěvcích $188.00, na darech $550.00. Za r. 1966 již má zaplaceny příspěvky $188.00, na darech $200.00, a je připravena odvésti další dar při příležitosti sjezdu, který se bude konat v květnu t. r. LÉKAŘI I NEMOCNÍ DOPORUČUJÍ LÉČIVA Z EUROPEAN DRUGS. Všichni tady v okolí měli tuto zimu flu, jen já ne, poněvadž jsem brala Zdravi-tamin a Bolven. Anna Bártek, Temple, Texas. — Moji příbuzné v Podmoklech v Čechách pomohl Bolven znamenitě na rheuma-arthritis, že zahodila již hůl jak píše. Mrs. James Vacek, Clay Center, Nebr. — DANUBE je nejúčinnější a také nejlevnější projímadlo. Mary K., Miami, Fla. — Moravské Mazání zabije bolest v pěti minutách. Mohu říci, že něco tak dobrého jsem ještě nikdy neměl. Fr. Kaufman, 4057 N. Darien, Philadelphia, Pa. — Bolven a Zdravi-tamin jsou zrovna zázračné, kdyby těch nebylo, byla bych asi mrzákem. Mrs. Wm. Sylvester, W. 36th Pl., Los Angeles. Napište si ještě teď o: Čtyřlék Bolven na 5 týdnů ........................................ $2.90 Zdravi-tamin na 10 týdnů ............................................ 6.98 Moravské mazání — 1 pint ...................................... $3.00 Danube herb laxative tabletky ................................ $2.98 EUROPEAN DRUGS — Břetislav Jelínek P. O. Box 927 Laguna Beach, Calif. 92652 SJEZD ČSNRA 14.-15. května 1966 v Chicagu, III. VĚSTNÍK • 13 [pageend13]PACIFICKÁ OBLAST. Schôdza Oblastného výboru ČSNRA na Pacifiku sa konala dňa 2. apríla u br. Špáneka v Burlingame. Schôdze sa zúčastnili zástupcovia odbočky T. G. Masaryk z Los Angeles, br. Salák a br. Korbař, zástupcovia odbočky San Francisco br. Spánek, br. Balejka a br. Nečas, ako i niektorí členovia našej odbočky, br. Šikl, br. Orsag, br. Rozehnal a br. Jozífek. Odbočka ČSNRA v Oregonu sa schôdze nezúčastnila a br. J. Martin zaslal dopis, v ktorom vysvětluje neúčast tejto odbočky. Na schôdzi bol zvolený výkoný výbor v tomto složení: Br. J. Spánek, predseda, br. Salák za odbočku T.G.M. I. miestopredseda, br. Šikl za odbočku San Francisco II. miestopredseda. Jednatel br. V. Balejka a je zástupca br. B. Korbař. Pokladník br. J. Nečas. Br. J. Martin bol zvolený za člena výboru Na chystaný sjazd ČSNRA do Chicaga, dňa 14.-15. mája, boli zvolení: za Pacifickú oblasť br. J. Spánek, za odbočku San Francisco br. J. Šikl, za odbočku T.G.M. Los Angeles br. Salák a br. Korbař. Ďalej bolo rozhodnuté, aby sídlo Pacifickej oblasti bolo jeden rok v San Franciscu, potom v Los Angeles, pripadne v Oregone. Taktiež bolo rozhodnuté, aby odbočka T.G.M. z Los Angeles sa pokusila o založenie odbočky ČSNRA v San Diego a k prípadnej zakládajúcej schôdze, odbočka San Francisco vyšle svojich zástupcov. Činnosť Pacifickej oblasti sa bude vyvíjať v úzkej spolupráci s odbočkami na Pacifiku a schôdze budú dľa potreby. — S pozdravom, Vladimír Balejka, tajomník Pacifickej oblasti. KRAJANSKÝ VÝBOR, CLEVELAND. OHIO. Krajanský Výbor v Clevelandu konal svoji členskou schůzi 11 března 1966 a v rámci této schůze uspořádal uctění památky T. G. Masaryka pietním večírkem s hodnotným programem. Nyní v Clevelandu konáme přípravy na návštěvu kardinála Berana. Tohoto uvítání se zúčastní bez rozdílu všechny naše národní organisace. Krajanský Výbor úzce spolupracuje s přípravným výborem pro tuto návštěvu a uvítání. Pevně věříme, že tato návštěva a celé oslavy kolem v Clevelandu vyzní mohutně. Na měsíc květen připravujeme naši tradiční oslavu Svátku Matek, která se vždy setká s velkým úspěchem, doufáme. že i letošního roku se oslava vydaří po všech stránkách. V několika příštích dnech bude dohodnuto na našem zástupci, který nás bude zastupovat na sjezdu Rady ve dnech 14.-15. května. S krajanským pozdravem, Jos. Hokr, tajemník. Dary na činnost: Philip H. Schaaf, Bedford, Ohio ................................. $100.00 Čs. Ženská Národní Rada v Exilu ............................. 150.00 Lodge č 444, ČSA, Washington .................................. 25 00 Marie Novotná, Chicago, Ill........................................... 20.00 Václav Salák, Burbank, Calif........................................ 10.00 Louis Májovský, Berwyn, Ill.......................................... 5.00 James Konrád, Berwyn, Ill............................................ 5.00 Charles Vrubel, Oneida, N. Y........................................ 3.00 14 • VĚSTNÍK ODBOČKA SAN FRANCISCO, CALIF. Dňa 2. apríla t. r. naša odbočka bola hosťom zástupcom odbočky T. G. Masaryk z Los Angeles, ktorí sa zúčastnili schôdze Oblastného výboru ČSNRA na Pacifiku. Do Oblastného výboru boli zvolení: predseda br. J. Spánek, I. miestopredseda br. Salak z odbočky T.G.M., II. místopředseda br. J. Šikl, tajomník br. V. Balejka ,jeho zástupca br. B. Korbař z odbočky T.G.M., pokladník br. J. Nečas a do výboru bol tiež zvolený br J. Martin za odbočku Slov. Národné Povstanie. Zástupca našej odbočky na snemu ČSNRA bol zvolený br. J. Šikl. Pokračujeme v nábore nových členov a rozposlali sme Věstník i Bulletin na adresy, ktoré nám získali členovia odbočky. Za minulý mesiac sme získali 3 nových členov. Niekoľko členov našej odbočky, ako i v mene odbočky, napísali odpoved do miestných novín na článok o uvolnění hospodárskych stykov s Československom. Bude zaujímavé pozorovať, či miestné noviny nám články uverejnia. Článok k narodeninám T. G. Masaryka nám neuverejnili. Naša budúca schôdza bude dňa 30. apríla, na ktorej prehovorí br. I. Herben o situácii doma i vo svete. V. Balejka. PRVNÍ ODB. NA LONG ISLAND, N. Y. Po vyřízení běžných spolkových záležitostí v naší dubnové schůzi, nám sestra Iča Bušková udělala velmi zajímavou přednášku o Pražském Jezulátku, doprovázenou krásnými obrázky španělských měst a prastarého hradu, kde podle legendy, v šestnáctém století neznámý mnich udělal božské Jezulátko pro šlechtičnu Isabelu De Lary, která je dala jako svatební dar své dceři Marii, provdanou za českého hraběte z Perštýna. A tak se dostalo Jezulátko, známé po celém křesťanském světě jako Pražské Jezulátko — “Infant of Prague” — do kostela na Malé Straně. Další zpráva se ovšem netýká jenom naší odbočky, ale celé naší české a slovenské obce, která už dávno nebyla tak vzrušena jako tyto dva povelikonoční dny. Byla to návštěva Jeho Eminence Josefa kardinála Berana. Už na letišti byl očekáván zástupem krajanů a dětí. Dvě jej uvítaly kyticí červených a bílých karafiátů a děvče v národním kroji podalo mu chléb a sůl, důkaz, že my v Americe nejen zachováváme svou rodnou řeč, ale i staré slovanské zvyky. Pan kardinál byl tím zřejmě dojat a potěšen. V úterý pak jsme se sešli v hotelu Roosevelt na 45. ul. na Manhattanu. Veliký sál byl úplně zaplněn. Byly tam zastoupeny všechnv spolky co jich tu v New Yorku máme — katolíci i nekatolíci, exulanti i staří krajané Všichni přišli pozdravit velkého syna našeho národa, kterého si vážíme a máme rádi za jeho krásné vlastenectví, příkladnou statečnost v boji za pravdu a svobodu, nejen náboženskou, ale i politickou a národní. Krásně to řekl bratr Pavel Blaho z naší odbočky ve své písni: “Kdo za pravdu horí — v svätej obeti, kdo za lidstva práva — život posvätí, kdo nad krivdou biednych — slzu vyroní, tomu moje píseň slávu zazvoní!” Z PŘEDSEDNICTVA ČSNRA. Předsjezdová schůze v pondělí, dne 9. května. [pageend14]ODBOČKA JAMES HOVORKA, ST. PETERSBURG, FLA. V dubnu konaly se volby na rok 1966 a zvoleni byli: Alex Konečný, předseda, 1. místopředseda br. Josef Machala, 2. místopředs. ses. Edna Kalabzová, která je též předsedkyní zábavního výboru, pokladník br. Louis Pohajda, tajemník br. Lojza Janáček. Všichni přislíbili, že budou věrně pracovat pro celek a členové též slíbili, že budou úředníkům ve všem nápomocni, kde jim bude možno. Odbočka velmi dobře pokračuje, naše zábavy jsou veselé, zvláště velikonoční se dobře vydařila, každý si přišel pro pomlázku. Navštívilo nás hodně přespolních ze všech končin Ameriky a každý si s námi vesele zazpíval a zatančil. Doufáme, že si každý od nás odnesl milou vzpomínku. Děkujeme všem zimním hostům za jejich přízeň, přejeme šťastný návrat domů a těšíme se na shledanou. Díky Vám všem, kteří jste něčím přispěli, neb žádný jednotlivec by to sám nemohl zastat, i když některý snad má lepší příležitost více vykonat pro dobro celku. Jsme však jen tak silní jako nejslabší článek řetězu. Ve svornosti je síla. S bratrskými pozdravy, Alex Konečný, předseda, Lojza Janáček, tajemník. ODBOČKA THOMAS G. MASARYK, LOS ANGELES, CALIF. Tajemník Bruce J. Korbář obeslal všechny členy dopisem, aby jim připomenul, že v neděli, dne 17. dubna, se koná schůze ve 3 hod. v sokolovně na 500 North Western Ave. v Hollywoodu. V pozvánce dále stálo: V nepřítomnosti našeho předsedy bratra Svidenského, bude ho zastupovati druhý místopředseda, bratr Jaroslav Čadek. Bratr Svidenský jak jistě víte odejel již se svou paní na cestu kolem světa. Ačkoliv vám, drazí přátelé, neustále připomínám jak důležitá je vaše přítomnost na našich schůzích, znovu k vám chci promluvit několik vážných slov: Jistě jste si vědomi toho, že Československá národní rada americká je trnem v oku komunistickému otrokáři a všem jeho přisluhovačům. Jedině vaší početnou návštěvou, vašim aktivním postojem k Radě a naší odbočce přispějete k tomu, aby naše volání po svobodě pro náš zotročený národ doma bylo neustále slyšet. Nikdo z nás to sám nedokáže, ale všichni sloučeni v Radě dokážeme toho, že na naši drahou vlast svět nezapomene. Tuto neděli, po schůzi promítneme vám film, který jeden z našich krajanů natočil v Ghana, Africe. Bude přítomen, a zodpoví vám vaše otázky o “černém světadílu”. V krátké budoucnosti, bratr Čadek přivede mezi nás světově známého protikomunistického bojovníka Dra. McBirnie, jehož protikomunistické relace jsou vám mnohým jistě velmi milé, ale hlavně vzpruhou v našem každodenním životě. Věřím, milí krajané, že se s vámi se všemi uvidíme tuto neděli. Na shledanou! Upřímně váš, Bruce J. Korbář, tajemník. ODBOČKA NEW BUFFALO, MICH. Dne 12. dubna se konala naše první schůze v roce. Schůze však byla málo navštívena, snad že to bylo těsně po velikonocích a hlavně, že mnoho našich členů se dosud nevrátilo z Floridy. Dopisy z úřadovny ČSNRA byly vyslechnuty se zájmem. Rokováno o tiskové zprávě, financování tisku a činnosti Rady. Členstvo se shodlo v názoru, aby byl Věstník vydáván jenom čtyřikráte do roka, tím by se ušetřilo na vydáni. Zajisté jste dobře informováni, jak se zde těžce pracuje. Snažíme se získat nové členy, ale mladí lidé nemají zájmu a nás starých ubývá. V minulých dnech jsme ztratili dva členy: br. Josefa Žižlavského a ses. Hattie Krkavcovou. Ztrácíme v nich velmi dobré členy. Těšíme se na ses. Welclovou Růžičkovou, píše nám na pozdravu z Floridy, že se vrátí koncem dubna do Michiganu. S upřímným pozdravem za odbočku, Anna Kalivodová, taj. ODBOČKA “SLOVENSKÉ NÁRODNÍ POVSTÁNÍ”, PORTLAND, OREGON, konala první schůzi v dubnu a zvolila tyto úředníky: Předseda: Dr. Leopold Pospíšil, 2541 Kincaid Street, Eugene, Oregon; první místopředseda: Dr. Frank Munk, 3808 S.W. Mt. Adams Drive, Portland, Oregon; pokladník a účetní: Denny Z. Žikeš, 7955 S.W. 19th Ave., Portland, Oregon; tajemník: John Martin, 555 N.E. 150th Place, Portland, Oregon 97230 «telefon 255-0917). Spolkové schůze první neděli v měsíci ve 2 hod. odpoledne u Martinů. Světoznámá polka. Kdo by neznal “Beer Barrel Polka”! Po celé Americe se hraje, začalo to před druhou světovou válkou, přetrvalo to válečná léta, kdy se stala polka oblíbenou vojenskou písničkou, tak jako “Tipperary” za první války. Miliony lidí si ji hvízdá, zpívá, hraje na nejrůznější hudební nástroje, tančí, ale skoro nikdo neví, že je to česká polka. Američané se budou přít s Angličany, že je “jejich”. A i když my se k ní rádi hlásíme, víme pramálo o jejím vzniku a o jejím skladateli. České Slovo z Mnichova přineslo zajímavý referát Jeremy Hornsbyho v londýnském deníku Daily Express o českém skladateli polek, Jaromíru Vejvodovi. “Jaromír Vejvoda je dnes 631etý. Se svou ženou Boženou žije tiše nedaleko Prahy. Sám vydělává jako hudebník a jeho žena pracuje v cukrovaru. Jaromír Vejvoda je autorem polky, která je proslulá na celém světě. Vlastně se jmenuje: Škoda lásky. V Anglii ji známe pod jménem: Roll out the barrel — Vyvalte sudy! Jaromír, přívětivý a usmívající se muž, nám o ní vyprávěl: “Nikdy jsem ji vlastně nechtěl publikovat. Řídil jsem městskou kapelu na Zbraslavi, jejímž kapelníkem byl už i můj otec a dědeček. Můj otec měl pět bratrů, a ti všichni měli syny, takže jsem měl spoustu bratranců. Naše kapela měla dvanáct hudebníků — a to byli sami Vejvodové. Nuže, pro naši kapelu jsem napsal spoustu polek. Hráli jsme k tanci v městech okolo Prahy, a roku 1929 jsme hráli také v Modřanech, kde nyní žiji. A tak polku, kterou jsem právě napsal, jsem nazval: Modřanskou. Protože jsme ji po prvé hráli v Modřanech. Napsal jsem ji vlastně pro legraci a nikdy jsem si nepomyslel, že z ní něco bude. Až roku 1934 mě jeden nakladatel požádal, abych ji dal znovu na papír, že ji vytiskne. Slova k ní napsal Václav Zeman, s kterým jsem se nikdy v životě nesetkal.” Anglický novinář pak připomíná, že popularita polky “Škoda lásky” ve světě Jaromírovi mnoho nevynesla. Roku 1938 prodal všechna světová práva na 20 let jednomu americkému nakladateli. Tenkrát dostal honorář 5,040 dolarů. Anglický novinář pak cituje Vejvodovu ženu: “Víte, můj muž nebyl nikdy dobrý obchodník. Vždycky žil jenom pro hudbu. Ale mezi námi: nikdo z nás tenkrát netušil, že právě tahle polka bude mít takový úspěch.” Anglický novinář pak ještě jednou nechává přijít ke slovu Jaromíra Vejvodu: “Všichni, Holanďané, Italové, Francouzové i Angličané si myslí, že to je jejich polka . . .” Nás Američany neměl vynechat. VĚSTNÍK • 15 [pageend15]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÄDY SPOJ. STÂTÛ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ....................................... $2.50 $2.75 • HOVORY S MASARYKEM od Karla Čapka ........................................... 2.00 2.25 CZECHOSLOVAK PRIZE PASTRY RECIPES .............................................................90 1.00 • PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady Cena ..............................................................$4.50 Poštou .......................................................... 5.00 ČSN R A 4125 W. 26th Street Chicago, III. 60623 CONVENTION MAY 14-15 SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago, Illinois 60623 »^^»436 RETURN REQUESTED CHICAGO [pageend16]