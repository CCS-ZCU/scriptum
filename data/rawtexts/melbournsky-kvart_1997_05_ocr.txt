Melbournský Kvart květen 1997 SOKOLSKÝ LIST SOKOL MELBOURNE 497 QUEENSBERRY ST., NTH. MELBOURNE, VICTORIA 3051 Čtěte na straně: 3 - Na Královej holi zaťatá je v poli 5 - Antidepresivní injekce 6 - Odtud i odjinud 8 - Ze zubní ordinace v Praze na Victoria Markét , v Melbourne 9 - Coober Pedy - naleziště 1 opálů 110 - Máme bronz s chutí zlata! I I I j 11 - Sokolské zprávy I 12 - Zábavy I L— ____________ — J Ztracená generace aneb ještě jednou o rezignaci Petra Rychecká Na gymnáziu nám profesorka češtiny vyprávěla o tzv. ztracené generaci a jejích autorech. O generaci, která byla rovnou z lavic středních škol odvelena na bojiště první světové války a po návratu z nich, byl-li nějaký, nenalézala už žádný smysl života. Bylo jim 17 či 18 let když, plni nadějí, mládí a touhy po dobrodružství, odcházeli do armády, a pouze o čtyři roky později z nich byli vyhaslí starci bez síly žít. Ztracená generace Heming- wayova, Barbussova, Haškova či Šrámkova ... A další, jim podobné, v tomto podivném století následovaly jedna za druhou. A nebyla to vždycky válka, která jim vzala chuť žít. Jsou i jiné cesty, jak zničit radost ze života, lidské touhy a přání. Možná už teď tušíte, o jaké to generaci chci mluvit - o holkách, které v roce 1968 křičely na ruské vojáky, o klucích, kteří je zaháněli dlažebními kostkami, a kteří potom nedokázali nebo nemohli emigrovat, o všech těch, jejichž mládí, naděje a plány do budoucnosti byly postupně rozpouštěny v šedi dní, které přišly. Mluvím o generaci svých rodičů, jejichž nejlepší léta života byla vyplněna rezignací. Museli se DANUBE TRAVEL AGENCY n^30363 ' 106 CHAPEL STREET ST.KILDA (VIC) 3182 TEL: 03 9525 4733 TEL: 03 9534 4993 FAX: 03 9534 4993 • ZAHRANIČÍ - cestování po Americe, Evropě, Asii a Tichomoří nebo kolem světa • AUSTRÁLIE - letenky po celé Austrálii • UBYTOVÁNÍ - zajištění míst v mezinárodních a australských hotelech • CAR HIRE - zajištění nájmu automobilů • PLAVBA - snížené ceny plavby • POJISTKY - zeptejte se na cenu našeho cestovního pojištění • AUTOBUS - místenky pro mezistátní cestu Pomůžeme při jednání s přistěhovaleckými úřady. Překládáme do několika jazyků. Volejte Margaret Nagy. Mluvíme slovenský nebo česky. ----------------------------------- ' .......... [pageend1]2 vart Konzulát České republiky: 500 Collins Street, Melbourne 3000 Tel: 03 9629 6196, Fax: 03 9629 1311 postupně vzdát možnosti cestovat po světě, poznávat různé názory, budovat kariéru, svobodně přemýšlet... Vše bylo pod něčí kontrolou, na vše se vztahoval nějaký zákon nebo nařízení. Jediná oblast života, do níž komunistický systém přímo nezasahoval, byla oblast rodinného života. A tak se prudce snížila hranice věku uzavírání manželství, následkem toho se prudce zvýšila rozvodovost, jako únik z šedi dnů "pod dozorem" vznikaly chatové osady... Určitě jste někdy viděli některý z českých filmů let sedmdesátých či osmdesátých. Přestože se většinou jedná o komedie, lidé v nich jsou podivně šediví a nevýrazní. Jsou smíření s osudem a z dnešního hlediska jaksi - hloupí? Jak by ne, když smířit se s osudem čili rezignovat automaticky znamená snížit nároky, uzavřít se do svého úzkého obzoru, nasadit si klapky na oči a dát špunty do uší, nevidět, neslyšet, vegetovat. A třeba jen v hloubi duše hýčkat vědomí, že existuje jiný svět, že existuje cosi jako "vlastní já". A reagovat agresivně, je-li má ulita ohrožena. Zní to hrozně, ale - člověk si zvykne i na šibenici, jak zní jedno z lidových rčení. A co mu taky zbývá? Co zbývá všem těm miliónům hladových Afričanů, ruských "mužiků", čínských zemědělců, srbských, chorvatských či třeba albánských utečenců atd. atd., než smířit se a doufat? Snad jen - přizpůsobit se. A tak jsou tato léta mimo jiné i dobou udavačů a fízlů z hlouposti či vypočítavosti. Ale zároveň jsou obdobím vzniku celé řady malých autorských divadel, jako byla brněnská Husa na provázku, prostějovské Ha-Divadlo, původně liberecká Ypsilonka, pražské Divadlo Járy Cimrmana, divadlo Sklep a další a další. A taky obdobím písničkářů a kapel, které od písní o vlacích a vůních táborového ohně přecházejí k textům o nadějích, o svobodě, o pravdě, a za nimiž se táhnou stovky a tisíce mladých a ještě naivně čistých lidí. Protože pokus udělat z lidí jednotně myslící stroje zatím ještě nikdy nikomu nevyšel. A tak zatímco oficiální umění ještě stále mluví o údělu pracujících, pod povrchem let osmdesátých to už začíná bublat a vřít, nepřítel je stále jasnější, společnost se dělí na "my" a "oni" a pravda na "tu veřejnou" a "tu na doma".Schizma let osmdesátých, v němž také mnozí vyrůstali. Vše získává politický podtext, vše je však zároveň jaksi natahované, prodlužované, nekonečné. Změna nemohla přijít, dokud pro ni nedorostla nová generace, která ještě neumí rezignovat. Která, jak se pak ukázalo, má sílu bořit staré a strnulé. Jenže historie se podobá mořskému příboji a vždy je zapotřebí mnoha vln, aby pohnuly skálou ... Ale jaký teď mít vztah ke generaci předchozí, mnou označené za ztracenou? Co s nimi? Zaslouží si snad opovržení za svou rezignaci? Či obdiv za to, že přes vše zlé dokázali vychovat své "revoluční" děti? A nebo politování za léta ztracená? Co s těmi našimi rodiči? Ti moji mi nedávno vyprávěli o novém českém filmu “Báječná léta pod psa”, který vznikl na základě románu velmi mladého a úspěšného českého spisovatele Michala Viewegha. Dostanete-li se ke knize či k filmu, rozhodně si je nenechejte ujít, protože vyprávějí právě o životě téhle ztracené generace. Možná pak budete mít stejné pocity jako oni - vztek a lítost současně, chuť někomu to vrátit a smutek z promarněných let. STAMPS & COINS Peter Strich MYER STORE, 5th Floor, 295 Lonsdale St. tel: 03 9661 2945 • ZNÁMKY • MINCE • MEDAILE, ŘÁDY A VYZNAMENÁNÍ • BANKOVKY • ZLATO A STŘÍBRO • PORADY A OCENĚNÍ ZDARMA • ČESKÉ A SLOVENSKÉ MINCE A BANKOVKY VE VELKÉM VÝBĚRU Prodejní doba: Pondělí - středa 10-6, čtvrtek 10-7, sobota a neděle 10-6. Volejte Petra nebo Honzu na 9661 2945 VÝKUP A PRODEJ ZA HOTOVÉ Pro krajany sleva Your Family Doctor Caring for you and your loved ones Rodinní lékaři • MUDr. Alžběta Gazdíková • MUDr. Přemysl Kunz RINGWOOD ® 9873 3016 Na rohu Canterbury Rd. a Heatherdale Rd. Po-Pá 8:30-20:00 Sobota 9:00-17:00 Neděle 10:00-13:30 MOOROBARK ® 9726 9378 28 Charles Street Po-So 9:00-12:00 Po, Út, St, Pá 15:00-17:30 MOBILE B 018 383 596 [pageend2]Konzulát Slovenské republiky: Level 1, 128 Exhibition Street, Melbourne 3000 Tel: 03 9654 4755, Fax: 03 9654 4788 vart3 Je mi jich líto, těch mých rodičů, je mi líto jejich generace a moc bych jim přála, aby to všechno teď dokázali dohnat. Aby už nikdy na nic nerezignovali - ani oni, ani kdokoliv po nich. Ať už je jednou konečně konec všech těch ztracených osudů... A tak doufám, že období současné ekonomické nepohody, vykrádání bank, znevažování všech pracně vybojovaných hodnot, převahy gaunerů a odsouvání slušnosti jakožto nepotřebné, hádání se politiků o nicotnosti a unikání podstatného přežijeme s vědomím, že nejhorší, co by nás doopravdy mohlo potkat, by bylo znovu - hádejte co? ▲ Znovu česká vesnička Opět se začalo jednat o možnosti vybudování české vesničky pro starší a postižené Čechy a Slováky. Protože se pokoušíme o získání státní podpory na tento projekt, obracíme se na Vás s prosbou o pomoc. Pokud se staráte o někoho, kdo by mohl být v budoucnu obyvatelem naší vesničky, a nebo pokud o někom takovém víte, prosíme Vás, abyste nám zavolali na tel. 93696172 - Eva Jahodová (večer). Na Krátenej holi zaťatá je poli Miloš Ondrášek Dobře hádáte, jde o mocnou Jánošíkovu valašku. Jen zrada mu ji vyrvala z ruky. Gazda, kterému horní chlapci důvěřovali, mu ji lstivě odebral, podsypal Jánošíkovi nohy hrachem, čekající hajduci se na něj sesypali, povalili, spoutali a odvezli pak Jánošíka na Hrachovo, starý kaštěl 'v Rimavskej doline. Nakonec na Vranovský zámek u Liptovského svátého Mikuláše, kde pětadvacetiletého zbojníka odsoudili na smrt. Jánošík se narodil před více než tři sta lety v Těrchovej na Hornotrenčínsku. Byl jsem s bratrem na prázdninách v Kopanicích, odkud již nebylo na Javorinu daleko. Do městečka na moravskoslezských hranicích přijelo divadlo s Mahenovým Jánošíkem. Vzpomínka zůstala, i když je to více než půl století. Na děj jsem se tehdy díval dětskýma očima, tak jako ostatní diváci - bylo to odpolední představení pro děti. Blížila se závěrečná scéna, poschovávaní panduři čekali na Jánošíka, všem se nám tajil dech a byli jsme plni úzkosti. Malí Horňáci se začali ozývat: "Pozor, za stromama sú bandúri! Smýkni je valaškú a uteč!" Hajdúci se pak jako šelmy vrhli na našeho hrdinu, současně se ale na né zcela spontánně vrhlo všechno dětské obecenstvo a drábové měli co dělat, aby se tomuto nečekanému náporu ubránili. Měli jsme jen jediné přání - Jánošík nesmí být oběšen. Dost dlouho trvalo, než se situace v divadle uklidnila. Už si ani nevzpomínám, zda se představení vůbec dohrálo, rozruch probíhal i mimo jeviště a všechno se stalo velice nepřehledným. Do nejsrdečnější V letecká V společnost V Aifbusem A 310 Bonus: Zdarma letenka do některého evropského bodu plus jedna domácí letenka Další informace obdržíte u Vašeho travel agenta nebo kontaktujte přímo: CZECH AIRUNES Suite 808, Austrália Square Tower Sydney, NSW 2000 Tel: (02) 9247 6196 Fax: (02) 9232 1713 [pageend3]4 Velvyslanectví České republiky: 38 Culgoa Crescent, O'Malley, ACT 2606 Tel: 06 290 1386, Fax: 06 290 0006 vart Na tej lúče na zelenej, pri studénce pri srúbenej, stojí pri ňéj koník vraný, pod ním Janko dorúbaný, je škoda tej krvi červenej, na trávě zelenej. Co nám zůstalo z jánošíkovskej legendy? Představuji si, co sé nyní děje na Malé Fatře, na Rozsutci, na Králové holi. Při oslavách horních chlapců se tam odhalují sochy, tančí se zbojnický odzemek, pije se červené víno, muzika vyhrává a možná, že se hoduje jako za krále Matěje. Oslavuje se, že poroba a nevole jsou ty tam a že panská vůle byla smetena. Horní chlapci se dočkali! Je to skutečně tak? Propaganda se zmocnila legendy a zfalšovala ji. Jánošík utekl z latinských škol, pryč z města, kde žili jeho rodiče. Z nevolného se stal horní chlapec spolu s jedenácti kamarády ve vybíjaných širácích, v zelených košilkách, v bílých soukenných nohavicích se širokými opasky, v krpcích, s valaškou v ruce a odvážnou plecí. Lesy byly jejich komory, karpatská pole jejich volná pole. Ano, chtěli volnost, chtěli svobodu. Byli by dnes na Slovensku spokojení? Robota tiskne horní chlapce a lapačky jim nedávají spát. Je spravedlnost pod Kriváňom? A bude někdy? To již nemůžeme ukazovat prstem kolem sebe. Hlásíme se k demokracii, ale co pro ni děláme? Jánošík chodil "po zboji" a za to mu na dolinách kolem Hronu přáli. Co zanecháme po sobě my, jak se bude na nás vzpomínat za tři staletí? Poďme chlapci, poďme zbíjat, keď nemáme za co píjat, ej, už sa nám začíná bučina rozvíjat. Obúvajte, chlapci, krpce, kerý máte smělé srdce! Ej, a já ho jeden mám, na zboj sa pobírám! Dějiny jsou nahodilé a v našich - ano, Jánošík patří do slovenských i českých dějin, je známý nejen v Pohroní, na Kysúci či Malhotu, ale i na Moravě, v Čechách, tak jako v Polsku, na Ukrajině či v Maďarsku. Obnovení národní svobody je historické. Uvažuji ale nad tím, zda její vitalita nepokulhává za tou, kterou projevily děti, když se vrhly na huncúty a nic je nezastavilo. Konzumní a ekonomická racionalita dospělých nás více a více odděluje od podstaty bouřliváckých činů těch dvanácti sokolů z Královej holi. I Luboš KALA umělecký kovář r\ 1 260 Hadon Road BALLARAT Tel: 053 428 898, Fax: 053 428571 < /... ...... ........ .....i Na zakázku vyrobíme kovaný nábytek, lustry, točité schody, zábradlí, dekorativní mříže, exluzivní brány a ploty. Nabízíme množství vzorů a dekorativních motivů, nebo zhotovíme podle vašeho návrhu. Pro krajany sleva. Těšíme se na vaši návštěvu po telefonické domluvě O GLOBÁLNÍ POLITICE Diplomacie je umění říkat "hodnej pejsek", než si najdete klacek. Advokátní kancelář M. Kantor solicitors 500 Collins Street, Melbourne 3000 Tel: 03 9629 6196, Fax 03 9629 1311 HANDYMAN Carpentry Plastering Painting Fencing Roofing Welding Tree Lopping Landscaping TONDA ŠROM Tel: 0419 885 028 [pageend4]Velvyslanectví Slovenské republiky: 47 Culgoa Crescent, O'Malley, ACT 2606 Tel: 06 290 1516, Fax: 06 290 1755 Antidepresivní injekce vart5 Jan Horák Začal podzim, studeně prší a vítr fouká ze strnišť a na člověka, ať chce či ne, lezou ze všech stran všechny ty podzimní deprese, chmury, chandry, únavy či smutky. Dovolte proto, abych vám ocitovala jednu báseň neznámého autora, která mi byla poslána z domova a snad i vám, stejně jako mně, bude vzpruhou do dnů příštích: Žloutne listí, fičí z polí, padá jinovatka. Jan Horák sáh' po pistoli, že to vezme zkrátka. Zadrž, dítě třeštilovo! Strom zas obalí se... Horáku, mé čestné slovo, léto navrátí se! O MATERIALISMU Ten, jenž zemře s největším množstvím hraček, je i přesto nakonec mrtev. Finanční informace, technické a reklamní brožury vám odborně přeloží Zdeněk Silavecký NAATI Accredited Paraprofessional Translator in the English and Czech Languages, B.Sc (Econ), ASIA, CPA Tel/Fax: 03 9579 4627 V.M.K. Design Architect. Commercial Design & Consulting; Urban Landscape Design; Computer Design & Drafting; House Inspection Service. Vladimir Kapusta A.R.A.I.A M.Arch.(Czechoslovakia) M.L.Arch.(Melbourne) Tel : 9859 5787, Fax: 9859 5787. ..........................................;.............; ..............• v3® [pageend5]6 vart Vysílání českého rozhlasu každou neděli v 21:00 na 93.1 FM ODTUD I ODJINUD Minule jsem se zmínil, že Supraphon přestal dodávat gramofonové desky a disky do Austrálie. Podle zákona schválnosti jsem před několika dny narazil na spoustu nových snímků s hudbou B. Smetany, A. Dvořáka, J. Suka, Z. Fibicha, L. Janáčka atd. v melbourn- ském specializovaném obchodě. Zdeněk Mlynář, 66letý politolog, který s Dubčekem stál v čele Pražského jara, zemřel ve vídeňském exilu, odkud podporoval hnutí Charta 77. Byl spolužákem M. Gorbačova na univerzitě v Moskvě. O něm, o sovětské agresi a o statečných i zbabělých lidech, kteří vládli Československem v roce 1968, jsme se dozvěděli v Mlynářově zajímavé knize Mráz přichází z Kremlu, kterou vydal exilový Index v roce 1979. V Geelongu proběhlo 44. mistrovství světa v orbě. Vavříny vítězů připadly oráčům z Irska, Nového Zélandu a Finska. Mezi padesáti účastníky byli i Češi. Václav Ježek z Montrose píše do londýnského deníku The European (No.361-1997) o problému spjatém se vstupem Ruska do NATO a považuje za nepřijatelné, aby státy bývalého sovětského bloku ve střední a M€LBOURN€ CH€RP€ST cnns 127 KEYS ROAD, MOORABIN východní Evropě byly nárazníkovou zónou. Na stejné téma se slovenskou specifikou se v témže čísle zamýšlí Jan Domok z londýnského velvyslanectví Slovenska. Tabulku české ligy kopané vedla v dubnu pražská Sparta následovaná Jabloncem, Libercem a Slávií. V čele slovenské ligy pevně stojí Trnava, v závěsu jsou Košice a Slovan Bratislava. Američané jezdí do Mexika, aby si tam daleko levněji než doma nechali spravit zuby. Evropští trpitelé zjistili, že maďarští zubaři najaízejí kvalitní služby za třetinu toho, co požadují ordinace zubních lékařů v západní Evropě. Silikonové turistky zase směrují do České republiky, kde plastická chirurgie vylepší jejich poprsí za desetinu toho, co by zaplatily jinde. Mnoho z nás má v gramofonové sbírce vynikající nahrávku Smetanovy Mé vlasti s Vídeňskými filharmoniky a Rafaelem Kubelíkem, českým vlastencem a příkladným exulantem. Nyní přichází na trh disk, nahraný symfonickým orchestrem z Chicaga pod vedením R. Kubelíka - právě k prvnímu výročí jeho smrti. Na disku jsou Musorgského Obrázky z výstavy doplněné Bartókovou Hudbou pro smyčce, bicí nástroje a celestu. Kritika mluví o této nahrávce v superlativech. Podle nedávného průzkumu veřejného mínění v České republice má nadpoloviční většina obyvatel za to, že majetkové rozdíly mezi občany jsou příliš veliké. Tradiční sklon Čechů k rovnostářství a závisti úspěchů druhých obratně využíval komunistický režim k udržování své moci. Podle této většiny je stále nemravné vydělávat větší peníze a stavět za ně dům, kupovat si dražší auta či platit dětem soukromé školy. Takže, když má soused dvě kozy a já jen jednu, přeju si, aby mu jedna chcípla. Ke konci tohoto roku se znovu, po pěti letech uzavření, otevře slavná pražská kavárna Slávia naproti Národnímu divadlu. Nynější rekonstrukce vrátí kavárně podobu ze třicátých let. Provoz by měl dne 17. listopadu zahájit slavnostně prezident V. Havel. V brněnském kostele sv. Petra a Pavla proběhl velikonoční festival duchovní hudby. Aby se zvuk nerozplýval v lomených obloucích dómu, byla tam instalována akustická plachta o ploše 80 metrů čtverečních a váze 50 kg, která zabezpečila návštěvníkům hudební zážitek a zabránila nežádoucím ozvěnám a úniku zvuku. Takto použitá plachta je evropskou raritou. • Výběr z více než 200 aut • Půjčku zařídíme • Přepis zaplatíme po dohodě s Láďou Volejte Láďu na tel: 9769 6346 Zvlášť výhodné ceny pro krajany. COOL ZONE REFRIGERATION P/L Opravy, konstrukce, prodej chladících zařízení Petr V. Kubásek, Tel: 9587 1488, Fax: 9587 [pageend6]Vysílání slovenského rozhlasu každou neděli v 22:00 na 93.1 FM vart7 Zatímco Krkonoše okupovaly v zimě houfy Němců a Holanďanů, čeští lyžaři vyráželi do Alp a Dolomit. Zvýšená poptávka po rakouských, italských a francouzských horách se vysvětluje i tím, že tam u vleků a lanovek nejsou takřka žádné fronty a díky velkému počtu sjezdovek a menší hustotě lyžařského provozu tam nedochází k takovému množství pádů a kolizí, jako na přeplněných domácích svazích. Lyžování v zahraničí prý vychází jen o něco dráž než pobyt v českých horských centrech. K zajímavému zjištění došlo při analýze knihy The Truth, kterou vydala Paulene Hanson. Její práce byla ocejchována jako "pornopolitics" - termín, který razil moravský rodák "Franta" Knopfelmacher, jenž přednášel politickou filosofiii na univerzitě v Melbourne a svým dílem ovlivnil politické myšlení v Austrálii. Před devadesáti lety se v Turnově narodil, a před dvaceti lety v Praze následkem policejního výslechu zemřel, jiný český filosof - Jan Patočka. Jeho výzkumy v oblasti fenomenologie se staly jedním ze základů současné vzdělanosti a vědění. Po únoru 1948 byl Patočka "vyakčněn" z Filosofické fakulty v Praze, v době Pražského jara se tam nakrátko vrátil a posléze se stal mluvčím Charty 77. Jeho dílo navazuje na tradice J.A. Komenského, T.G. Masaryka a E. Husserla. PRAGUE CAKES jemné české pečivo a zákusky Otevřeno denně od 8.30 do 5.30, mimo pondělí a úterý. 31 BLUFF ROAD, BLACK ROCK TEL: 9589 0110 MEL: 85-K4 Jazzové trio Rudolfa Rokla pokřtilo svůj první kompaktní disk For the Good Times a věnovalo jej prezidentu V. Havlovi. Modrý pokoj v někdejším bytě skladatele Jaroslava Ježka v Kaprové ulici v Praze zpřístupní veřejnosti Národní muzeum. Proslulý "modrý pokoj" vytvořil kdysi scénograf Osvobozeného divadla F. Zelenka, který se snažil špatně vidícímu Ježkovi zpříjemnit domácí prostředí a pracovnu živými barvami a světelnými efekty. Jedinečný interiér připomíná kulturu meziválečné republiky. Více než 130 tisíc lidé se shromáždilo na Staroměstském náměstí, aby se zúčastnilo mše, kterou celebroval papež Jan Pavel II. S uspokojením konstatujeme, že se tak překonal rekord, který byl zaznamenán při loňském koncertu Michaela Jacksona v Praze. Hrabalúv pád z pátého poschodí nemocnice stále zaměstnává znalce autorova díla. Jednou z nejoblíbenějších Hrabalových knih byly Rilkeho Zápisy Malta Lauridse Brigga, jejichž hrdina také chtěl skočit z pátého patra. A kdo zná Hrabalovu Kouzelnou flétnu, může si tam najít větu: "...kolikrát jsem chtěl skočit z pátého patra ... ale vždycky anděl sám mi v poslední chvíli zachrání, stáhne mi tak, jak by chtěl z pátého patra vyskočit I & D MOTORS Od zaseknutého plynu až po klouzající spojku. Opravy vašeho vozu provede Ivan Zachar, majitel 199 Moray Street, South Melbourne Telefon: 9699 9052 můj doktor Franz Kafka..." O něco dále vyjmenovává, kdo tímto způsobem zemřel - včetně českého básníka Konstantina Biebla. Pokud vím, tak Hrabal vždy usiloval o tento protisměrný pohyb, který nakonec ukončil jeho život. A nakonec o několika nových knihách, které stojí za přečtení. Před čtyřmi lety vyšla v Mladé frontě publikace, která se pomalu lodní poštou i jinak dostává do Austrálie - Pavel Kosatík: Osm žen z Hradu. Jsou to medailony o manželkách prezidentů, začínající Charlottou Garigue Masarykovou a končící Olgou Havlovou. Nakladatelství Berghahn's Books v New Yorku vydalo v roce 1996 v etnografické edici 300 stránkový soubor - W. Iggens: Women of Prague, který je věnován životopisům význačných českých žen 19. a 20. století - od Boženy Němcové po Milenu Jesenskou. Pan Triot a jeho smečka, pokud nějaká existuje, by si mohli přečíst, jestliže se ovšem nebahní ve zlobě a netopí v nenávisti, o nedávné minulosti systému, který byl vybudován na zlu a prolité krvi - Vitaly Šentalinský: The KGB's Literary Archive, The Harvill Press. MO Vyučujeme hře na klavír děti od pěti let i dospělé. Používáme moderní australské a americké školy. Metodika vychází z postupů užívaných na nejlepších hudebních školách v Praze. Podle vašeho přání připravíme žáky na zkoušky A.M.E.B. Můžeme také hrát české písně a skladby. Marie Baumová, tel: 9562 1148 [pageend7]8 vart Generální konzulát České republiky, 169 Military Road, Dower Heights, NSW Tel: 02 371 8877, Fax: 02 371 9635 Ze zubní ordinace v Praze na Victoria Markét v Melbourne Vypráví paní Skálová O politiku jsem se začala zajímat už v r. 1933, když přišel Hitler k moci. Za války jsem během čtyř let přišla o tři sestry, všechny ve věku mezi 25 - 30 lety. Jedna z nich zemřela ve vězení. Němci také popravili mého strýčka, byl mezi 120 rukojmími v Přerově během aféry s Heydrichem. Když válka skončila, padli jsme do lůna "sovětského ráje", myslím, že hlavně zásluhou generála Eisenhowera a generála Svobody. Pracovala jsem jako dentistka v zubní ambulanci nemocenské pokladny. Den před pučem byla generální stávka, nahnali nás všechny do ředitelny a museli jsme poslouchat ušaté torpédo - Zápotockého. Po jeho projevu se hrála naše státní hymna, a potom sovětská. Při té jsem z ředitelny odešla. Pak přišel ten puč a já jsem byla v nár. soc. straně a do komunistické jsem nepřestoupila. Zato náš místní nár. soc. předseda přestoupil a stal se předsedou akčního výboru. Najednou mi nastaly v ordinaci všelijaké potíže, musela jsem hlásit v ředitelně třeba i to, že si jdu koupit rohlík. Potom byly "volby". Každý dostal u vchodu dva lístky, jeden s navrženými kandidáty a jeden bílý. A hned mi řekli, který mám vhodit do volební urny. Tak jsem je oba přeložila a hodila do odpadkového koše. Po volbách v r.1948 jsem byla upozorněna, že se jedná o mém zatčení. Přítel lékař mi pomohl k vystěhovaleckému pasu na cizí jméno. Pán, který mi íistinu vydával, radil, abych vycestovala před 1. říjnem, kdy měnili staré celníky za novou, spolehlivou pohraniční stráž. Přecházela jsem na svátek sv. Václava v Aši. Mezitím můj nastávající muž, František Skála, seděl ve vězení už od 25. února. Byl totiž zaměstnán v Melantrichu. Protože tenkrát zatkli tolik lidí, nestačily soudy všechno vyřídit a Františka propustili domů po dobu soudních prázdnin. Musel podepsat, že se nepokusí o útěk. Při tom podepisování mu soudní úředník řekl: "Teď víte, co máte udělat." Přešel lesem na Šumavě, šlo to, ještě hlídali hranice zaměstnanci staré gardy. Seznámili jsme se s Františkem cestou z Ludwisburgu, při transportu přes Itálii, Rudé moře, přes Cejlón do Melbourne. Ubytovali nás v Bonegille, závazek byl dva roky v zaměstnání, které nám bylo "nabídnuto". Pracovala jsem napřed v domácnosti u advokáta v Albany, potom jsem se dostala do Melbourne do domácnosti jednoho dentisty na St. Kildě. Byl to hodný člověk, jezdila jsem v neděli do Broadmedows campu spravovat našim lidem zuby. Můj zaměstnavatel mi vždycky opatřil potřebný materiál, a ještě mi dovolil užívat jeho technickou laboratoř. Jednou dokonce zavolal manželku, aby se šla podívat, jak dělám korunku. Tenkrát se totiž v Austrálii moc zuby neopravovaly, pamatuji si na naši účetní, která mi přinesla k opravě prasklou zubní protézu, kterou, jak hrdě prohlásila, už měla od patnácti let. Asi po roce přišla za mnou jedna paní. Pracovala v kuchyni v privátní škole, aby vydělala na školné svého syna v této škole - tady to nebylo jako u nás, ty lepší privátní školy byly velmi drahé. Tak tuhle maminku rozbolel zub. Šla k doporučenému lékaři, ten jí dal narkózu, a když se z ní probrala, neměla žádné zuby. Nezbývalo, než jí udělat umělý chrup. Až v r. 1965 byl postaven nynější Dental hospital. Když jsme přijeli do Austrálie, počítali jsme, že se vrátíme domů tak za dva nebo za tři roky. Situace se zdála nadějná. Ale potom se stal prezidentem USA Eisenhower, a to jsme věděli, že je konec. Rozhodli jsme se, že si musíme opatřit nějaké vlastní bydliště. Bydleli jsme totiž v jednom pokoji v domě, kde bylo sedm místností a sedm nájemníků. Vydělávala jsem 5 liber týdně, nájem za tu jednu místnost byl 4,10. František v té době vydělával 7 liber týdně. Kontrakt si odpracoval v lese, potom dělal v Melbourne u výrobce kabátů jako žehlič. Já jsem po skončení kontraktu dělala v autosprávkárně, v továrně na hodinky, BOHEMIA CAKES . Z^//z/7 a- .fr/"/?'/'/ I nová česká cukrárna otevřeno denně mimo neděli a pondělí Shop 18, Mountain Gate Shopping Centre, Ferntree Gully Road, Ferntree Gully Telefon: 9758 6100 N.I.K. REFRIGERATION SERVICES ledničky, pračky, sušičky, myčky nádobí a ostatní průmyslové a domácí spotřebiče. IVO NOVÁK 24 HODINOVÁ SLUŽBA 13 Gifford Avenue, Ferntree Gully MOBILE: 015 369 211 Shop: 9758 8854, Freecall: 1800832367 > "7 [pageend8]Úterní obědy od 12 hodin. Česká kuchyně, všichni jsou vítáni vart 9 ve výrobě automobilových svíček, v továrně na vojenské kalhoty. Nikdy jsem nechtěla obchod a nakonec jsem víc než třicet let měla lahůdkářský krám na Victoria Markét. Naše "papíry" tenkrát nikdo neuznal. Vzpomínám si na jednoho lékaře z Hradce Králové. Bylo to v r.1949 v nemocnici v Bonegille, kde jsem pracovala pár neděl jako ošetřovatelka. Myl v kuchyni nádobí, a když si doktor nevěděl rady s nějakým komplikovaným případem, poslal si do kuchyně pro myče nádobí, aby mu poradil. Já sama jsem byla kvalifikovaná zubní technička, doma jsem kromě resexe a trhání zubů moudrosti mohla dělat veškerou zubní práci. Tady bych byla musela jít zpátky do školy a na to nebyly peníze. Domů jsem léta psala pod cizím jménem. Můj František zemřel před dvaceti lety. V noci vleze zloděj do domu a najednou uslyší: "Ježíš tě vidí!" Zloděj se lekne, rozsvítí- a vidí jen papouška v kleci. "Tys mě polekal," řekne mu zloděj. "Jak se jmenuješ?" "Gutwort," řekne papoušek. "To je ale pěkně blbý jméno pro papoucha!" "Však taky Ježíš je pěkně blbý jméno pro rottweilera!" COOBER PEDY - naleziště opálů V. Přáda Kde byly ty laguny, háje eukalyptů, cikády, kovbojové na koních, stáda klokanů? Definitivně ne u Fordů v Geelongu. Naše romantické sny, které jsme si cestou do Austrálie svěřovali, rychle mizely v továrním rámusu. Bylo nám něco přes dvacet, za 8 liber týdně se dalo pohodíně žít, ale kde bylo to vysněné dobrodružství? Zlato v Ballaratu jsme zmeškali o 100 let, jít honit někam stáda dobytka by asi nešlo, vždyť bych jim byl z té kobyly sletěl. Potom nám někdo vyprávěl o nalezišti opálů v jihoaustralské poušti, v místě zvaném Coober Pedy. Hledali jsme to na mapě, byla to malá tečka uprostřed ničeho. Prostě prkna a konec světa. Vydali jsme se s kamarádem Jirkou na cestu bez dlouhého uvažování a bez velkých příprav. Nevěděli jsme, do čeho jdeme, ale i malé dobordružství bylo lepší než Fordova fabrika. V padesátých letech žilo v Coober Pedy v zimní sezóně asi osmdesát lidí, v létě to spadlo tak na polovičku. Měli jsme štěstí, hned první den jsme našli prázdný dugout, takovou umělou jeskyni vyhloubenou v kopci. Takhle tam bydleli všichni, žádný luxus to nebyl, jen privát a ochrana před počasím. Vrstva země nad hlavou byla parádní izolace, měli jsme "v bytě" chládek i v největším vedru. Dveře jsme sice měli, ale zámek žádný, nikdo nezamykal. Buďto to byla taková hornická solidarita, nebo byli tenkrát lidi poctivější. Vždyť nebyl v Coober Pedy ani policajt a nikdy se nic neztratilo. O opálech a jejich dolování jsme nevěděli zhola nic. Okolní chlapi nám řekli, abychom si koupili licenci, zatloukli čtyři kolíky, a že pak můžeme začít kopat. Koupili jsme jen krumpáče, lopaty, primitivní rumpál, kbelík, nějaké provazy a byli jsme připraveni na práci, na začátek toho vytouženého dobrodružství. Byla to dřina, ale neměli jsme "píchačky” jako v továrně. Když se nám zrovna nechtělo dělat, vyhlásili jsme si národní svátek a klidně jsme hráli celý den šachy. Jindy, hlavně když jsme byli na stopě, se dělalo třeba 16 hodin denně. Každý den začínal jako lístek do loterie: "Jestlipak dneska vyhrajeme?" Naučili jsme se rozeznávat počáteční stopy opálu, daly se najít v hloubce 3 - 30 m, někdy nás to přivedlo k opálu, jindy se stopa zas vytratila. Když nás kopání na jednom místě přestalo bavit, zatloukli jsme kolíky někde jinde a hledali dál. Pár lidí v Coober Pedy zbohatlo, ale uživili jsme se všichni. Opál jezdili kupovat přímo za námi nákupci, hlavně z Hong Kongu, taky Japonci, ti chtěli opál zelený, protože japonské nevěsty věří, že jim přinese štěstí. Manufacturers of Precision Industrial Diamond Tools. 14 Shearson Crescent MENTONE VIC 3194 Phone: 9584 5566 Fax: 9583 9339 MARTIN VÁŇA (B.Bus) ACCOUNTANT j 21 Longstaff Court Doncaster East 3109 Komerční Ing. M. Váňa nabízí účetní a daňové služby v Melbourne a okolí. BH: 9841 8998 AH: 9428 8524 FAX: 9841 8853 IBM DOS, WINDOWS, W/NT, OS/2, QWIK Komplexní řešení problémů, vývoj aplikací pro vaši firmu nebo pro osobní použití. Instalace Backups, Data Securing Používáme nejmodernější technologii. Vladimír Kolář S 9836 0440 Mobile: 015 318 152 [pageend9]Každý čtvrtek v Národním domě- odpolední káva a zákusek. 10 Kl vart Prodávalo se jedině za hotové, jednak, že už to tak bylo zvykem, a taky kvůli těm čímanům z daňového úřadu. Hladem nikdo netrpěl zásluhou "mother" Brooster, která měla jediný obchod v Coober Pedy. Prodávala jídlo a nářadí, dynamit a cigarety, oblečení a pití. Nakupovalo se u ní "na futro". Když jsme prodali opál, zaplatili jsme napřed dluhy u mother Brooster, a pak jsme šli zase kopat dál. Oblečení jsme moc nepotřebovali, jen sandály, krátké kalhoty a tričko. S praním byla potíž, měli jsme stále nedostatek vody, čerpala se "spodní", a když bylo dlouho sucho, ta nejspodnější voda se opravdu nedala pít, a tak se káva ředila tak 50 - 50 koňakem. Ale i ta někdy došla, a pak se musela voda dovážet. Každý si mohl koupit jeden sud týdně. To muselo stačit na vaření a na mytí. Počasí bylo jako na každé poušti, v noci chladno a ve dne horko. Od prosince do února tam vydrželi jen ti nejstatečnější. Pod zemí bylo ovšem příjemných 25°C. Nejhrozivějším přírodním úkazem byly písečné bouře. Dají se těžko popsat, vypadá to jako konec světa, když se zčistajasna z modré oblohy přižene černý mrak, zatmí slunce a hodí na vás tunu prachu, a potom se zase za skučení větru valí dál. ■» Počet obyvatel v Coober Pedy rostl, Čechů tam bylo nejméně dvacet. Za pár let jsme se rozhodli, že se konečně oženíme s děvčaty, která jsme každoročně na Vánoce navštěvovali v Geelongu. To se ví, kam čert nemůže, strčí bábu. Ženské chtěly domečky. A do domečků ledničky, pračky, žehličky a gauče. A taky chtěly dětičky. Zvládli jsme to všechno. Když jsme postavili dva domky vedle sebe, vrtali jsme hlubokou, přehlubokou díru na záchodek. A narazili jsme na opál, který tam dodnes odpočívá a asi nevoní. Děti vychodily v Coober Pedy obecnou školu a tu jsme najednou stáli před velkým rozhodnutím. Buď pohodlný, usazený život v buši, nebo pořádné vzdělání pro děti. Vyhrálo to vzdělání a stěhovali jsme se zpátky do civilizace. Teď už budu brzy konečně dědečkem (na to ta moje holka potřebovala univerzitu) a na opálová pole vzpomínám jako na sen. Stejně se tam všechno změnilo, do Coober Pedy vede asfaltová silnice, po které jezdí autobusy plné turistů. Město má pro ně přepychový hotel, několik garáží a plno obchodů se suvenýry. A policejní stanici. Pionýrské dobrodružství skončilo. GARANTUJEME NEJ VÝHODNĚJŠÍ CENY A ještě jedna zimní zpráva: Máme bronz s chutí zlata! Na letošním mistrovství světa v hokeji, které skončilo 11.května 1997 v Helsinkách, získala česká reprezentace bronzovou medaili po výhře nad Ruskem 4:3. Rozhodující branka padla pouhých 110 vteřin před koncem utkání. Po sezóně, kterou provázely sváry, nezdary a odstoupení trenéra Bukače, odjížděl národní tým na šampionát se skromným cílem neudělat ostudu. Proto považuje mužstvo třetí místo za výrazný úspěch. Stejného názoru byli zřejmě i fanoušci, kteří bouřlivě uvítali hokejisty na letišti v Ruzyni. Bronz z Helsinek je třetí medailí českého hokeje po rozdělení federace a dokazuje, že přes všechna škobrtnutí stále ještě patříme mezi hokejové velmoci. ------ —---------- Eva Jančíková a Jiří Sedláček 1A PALMERSTON GVE. OAKLEIGH 3166 Tel: 03 9564 7679, Fax: 03 9564 7752 AH: 03 9801 2796, Mob: 041 201 6556 DILBERTOVY PRACOVNÍ ZÁKONY • Poplácání po zádech je jen pár centimetrů od kopance do zadku. • Když nevíte, co dělat, choďte rychle a tvařte se ustaraně. • Snězte každé ráno živou žábu a po zbytek dne se vám nestane nic horšího. • Nebuďte nenahraditelní. Není-li za vás náhrada, nemůžete být povýšeni. Eden Park Landscaping Services Provedu veškerou práci kolem vašeho domu a zahrady V. Ambrož Tel: 9715 1116 [pageend10]Knihovna je otevřená v úterý a ve čtvrtek odpoledne a vždy, když je Národní dům otevřen. Více než 4000 knih na vybrání. Po přečtení vraťte! tyeten 1997 Dary na Sokolský list: Z. + E. Procházka $50 L. Česlar $20 M. Šimková $20 B. Lobovská $20 B. Ulehla $10 Gr. Wilson $20 Geo. Wilson $20 D. Svoboda $20 J. Sedláček $20 R. Scaper $10 Z. Cihelka $40 M. Holub $22 B. Stone $20 C. Král $20 B. Jelínek $10 J. Peňák $14 J. Kubík $20 L. Barabášová $20 M. Schimana $50 M. Petrák $15 H. Low $20 I. Pavlasová $10 J. Rich $10 Dr. I. Slánský $20 J. Šamánek $15 V. Tichý $25 K. Dvořák $10 Dary na Národní dům: D. Žídková $26 Kadaně Ret. Trust $20 M. Trnka $30 M. Petrák $15 Ing. A. Pichler $50 F. Beneš $40 Všem dárcům srdečně děkujeme. Slávka Kollárová, jednatelka vart11 13. června: Předfilm: GEN - Josef Škvorecký/ Pavel Kohout Hlavní film: Záhrada 27. června: Předfilm: GEN - Václav Havel/ Václav Klaus Hlavní film: Díky za každé nové ráno Začátek ve 20:00, vstupné 2,- Lehká večeře k dostání před představením. £ PROGRAMME f W IV £ 7.6. Dance (Studio4) . 13.6. Movie J y 21.6. Disco f y 27.6. Movie 0 P0NÍŽEN0STi Mýlit se je lidské, bučet kravské. Večery o... 6.6.1997 - 8.00 - Toulky českou minulostí povídání o prvních Přemyslovcích doplněné filmem 20.6.1997-8.00 -Jiří Menzel povídání o známém českém režisérovi s ukázkami [pageend11]vart l DISCO i 24. žtfona u 8,00 o c č c .p oýbív kiMy 2 80. a 90. Lat LOUČENÍ S PODZIMEM ansh ^áhíwa. V sobotu 7. června v 7:30 večer, nostalgické skladby k poslechu i tanci Vstupné $10,- . . p Objednávky míst na tel: x I? 9744 1691 nebo 9432 8246 < Vydává SOKOL MELBOURNE INC. 497 Queensberry Street, North Melbourne 3051, Tel: 9329 9922, Fax: 94328245 If undelivered return to: Sokolský list 497 Queensberry Street North Melbourne 3051 AUSTRALIA REGISTERED BY AUSTRALIA POST PP 340742100052 [pageend12]