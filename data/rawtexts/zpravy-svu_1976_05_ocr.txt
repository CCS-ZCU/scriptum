ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu Ročník XVIII Září/Říjen 1976 Číslo 5 8. SJEZD SVU 8. sjezd SVU, uspořádaný ve dnech 12. až 15. srpna 1976 na Georgetown University ve Washingtonu, D.C. v rámci oslav dvoustého výročí vzniku Spojených států, pokračoval v tradici našich sjezdů. Na všech osmi sjezdech bylo až dosud prosloveno přes 900 přednášek a zorganizovány desítky diskuzních panelů. Všechny, i když byly organizačně připravovány podle jednoho vzoru, měly každý jakousi svou individualitu. Odlišovaly se jednak celkovým zaměřením a různorodností námětů a jednak mnohostranností kulturních a společenských podniků, připravených obvykle členstvem v místě sjezdu. Valné shromáždění, zahájené ráno 12. srpna předsedou SVU Dr. Miloslavem Rechcíglem, vyslechlo po modlitbě rev. Milana de Lanyho (Washington, D.C.), nejprve smuteční proslov Dr. Rudolfa Sturma, který uvedl jména členů SVU zemřelých v posledních dvou letech a zvláštní vzpomínku věnoval památce Dr. Vojtěcha E. Andice, býv. gen. tajemníka a místopředsedy SVU. Valné shromáždění uctilo památku všech zesnulých povstáním a minutou tichého rozjímání. Po přečtení a schválení zápisu o valném shromáždění z r. 1974 (New York) a 1975 (Los Angeles) ná- sledoval projev předsedy Dr. Rechcígla o činnosti SVU za minulý rok a byly podány zprávy funkcionářů, z nichž zejména ze zprávy pokladní (Dr. Meissner), bylo patrné, že SVU je opět aktivní a schopna se zase v určité míře věnovat činnosti publikační, jak naznačila i zpráva ediční a publikační komise (Dr. Polach) o jejím programu a úsilí. Pesimističtější byla zpráva administrace Proměn (Dr. Lexa), že totiž časopis stále není soběstačný, zejména proto, že ho téměř dvě třetiny čjenstva neodbírají, ačkoliv jé určen především jim. Redaktor (Dr.Škvor) i administrator Proměn proto naléhavě apelova[pageend1]li na členstvo, aby časopis subskribovalo. Uvedli, že podle jejich názoru, s nímž se ztotožňuje celé předsednictvo, jen podpora a zájem členstva může časopis udržet finančně a zároveň i zvýšit jeho kvalitu. Po schválení zpráv funkcionářů a po udělení absolutoria valným shromážděním byly zahájeny volby, které - jak známo - byly provedeny již podle nových stanov písemným hlasováním. Předseda skrutátorů Dr. T. Gibian (Sandy Spring, Md.) předložil součet došlých platných hlasů a předseda nominační komise Dr. J. Němec (Washington, D.C.) oznámil výsledek voleb. Předsedou SVU byl opět zvolen Dr. Miloslav Rechcígl. (Podrobná listina všech nově zvolených funkcionářů je uvedena níže,právě tak jako hlavní projev předsedy SVU Dr. Rechcígla.) Na návrh předsednictva se valné shromáždění usneslo na zdravici SVU americkému lidu, na resoluci o rozvíjení češtiny a slovenštiny v zahraničí a poté valné shromáždění schválilo Prohlášení o nutnosti prohloubit svobodnou tvorbu, výzkum a šíření myšlenek. Prohlášení vyjadřuje stanovisko a krédo SVU v záležitostech osobní svobody, svobody umělecké a vědecké a svobody projevu. (Je v plném znění uveřejněno v tomto čísle Zpráv SVU.) Za polední přestávky položila delegace SVU věnec k pomníku presidenta Wilsona ve Washington National Cathedral. Vzpomínkový projev měl Dr. Ján Papánek. Odpoledne zasedal na universitě panel, řízený místopředsedou Jánem Gavorou (Otawa, Kanada). Tématem bylo: „Úloha a zodpovědnost místních skupin v budoucnosti SVU“. Referáty a diskuze v panelu přinesly podnětné návrhy, jak upravit úkoly a pravomoc skupin, jejich vzájemný poměr a vztah k ústředí.Panelisté a účastníci diskuze doporučili, aby se předsednictvo těmito návrhy zabývalo a snažilo se všechny problémy co nejrychleji řešit. Večer byla seznamovací recepce v nádherné haleCaucus Room v budově amerického senátu na Capitol Hill. Zahájil ji organizátor všech společenských podniků sjezdu a předseda washingtonské skupiny SVU arch. Emil Royco. Po ukončení recepce navštívili Zprávy SVU redigují: J.Němec, M.Oravec, Z.Vozarikova, J.Zástěra. Adresa redakce: 6420 Birch Leaf Ct., Burke, Va. 22015. Zprávy SVU (SVU News) - Date of issue: October *76 Issued bimonthly. Volume 18. No. 5- Publisher: Czechoslovak Society of Arts and Sciences in America, Inc. Office of publication: 2067 Park Road, N.W., Washington, D.C., 20010. Tel: (202)387-8580 - Annual subscription price: free to members; $5.00 to non-members. 2nd class postage paid at Washington, D C. 2 [pageend2]účastníci blízkou kongresní knihovnu, aby shlédli velmi vkusnou a zajímavou výstavku dokumentů Česi a Slováci ve Spojených Státech, již připravila si. Anita Avonová a Dr. Pavel Horecký. V této souvislosti je třeba se zmínit, že na univers,ité Georgetown byla již od čtvrtečního rána celodenně otevřena zajímavá výstava obrazů malířů - členů SVU, obeslaná 20 umělci a organizovaná kol. Antonínem Švehlou (Silver Spring, Md.). Těšila se značnému zájmu po celou dobu sjezdu. Odděleně byla výstava prací nadaných bratří Jiránků z Francie. V prvním poschodí - u přednáškových síní - byl Stánek publikací ŠVU, připravený pí. Polachovou a prodejna těchto i jiných publikací, zorganizovaná manželi Jarošovými. Přednáškový program sjezdu měl na starosti místopředseda SVU Dr. Alexej Bořkovec. Přednášky z oboru čs. historie však byly plánovány většinou Dr. Josefem Anderlem, profesorem University of North Carolina, Chapel Hill, N.C. Sjezdové přednášky začaly ráno 13. srpna současně ve 4 přednáškových síních a pokračovaly po celý pátek, sobotu odpoledne a neděli. Jak je známo z programu (minulé číslo Zpráv SVU), jejich podstatná část byla věnována české a slovenské emigraci do Spojených států a Kanady a příspěvku této emigrace ve všech oborech lidského vědění nové vlasti.Novinkou v této části bylo symposium, věnované úloze našich největších organizací při budování USA a Kanady. Předsedové těchto institucí nebo jimi uvedení řečníci v symposiu promluvili o jejich historickém příspěvku. Symposium o historické úloze tradičních čs. organizací vedli nynější předseda SVU a bývalý místopředseda Dr. Jaroslav Němec. Do druhé části přednášek, zaměřené obecně na čs. historii, patřilo též symposium o Františku Palackém, jež připravil k stoletému výročí Palackého smrti prof. J.F. Žáček ze State University of New York (Albany). Do rámce oslav a vzpomínek plně zapadalo také symposium 50 let pražského linguistického kroužku, jemuž předsedal Dr. Michael Zarechnak, profesor Georgetown University, Washington, D.C., Účast na přednáškách byla velmi dobrá a jejich úroveň byla posuzována velmi příznivě. V pátek večer si účastníci sjezdu a početné americké publikum poslechli na západní terase Kapitolu koncert české a slovenské hudby v podání armádního orchestru. Vyvrcholením sjezdu bylo slavnostní plenární zasedání SVU zdraví dvousté výročí Spojených států v Hall of Nations na universitě. Po VHIATIR národních hymnách a modlitbě zahájil toto zasedání před takřka zaplněným sálem před3 [pageend3]sedá Dr. Rechcígl. Gen. tajemník Dr. Lexa přečetl některé z více než 60 pozdravných dopisů a telegramů, jež sjezdu SVU poslali významné osobnosti veřejného života, vědci, umělci, vědecké instituce, atd. První místo mezi nimi zaujal pozdrav presidenta Forda z jehož dopisu citujeme aspoň toto: „Příspěvek Cechů a Slováků Americe pokrývá celou historii našeho národního života. Letošní oslavy 200 let naší nezávislosti jsou zvláště vhodnou příležitostí k tomu, aby byla vzdána pocta Američanům československého původu, jejichž víra ve svobodu a nezávislost, vyvěrající ze země jejich předků, nebyla nikdy zlomena. Češi a Slováci si téhož ducha přivezli do Ameriky a spolu s ním i hluboce zakořeněnou oddanost vědeckým, uměleckým a kulturním hodnotám. V tomto duchu bych chtěl vaší Společnosti blahopřát k tomu, že plně a otevřeně podporuje a povzbuzuje rozvoj věd a umění v československo-americ- kém společenství. Zachováváte a rozšiřujete vznešenou víru ve svobodu bádání a projevu a spolu s nimi nekonečnou touhu po vynikajícím díle“. Ostatní pozdravy - od členů amerického kongresu, guvernérů jednotlivých států Unie, starostů velkých měst, rektorů universit a předsedů vědeckých či uměleckých organizací, atd. - měly podobný ráz. Ukazovaly, že Češi a Slováci ve Spojených státech dnes již nejsou neznámou a neoceněnou menšinou, a že také SVU si za léta své práce dobyla pozoruhodného respektu. O tom svědčí též fakt, že na př. guvernéři států Maryland a New Jersey vyhlásili ve svých státech 15. srpen za „československý den“ a guvernér státu Connecticut dokonce 12. až 15. srpna za,ďny SVU“. Po přečtení pozdravů představil místopředseda Dr. Bořkovec zástupce krajanských organizací (Československé národní sdružení v Kanadě; Československá národní rada americká; Československé spolky v Americe; Slovenský Sokol v Americe a Svaz českých katolíků) a každý z nich pozdravil plenární zasedání krátkým projevem. Poté předseda Dr. Rechcígl oznámil, že SVU v rámci slavnostního výročí USA udělí zvláštní vyznamenání Bicentennial Awards osobám českého nebo slovenského původu, které přispěly vynikajícím způsobem k vědeckému, uměleckému, hospodářskému, sociálnímu či jinému rozvoji Spojených států. Vyznamenání obdrželi: Tomáš Bača, průmyslník a ekonom (Kanada); prof. Dr. Jaroslav Pelikán (děkan, Yale University); si. Francis Knightová (vedoucí pasového odb. min. zahraničí, Wash. D.C.); gen. Jan Slezák, býv. podsekretář obrany (Sycamore, Ill.); prof. René Wellek (Yale University); Rudolf Firkušný, klavírní virtuos (New York); Rudolf Serkin, dirigent; Rafael Kubelik, dirigent (Mnichov); Jarmila Novotná, operní pěvkyně (Vídeň); Charles Vaník, poslanec (Ohio); Roman Hruska, senátor (Ne- 4 [pageend4]braska); John Tabor, býv. podsekretář obchodu (Washington, D.C.); Eugene Cernan, astronaut; Carl Cori, nositel Nobelovy ceny za objevy v oboru lékařství (Boston); Andy Warhol, výtvarný a filmový umělec a John Havlíček, vynikající sportovec (Boston). Zesnulému byzantologovi světového jména, prof. Františku Dvorníkovi, bylo toto vyznamenání uděleno in memoriam. Těm z vyznamenaných, kteří byli přítomni, byl předán vkusný diplom a o jejich zásluhách promluvil příslušný odborník.Nepřítomným bude diplom předán při zvláštní slavnosti za jejich nejbližší návštěvy Washingtonu. Poté představil Dr. Rechcígl předního amerického spisovatele a žurnalistu slovenského původu Michaela Novaka, odborníka na americké etnické otázky. Novákovým projevem, nazvaným „Nová etnicita“, bylo zakončeno slavnostní dopolední zasedání. Pro nás i pro cizí, zejména americké hosty, dojem z tohoto zasedání byl mohutný. Ukázalo se jasně, že jsme jako emigranti přinášeli Spojeným státům nejen mladou pracovní sílu, ale víc než mnohé jiné národy, totiž kulturu a nadání, sociální cítění a pokrok. V polední přestávce položila delegace SVU kytici u pamětní desky na bývalém hotelu 2400 na 16. ulici. V tomto hotelu žil a pracoval v r.1918 president Osvoboditel. Vzpomínkový projev měl kol. Pavel Sturman. Na sobotu večer byl připraven závěrečný společenský banket a ples SVU. Konal se v krásném sále „Grand Ballroom“ moderního washingtonského hotelu 1'Enfant Plaza (postavil jej český architekt V. Koubek). Banket zahájil modlitbou rev. Dr. Alexandr Heidler (Mnichov). Býv. předseda SVU Dr. František Schwarzenberg uvedl nově zvoleného předsedu Dr. Miloslava Rechcígla, který krátce popsal přínos Cechů a Slováků Spojeným státům a Kanadě a pak promluvil o SVU, jejích výsledcích, úkolech a plánech do budoucna. 0 10. hodině začal ples, který organizovala pí. Milica Hasalová-Svehlová (Silver Spring, Md.). Dobrá hudba, „česká beseda“, mnoho přátel a známých, to vše přispělo k znamenité plesové náladě. Neděle^ začala ranní mší, kterou sloužil Msg. Pole (Rím) v universitní kapli a pokračovala přednáškami. Za poledne účastníci navštívili hrob zakladatele americké fysické antropolo- _ gie Aleše Hrdličky a byli svědky odhalení plakety pražského sochaře M. Knoblocha na Hrdličkově pomníku. Odpoledne se mnozí účastníci sjezdu vypravili lodí po řece Poto- macu na Mount Vernon, sídlo George Washingtona. Sjezdové dni byly nabity činností a oddechu neměli zejména funkcionáři. Za tu dobu se dvakrát sešlo předsednictvo a předšed- 5 [pageend5]nické kolegium a jednou výbor. Sněmovala sekce historická a žurnalistická. Poprvé se sešly: sekce bibliografická, hudební a ekonomická a byla učiněna první opatření k organizování sekce umělecké. Hodnocení sjezdu nepřísluší těm, kdo ho organizovali, i když jen oni ví nejlépe, kolik práce bylo třeba vložit i do nejmenších a zdánlivě nedůležitých podrobností. Většina návštěvníků, s nimiž jsme mluvili, se shodovala v tom, že sjezd byl neobyčejně úspěšný. Podle jejich názoru se organizátorům podařilo důstojně splnit hlavní program sjezdu, zainteresovat na něm americkou veřejnost, představit přední osobnosti naší inteligence, přiznat jim veřejně zásluhy za vykonanou práci, poukázat na spolupráci SVU s krajanskými organizacemi v kulturních záležitostech a posluchačům náročných přednášek poskytnout oddech ve společenských a kulturních podnicích sjezdu. „Takové by měly být všechny naše budoucí sjezdy,“ konstatoval s uznáním jeden z návštěvníků. Uzavíráme tento krátký chronologický přehled sjezdu díkem všem pracovníkům, přednášejícím, přítomnému členstvu i hostům, a prosíme o další podporu v naší práci pro veliký cíl. J. Němec ZPRÁVA PŘEDSEDY SVU Dr. Miloslava Rechcígla na valném shromáždění SVU ve Washingtonu, D.C., dne 12. srpna 1976 V průběhu valného shromáždění uslyšíte od našich funkcionářů podrobný referát o činnosti SVU za období 21 měsíců, t.j. od 15. listopadu 1974 až dodnes. Mým úkolem je jen shrnout výsledky této činnosti, poukázat na naše hlavní pracovní úsilí, vyzvednout úspěchy, ale také vás informovat o našich neúspěších. Proto bych vlastně měl mluvit až nakonec, ale „protokol“ zařazuje vždy předsedu na prvé místo a tak nezbývá, než se této zvyklosti podřídit. 1/ Nejdříve, jak říkával Masaryk, referát mravně-finanční: Stojíme na vlastních nohou, jsme vydržováni jen příspěvky, dary a prací svého členstva. Nikomu nepoklonkujeme a rozkazovat nám může jen naše členstvo. Finančně, jak uslyšíte ve zprávě pokladníka, stojíme na solidní bázi, jsme aktivní a naše příjmy mají tendenci vzestupnou. Toho se ovšem nedocílilo lehce. Bylo třeba zrušit newyorskou kancelář a neobnovovat místo sekretářky, získat dobrovolné pracovníky pro decentralizovanou agendu, opatřit lacinější tisk Zpráv SVU zakoupením vlastního „sázecího“ stroje, snížit rozsah Proměn a tím i náklad na ně a získat dary na činnost. K těmto krokům přistupovaly desítky dalších úsporných opatření, které zde nebudu ani vypočítávat. K darům, které poskytli většinou členové, jsme získali velkou hmotnou pomoc na podzim 1975 z výtěžku washingtonského bazaru. 6 [pageend6]2/ Decentralizace agendy provedená při zrušení kanceláře pomohla sice v práci a ušetřila podstatné obnosy naší pokladně, ale hlavně v začátcích, než se noví dobrovolní pracovníci plně zaběhli ve své funkci a než se jejich spolupráce stala samozřejmou rutinou, způsobila leckdy též konfusi. Abych vám aspoň částečně objasnil rozsah decentralizace, je třeba říci toto: Po zrušení kanceláře bylo nutno přenést do Washingtonu celou agendu finanční, evidenci členstva, sklad knih námi publikovaných a knihovnu, již bylo rozhodnuto zrušit. To tedy znamenalo opatřit zdarma místnosti a pracovníky. Mimo to je ve Washingtonu redakce, tisk a expedice Zpráv SVU - úkoly samy o sobě nemalé. Členstvu je nepochybně známo kolik nepříjemností mělo předsednictvo s tiskem Zpráv, než se souhlasem výboru zakoupilo nynější sázecí stroj. Redakce a tisk Proměn je nyní záležitostí kanadskou, ale administrativa je dosud vykonávána Dr. Lexou v New Yorku. Členové předsednictva, stejně jako členové jednotlivých komisí, vyřizují svou veškerou agendu bezplatně. Placená pomoc je najímaná zcela výjimečně pro práce, které nesnesou odkladu a pro něž není kvalifikovaných odborníků (na př. tisk Zpráv). 3/ S ohledem na zlepšení finanční situace je SVU schopna rozšiřovat svou činnost,zejména publikační a zlepšovat své služby členstvu. Změna se nejlépe odráží v náročném publikačním programu, který připravila Ediční a publikační komise a o němž podrobně uslyšíte od jejího předsedy. V rámci tohoto programu vyšel již útlý svazeček, Czechoslovak Military Justice Abroad During the Second World War, financovaný z prostředků mimo SVU, a v tisku je celoživotní dílo pí. Esther Jeřábek, Czechs and Slovaks in North America: A Bibliography, kterou vydáváme společným nákladem s Československou národní radou americkou. Tato bibliografie bude mít 350 až 400 stran a kartáčový otisk si mohou zájemci prohlédnout v místnosti výstavy knih. Za podpory Washington- i ské skupiny SVU se shromaždují a připravují { k tisku přednášky tzv. washingtonského cyklu, Idea čs. státu 1938-1948-1968 a za podobné podpory skupiny v Los Angeles dokonce dva sborníky: Symposium on Czech Music a Symposium T.G. Masaryk. K tomu přistupují 3 menší příležitostné práce vydané k tomuto sjezdu. Nezapomínáme ani na práce přednesené na našich sjezdech, ale jejich vydání bude vyžadovat podstatných obětí finančních, nemluvě ani o práci editorů. 7 [pageend7]Ze zprávy pokladní každý z našich členů uvidí, jakou důležitost přikládá předsednictvo činnosti publikační Porovnáme-li ovšem své výdaje za publikování s příjmem z prodeje knih, nemůžeme být spokojeni. V tom směru nás členstvo nepodporuje tak, jak by mělo, a to ani v odběru Proměn. Teprve nedávno jsme mohli zřídit samostatnou distribuci knih SVU Books; vedená kol. Jarošem a jeho paní, prodává naše publikace, přijímá knižní subskribce a rozprodává také naši bývalou knihovnu. Detailní seznamy publikací budou rozesílány členstvu a mimoto se buduje distribuční síť s jmény zájemců mimo SVU (universitní knihovny, velké veřejné knihovny, vědecké instituce, atd.). Bez patřičné podpory a reklamy nemůžeme krýt své publikační náklady, a proto se obracím ke všemu členstvu s výzvou, aby naše publikace kupovalo a doporučovalo ve svém okruhu a jmenovitě, aby předplácelo náš čtvrtletník Proměny. Větší počet jeho předplatitelů znamená jeho finanční zajištění, větší zájem a tím i zvýšení kvality. 4/ Pokud se týká poměru předsednictva (či „ústředí SVU“, jak jsme často nazýváni) k místním skupinám, důležitým mezníkem se stal zájezd několika členů předsednictva v říjnu 1975 na valné shromáždění v Los Angeles. Vedoucí pracovníci ústředí tam měli možnost poznat se osobně nejen s funkcionáři a členy nejpočetnější místní skupiny na americkém západě, ale seznámit se blíže i s problémy, s nimiž se místní skupiny ve vzdálenějších místech při své práci a stycích s ústředím SVU setkávají. Na druhé straně zase funkcionáři a členové místní skupiny byli členy předsednictva informováni o práci ústředí a v diskuzi pak vyjasněny otázky týkající se cílů SVU. Jak bylo referováno ve Zprávách SVU, sešel se také výbor SVU s výborem místní skupiny. Z této schůzky v ovzduší plného a přátelského porozumění vzešlo společné doporučení k revisi úkolů místních skupin a k jejich větší účasti na projektech SVU. Skupina přislíbila uskutečnit dva publikační projekty a připojila se tak k washingtonské skupině, která se již na jednom publikačním projektu zúčastňuje. Ostatní skupiny, které jsou s výjimkou New Yorku početně menší, pracovaly podle svých místních možností, ale na publikačních projektech se zatím nezúčastnily. Mezi evropskými skupinami se dostává dopředu svou agilností skupina švýcarská, od níž si hodně slibujeme. V USA je nadějnou oživená skupina v Chicagu, a v Kanadě nyní vede Ottawa. Dobrý poměr mezi ústředím a skupinami spočívá zpravidla na osobním styku. Ukazuje se, že sebedelší dopis nemůže plně objasnit problém a rozptýlit případnou nedůvěru tak snadno, jako pár vět při osobním setkání. Snažíme se tuto otázku řešit a o ní bude jistě diskutováno dnes odpoledne v panelu, řízeném místopředse- 8 [pageend8]dou Gavorou. Tentýž panel nepochybně bude řešit jiné otázky, jmenovitě větší úěast místních skupin v administrativě SVU (na př. nábor členstva, vybírání příspěvků, podávání zpráv o činnosti, evidenci členstva, atd.) a jejich větší pravomoc v rámci určitého geografického celku. 5/ Nikomu z členstva není neznámo, že jsme takřka na všech dřívějších valných shromážděních měli problémy s volbou nových funkcionářů. Šlo zejména o otázky plných mocí, vystavených nepřítomnými členy. Naše komise pro stanovy a jednací řády připravila proto návrh na volby písemné a odstranění plných mocí. Tento návrh byl schválen členským referendem a stal se tedy součástí našich stanov. Naše nová praxe se shoduje s praxí všech velkých organizací, jejichž členstvo je geograficky hodně roztříštěno. Je to opatření demokratické, ušetří čas valnému shromáždění a odstraní mezi členstvem osobní spory, nedůstojné naší organizace. 6/ Během minulého roku dalo předsednictvo podnět k tvoření nových, odborných a zájmových sekcí tím, že pro ně jmenovalo organizační referenty. Ze sjezdového programu uvidíte, že celá řada těchto sekcí pořádá své organizační schůzky během sjezdu. 7/ Je přirozené, že hlavní pozornost jsme tohoto roku věnovali přípravě 8. sjezdu, jehož hlavním tématem je příspěvek Cechů a Slováků Severní Americe. Není snad třeba, abych se zmiňoval o jeho programu, ale nemohu opominout novinku, totiž udělení zvláštních vyznamenání („Bicentennial Distinguished Awards") vybraným osobnostem,které se ve svých oborech přičinily o vědecký, umělecký, ekonomický a kulturní rozmach Spojených států. Se zábavního hlediska je třeba připomenout banket a pak „Grand Ball“, jímž sjezd společensky vyvrcholí. I ten nejzkostnatělejší vědec nám zajisté promine toto extempore. Konečně, již Havlíček řekl, že „pro vlast se dá nejen umírat, ale i tancovat“. 8/ Je nepochybné, že při decentralizaci agendy, při přesunu kancelářského inventáře, při zapracování nového personálu, při vysilujících problémech,jak lacino tisknout a distribuovat Zprávy SVU, zvýšit počet předplatitelů Proměn, rozvinout publikační činnost, prodávat knihy a jistě nyní při organizaci sjezdu jsme leccos opomenuli nebo neopatřili tak, jak bychom si přáli. Úkolů je však stále víc, než pracovníků. Přes všechny tyto nedostatky, které sám vidím a cítím nejlépe, troufám si zde prohlásit, ze máme solidní základy do budoucna, že jsme za minulé období vykonali pozoruhodný kus práce, že roštem činností a porosteme dále i počtem. Oznamte včas změnu adresy 9 [pageend9]předseda: Dr.Miloslav Rechcígl, Washington,D.C. místopředsedové: Dr.Alexej Bořkovec, Silver Spring, Md. Ing. Ján Gavora, Ottawa, Ont. Dr. Miloš Šebor, Richmond, Ky. Dr. Josef Škvorecký, Toronto, Ont. Dr. Ernest Sturc, Washington, D.C. gen. taj.: Dr. Hanuš J. Lexa, New York pokl.: Dr. Frank Meissner, Bethesda, Md. red.Proměn: Dr. Jiří Škvor, Montreal, P.Q. 10 PŘEDSEDNICTVO: FUNKCIONÁŘI SVU -1976/78 Je mnoho osob, které přispěly k úspěšnému zakončení našeho dvouletého období. Můj dík náleží především všem členům předsed- sednictva za plnou spolupráci, předsed- sednickému kolegiu a býv. gen. tajemníkům za poskytnutí jejich zkušeností, jednotlivým komisím a referentům předsednictva za cenné rady a veškerou činnost, Dr. Škvorovi za redigování Proměn, Dr. Eliášovi a kol. Zástěroví za redigování Zpráv SVU, manželům Krafkovým za jejich expedici a Vojtěchovi Nevludovi za vedení Tiskové služby SVU. Zvláštní dík patří Dr. Němcovi za administraci Zpráv a za udržování členské kartotéky SVU, manželům Polachovým za organizaci publikační činnosti a manželům Jarošovým za distribuci publikací Společnosti. Za organizování úspěšného washingtonského bazaru jsme vděčni především naší neúnavné člence pí. Emilii Roycové a mnoha jiným washingtonským dámám. V souvislosti s nynějším sjezdem náš dík patří místopředsedovi Dr. Bořkovcovi za organizaci přednášek, arch. Roycovi a jeho paní za dokonalou přípravu všech místních a společenských záležitostí našeho sněmování, pí. Milici Švehlové za aranžování plesu, kol. Antonínu Švehlovi za přípravu umělecké výstavy, jejíž uspořádání též vyšlo z jeho iniciativy, paní Evě Polachové za aranžování expozice publikací SVU, manželům Jarošovým za úpravu knižního stánku, pí. Faltusové za sjezdovou registraci a desítkám dalších pracovníků za úkoly všeho druhu. Jim a vám všem na tomto shromáždění chtěl bych závěrem říci:Přispívali jste a přispíváte k rozvoji SVU, největší a zatím nejlepší organizace, kterou si Češi a Slováci v zahraničí vytvořili k povznesení dobrého jména svého lidu. Jejím úkolem je seznamovat svět s československou kulturou a tím i s československou problematikou. Prosím, zůstaňte SVU věrni, protože jen s vaší podporou může ona zůstat věrna plnění svých úkolů. Děkuji vám. [pageend10]VÝBOR: Dr. Karel Absolon, Washington, D.C. Dr. Josef Anderle, Chapel Hill, N.C. Ing. Pavel Blaho, New York, N.Y. Dr. Jaroslav A. Bouček, Ottawa, Ont. Dr.Boh. R.Bradbrookova, Bangor, Wales 'Antonín Cekota, Batawa, Ont. Ing. František Chvojka, Stuttgart Dr. Karel Cvachovec, Don Mills, Ont. Dr. Zorka Černá, Bern, Švýcarsko Dr. Richard Drtina, Montreal, P.Q. Dr. Lubomír Durovič, Lund, Švédsko Dr. Zd. E. Fischmannová, Corona, Cal. Rudolf Fraštacký, Toronto, Ont. Dr. Vladimír Hořák, Closter, N. J. Dr. Zdeněk Hruban, Chicago, Ill. Dr. Vladimír Kabeš, Ženeva, Švýcarsko Dr. F. G. Kent-Šalanský, Riverside, III. Ing. Jaromír Kouba, Manotick, Ont. Ing. Lad. Krátký, Los Angeles, Cal. Dr. Antonín Kratochvíl, Mnichov Dr. Braňo Lajda, Washington, D.C. Dr. Vietor S. Mamatey, Athens, Ga. Frank J. Marlow, Sherman Oaks, Cal. Ing. Stanley J. Maršík, Cleveland, Ohio Dr. Thomas M. Messer, New York, N.Y. iDr. Jan V. Mládek, Washington, D.C. Dr. Jaroslav Mráček, San Diego, Cal. Dr. Michal Múdrv-Šebík^ New York, N.Y2 Dr. Zdenka Miinzrová, New York, N.Y. Dr. Jaroslav Němec, Washington, D.C. Vojtěch Nevlud, Fairfax, Va. Dr. Jan Papanek, Scarsdale, N. Y. Ing. Štefan Papanek^ Chicago, Ill. Libuše Paukerová, Ženeva, Švýcarsko Dr. Jar. G. Polach, Washington, D. C. Dr. Mojmír Povolný, Appleton, Wis. Dr. Lubor Roubínek, London, England arch. Emil Royco, Washington, D.C. Dr. Frant. Schwarzenberg, Chicago, Ill. Dr. Stan. Segert, Pacific Palisades, Cal. Dr. Oto Sitnay, Mt. JVaverley, Australia Dr. Karel Skalický, Řím Dr. Karel Steinbach, New York, N.Y. Dr. Zdeněk Suda, Pittsburgh, Pa. Dr. František Svejkovský, Chicago, Ill. 11 [pageend11]Dr. Rudolf Sturm, Saratoga Springs, N.Y. Dr. Otto Turchan, Beverly Hills, Cal. František Váňa, Melbourne, Austrálie Dr. Mojmír Vaněk, Ženeva, Švýcarsko Dr. Miloš Vítek, Montreal, P.Q. ( Vlasta Vrázová, Berwyn, Ill. Dr. René Wellek, Woodbridge, Conn. Jaromír Zástěra, Washington, D.C. REVISOŘI ÚČTU: Dr. Thomas G. Gibián, Sandy Spring, Md. Dr. Čestmír Ješina, Arlington, Va. Náhradníci: Antonín Švehla, Silver Spring, Md. arch, Zdenko Rakušan, Washington, D.C. I SMÍRČÍ A ROZHODČÍ KOMISE: předseda: I Dr. Josef Hašek, Washington, D.C. místopředsedové: Rev. Felix Mikula, Cleveland, Ohio Klement Šimončiě, New York, N.Y. PROHLÁŠENI' 0 NUTNOSTI PROHLOUBIT SVOBODNOU TVORBU, VÝZKUM A ŠÍŘENÍ MYŠLENEK Československá společnost pro vědy a umění (dále „Společnost“), nestranická, nevýdělečná kulturní organisace, vyznává zásady svobodného hledání pravdy a poznatků, jakož i volných ničím neomezených styků mezi národy a svobodného číření myšlenek. Společnost sdružuje vědce a vzdělance, umělce a spiso-\ vatele z celého světa, kteří bud díky svému původu nebo z odborného zájmu vyvíjejí činnost, jež se do-' týká Československa, jeho národů a československého příspěvku ke světové kultuře. ! 12 [pageend12]RESOLUCE Shromáždění ve Washingtoně, hlavním městě Spó - jených států, v létě, kdy se dovršilo dvousté výročí < ! americké revoluce, členové Společnosti, kteří si nadevše cení svého postavení svobodných mužů a žen, hrdě se hlásí k základním lidským právům, zakotveným I v Prohlášení nezávislosti a Ústavě Spojených států, s nadšením se připojují k oslavám jubilea americké revoluce, vděčně vzpomínají podílu, který měl americký lid na utvoření svobodného a demokratického Československa, plně hodnotí příspěvek Čechů a Slováků k americké a světové kultuře a bezvýhradně dávají své síly do služeb věci svobody a lidské důstojnosti, osvědčuji svou nezlomnou vůlii ZNOVU POTVRDIT víru, že svobodné hledání pravdy ■ a osobního štěstí musí být základem každého politického systému, který si přeje uchovat lidskou důstoj- j nos t; VY]ADŘIT hluboké znepokojení nad ztrátou svobody shromážäování, výzkumu a projevu, k níž došlov Česko- slovenskú a jiných zemích-, POVZBUDIT A PODEPŘÍT úsilí českých a slovenských vědců a umělců, oddaných zásadám duchovní a | tvůrčí svobody, kteří v těžkých podmínkách soudobého Československa plní své poslání, životně důležité pro jejich zemi i celé lidstvo; NEÚNAVNĚ PŘESVĚDČOVAT vědce, vzdělance, j I umělce a spisovatele všech národů, aby se zasazovali a pracovali pro obnovu nezadatelných lidských práv v Československu a všude na světě- | VYZÝVAT A PODNĚCOVAT všechny lidi dobré vůle, aby se podíleli na jejich snahách a spolu s nimi usilovali o uskutečnění principů, obsažených v Universální deklaraci Spojených národů o lidských právech, a aby \nedali podlomit všelidskou víru v nenahraditelnost a \důstojnost každé lidské osobnosti. WASHINGTON, D. C. August 12, 1976. 13 [pageend13]Skupina SVU - Ottawa, Kanada měla v uplynulém roce bohatou a pravidelnou činnost. V říjnu 1975 uspořádala dr. Jana Outratová vlastní cestopisný materiál do přednášky s názvem Sociální, kulturní a politické dojmy z cesty po Indii. Výklad byl ilustrován fotografiemi a publikacemi. Dr. Richard Drtina, host z montreálské skupiny, promluvil v listopadu o Jaroslavu Haškovi a různých výkladech literární postavy Josefa Švejka. V prosinci navázal akad. malíř Emil Purgina na svoji předcházející přednášku o pojetí krásy ve výtvarném umění, s řadou doplňujících diapozitivů. V lednu se Ing. Walter Haulena vrátil podruhé k odborové tématice. Tentokrá hovořil o problémech odborových organizací státních zaměstnanců v období inflace. MUDr Dušan Soudek, Associate Professor of Queen's University at Kingston, promluvil v únoru o Řehoři Janu Mendelovi, zakladateli moderní genetiky. Přednáška byla doplněna ukázkami z archivu dr. Soudka. V březnu seznámil členy skupiny a hosty s historií houslí a technickými problémy jejich výroby houslařský mistr Josef Kun z Otavy. Přítomní si mohli prohlédnout nástroje na výrobu houslí a nástroje v různých stádiích výroby. Na dubnové schůzce promluvil Dr. B. Ko- recký o zákulisí čs. sportu. Jako lékař čs. reprezentantů měl možnost pozorovat širší souvislosti, v nichž existuje státem vydržovaná socialistická tělovýchova. Úkoly, které stát ukládá zejména reprezentačnímu sportu, jsou úměrné vynakládaným prostředkům - zcela nemyslitelným v demokratických státech. V květnu seznámil posluchače Rev. Dr. F. Uhlíř s některými znaky orientálního mysticismu, Vysvětlil důvody jeho přitažlivosti pro západní civilizace. Poukázal na nebezpečí skrývající se za aplikací těchto idejí ve společnostech vybudovaných na křesťanské filosofii. V červnu arch. B. Oliva nastínil složitost otázky kulturních tradic, s důrazem na exil. Prerušení kulturních tradic není problémem jen exilu, kde se tento fakt dá nej snadněji vysvětlit. Se stejným problémem zapasí národy, na které byly cizí kulturní tradice uvaleny, či kde staré tradice pomíjejí rychleji, než se lidé stačí přizpůsobovat. 14 [pageend14]Na červnové schůzce byl zvolen nový výbor skupiny v tomto složení: předseda Ing. Jaromír Kouba, jednatel Dr. Jaroslava Hrušková, členové výboru Dr. Pavel Hrdina, Jaromír Smrčka a Ing. Petr Zachar. Členové dále odhlasovali ustavení poradního sboru bývalých předsedů odbočky, který se v přítomné době sestává z Dr. J. Boučka, Dr. K. Rakušana a Dr. J. Gavory. Přednáškový rok byl zakončen červnovým společenským večerem v krásném prostředí National Art Centre v Otavě. V umělecké části programu vystoupil čelista prof. Zdeněk Koníček z Hamiltonu. Za doprovodu Dr. Františka Steina z Otavy přednesl vynikajícím způsobem skladby Dvořákovy , Janáčkovy a Kraftovy. Večera se zúčastnilo několik představitelů kanadského politického života. HUDEBNÍ s ek c e V dvoučísle Zpráv SVU Září/Ríjen 1975 jsme uveřejnili první výzvu k utvoření hudební sekce SVU. Tato výzva měla určitou odezvu,o níž dnes informujeme čtenáře. Zprávy SVU samy jsou zdrojem informací o čsl. hudebnících. Z kruhu členů SVU je na příklad Dr. Karel Husa jedním z těch, kdo posílají automaticky zprávy o své činnosti hudební referentce. Zprávy posílá předseda žurnalistické sekce Vojtěch Nevlud, kdykoliv se mu dostane do ruky něco speciálníhoo hudbě. Podobně posílá zprávy Dr. Lexa, sekretář SVU a několik jiných. Nabídka velmi slibné spolupráce přišla od Dr. Rudolfa Krem- pla, sekretáře Komenského světové rady. V rámci celoexilového Kongresu Komenského v Západním Neměcku byla na pořadu diskuse o organisaci hudebníků českého a slovenského původu v zahraničí. Z Kanady došla obšírná zpráva Dr. A.J. Celerina spolu s dokumentárním materiálem o intensivní činnosti Československo- kanadského klubu ve Windsoru, Ontario, jenž byl založen 15. 5. 1975. Jejich první dvoujazyčný program (20.5.75) pod názvem „Prelude“ byla montáž hudby, poesie, filmu a diapositivů o Československu s důkladnými anglickými programními poznámkami. V následujících večerech se uskutečnily na příklad koncerty pianistky Mazanové a basisty Rubeše. V květnu 76 řídil Dr. Jiří Martínek Čapkovo RUR a Dr. E. Kovařík připravil program barokní hudby pro zahájení výstavy. Kromě výše uvedených též účinkovali česky i anglicky mladí hudebníci z druhé generace. Dr. Celerin, předseda klubu, žádá o spolupráci podobných klubů v Kanadě a USA. 15 [pageend15]ADRESY SVU: predseda: Dr. M. Rechcígl, 1703 Mark Lane, Rockville, Md. 20852 gen. tajemník: Dr. John G. Lexa, 47-16 Austel Place, Long Island City, N.Y. 11101 pokladník: Dr. F. Meissner, 8323 Still Spring Court, Bethesda, Md. 20034 publikační komise: Dr.J. G.Polach, 225 S.Panorama Dr. S.E. Washington, D.C. 20021 SVU Books: 1401 Manorvale Rd. Rockville, Md. 20853 Proměny: 3523 Oxford Ave. Montreal, P.Q. H4A, 2X9, Canada redakce Zpráv SVU: 6420 Birch Leaf Ct. Burke, Va. 22015 č. S. A. (ČESKOSLOVENSKÉ spo l k y V AMERICE) slavici letošního roku 122 let »vá činnoeti jako nejetarši bratreké a setUrská podpůrná jednota v U.S.A., nabili vám jedno t nej- lepších a nejipolehlivijšich ii- votnich pojištěni pro jednotlivce i celé rodiny. č. S. A. P.O. Box 249 Berwyn Illinois 60402 Telephone 795-5800 Area Code 312 SVU News 2067 Park Road, N.W. Washington, D.C. 20010 Second class postage paid at Washington, D C. Return postage guaranteed [pageend16]