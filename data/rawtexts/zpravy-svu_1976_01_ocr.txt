ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu Ročník XVIII Leden/Únor 1976 Číslo 1 v ý r o č n í z pr á v a př e d s ed y s v u Od valného shromáždění v listopadu 1974 předsednictvo konalo celkem pět řádných schůzí: 17. listopadu a 21. prosince 1974 a 25. ledna, 29. března a 26. června 1975. Mimo to mělo předsednictvo SVU společnou schůzi s výborem skupiny SVU v Los Angeles v říjnu 1975 u příležitosti našeho loňského sjezdu. Jedním z prvních úkolů předsednictva bylo kriticky zhodnotit situaci SVU. To vedlo k programovému prohlášení, které bylo zveřejněno v loňském lednovém čísle Zpráv SVU. Kromě toho společná schůze v Los Angeles dala podnět k vytýčení další užší a účinnější spolupráce s místními skupinami SVU. Toto prohlášení bylo otištěno v listopadovém čísle Zpráv SVU. Hned na začátku bylo jasné, že předsednictvo musí především co nejvíce decentralizovat svou vlastní agendu. Proto pověřilo jednotlivé místopředsedy specifickými úkoly: Dr. Alexeje Bořkovce přípravou VIII. sjezdu SVU, Dr. Jána Gávoru udržováním styků s místními a oblastními skupinami, prof. Zdeňka Sudu udržováním styků s vědeckými a jinými profesionálními organizacemi, prof. Josefa Skvoreckého udržováním styků s posrpnovou emigrací a distribucí publikací, a Dr. Ernesta Šturce získáváním finančních prostředků a navazováním styků s nadacemi. ZKUŠENOSTI Z MINULOSTI Předsednictvo dále utvořilo tříčlennou komisi z bývalých generálních tajemníků, Dr. Rudolfa Sturma, Dr. Jaroslava Němce a dnes již nebohého Dr. Vojtěcha Andice. Ta dostala za úkol záležitosti decentralizace podrobně studovat a předkládat návrhy na řešení tohoto problému. Komise předložila již několik konkrétních návrhů, jež byly předsednictvem schváleny. V minulosti nebylo dostatečně využito bohatých zkušeností bývalých předsedů, a proto je předsednictvo vyzvalo ke spolupráci ve zvláštním poradním sboru. Členové tohoto sboru jsou pravidelně zváni do všech schůzí předsednictva s hlasem poradním a jejich zkušenosti se využívá hlavně při řešení zásadních [pageend1]otázek a v dlouhodobém plánování. Loni 11. dubna se konala ve Washingtonu mimořádná schůze tohoto sboru za účasti nynějšího předsedy SVU. V prvním roku svého funkčního období předsednictvo jmenovalo také různé komise jako své poradní orgány. Jsou to komise členská, finanční, publikační a ediční. Dále byla jmenována komise pro stanovy a jednací řády, jiná pro ethnická studia, náborová komise a komise pro evaluaci čs. akademických diplomů. Navíc jmenovalo referenta pro zaměstnanecké otázky a schválilo zřízení služby pro přednášky na čs. vědecké a kulturní náměty, SVU Speakers Bureau. ODBORNÉ SEKCE Jak jsem slíbil ve svém nástupním projevu, postupně též vytváříme aktivní zájmové skupiny. K dnešnímu dni máme sekce žurnalistickou a historickou. Kromě toho předsednictvo pověřilo prof. R. Šturma organizováním sekce bibliografické, prof. P.A. Tomu sekce politicko-vědecké, Dr.Zdeňku E. Fischmannovou sekce hudební, Dr.Zdefiku Muenzerovou umělecko-historické sekce, Dr. Antonína Kratochvíla sekce literárně-historické a kritické a Dr. 0. Turchana sekce vědecko-technické. Chceme poskytnout co největšímu počtu našich členů příležitost podílet se na řízení činnosti SVU a proto vítáme dobrovolníky, kteří by měli zájem zúčastnit se práce v komisích nebo odborných sekcích. Rádi bychom získali nové pracovníky zvláště z mladé generace. Kromě věcí organizačních se předsednictvo zabývalo řešením konkrétních otázek a problémů SVU, to je financemi, administrativou, periodickými publikacemi a vydavatelskými plány, propagací a náborem nových členů, situací v místních skupinách a přípravou jednak pro valné shromáždění, jež se konalo loni v říjnu v Los Angeles, jednak pro VIII. sjezd SVU, který se bude konat letos v létě ve Washing!oně. FINANČNÍ PROBLÉMY Velkou pozornost věnovalo předsednictvo neuspokojivé finanční situaci SVU a jednalo o tom, jak podstatně snížit výdaje Řídí redakční rada: 2067 Park Road, N.W., Washington, D.C., 20010 Zprávy SVU (SVU News) - Date of issue: Febr. 1976 Issued bimonthly. Volume 18. No. I. Publisher: Czechoslovak Society of Arts and Sciences in America, Inc. Office of publication: 2067 Park Road, N .W., Washington, D.C., 20010. Tel: (202)387-8580 - Annual subscription price: free to members; $5.00 to non-members. 2nd class postage paid at Washington, D.C. 2 [pageend2]a zvýšit příjmy Společnosti. Z pokladníkova rozboru a finanční analýzy bylo jasné, že naše finanční rezervy budou vyčerpány během dvou let, nedojde-li mezitím k radikální nápravě. 0 různých akcích, které byly uskutečněny, nebo které se plánují, se referuje ve zvláštních zprávách finanční komise, pokladníka a generálního tajemníka. Zmíním se však o jedné věci, jež je nad jiné důležitá. Největší výdajovou položkou byly náklady na newyorskou kancelář SVU - asi 10.000 dol. ročně. Po pečlivém prozkoumání situace komise pro decentralizaci SVU doporučila předsednictvu, aby se co největší část agendy newyorské kanceléře přenesla na dobrovolné pracovníky, a aby se kancelář v New Yorku zrušila. Komise, složená z bývalých předsedů, se vyjádřila podobně. Na základě těchto doporučení předsednictvo rozhodlo: 1. Nájem newyorské kanceláře, který vyprší koncem ledna 1976, neobnovovat. 2. Místo placené sekretářky SVU, které se uvolnilo odchodem paní Králové, neobnovovat. Toto rozhodnutí není jistě populární a nebylo ani lehké. Avšak bylo nutné v zájmu toho, aby SVU mohla pokračovat v další existenci. Doufali jsme, že tímodstraníme deficit, který ohrožoval existenci SVU. Nešlo totiž o to, zda chceme či nechceme mít kancelář. Zajisté všichni souhlasí s tím, že ústřední kancelář je dobrá věc. Otázkou však bylo, co budeme dělat, když roční deficity, způsobené náklady na kancelář, zcela vyčerpají naši majetkovou základnu. Rozhodnutí předsednictva neobnovit nájem kanceláře bylo tedy krokem k ozdravení finančního hospodaření Společnosti. To nám také umožní věnovat se daleko více úkolům SVU, sloužícím k podpoře členstva SVU v jejich vědecké a umělecké činnosti a k rozšiřování jejich výsledků a v širší, zejména anglicky mluvící veřejnosti. To bylo a zůstává jedním z hlavních poslání SVU. Zpráva pokladníka SVU, Dr. F. Meissnera, která byla předložena valné hromadě v Los Angeles a bude otištěna v příštím čísle Zpráv SVU, podává nejlepší obraz o finanční situaci SVU. Dr. Meissner nejen rozebral finanční výsledky za uplynulý rok, ale připravil i odhad hospodářského vývoje SVU, když nebude zatěžována výdaji spojenými s udržováním kanceláře SVU v New Yorku. Jak už předběžné výsledky, předložené valné hromadě v Los Angeles, naznačují, po schodku minulých let by se měl konečně objevit mírný přebytek. Rozbor Dr. Meissnera bude zveřejněn, protože chceme dát všemu členstvu plný přehled o finančních problémech SVU a také mu poskytnout možnost se k tomu vyjádřit. Doufáme, že tak vyvoláme živou odezvu v řadách členů SVU. předsednictvo by také uvítalo praktické podněty jak finanční situaci zlepšit. Jeden způsob, který bych chtěl při tom zdůraznit, 3 [pageend3]je včasné placení příspěvků a podpor činnosti SVU, zejména její publikační činnosti. PROMĚNY Jedním z naléhavých úkolů v tomto směru je zvýšení počtu odběratelů časopisu „Proměny“. Domnívám se, že je povinností každého člena SVU, aby tento náš čtvrtletník odebíral. Když se nám to podaří, odstraníme tím další příčinu finančních ztrát SVU. Zároveň tak každý z nás projeví účinný zájem o tvorbu našich členů v češtině a slovenštině. ZPRÁVY SVU Druhý bod, který úzce souvisí s financemi, je rozhodnutí předsednictva o tisku Zpráv SVU, schválené výborem. Náklady na vydávání Zpráv SVU se již delší dobu neustále zvyšovaly. Nyní dosahují částky asi 2.500 dol. za 10 čísel o osmi stranách ročně. Firma, která nám časopis tiskla, nedodržovala lhůty. V poslední době se tak zpoždovala, že několik čísel vyšlo přes nesčetné urgence s několikaměsíčním zpožděním. Po usilovném hledání lacinějšího tisku dospělo předsednictvo k názoru, že by si SVU měla opatřit vlastní „sázecí“ stroj s českými a slovenskými typy. To by mohlo zajistit pravidelnější vycházení časopisu a zároveň, jak bylo zjištěno z nabídek několika firem, umožnit i snížení finančních nákladů o polovinu. Se souhlasem výboru SVU předsednictvo zakoupilo použitý „sázecí stroj“ značky „Veritype“. Je to vlastně speciální psací stroj, jehož produkt připomíná skutečnou sazbu. Po překonání různých technických problémů počítáme s tím, že v období několika týdnů vydáme všechna zbývající čísla. PUBLIKAČNÍ ČINNOST 0 našich publikačních a vydavatelských plánech referuje podrobně zpráva Ediční a publikační komise (EPK), kterou podal v Los Angeles její předseda Dr. Jaroslav Polach. Byla už také zveřejněna ve Zprávách. K tomu bych chtěl podotknout, že předsednictvo plně podporuje snahy EPK, jelikož je to způsob, jak nejlépe informovat širší veřejnost o činnosti SVU a jejích členů. Podporujeme proto EPK také v tom, aby publikovala, pokudmožno, co nejvíce v angličtině, zatím co Proměny seznamují veřejnost s pracemi členů SVU v češtině a slovenštině. Jako první krok k uskutečnění programu EPK v roce 1975 byla vydána u příležitosti sjezdu v Los Angeles studie „Czechoslovak Military Justice Abroad During the Second World War“. Pro tisk tuto publikaci připravil člen EPK, Dr. Jaroslav Němec. Další 4 [pageend4]publikací, kterou EPK připravuje, je bibliografie Čechů a Slováků v Americe a Kanadě. Autorkou je Esther Jeřábková z Minnesoty. SVU se domnívá, že zveřejnění této rozsáhlé práce, na níž zmíněná Američanka českého původu pracovala řadu let, bude naším hodnotným příspěvkem k oslavám 200. trvání USA a zároveň nejlepší dokumentací českého a slovenského příspěvku Americe. Mezitím byly také zahájeny kroky vydání materiálů, shromážděných v cyklu tzv. washingtonských přednášek na thema „Idea čs. státu 1938-1948-1968“. V tomto vůbec prvním větším projektu SVU,uskutečněném z podnětu Dr. Polacha, bylo shromážděno mnoho cenných materiálů, významných pro historii Československa. Zásluhou arch. Em. Roycu, předsedy místní skupiny SVU ve Washingtoně, washingtonská skupina ustavila tříčlennou komisi (Dr.B. Lajda, Dr. Č. Ješina a red. J. Novotney), jež pomůže EPK tyto materiály vydat v knižní formě. Zveřejněním přednášek „washingtonského cyklu“ se SVU přičiní, jak doufáme, o uchování primárního historického materiálu k objektivnímu studiu událostí, tak významných pro Československou republiku. SVU za svého trvání nashromáždila rovněž mnoho přednášek, monografií a jiných prací a příspěvků svých členů. EPK připravila jejich předběžný seznam pro sjezd v Los Angeles. Úplný seznam se nyní připravuje a bude vydán jako zvláštní příloha Zpráv SVU někdy na jaře 1976. Zároveň EPK pracuje na tom, aby v dohodě s předsednictvem postupně připravila k publikaci jednotlivépráce. ať ve formě „occasional papers“ nebo monografií či sympozií a sbírek materiálů v jednotlivých vědních či uměleckých oborech. Jak jsme už uvedli ve společném prohlášení předsednictva SVU a výboru místní skupiny SVU v Los Angeles, předsednictvo má zato, že je zde otevřená cesta k produktivní spolupráci jednotlivých místních skupin s EPK. MÍSTNÍ SKUPINY 0 problémech v činnosti místních skupin SVU podal zvláštní referát místopředseda Dr. Ján Gávora. Rádi bychom docílili osvěžení a zesílení styků mezi jednotlivými skupinami a předsednictvem. Životnost SVU se projevuje nejen našimi pravidelnými sjezdy a publikacemi, ale i, a to v podstatné míře, činností našich skupin v jejich geografických oblastech. Od místních skupin může přicházet iniciativa k novým projektům SVU, k zlepšení našich plánů a administrativy všeho druhu, k možným řešením finanční otázky našich publikací, doplňování záznamů o vědecké či umělecké činnosti členstva atd. NÁBOR NOVÝCH ČLENŮ V nastávajícím období se chceme soustředit na propagaci SVU 5 [pageend5]a na nábor nových členů. Místopředseda prof. Suda pracuje na letáku, v němž bude shrnuta dosavadní činnost SVU a zdůrazněna důležitost její práce a poslání. Leták bude připojen k náborovým dopisům, které připravuje náborová komise za předsednictví Dr. F. Kreysy. Kromě toho se místopředseda prof. Skvorecký nabídl že nám bezplatně rozešle náborovou pohlednici asi na dva až tři tisíce adres.Z toho důvodu je především nutno připravit co nejúplnější adresář potenciálních členů,a tu se velice spoléhám na pomoc místních skupin. To však nestačí. Doporučoval bych proto, aby byl ustaven zvláštní sbor odborných referentů v oborech lékařství, mikrobiologie, fyziky, botaniky, sociologie, filozofie, historie, malířství atp. Úkolem jednotlivých referentů by bylo připravit adresář potenciálních členů v jejich oboru. Tyto adresáře by měly nesmírnou cenu nejen z hlediska náboru nových členů. Byly by také základem k sestavování adresáře čs. inteligence v zahraničí. Kdyby se nám podařilo pořídit takový adresář do příštího roku, alespoň na území USA a Kanady, byl by to jedinečný přínos k oslavám 200. trvání Spojených států. Zmíněný sbor odborných referentů by mohl sloužit i jiným účelům. Jednotliví referenti by mohli na příklad podávat pravidelné zprávy ze svých oborů redakci Zpráv SVU. Mohli by též být odbornými poradci předsednictva při recenzi odborných knih, při hodnocení vědeckých a uměleckých prací a rovněž při poskytování rad a jiných podobných služeb členstvu. Rád bych připomenul, že letos bude mít SVU u příležitosti celoamerických oslav 200. výročí nezávislosti USA VIII. sjezd. Námětem sjezdu, zejména jeho přednáškové části bude „Přínos Cechů a Slováků Spojeným státům a Kanadě“. Bude to mimořádná příležitost poukázat nejen na historický přínos Cechů a Slováků, ale i na příspěvek dnešní generace naší ethnické skupiny, především našeho členstva. Podrobnosti o přípravách sjezdu budou přinášet jednak Zprávy SVU, a též český a slovenský tisk v zahraničí. Na závěr bych rád poděkoval všem členům předsednictva, kteří mne podporovali při plnění úkolů předsednické funkce, jakož i všem těm, kdo se nezištně snaží udržet SVU jako živou a účinnou organizaci, která nejen pečuje o to, aby dosavadní příspěvek Cechů a Slováků kulturnímu vývoji ve světě byl dobře znám a objektivně posuzován, ale stará se i o to, aby náš kulturní přínos byl ještě zvětšen a rozšířen. Dr. Miloslav Rechcígl, předseda Oznamte včas změnu adresy 6 [pageend6]MÍSTNÍ A OBLASTNÍ SKUPINY Místní skupina SVU ve Velké Britanii a Irsku - V období 1974-5 bylo uspořádáno celkem 8 schůzek (2:30 odpoledne, poslední sobota v měsíci, Velehrad, Londýn). Při každé schůzce byla přednáška, kterou následovala diskuse a občerstvení. Návštěva byla v průměru 10-20 osob, z toho asi 2/3 členů a 1/3 hostů. Členů, kterým se zasílaly pozvánky, bylo 21, hostů 11. První naše schůzka byla 28. září a přednášela paní Věra Stárková na téma: Otakar Březina, básník-myslitel. Přednáška, doprovázená recitací, se koncentrovala na Březinu-myslitele a na básnických sbírkách, essayích a korespondenci byl demonstrován básníkův růst jako myslitele a mystika. V sobotu 30. listopadu přednášel major V. Sikl: Účast některých vojenských faktorů v Pražském jaru. Přednášející, účastník a svědek událostí r. 1968 v Československu, se koncentroval na málo známý faktor-postoj a účast armády. Přednášející konstatoval, že armáda svoji jednotou, národním a demokratickým postojem, byla snad nejsilnějším protibolševickým faktorem Jara 1968. Bohužel, tohoto postoje nebylo využito reformními politiky oné doby. V sobotu 25. ledna přednášela paní M. Greene na téma: Povídání o jídle. Přednášející nejdříve upozornila na důležitost potravin a dobře připravených jídel nejen na fysickou, ale i duševní pohodu člověka a stručně popsala základní druhy potravin. Potom ve srovnání ukázala přednosti a nedostatky kuchyně anglické a české. Nakonec nastínila chemickou podstatu potravin, jejich kalorickou hodnotu a význam potravin při budování lidského těla. V sobotu 22. února přednášel pokladník skupiny, Dr R.Václavík o Tajemství tahu mořských pstruhů na Farerských ostrovech. Dr. Václavík ve své přednášce, doprovázené světelnými obrazy, podal poutavé vyprávění o těchto dvaceti ostrůvcích s 30 tisíci obyvatel, o jejich geografii, lidech, hospodářství, flóře, ptácích, a ovšem rybách a pomocí obrázků, o jejich smutné kráse. Ve středu 26- března se konala přednáška v Národním domě. Mluvil Dr. Jiránek z Francie na téma Náplň života v různých ekonomických systémech. Přednášející načrtl čtyři možné modely moderní lidské společnosti podle politické a ekonomické soustavy a vyvodil, _že model, který se snažilo uplatnit obrodné hnutí Jara 1968 v Československu, byl schopný života. Zároveň se konala výstava obrazů a soch synů Dr. Jiránka. V sobotu 26. dubna přednášel Dr.J.W. Bruegel na téma Únor 1948 ve světle amerických dokumentů. Opíraje se o nedávno uveřejněné americké dokumenty, přednášející rekonstruoval pohnuté období let 1945-8 v Československu, viděné očima amerických diplomatů v Praze, zvláště tehdejšího velvyslance Steinharda. 7 [pageend7]31. května přednášela Dr. Bradbrooková na téma Vztah Karla Čapka k několika anglickým spisovatelům. Přednášející podala v podrobnostech Čapkovu návštěvu v Anglii vr. 1924 a jeho setkání se Shawem, Wellsem a Chestertonem a také s nukleárním fysikem Blackettem, které nezůstalo bez vlivu na jeho Krakatit. V sobotu 28. června byla pracovní schůzka, při níž byly projednány různé administrativní záležitosti, jako finance, nábor členů, změny adresáře, zhodnocení prohlášení nového předsednictva SVU a pod. Na konec dosavadní funkcionáři byli znovuzvolení na r. 1975-6 a paní Stárková byla zvolena druhou sekretářkou skupiny. Na 28. listopad 1975 byla osobními pozvánkami řádně svolaná výroční schůze chigagské skupiny SVU. Dosavadní předseda Dr. Jan Míčka schůzi zahájil apozdravil přítomé členy. Po té bylo uděleno absolutorium odstupujícímu předsednictvu. Aklamací všech přítomných členů byl za nového předsedu zvolen jediný navržený kandidát prof.dr. Bedřich Kent, který tuto volbu přijal. Za jednatelku byla zvolena Božena Riedlová, Dále bylo rozhodnuto, že v nejbližší době bude svolána pracovní schůze (bez kulturního programu), která určí nové směrnice pro oživení činnosti místní skupiny. Po skončení této části schůze vyslechli členové s velkým zájmem přednášku prof. Kenta na námět: US-Soviet Détente and Its Impact on Czechoslovakia. Washingtonská skupina SVU začala svoju tohoročnú činnost prednáškou Dr. Theodora Procházku o významnom českom orientalistovi profesorovi Aloisovi Musilovi. Ukázalo se, že to bol dobrý začiatok. Miestnosť v Little Falls Library bola preplnená a zdá sa, že pre budúcnosť by mala tunajšia skupina rátať s väčšou miestnosťou. Prednáška, doplnená farebnými diapozitívmi z nedávnej cesty Dr. Procházku po Strednom východe, bola nadmieru zaujímavá. Viacerí z publika prejavili názor, že rečník, který bol Musilovým žiakom, by mal túto prednášku rozšírit o dôležité detajly, ktoré pre časové obmedzenie musel vynechať, a publikovať. Doktor Procházka svojou prednáškou splnil aspoň čiastočne dlh svojmu profesorovi a originálnem r bádateľovi, ktorý si rozhodne zaslúži, najmä dnes, keď sa arabský svet dostáva do popredia svetovej arény, aby mu SVU venovalo zaslúženú pozornosť. Miestna skupina SVU pripravila na február tiež zaujímavý program. Bol to Večer modernej českej a slovenskej piesne a poezie. Pripravila ho už osvedčená skupina umeleckých pracovníkov: pí. Dagmar Whiteová., pí-Lída Brodenová, Karol Prochotský a Vladimír Fleischer. 8 [pageend8]Skupina SVU v Clevelande usporiadala 31. januára Večer zimnej poézie v kultúrnom stredisku Gwin Estate za hojnej účasti záujemcov. 0 vhodný a hodnotný výber básní a recitátorov sa postaral v prvom rade básnik Šumavy Přemek Kocián. Literár- ný zážitok bol doplnený výstavou umeleckých fotografií predsedu S.J. Maršíka. Na mesiac máj pripravuje skupina SVU dramatickú recitáciu básnického diela K.H. Máchu MAJ . Po úspešnej činnosti miestnej skupiny SVU v Albany-Schenec- tady-Troy v International Center v Albany, usporiadané boli viaceré prednáškové a diskuzné večery na pôde univerzity štátu New York /SUNY-State University of New York v Albany/, včítane Dr. Rudolfa Šturma zo Skidmore College v Saratoga Springs. V poslednom roku sa nám podarilo získať k spolupráci rozhlasovú stanicu WMHT v Schenectady, ktorej orchestrálne a operné skladby dodali členovia Dr. Karel Polesný, terajší predseda miestnej skupiny a americký osvetový pracovník Willard Hoyt. Spomenutá rádiová stanica vysielala okrem Dvoňákovej Siluety v prevedení Rudolfa Firkušného sériu celohodinových programov po štyri útorky v mesiaci septembri, ako aj v nedeľných večerných reláciách. Väčšina členov a priateľov miestnej skupiny sa zúčastnila Medzinárodného Festivalu,konaného v auguste za účasti tisícov návštevníkov v nádvorí a miestnostiach muzea v Schenectady, kde behom celého priebehu dňa usporiadaný bol osobitný Československý výstavný stánok pre pohostenie návštevníkov, ako aj stánok s predmetmi českého a slovenského umenia v muzeálnej budove s členmi SVU v krojoch a prúdmi vďačných návštevníkov. Novú sezónu zahaj i la miestná skupina diskuzným večerom 6. novembra s prednáškou Dr. Jarku Buriana, autora knihy The Scenography of Josef Svoboda o čs. divadle v roku 1975 , kad’že manželia Burianovi sa práve vrátili z druhej celoročnej náštevy v Československu. NOMINAČNÍ KOMISE SVU PředsednictvoSVU ve své schůzi dne 29. ledna 1976 jmenovalo nominační komisi pro volby nových funkcionářů na 8. sjezd SVU. Komise byla sestavena takto: předseda Dr. Jaroslav Němec (Washington, D.C.), členové: Dr. René Wellek (New Haven, Conn.), Dr. František Schwarzenberg (Chicago, Ill.), Dr. Bohuslava Bradbrooková, Bangor, Anglie) a Dr. Braňo Lajda (Washington, D.C.). Vyzývame členstvo, aby této komisi zasílalo návrhy na nové funkcionáře a to buď na adresu předsedy komise (2067 Park Road, N.W., Washington, D.C. 20010), anebo aby kontaktovalo v této záležitosti jednotlivé členy komise. 9 [pageend9]REFERENDUM ČLENSTVA SVU O ZMĚNĚ STANOV Komise pro stanovy SVU pod vedením Dr. Jana Mládka připravila návrh na několik zrněni v našich stanovách. Jde o úpravu procesu volby činovníků, o zřízení tzv. předsednického kolegia, o změnu v kategorii zakládajících členů a zřízení kategorie zasloužilých členů. Návrh komise byl předsednictvem přijat a rozesílá se tyto dny ve formě referenda členstvu k rozhodnutí. S hlediska dosavadní praxe nejpodstatnější změnu obsahuje doporučení nového způsobu volby našich činovníků. Navrhují se písemné (ne však tajné) volby. Každý člen obdrží nejméně 2 měsíce před valným shromážděním hlasovací lístek s návrhem nominační komise na nové funkcionáře. Může jej bud schválit beze změny, či upravit podle svého uvážení vyškrtáním určitých kandidátů a nahrazením jich jinými členy SVU. Volební lístky musí být čitelně podepsány a vráceny předsednictvu nejpozději 20 dní před valným shromážděním. Platnými budou ovšem hlasovací lístky jen těch členů, kteří mají zaplaceny členské příspěvky za běžný rok. Podrobné odůvodnění změny je uvedeno v příloze k referendu. Odpovědi na referendum musí být vráceny nejpozději do 6 neděl od obdržení dopisu. Upozornění Umělecká výstava: „SVU CONTRIBUTION TO ARTS“. Členové SVU, kteří mají zájem zúčastnit se plánované výstavy na 8. sjezdu SVU, srpen 12-15, 1976 ve Washingtonu, D.C. obdrží informace od: Antonín Švehla, Chairman, Art Committee of the 8. Congress SVU, 1 1723 Stonington Place, Silver Spring, Maryland, 20902. * ♦ ★ Přednášková část: Zbývá necelých šest měsíců k datu 8. sjezdu SVU, který se bude konat na Georgetown universitě ve Washingtonu od 12. do 15- srpna 1976. Předběžný program přednášek uveřejněný ve 4. čísle Zpráv SVU (duben 1975) se dosti pozměnil, ačkoli všeobecná tematika příspěvků Čechů a Slováků Severní Americe zůstává nezměněná- Přednášková část bude rozdělená do 14 sekcí: 1. History and ethnic life in various regions of USA and Canada (Dr. C. Ješina, pořadatel) 2. Czech and Slovak organizations (Dr. Jar. Němec, pořadatel) 3. Religious aspects of ethnic life (Dr. M. Strupl) 4. Contribution to economics (Dr. J. G. Polach, pořadatel) 5. Outstanding past personalities 6. Present personalities and their work 7. Contribution to music (Dr. J. Mráček, pořadatel) 10 [pageend10]8. The Prague Linguistic Circle: A symposium (Dr. M. Zarechnak, pořadatel) 9. International Symposium on František Palacký (Dr. J. F. Žáček, pořadatel) 10-14. History Sections I-V (Dr. J. Anderle, pořadatel) Návrhy a připomínky nutno zaslat co nejdříve uvedeným pořadatelům, a pokud nejsou uvedeni,přímo organizátoru přednáškového programu sjezdu: Dr. A. B. Bořkovec, BARC 306-109, Beltsville, MD, 20705. Sobotní dopoledne, 14. srpna, zůstává vyhrazeno plenárnímu zasedání a slavnostnímu otevření sjezdu, ale přesný časový rozvrh sekcí dosud nebyl vypracován. Konečný program bude uveřejněn v květnu. ČLENOVÉ SVU Dr. Jaroslav G. Polach, před sedá Ediční a publikační komise, SVU, byl nedávno jmenován „senior economist“ v úřadě pro zásadní otázky v oboru energie, přírodních zdrojů, mezinárodního obchodu s palivy a finanční politiky v kabinetě Secretary of the Treasury. Předtím pracoval ve skupině hospodářských poradců IRS stejného úřadu. Hlavním oborem Polachova zájmu je však energie, jíž se věnoval po léta. Je jedním z autorů knihy Energy in the World Economy (1971) a rozsáhlé studie o energetické situaci ve východní Evropě a v Sovětském S:zazu, připravované na žádost amerického kongresu Polachův rozbor situace ve vývoji nukleární energie byl uveřejněn v Bulletin of Atomic Scientists a jeho pionýrská práce, Harmonization of Laws in Western Europe, byla přetištěna v Reader of the American Journal of Comparative Law. Leckteré jeho práce, na př. hospodářská prognóza vývoje energie do r. 2000 v čínsko-sovětské oblasti, byly přeloženy do jiných řečí (franštiny, japonštiny a pod.). Mimo své zaměstnání Dr. Polach přednáší národní hospodářství na marylandské universitě. Dr. František Munk, profesor politologie na státní universitě vPort- landu (Oregon), pokračuje ve svém televizním programu o mezinárodní politice na státní televizní stanici KOAP. Přednášel nedávno na konferenci Kanadské společnosti pro africké studie na thema „Konflikt mezi arabskou a černou Afrikou“ ve Victorii, B.C. Založil oregonskou Radu pro studium mezinárodních otázek. Olga Valeská, novinářka a publicistka, vydala v prosinci 1975 knihu veršů „Vůně našich strání“, kterou ilustroval malíř J. E. Kopecký, žijící v Londýně. 11 [pageend11]Rev. Dr. Ludvík Němec byl jmenován předsedou Národního českého výboru pro 4b Mezinárodní eucharistický sjezd který se bude konati ve dnech 1.-8. srpna 1976 ve Philadelfii. Češi budou mít českou pontifikální mši svátou u Sv. Petra, na 5té ulici a Girard Ave ve Philadelfii, kde jest pochován blahoslavený Jan Neuman z Prachatic, který bude prohlášen za svátého. Češi budou mít také kulturní program s výstavou knih, obrazů a národních věcí. Češi se zúčastní průvodů v národních krojích. Dr. Ludvík Němec napsal několik článků do Hlasu Národa v Chicagu o eucharistických kongresech. Dr. Josef Korbel dostal u příležitosti padesátého výročí Social Science Foundation Čestný doktorát University of Denver. Při téže příležitosti bylo založeno Korbel Fellowship pro studenty naGradu- ate School of International Studies; třináctý ročník Monograph Series in World Affairs byl věnován jemu a při slavnostní promoci, již byl přítomen Kurt Waldheim, generální sekretář Spojených národů, mu bylo odevzdáno pět jeho knih vázaných v kůži. Prof. dr. Korbel byl děkanem Graduate School of International Studies a ředitelem Social Science Foundation. Od roku 1969 je Andrew W. Mellon Professor of International Studies. Violoncellista František Smetana byl jmenován Associate Professor of Music na Virginia Commonwealth University v Richmondu, Virginia. Učí tam hře na violoncello, komorní hudbu a řídí universitní symfonický orchestr. V těchto dnech u příležitosti inaugurace Dr. T. Edw. Templa, nového presidenta university, měli obyvatelé Virginie možnost vidět prof. Smetanu v televizi na Educational Chanel řídit orchestr a 120 členný smíšený sbor v Poulencově „Gloria“. Fr. Smetana je zakladatelem „Smetanova Tria“. Tento nový komorní soubor je „Trio in residence Virginia Commonwealth University“ a s velkým úspěchem koncertuje. Dušan Rupnik, Ph.D. Cand. na Sorbonnskej univerzite v Paříži, publikoval niekoľko článkov z najnovšej československej historie, medzi nimi ’Prague Winter’ /The New Republic, May 17, 1975/ a 'Russia and Czechoslovakia - Seven Springs After’/Harvard Political Review, Summer 1975..’ Profesor Peter Broek z University of Toronto vydal nedávno zaujímavú a hodnotnú knihu 'The Slovak National Awakening’. Čeněk Pražák , akademický maliar štýlu penetrizmus, žijúci vo Švajčiarsku, plánuje toho roku výstavy svojich obrazov, grafík, ilustrácií, atď. vo Španielsku /Toledo/, Nemecku /Augsburg/ a inde. 12 [pageend12]Dr. Méda S. Mládková byla pozvána k zahájení výstavy děl Františka Kupky, již uspořádalo museum Kunsthaus v Curychu během ledna a února. Její práce o vlivech střední Evropy na Kupkův vývoj byla vydána museem s úvodem prof. Maxe Billa, jenž byl pověřen úpravou výstavy. Prof. Bill zdůraznil ve svém úvodu dlouho ne- znavanou originalitu a velikost Kupkova umění a ocenil jasnost a vědeckost thése Dr. Mládkové, jež ukazuje přesvědčivě sílu českých a středoevropských kořenů v Kupkově díle. Alois Lecoque Kohout, známý v uměleckom svete pod menom Le- coque, žije toho času v Hollywoodu v Kalifornii. Majster Lecoque narodený v Prahe r. 1891, je posledným z post-impressionistic - kých úmelcov. Jeho obrazy sa najdú v umeleckých zbierkach tak významných osobností, ako bol nebohý prezident U.S.A. Dwight D. Eisenhower, bývalý prezident U.S.A. Richard Nixon a paní Jacqueline Kennedy Onassis. Medzi jeho priateľov a známych patrili umelci svetového mena, ako Utrillo, Renoir, Picasso, Kupka a mnohí iní. Majster Lecoque, ktorý je tiež autorom niekoľkých kníh, vystavoval počas svojej dlhej umeleckej kariéry v popredných mestách Európy a Ameriky, kde sa tešil značným úspechom. Neuveriteľné okolnosti jeho búrlivého života spravili z neho na čas juhoslovanského partizána bojujúceho proti fašizmu. James J. Altieri zakončil svoj článok o Kohoutovi takto: Lecoque - majstrovský maliar - humanista - bojovník za svobodu - historik - bon vivant - a nevyliečiteľný romantik a optimista. Jeho umelecká veľkosť neprevyšuje však jeho úctu pre dôstojnosť a slobodu človeka. Môže sa skutočne povedať, že jeho práca pozdvihuje celé ľudstvo a že jeho osobný život vyjadruje nezdolnosť ľudského ducha ★ ★ Dne 18. února 1976 se dožil 65. narozenin p. JOSEF KURIL z Toronta, člen SVU. Až do března 1970 byl spolumajitelem tiskárny LITERA, která vydávala týdeník „Naše Hlasy“ a po jistou dobu také „Věstník SVU“. Josef Kuřil s Jiřím Hlubůčkem vždy podporovali práci SVU a vydali celou řadu publikací ve spolupráci s SVU. Jiří Hlubůček se 13. března 1976 dožil sedmdesátky. IN MEMORIAM ODIŠIEL NÁM PROF. DR. VOJTECH E. ANDIC Niekdajší podpredseda a generálny tajomník Spoločnosti pre vedy a umenie a profesor ekonomie na univerzite štátu New York, v hlavnom meste Albany, doktor Vojtech Ervin Andie zomrel prvého februára vo veku 65 rokov. Profesor Andic sa narodil na Dobrej Nive na Slovensku. Keď dovršil svoje štúdia v Prahe, kde absolvoval Vysokú školu obchod- 13 [pageend13]nú, vyemigroval -zopár mesiacov pred vypuknutím druhej svetovej vojny- do Spojených štátov. Profesor Andic písal a stal sa prispievateľom nejedného českého či slovenského denníka alebo týždenníka v Amerike a Kanade. Prednášal húževnaté na zhromaždeniach českých a slovenských organizácií v Spojených štátoch o vývine v rodnej vlasti. Neskôr, roku 1939, zháňal pomoc pre vysokoškolákov čo opustili Československo po zatvorení českých vysokých škôl za nacistickej okupácie 17. novembra 1939. Roku 1941 bol ako zástupca československých študentov v medzinárodnej študentskej delegácii v Bielom dome, keď bol prezident Roosevelt vyhlásil 17. november na pamiatku perzekvovaných českých študentov za Medzinárodný študentský deň. Začiatkom roku 1942 Vojtech Andic pôsobil v Informačnej službe československej vlády v exile. Jeho hlavnou úlohou bolo vtedy písat v češtine, slovenčine ako aj v angličtine okolo vývoja v Československu, a pripravovať, ako aj podávať rozhlasové referáty o veci Spojencov, domov, českému a slovenskému ľudu. Robil vskutku s veľkou obetavosťou a oddanosťou. V tie časy Vojtech Andic pokračoval v štúdiu ekonómie na Kolumbijskej a Newyorskej univerzite, kde si nadobudol i doktorát. Akokoľvek, bolo to až prostred rokov päťdesiatych, keď nastúpil na cestu učiteľského pôsobenia v Amerike, čo sa teraz dovršila jeho predčasnou smrťou. V desaťročí medzi zakončením druhej svetovej vojny apo nej, Vojtech Andic neprestával písať do československých novín v Amerike a za jeden čas sa stal aj členom československej redakcie Hlasu Ameriky v New Yorku. Ako človek s akademickým vzdelaním bol nanajvýš aktívny v organizovaní československej Spoločnosti pre vedy a umenie. Viac ako štvrtinu storočia Vojtech Andic sústavne cestúval do väčších miest i menších osad Čechov aSlovákov v Amerike a písal neúnavne, s hlbokým ľudským porozumením o ich problémoch, úspechoch a ašpiráciách. A tak nečudo, že si získal náklonnosť a obdiv tisícov amerických Čechov a Slovákov a vďačnosť mnohých, ktorým nikdy neodmietol podať pomocnú ruku v ťažkostiach či núdzi: pomáhal ako len vládal. A preto ostáva po ňom clivo, bude nenahraditeľne chýbať. Zostávajú tu po ňom jeho žena Emília, a dcéra Barbara v Pittsburghu v Penrsylvanii, a syn Martin, nateraz profesor na univerzite v Dartmouth v štáte New Hampshire. Dne 23. září 1975 zemřel v Anglii Ing. KAREL J. STALLER, člen SVU od založení společnosti. Narodil se dne 11. března 1896 ve Velké Bitesi u Brna. Reálku vystudoval ve Velkém Meziříčí, kde také začal své hudební vzdělání u ředitele kůru Svobody; za 14 [pageend14]první světové války začal studovat teorií hudby a skladbu. V roce 1922 absolvoval Techniku v Brně; hned po promoci vstoupil do služeb Zbrojovky jako závodní inženýr. Zůstal u této firmy až do roku 1945; kde se postupně stal technickým ředitelem a v roce 1939 generálním ředitelem. Během okupace zůstal na svém místě na výslovné přání presidenta Beneše a podával do Londýna přes majora Krátkého cenné zprávy získané od Němců nebo od domácího odboje. Po válce se Ing. Staller stal oblastním ředitelem slovenského kovoprůmyslu v Bratislavě; odtud opustil Československo na Boží Hod 1949. Po dobu 17 měsíců vyčkal americké visum v Salcburku a později v Erbachu v Německu; do Spojených států immigroval v květnu 1951- Pracoval napřed v Ohiu na Wright Patterson Air Force Base, pak u firmy I.T.T. v New Jersey, kde pracoval až do svého 72. roku. Po odchodu do důchodu se usadil ve Flashingu v New York City, odkud se přestěhoval před rokem do Londýna. Během své činnosti u Zbrojovky se zasloužil o vývoj a zavedení kulometu „Bren-gun“ a o noční zaměřovače v čsl. pevnůstkách; v USA se věnoval především výzkumu v oboru elektroniky. Byl dobrý klavírista - v roce 1945 vydal svou harmonizaci řady národních písní. ¥ * * Dne 31. ledna 1976 zemřel náhle v Fredericksburgu, Va. ve věku 79. let inž. JOSEF MARTINÄSEK. Byl vynikající odborník v průmyslu zbrojařském a stal se ředitelem podniku Brněnské Zbrojovky v Cugiru, v Rumunsku a za války v Teheránu v Persii. V roce 1949 odešel z Československa do exilu a žil v západním Německu, v Bolivii a v Brazílii. Od r. 1961 žil ve Washingtonu a měl významné postavení u fy. McIntyre. Let odpočinku užíval na jezeře Arrowhead ve Virginii. Byl čjenem mnoha čs. organizací: Spoječnost pro vědy a umění, Sokola, Československé národní rady a Československého skautingu v exilu. Zesnulý byl nevlastním otcem dr. Věry Bořkovcové, členky SVU a manželky podpředsedy SVU, dr. Alexeje Bořkovce. VOĽNÉ MIESTA Ekonomi, specialisti v zahraničnom obchode, majúci záujem o zamestnanie vo federálnej vláde USA alebo o kontrakné zmluvy v odbore výskumu trhu, môžu si podar žiadosti na Ministerstvo obchodu vo Washingtone. Platové rozpätie je GS-5 /$8,925 per annum/, GS-14 /$26,861 per annum/ a záleží na kvalifikáciách jednotlivcov. Záujemci môžu poslať svoje žiadosti na adresu: Dr. Andrew Elias, Director, Market Research, Office of East-West Trade Development, Bureau of East-West Trade, U.S. Department of Commerce, 14th Street and Constitution Ave., N.W. Washington, O.C. 20230, Room 4823. 15 [pageend15]ADRESY SVU; předseda: Dr. M. Rechcígl, 1703 Mark Lane, Rockville, Md. 20852 gen. tajemník: Dr. John G. Lexa, 47-16 Austel Place, Long Island City, N.Y. 11101 pokladník: Dr. F. Meissner, 8323 Still Spring Court, Bethesda, Md. 20034 přednášky 8. sjezdu: Dr. Alexej Bořkovec, 12013 Kent Mill Rd..Silver Spring, Md. 20902 organizace 8. sjezdu: arch. Emil Royco, 6612 Tulip Hill Terrace, Washington, D.C. 20016 Zprávy: 2067 Park Road N.W Washington, D.C., 20010 Proměny: 3523 Oxford Ave. Montreal, P.Q. H4A, 2X9, Canada Č. S. A. (ČESKOSLOVENSKÉ s po l k y V AMERICE) slavíci letošního roku 122 let své činnosti jako nejstarši bratrská a sesterská podpůrná jednota v U.S.A., nabízí vám jedno z nejlepších a nejspolehlivějších životních pojištěni pro jednotlivce i celé rodiny. Č. S. A. P.O. Box 249 Berwyn Illinois 60402 Telephone 795-5800 Area Code 312 SVU News 2067 Park Road, N.W. Washington, D.C. 20010 Return postage guaranteed Second class postage paid at Washington, D.C. [pageend16]