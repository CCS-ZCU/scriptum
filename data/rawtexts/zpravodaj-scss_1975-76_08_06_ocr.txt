6 časopis čechov a slovákov vo švajčiarsku ročník 8 1975 zpravodaj 1880 - 1975 [pageend1]V AARBERGU BUDE KRÁSNĚ — STAROSTA MĚSTA NÁM TO SLÍBIL ! Přátelé Češi, přátelé Slováci, přátelé Švýcaři i cizinci: Spolek helvétsko-československého přátelství (BP 137 - 1000 Lausanne 4) a město Aarberg VÁS SRDEČNĚ ZVOU NA NEDĚLI 29. ČERVNA do tohoto překrásného města, ležícího 25 km od Bernu. Žádný zápis, žádná finanční vydání! Přineste si s sebou polední občerstvení, nápoje za rozumnou cenu se dostanou na místě. Po příjezdu přijďte, prosím, všichni před radnici (Rathaus), kde bude naše informační středisko. Automobilisté, dejte si československou vlaječku na přední sklo vozu a při parkování se řiďte pokyny místní policie. Přivezte také osamocené, starší a nemocné krajany: připravujeme pro ně pohodlný pobyt na slavnosti po celý den. Oznamte nám, zda je třeba někoho očekávat na nádraží. Péče o miminka a malé děti bude fungovat do 12,30 i déle v případě potřeby. Národní kroje vítány — dámy se mohou převléci v šatně. PROGRAM: 08,00—19,00: Přivítání účastníků před radnicí. Prodej gramofonových desek, knih, časopisů; expozice a prodej umělec, předmětů. Podpořte slovenské a české umělce! 08,15—11,00: Volejbalový turnaj, sport, soutěže. Jiný volejb. terén bude k dispozici pro ty, kteří si chtějí zahrát mimo turnaj. Dětské hry. Povzbuďte své děti k účasti na SOUTĚŽI DOMŮ: každé dítě do 16 let může přinést do Aarbergu domek vlastní výroby, kreslený, namalovaný, vymodelovaný nebo vyřezaný — volný výběr techniky zhotovení. Soutěže o nejlepší «dům» se zúčastní také aarberské děti. 10,00—11,00: Chvilka slovenské poezie a zpěvu v radničním sklípku. 11,30—12,15: Ekumenické bohoslužby, při nichž se pomodlíme za politické vězně v Československu. Pro- testanská obec v Aarbergu zve upřímně všechny bratry a sestry jakéhokoli vyznání, věřící i nevěřící. 12,30—14,30: Piknik na louce nebo v lese — za špatného počasí ve školním sále. 14,30: Rozdílení cen účastníkům dětských soutěží před radnicí. 15,00—19,00: Pozdně gotický kostelík v Aarbergu se bude tancovat a zpívat za doprovodu elektrických varhan p. Smetany. Vystoupí cvičenci Sokola Basilej, Slovanu z Ženevy a skupina lidových tanců Sokola Curych. Vítězové volejba- DŮLEŽITÉ: lové soutěže dostanou putovní pohár. Informujte, prosíme, všechny krajany, kteří neodebírají Zpravodaj! Umělci, kteří chtějí vystavovat svá díla, nechť telefonují nejpozději do 20. června na čísla 021 / 22 35 91, 021 / 23 99 88 v 19,30 h. Všechna družstva, která se chtějí zúčastnit volejbalové soutěže, se mohou přihlásit korespon- denč. lístkem na adresu: Dr. J. J. Krisel, Balmerstrasse 10, 4053 Basel. SRDEČNÉ VAS VŠECHNY ZDRAVÍME A TĚŠÍME SE NA SHLEDANOU V AARBERGU! Spolek Helveto-československého přátelství [pageend2]Frantisek Herman: JACÍ JSME Z iniciativy redakce vznikl námět k sérii šesti článků k problematice exilové činnosti. Jejich obsah by měl podněcovat, provokovat k potřebnému zamýšlení nad osudem dnešního exilu. Ať však čtenář neočekává, že společně probudíme Blanické rytíře. Vzhledem k tomu, jací jsme, to budeme klást za vinu jejich tvrdému spánku a nikoliv sobě. Ano, jací vlastně jsme? Velcí mužové a ženy přemýšleli s pozitivním výhledem o našich národních vlastnostech. Chalupný, Masaryk, Peroutka. Jiní, zejména v našem věku, pitvali národní charakter s takovým obludným gustem, že zobrazovali spíše vlastní nemocné nitro než duši národa. Šířili nákazu marasmu. Dost takových svědectví jsme četli ve Svědectví, až se tam i dočetli, že byli okřiknuti. Nemůžeme připustit, aby nás ovlivňovali chorobní a vedli zbabělí. Takoví nejsme. Stále máme však hlavy natočené více do minulosti než do budoucnosti. Stále se raději z historie chceme učit, než ji dělat. A přece za tisíc let jsme se nepoučili z konfliktu dvou koncepcí ve sporu sv. Václava a jeho bratra Boleslava, že základem boje o přežití národa je boj o jeho svébytnost a nikoliv pasivní odevzdávání v ochranu jiných. Nejsme u- šetřeni ani toho, že se vážně diskutuje o Bílé hoře nikoliv jako o národní tragédii, nýbrž jako o předělu k návratu na správnou cestu. Je nepochopitelná dvojakost pohledu na jiné historické a vrcholné děje. Dovoláváme se i potíráme Husa i husitství (či popíráme jejich spjatost), exulanta Komenského, vítězného rebela a rozvážného presidenta Masaryka, soudíme Beneše a svalujeme na něj i naše zavinění. Jsme s bojem Dubčeka. Ale kdyby podlehl a odešel mezi nás, nemohl by být reprezentantem v Radě svobodného Československa. Řady této vrcholné organizace se rozšiřují jen nekomunistickými příslušníky z exulantů po r. 1968. Zásluhou falešných proroků stavíme mezi sebou zde v exilu stále nové přehrady, místo abychom staré odbourávali. Nepochopením dějů, podmínek a souvislostí ulpíváme na překonaném. Zdůrazňujeme příliš často až lehkovážně, že v r. 1948 stáli ti, když byli poraženi v r. 1968, na straně vítězů. Potlačujeme naproti tomu fakt, že nebýt nepochopitelně lehké prohry v r. 1948, nemusel být exil r. 1968. Nerozhlížíme se dost kriticky po světě. Značná část bývalé politické elity jakoby stále žila v podmínkách studené války, kdy se zdálo, že jí bude dáno, oč nebojovala. Dnes je však doba chamber- lainovské recidivy appeasementu, uspokojování ú- točníka. Uvědomme si, že na to asi nestačí metody národních buditelů minulého století. Jsme zbytečně roztříštěni na levici a pravici bez potřebného středu, na katolíky a bezvěrče, na krajany a politický exil, na Slováky a Čechy. Nejsme vedeni, nemáme koncepci ani odvahu k ní. Domovu málo záleží na tom, čí bude hokynářství na rohu ulice, a nerozumí, proč se exil nemůže dohodnout. Spory a naše pasivita tam působí depresivně. Domnívá se, že jsme schopní větších činů. Ale my jsme jen čekateli na osvobození. Nejpasivnější exil našich dějin. Přestaňme už věřit ve fatalitu odplaty, protože pravda zvítězí! Nechtějme osvobození, které by přišlo jen od jiných z milosti. Nechtějme osud odhozené přítěže, které se spojenci i agresoři zbavují, aby mohli lépe ustupovat. Z vlastního úsilí vytvářejme svůj osud, dokažme využívat stále vznikajících příležitostí k našemu společně stanovenému cíli. A kdyby ty příležitosti nebyly, musely bychom je vytvořit. RELL — J.M. Milan Rastislav ŠTEFÁNIK 95 výročie narodenia. 21. júna si budeme pripomínať 95. výročie narodenín generála Dr. Milana Rastislava Štefánika, prvého ministra národnej obrany ČSR. Štefánik sa narodil na evanjelickej fare v Košaris- kách, kde jeho otec bol farárom. Matka pochádzala za Spiša z prekrásnej metropole — Spišská Nová Ves. Toto mesto nieslo v minulosti názov nemecký IGLAU a maďarsky IGLÖ. Možno mnohí by sme mysleli, že jeho matka nebola národne uvedomelá, čo sa nezakladá na pravde, lebo celá výchova od útlych rokov sa niesla v duchu slovenskom. Milan po skončení gymnázia študoval na evanjelickom lýceu v Bratislave, odkiaľ prešiel na štúdia do Prahy. Miloval astronómiu, ktorej sa vo svojej dospelosti úplne venoval. Ako hvezdár svetového mena prijal miesto na najvyššom končiari Európy v hvezdárni Antonín Cekota NE — NEVRACEJ SE Ne — nevracej se v místa svého mládí, Ne — nechoď nazpět, kde jsi volně žil, Ne — nedbej vzpomínek a snů, jež svádí Na stará místa kde jsi šťasten byl. Minulost? Nic než hrobka mrtvých stínů. Proč jitřit znovu zašlých bolů sten? Vyhaslý plamen, západ zašlých mythů, Mlhavých věků mlžné dálky lem. Déle než štěstí v duši žaly žijí. Nech mrtvé pohřbít mrtvých zašlý sen. Co bylo — bylo. Dnešním hladem vyjí Vlci před novým slunka východem. 1 [pageend3]na Mont Blancu. Vysoké hvezdárske nadanie a jemnosť vystupovania mu otvárali dvere do širokých kruhov vtedajšej francúzskej inteligencie. Roky mladosti ubiehali a nad Europou sa tiahly čierne mrákavy blížiacej vojny. Štefánik sa rozhodol vstúpiť do francúzskej armády ako dobrovolník. Nebolo to tak jednoduché, ale práve obfúbe- nosť v najvyšších kruhoch mu umožnila stať sa francúzskym vojakom. A tu musíme vyzdvihnúť mimoriadnu udalosť, ktorá sa v danej situácii objavila na stránkach francúzskej tlače: ŠTEFÁNIK, rodom Slovák bol menovaný generálom francúzskej armády. Nik si toto nemohol vysvetliť, pretože takúto hodnosť mohol a môže niesť iba rodený Francúz. Diplomatické kruhy Paríža sledovali každý Štefánikov krok. Obdivovali jeho vojenské nadanie a nemohli mu nebyť naporúdzi v každej situácii. Štefánik predstavuje v týchto kruhoch profesora Masaryka, dr. Beneša, s ktorými začína tvoriť légie vo Francúzsku, Taliansku a Rusku. Prakticky sa zapojil do zahraničného odboja a stal sa členom československej národnej rady, ktorá bola utvorená roku 1916 v Paríži. 4. februára 1916 organizoval stretnutie Masaryka s predsedom francúzskej vlády A. Briandom. Masaryk na tomto stretnutí vysvetlil otázku likvidovania Rakúsko Uhorska a vybudovanie nových štátov v strednej Europe. Čo je vefmi dôležité pripomenúť, že Štefánik vefmi ostro vystúpil proti separatistickému hnutiu v zahraničnom odboji a na základe tohoto vystúpenia mnohých Národná rada vylúčila. Bol to tvrdý diplomatický zásah, ale dosiahlo sa jednoty v tom, že jedine parížska národná rada sa' stala reprezentantkou zahraničného československého odboja na čele s profesorom Masarykom. Nä pôde vtedajšieho Ruska došlo k rozkolu medzi vojakami čsl. zahraničnej armády a preto bol poverený M. R. Štefánik, aby odišiel s generálom Janinom na Sibír a urovnal vojenskú morálku, ktorá sa prejavila v radoch čsl. príslušníkov ako ťažká kríza. Toto sa Štefánikovi podarilo . Koncom júna 1918 v severnom Taliansku na rieke Piave dosiahli talianske vojská spolu s českoslo- venskými légiami velké víťazstvo a na základe to-> hoto víťazstva napísal francúzsky minister zahraničia Pichon list Dr. Benešovi, v ktorom uznáva právo československej samostatnosti a Národnú radu považuje za najvyšší orgán štátnej správy Československa. Najdôležitejším aktom československého odboja v zahraničí bolo vyhlásenie československého štátu s dočasnou československou vládou, ktorý akt bol podpísaný predsedom ministerskej rady T. G. Masarykom, ministrom národnej obrany dr. M. R. Štefánikom a ministrom zahraničných vecí dr. Bene- šom, dňa 18. októbra 1918. V tomto vyhlásení sa proklamovala jednota Čechov a Slovákov v spoločnej republike. Boli navrhnuté aj hlavné zásady československej ústavy. Základnou požiadavkou bolo, aby Československo bolo štátom demokratickým, so všeobecným hlasovacím právom. Štefánik sa snažil aj v Anglii a Amerike nadviazať kontakty, ktoré by pomohli utvorenie nového samostatného štátu v strednej Europe. S pomocou a- merického prezidenta Wilsona sa podarilo utvoriť nový štátny celok — republiku Československú, ktorej vyhlásenie sa stalo 28. októbra 1918. Na ú- zemi Slovenska sa ešte bojovalo a bola obava, že Slovensko pripadne Maďarsku, veď demarkačná čiara tiahla od Bratislavy cez Nitru, Lučenec, Rimavskú Sobotu až k Hornádu, ktorý mal byť hraničnou riekou až na východ k Trebišovu. Keď sa Štefánik o tejto situcii dozvedel, rozhodol sa urýchlene z Talianska vrátiť domov, aby mohol ako minister národnej obrany účinne na Slovensku za- siahnúť a pomery urovnať. V lietedle talianskej značky ho doprevádzali významní talianski dôstojníci. Nad Bratislavou dostalo lietadlo strelné rany a zrútilo sa s celou posádkou 4. mája 1919 pri Ivánke na Dunaji. V troskách zahynula celá posádka. Štefánikova smrť bola velkým mementom pre mladú republiku, ktoré ešte stále bola ohrozovaná maďarským susedom. Pohreb sa konal v Bratislave, odkiaf bol Štefánik s ostatnými dôstojníkmi prevezený na BRADLO, kde mu národ postavil mohylu. Po zdravotnej stránke Štefánik bol chorfavým človekom, ale duchom silný jedinec. Keď už v Taliansku havaroval so svojim lietadlom, ostali len slabé nádeje záchrany jeho života. K jeho nemocničnému lôžku prichádzala pravidelne členka kráľovskej rodiny, do ktorej sa Štefánik zamiloval a po uzdravení sa s ňou aj zasnúbil. Žiaľ, že jeho snúbenica ho nemohla doprevádzať na jeho poslednej ceste života. Pohrebu sa zúčastnil iba jej brať, ktorý kráčal v prvej rade za rakvou. Najviac bola ubolená jeho dobrá mamička a túto spomienku chcem zakončiť slovami básnika: ŠTEFÁNIKOVA MATKA: «Choď, syn môj! V svete ďalekom na mater nezabudni a vráť sa, vráť sa víťazom, ak svitne raz deň súdny.» Slobodu nesie, slobodu, hoc život svoj dá za ňu. Už rodná zem mu pije krev, a matke slzy kanú. «Už si mi, syn môj, dolietal, už, ty môj sokol prvý ! Nech čistý kvet tu vyrastie z tej tvojej čistej krvi. Nech since Božie svieti naň a zem mu dáva vlahy. Mať tvoja rodná žehná ťa, spí sladko, syn môj drahý!» 2 [pageend4]Masarykův dokument, uložený ve Štefánikove mohyle na Bradle Rukopis Štefánikový básně JAKPAK JE DNES U NÁS DOMA DNY DÍKŮVZDÁNÍ «Tak se konečná mohu nadýchnout čerstvého vzduchu. U nás, s tím třicátým výročím, víte, to už jednomu leze krkem ...» řekl jeden čs. občan, který v květnových dnech přijel do Švýcarska. A tento výrok můžeme použít jako motto. Čechoslováci si zase jednou užili od normalizovaných sdělovacích prostředků! Každý den, týdny a týdny, celý poslední půlrok slyšeli v rozhlasu, četli v novinách a viděli na obrazovkách všechny možné formy projevů vděčnosti Sovětskému svazu za osvobození před třemi dekádami. Nebylo veřejné budovy, školní třídy, ba ani krámu či řeznictví, v němž sice často chybí hovězí a skoro vždy telecí, kde by nechyběla velká malovaná třicítka. Byli bychom očekávali, že v projevech na 1. máje a v dalších dnech bude na čelném místě figurovat vítězství komunistů ve Vietnamu a v Kambodže. Ale kdež! Na prvním bylo pochopitelně sovětské vítězství 1945, na druhém mírová politika SSSR (Helsinky se blíží!); Indočína se musela spokojit, a to ještě zmíněna jen okrajově, s třetím místem. Do úmoru opakované děkovné fráze, ve všech pádech, časech, osobách a způsobech. Fráze, které svou nabubřelostí snižovaly skutečnou úlohu Rudé armády v pětačty- řicátém. Nafoukly vše, co se nafou- 3 1 * „j [pageend5]knout dalo. Znevážily i vysoké o- běti na lidských životech, které stateční, prostí a po vavřínech netoužící sovétstí vojáci položili na cestě od Dukly ku Praze: vždy nám tvrdili, že SSSR ztratil v druhé světové válce 17 miliónů lidí, najednou se vsak psalo o «více než dvaceti miliónech». Kde se vzal ten rozdíl? Že by do této kalkulace někdo nedopatřením započítal tři milióny popravených v sibiřských koncentrácích? Výlučné zásluhy sovětských sborů . . . Jen jméno J. V. Stalina se nikdo neopovážil vyslovit přesto, že se ještě před pár lety vítězství nad Hitlerem spojovalo zásadně s gru- zínským diktátorem. A samozřejmě, že se nemohl připomenout jeho výrok na teheránské konferenci, kdy génius géniů, jakkoli sebevědomý a ješitný, přiznal: «Bez spojenecké válečné pomoci bychom tuto válku nikdy nevyhráli.» Takový citát by dnes platil za kontrarevo- luční. Stalin tedy nic . . . Zato role maršála Brežněva, tehdy polit- ruka-podplukovníka na Ukrajině byla nepřiměřeně zdůrazněna. Západní spojenci — skoro nula. Jako kdyby protihitlerovské koalice nikdy nebylo. O úloze Spojenců padla sotva zmínka, prostoduše ji zredukovali na «příspěvek sovětskému vítězství». Na mnohých mapkách, publikovaných v ČSSR k 30. výročí, nebyla zóna, osvobozená Američany, vůbec vyšrafovaná, na jedné z nich byla hranice a- merického postupu posunuta západně od čáry Karlovy Vary- Plzeň-České Budějovice. Co tomu asi říkali obyvatelé západočeského pohraničí? Americké velvyslanectví v Praze vydalo k výročí vítězství nad Hitlerem speciální bulletin. Napsalo v něm mj., že jednotky generála Pattona na žádost Moskvy zastavily svůj postup (viz úvodník v minulém Zpravodaji). Praha protestovala a Američané reagovali svou neúčastí na slavnostním defilé a na vládní recepci. Vasilu Bilakovi však připadaly všechny vychvalované zásluhy Ru- Petr Práger: PROCES S MILADOU HORÁKOVOU — 25 LET PO VYNESENÍ ROZSUDKU. V květnu 1950 byla postavena před Nejvyšši soud v Praze tzv. záškod- nická skupina, vedená Miladou Horákovou. Po osmidenním přelíčení byly vyneseny čtyři rozsudky smrti a řada těžkých trestů. Všichni obžalovaní bylí odsouzeni nevinně; komunistické justici však v příštích letech připadlo obtížné, přiznat se k tomuto justičnímu zločinu. Teprve když byla odsouzena Slánského skupina a zatčeny desítky vedoucích komunistů (mezi nimi také soudruzi odpovědní za divadelní proces s Horákovou) a teprve poté, co Chruščov odhalil na XX. sjezdu zločiny svého předchůdce, začaly se zvláštní komise zabývat rovněž procesem, kterého dnes vzpomínáme. Jednou větou se dá říci, že odpovědné politiky v čele strany a státu nerušila třídní justice zločiny, které konstruovala proti nevinným, tak dlouho dokud se sami necítili ohroženi. Hlavní prokurátor Urválek požádal o čtyři rozsudky smrti a odsouzení se do dvou dnů mohli odvolat k presidentu Gottwaldovi. Ten jejich žádosti zamítl. V červnu 1950, devatenáct dnů po zahájení procesu, byly rozsudky vykonány. Gottwald připustil, aby byla popravena matka dospívající dcery a vyřadil se tím navždy ze společnosti slušných lidí. Ministerstvo vnitra vydalo o procesu ostudnou brožurku, která byla ve srovnání s původními výpověďmi obžalovaných na několika místech upravena. To potvrdili všichni, kterým se podařilo přežít. JUDr. Milada Horáková byla členkou Československé národně-socia- listické strany od roku 1929. Za takzvaného Protektorátu organizovala podzemní činnost, byla členkou organizace Petiční výbor Věrni zůstaneme a podařilo se jí vybudovat síť klubů Ženské národní rady, které se staraly o pronásledované občany Protektorátu. V roce 1940 byla Milada Horáková gestapem zatčena a až do konce války vězněna v koncentračním táboře. Zapamatujme si tento rok — 1940. V této době platila sovětsko-německá smlouva o přátelství a spolupráci, Polsko zmizelo z mapy světa, rozděleno mezi Hitlera a Stalina, Francie byla poražena a Velká Británie sama odolávala nacistickým agresorům. V Londýně bojoval Edvard Beneš o uznání, západní mocnosti váhaly zaujmout jednoznačný postoj k Mnichovu a skupina komunistů vedená Noskem a Laštovičkou vydávala pamflety, obviňující presidenta ze zrady českého a slovenského národa. Beneš později ve svých Pamětech vydal svědectví o tom, jak těžce nesl hlučnou kampaň, kterou proti němu českoslovenští komunisté vedli podle instrukcí moskevského vedení. Po válce byla Horáková zvolena do Ústavodárného národního shromáždění, ale po záhadné smrti Jana Masaryka v březnu 1948 svůj mandát opět složila. Kromě této statečné ženy popravil v červnu 1950 kat ještě tři muže. Jana Buchala (zadrženého při druhém neúspěšném pokusu o odchod z republiky) za to, že prý organizoval ozbrojené povstání, Oldřicha Pecla za údajné pokusy reaktivizovat sociální demokracii a konečně bývalého komunistu Záviše Kalandru. Na schematickém vylíčení jeho osudu vynikne nejlépe, jak hluboké kořeny v té době zapustilo porušování zákonů a Jak si komunistická strana musela být jista sama sebou, když Kalandru přidala do skupiny s Horákovou. Předválečný komunista Kalandra měl být původně souzen v takzvané trockistické skupině, ale právě její členové kladli při výsleších neobyčejný odpor; jejich proces musel být proto několikrát odložen. Někdo hodně vysoko (buď v Praze nebo Moskvě) musel však mít zájem na Kalandrově urychlené likvidaci. Kalandra (podobně jako později Vlado Clementis) musel pykat za něco jiného než za velezradu. 4 [pageend6]V roce 1936 napsal totiž s Josefem Guttmannem politický pamflet «Temné pozadí moskevského procesu». O přelíčení se Zinověvem a jeho druhy napsal: «Jediným pravým smyslem moskevského procesu a jeho krvavých rozsudků je Stalinův pokus terorizovat leninské revolucionáře a zastrašit na celém světě poctivé komunisty, kteři nechtějí a nemohou být srozuměni s protileninským kursem dnešní Kominterny.» Kalandra si tehdy položil otázku, jak je možné, že se obžalovaní přiznali ke zločinům, které nemohli nikdy spáchat, a odpovídá, že měli pravděpodobně na vybranou pouze mezi dvěma možnostmi: «Buď se přiznat a dát se odsoudit a čekat na milost. Na milost pochybnou, ale slibovanou ... Anebo mohli popírat a vědět s jistotou, že pro jejich zničené existence není už žádné milosti, nýbrž jen jistá nová muka a smrt.» Komunista — domníval se Kalandra — se však musí za všech okolností chovat jako hrdina a mít před očima příklad statečného revolucionáře Babeufa a jeho vystupování tváří v tvář katům za Velké francouzské revoluce. Zatímco však Babeuf a jeho přátelé zůstali hrdiny i v půběhu celého přelíčení, klesli Zinověv a jeho druzi ze své bývalé výšky hluboko až na dno zoufalé, ke všemu ochotné demoralizace. Kalandra k tomu dodal: «My prostě konstatujeme, že Zinověv a další byli kdysi dobrými bolševiky a teprve v kasematech dnešního režimu se stali nástrojem Stalinova zločinu.» Mohla být tato rouhačská slova (podobně Jako Clementisovo odsouzení Stalinova paktu s Hitlerem) nepotrestaná? Když byl Kalandra postaven společně s Horákovou přes soud, poznal, oč to má revolucionář ve dvacátém století těžší, zůstat před revolučním tribunálem hrdinou jako Babeuf. Obžalovaní v procesu s Miladou Horákovou se dozvěděli, z čeho jsou vlastně viněni, teprve v první den procesu od prokurátora Urválka. Nikomu nebyla předem doručena obžaloba a ani po skončení procesu Ji nedostali do ruky. Celý proces doprovázela skandální tisková kampaň, na niž se podíleli novináři, kterým nebyl dovolen ani přistup do soudní budovy. Pro ilustraci oněch dnů ocitujme několik formulací komentátora Josefa Keclíka (týdeník Květen, č. 24, 1950). Hlavní obžalovaná podle něho měla «příšerný profil a při zdánlivé kultivovanosti nízce hrubou a politickým morem nakaženou tvář.» Fráňa Zemínová měla «o dvě třídy horší charakter a sprostou tupost než nejprimitivnější rakouský zupák od kavalerie.» A «Záviše Kalandru měli už dávno po- houpat na klandru.» Keclik svůj komentář zakončil slovy: «Na mrcho- viště s každým, kdo proti nám zvedne svůj špinavý pařát.» Také dnes se v souvislosti s kampaní proti Dubčekov! ozývají silná slova. Do redakce Rudého práva prý přicházejí hory dopisů, žádajících spravedlivý trest. Také Dubček je duchovními potomky soudruha Keclíka označován za zrádce lidu. K čemu vlastně bylo Pražské jaro, když Husákovo vedení dovolilo fašistům návrat do redakcí hromadných sdělovacích prostředků? dé armády slabé. Na projevu mezi svými, to jest v Milovicích při přehlídce jednotek Střední skupiny vojsk, napadl jisté (pro jistotu nejmenované) historiky a politiky, že prý překrucují pravdu o druhé svetové válce. Ovšem, chápeme. Vasil by nepochybné uvítal, kdyby se našel «historik», tvrdící, že Japonce v Tichomoří zdolala slavná sovětská flotila a vylodění v Normandii provedl třeba 4. ukrajinský front. Proč tolik nekonečného velebení a humbuku kolem té letošní třicítky, vždyt přece toto kulaté výročí není první? Byla to jasná, jen velmi nedokonale maskovaná snaha ověnčit gloriolou armádu, která je v našich kasárnách a lesích už pomalu sedmým rokem — dočasně. A dodat jí jekési «právo» pobytu, raison ď être u nás. Ovšem otevřeme-li Rudé právo z 21. srpna loňského roku, nenajdeme tam o «druhém osvobození» ani zmínku. Vládnoucí místa dala přednost nejitřit city. Květnu 1945 připadl úkol přehlušit srpen 1968. Stanislav M. Kříž SPOR NEJEN O DUBČEKA Švédský ministerský předseda Olof Palme dvakrát zasáhl do diskuse o Dubčekově dopisu Federálnímu shromáždění a Slovenské národní radě. Nejdříve odsoudil omezování osobní svobody bývalého prvního tajemníka a pranýřoval režim, který posílá za Dubčekem šest policajtů, aby znemožnil jakýkoliv pokus o restauraci jeho myšlenek. Generální tajemník Husák se v projevu před předsednictvem Národní fronty (v němž hovořil z vlastní hlavy a který byl proto o den později patřičně upraven Rudým právem) vrhl na svého předchůdce a vyzval ho, aby si sbalil kufry a odjel ze země, například do Švédská, jehož ministerský předseda je «také demokratický socialista.» Husákovy impertinence ovšem nezůstaly bez odpovědi. Palme k nim suše dodal: «Před časem hovořil Husákův ministr vnitra se šéfem tajné policie a uložil mu, aby stůj co stůj (!) odhalil a zneškodnil takzvaná centra kontrarevoluce v Československu. — Tak mezi sebou mluvívají kreatúry diktatury.» Z hlasů, které se v cizině jednoznačně postavily za Dubčeka, uvedme alespoň jeden další. Šéf francouzských socialistů Mitterrand (který velmi těsně podlehl v druhém kole presidentských voleb loni v červnu) řekl v televisním interview: «Co bylo pravda v roce 1968, to je pravda i dnes. Svoboda je nedělitelná. K Alexandru Dubčekovi zaujímám dnes (květen 1975) přesně totéž stanovisko, jaké jsem měl i v roce 1968.» Na adresu dnešního generálního tajemníka připomněl Mitterrand: «Pro socialistu platí zlaté pravidlo — politickou diskusi není možno vést na úrovni nátlaku, ale vždy na úrovni věcných argumentů. Hrozit protivníkovi, který se snaží formulovat a vyjadřovat své názory vypovězením ze země a jinak, není cesta, po níž by bylo možné 5 [pageend7]dovést československý lid k pokroku a svobodě.» Husákova reakce nezjednala jasno jen v tom, že Dubčekův dopis je autentický, ale i v tom, že šest let po odstranění bývalého prvního tajemníka z vedení strany žijí reformní myšlenky spojované s jeho jménem nadále a děsí ze spánku jako strašidelný přízrak dnešní kliku kolem Husáka. Tohoto způsobu, jak se zbavit nepohodlných kritků, používá Brežněv. I v tomto směru je dnešní čs. vedení učenlivým žákem sovětských okupantů. Jak chabé musí být dnešní Husákovo postavení dokumentují nejlépe hlasy těch, kteří byli ochotni propůjčit se k frašce Dubčekova odsuzování. Někteří docela otevřené přiznávají, že Dubčekův dopis neznají (jak by také mohli, když se ho Husák bojí zveřejnit) a dodávají, že byli před lety vyloučeni ze strany pro jisté chybné postoje. Ing. Juchelka z Ostravy tak hovoří jménem všech těchto postižených, když říká: «Pro malou aktivitu v krizových letech mně bylo zrušeno členství ve straně.. . ale já jsem se plně soustředil na další práci abych dokázal, že chci i nadále pilně pracovat tam (!), kde mě společnost bude potřebovat. Při loňském hodnocení mi byla vyslovena KSČ opět politická důvěra.» Podobně hovoří i další představitelé takzvané technické inteligence. Za kulturní frontu napadl Dubčeka zasloužilý umělec, malíř Ota Holas. Také jeho slova stojí za ocitování. « Jestli buržoázni tisk přichází s obhajobou Dubčeka, Smrkovského a dalších (?) emigrantů právě v těchto dnech, tak je to směšné a nepříčetné. Kolem nás kypí bohatý a šťastný život, celý náš národ naplňuje svou prací usnesení naší komunistické strany a vlády. Náš lid si hluboce váží přátelství se Sovětským svazem, který tak blahodárně (!) připravuje naši budoucnost; budoucnost, kterou nám právem závidí zaprodanci a emigranti.» Jak tento štastný a spokojený život pod patronátem Rudé armády vypadá v praxi, výmluvně doložil spisovatel Vaculík v dopisu o raziích, podniknutých v předvečer květnových oslav v bytech řady osob, jež podporovaly Dubčekovo reformní úsilí roku 1968. U Vaculíka byla tajná policie sedm hodin a zabavila mu na 80 různých záznamů, článků, časopisů (z let 1968-69), magnetofonových pásků a dokonce cizojazyčná vydání jeho poslední knihy Morčata, která mohla vyjít pouze na Západě. Dva dny před razií u Vaculíků, prohledali agenti ministerstva vnitra byty historika Viléma Prečana, spisovatele Klímy a profesora Šilhána. Prohlídky postihly také literárního kritika LKad- lečíka, historika J. Křena a Jaroslava Literu, pravou ruku někdejšího městského tajemníka v Praze Simona. Všichni byli také pozváni k výslechu a vnitro je žádalo, aby vydali 25 stránkový dokument o situaci v Československu který prý ukrývají. Při jednom výslechu vyšetřovatel dokonce tvrdil, že existence dokumentu v nepravých rukách může prý ohrozit postavení Leonida Brežněva. Tento dokument v době prohlídek už koloval v několika kopiích v cizině; určen je všem komunistickým stranám (na Východě i na Západě) — Husák se zřejmě obává, že argumenty tohoto spisu dále prohloubí krizi dnešního evropského komunistického hnutí a poskytnou vítanou příležitost nezávislým stranám (např. jugoslávské, rumunské, britské, italské, švédské a španělské), aby si vyžádaly další odklad svolání celoevropské konference. Další neshody uvnitř evropského komunistického hnutí by mohly mít nepříznivý vliv na další kariéru generálního tajemníka. Za autora kritické analýzy dnešních československých poměrů je považován politolog Zdeněk Mlynář. POCHYBNÁ AMNESTIE K třicátému výročí osvobození Československa se dostalo jeho občanům od Husákova režimu kromě ohlušujících oslav a útoků na Dubčeka také hubené amnestie. Vyhlásil ji za indisponovaného presidenta Svobodu ministerský předseda Štrougal. V úvodu k amnestii se praví doslova: «Amnestii lze poskytnout osobám, které nepříliš vážným způsobem porušily zákon». — Z amnestie jsou vyňati všichni takzvaní političtí provinilci. Amnestie má celkem pět článků a pro exulanty je poučný zvláště článek čtvrtý, který vyjmenovává konkrétně osoby, na něž se amnestie nevztahuje. Pod písmenem b se hovoří o «trestném činu hanobení státu světové socialistické soustavy a jejího představitele» (paragraf 104), dále o «trestném činu opuštění republiky» (par. 105) a o «poškozování zájmů v cizině» (par. 112). Amnestii je podle článku třetího možno udělit po předchozím přezkoumání jednotlivých případů: a) mladistvým, b) těhotným ženám, c) matkám, které pečují o dvě nebo více dětí, d) mužům, starším 60, a ženám, starším 55 let, e) osobám trpícím těžkou nevyléčitelnou chorobou. Ideová jednota lidu která (podle preambule k citované amnestii) vůbec toto šlechetné gesto Husákova režimu údajně umožnila, za mnoho tedy nestojí. Předčasně odejdou z vězení a táborů nucených prací pouze drobní zlodějíčkové, opilci, rváči , a jiné asociální živly a to ještě za podmínky, že jejich trest nepřesáhl hranici tři let! KAM POJEDEME? NA SPARTAKIÁDU NEBO NA SLET? Od prvního sletu r. 1882 na každý slet přijížděli krajané z celého světa, mezi nimi v první řadě členové zahraničních sokolských jednot, jak postupně vznikaly v různých zemích a na různých pevninách. Slety byly národním dostaveníčkem, národními svátky, neprohlášenýml žádnou vládou, žádnou stranou, ale samotným lidem, který v nich viděl vyjádření svých nejlepších citů. Vždyť I pořadatel sletu, Sokol, vyrostl 6 [pageend8]z lidu proti vůli tehdejších vládců. Řeči sletu porozuměli i cizí zpravodajové, kteří na ně přijížděli ani ne tak jako na skvělou podívanou, jako spíše na světově ojedinělý projev národní vůle a národního citu. Dávno před vznikem Československé republiky psali o Sokole jako o národním vojsku, jako o hnutí, které změní mapu Evropy. Taková byla řeč sokolských sletů. Není divu, že komunisté, kteří se zmocnili nejen sokolského majetku, ale i jeho programu, aby jej pokřivili ke svým službám, myslili, že i sletů je možno se zmocnit a udělat z nich nástroj podmanitelů. Dokázali vytvořit podívanou podobnou sletům, dokázali přivést na ně cvičence, většinu z nich ne z vlastní vůle, ale rozkazem a úplatky. Proč by se nejelo na spartakiádu, když jsou cesta a všechny potřeby placeny, když i dny, strávené na ní, jsou placeny jako dny pracovní? Proč necvičit místo práce v placených pracovních hodinách? Vojsku se prostě rozkáže a školní mládež vf, že odmítnout účast by znamenalo nejen zkažené vysvědčení, ale také zmar nadějí na vyšší studium. — Takovým způsobem se dá vytvořit tělocvičná podívaná — ale bez duše. Na slety nás lákala jejich duše, myšlenky, které vyjadřovaly — spartakiády nemají duše. Netvoří je nadšení a vůle účastníků, nýbrž rozkaz nebo hlad po hmotném prospěchu. Proto nejsou a nemohou být národními svátky, nýbrž studenou divadelní podívanou. Nad to ještě bude letošní spartakiáda oslavou t. zv. «osvobození bratrskou sovětskou armádou». Jak bratrská to byla armáda, poznali jsme v srpnu 68. Proto je jasno: KDO CHCE OSLAVOVAT SOVĚTSKOU ARMÁDU, POJEDE NA SPARTAKIÁDU. KDO SE HLÁSÍ K ZÁSADÁM TYRŠOVÝM A MASARYKOVÝM, POJEDE NAPŘESROK NA SOKOLSKÝ SLET V CURYCHU. Marie Provazníková. PŘEMYSL PITTER čestný delegát Svazu čs. spolků ve Švýcarsku, předseda Masarykova fondu a švýcarské odbočky Společnosti pro vědy a umění a kazatel Husova sboru, ekumenického sdružení Čechů a Slováků, dožívá se 21. června osmdesáti let. Dali jsme mu několik otázek. Kdo na Tebe v životě nejvíc zapůsobil? Matka. Říkal jsem jí mazlivě matinka. Vzpomínám: Katecheta nám líčil, jak Hospodin mluvil s Mojžíšem. Nešlo mi to do hlavy. Povídám matinee: «Může se Pán Bůh vidět?» Řekla: «Pojď, já ti ukážu Boha.» Vedla mě do sadů na Karlově náměstí, kde tulipány a hyacinty byly v plném květu. «Vidíš ty barvy květů a jejich tvar? Cítíš jejich vůni? Pozoruješ, jak včelky horlivě sbírají pel, aby ho pak zpracovaly ve vosk a med?» Byl to okamžik niterného osvícení. Náhle jsem svou dětskou myslí spatřil Boha za vším tím stvořením a děním a jen jsem vydechl: «Ano, matinko, už vidím Boha.» Jak jsem pak mohl ztratit víru v něho na dlouhá léta? Ale tento zážitek se mi vynořil z paměti, když jsem pak voják v bitevní čáře pozoroval z úzkého krytu probouzející se přírodu. To mi vrátilo víru, tentokrát trvale a nezvratně. A otec. Zase vzpomínka: To už jsem mu v závodě pomáhal. V jeho nepřítomnosti přišel agent, který neodbytně vnucoval výrobky své firmy. Když se otec vrátil, ptal se, kdo tu byl. «Ale ten židák S. Vyhodil jsem ho.» Ani jsem nedořekl a dostal jsem od otce před očima zaměstnanců pořádný pohlavek. «Takhle mi o židech nemluv! Můžeš se od nich mnohému naučit!» Tím pohlavkem mi vyrazil z hlavy i duše můj podvědomý antisemitismus, tehdy tak rozšířený i v našem národě. Pak to byli učitelé na obecné škole. Učitel Hrych neznal jinou známku než jedničku. Po válce jsem ho navštívil. Pamatoval se na mne. Řekl, že měl s představenými velké nesnáze. Byl toho názoru, že dítě nemá být špatnými známkami trestáno za to, že je příroda ochudila. A je-li nepozorné, je to vina učitele, že nedovede děti upoutat. Moji učitelé nás uměli opravdu tak zaujmout, že nám nebylo třeba doma se učit. Pamatovali jsme si všecko tak, jak nám to učitelé vyprávěli. Proto byla střední škola pro mně velikým zklamáním. Teď se těžiště učení přeneslo na knihy. Pamatoval jsem si jen to, co profesor vykládal, ale z knihy jsem se učit nedovedl. Často jsem přečetl celou stránku, aniž jsem vnímal, co čtu. Známky podle toho vypadaly. S kterými osobnostmi ses stýkal? Byl to především profesor F. Žilka na Husově fakultě. Být Němcem, Angličanem nebo Američanem, patřil by 7 [pageend9]k teologům světového věhlasu. Jeho pojetí křesťanství a zbožnosti se krylo s pojetím Masarykovým, jak je věrně vyjadřuje Čapek v 3. části «Hovorů s TGM». Nám Masaryk neztatíčkoval, my znali Masaryka ještě jako bojovníka proti klerikalismu, antisemitismu, alkoholismu, za práva dělníků a rovnoprávnost žen, proti vlastenčení. Nám Masaryk-státník a tvůrce legií nezastřel ještě pamět na Masaryka, který souhlasil s Chelčickým a Tolstým v hlásání křesťanství ježíšovského, Masaryka- pacifistu. V tom nám byl vzorem Masarykův pokračovatel profesor Emanuel Rádi a v jistém smyslu F. X. Salda. Můj životní směr určil profesor Ferdinand Hrejsa tím, že mi dal za seminární práci životopis Jana Milice z Kroměříže. K tomu jsem pak přilnul celou duší. Byla ovšem mládež různého druhu. Já mluvím o té, k níž jsem patřil, která tvořila Akademickou Ymku v čele s bojovným Jaroslavem Šimsou, jenž zahynul v koncentráku. Ano, nacisté nám vyhubili naši duchovní elitu, a proto se národ v r. 1945 octl bez mravních vůdců a napodobil nacistická zvěrstva. Jestliže dnes v pravém smyslu slova úpí pod bolševickými okupanty a jejich sluhy, je to jen prostý důsledek zrady idejí, které nám odkázali naši národní proroci a buditelé. A nebude nám pomoci, dokud se k nim nevrátíme. Hodně jsi cestoval a účastnil se mezinárodní mírové činnosti. Jmenuj nám vynikající osobnosti, s kterými jsi mel co činit. Na prvním místě to byl švýcarský teolog Leonhard Ra- gaz, zakladatel hnutí náboženských socialistů. Prvně jsem se s ním setkal v dánském Nyborgu, pak často v Curychu. Dvakrát byl naším hostem v Praze. Jeho «Neue Wege» byly oblíbenou četbou Masarykovou. Pak to byl Švýcar francouzského jazyka Pierre Cérésole, tvůrce dobrovolné občanské služby, kterou chtěl nahradit povinnou službu vojenskou. Sám jsem se zúčastnil pod jeho vedením prací na zúrodnění kraje, zaplaveného Rýnem. Romain Rolland si mne pozval k sobě. Předseda britské Labour Party George Lansbury byl mým hostem v Milíčově domě. Možná, že kdyby se mu bylo podařilo vytvořit Mezinárodní hospodářskou radu, která by spravedlivě rozdělovala průmyslové a zemědělské výrobky mezi národy, nebylo by došlo k válce. Těch osobností světového jména, s nimiž jsem se setkal, bylo takové množství a zážitky s nimi tak hluboké, že by z toho byla kniha. Ale o jednom setkání se musím zvláště zmínit: s kardinálem Beranem. Poutalo nás dávné přátelství, ale osobně jsme se sblížili teprve v září 1966 v Curychu. Právě on na Druhém koncilu vatikánském uplatnil právo na svobodu víry a svědomí a tak rehabilitoval Jana Husa. A byl to český katolický kněz Dr. Alexander Heidler z Mnichova, který 1. července 1973 u Husova kamene v Kostnici podal ruce k bratrské spolupráci všem, kdo v duchu Husově usilují o obrodu národa a lidstva. A nakonec: Nač si nejraději vzpomínáš? Na děti. Na ty, které jsem po první světové válce sbíral s žižkovských ulic a s nimi dělal besídky. Na děti, které jsem po sedmnáct let shromažďoval v Milíčově domě, s nimi pracoval a hrál si. Na děti v naši mýtské ozdravovně, na moje žíďata, která jsem před nacisty ukrýval, na ty z koncentráků, o které jsem pečoval, i na ty německé, které česká pomstychtivost připravila o rodiče. Lituji, že už nemohu s dětmi pracovat. Na to je potřebí mladistvých sil. Proto jsem dal aspoň podnět k založení československé doplňovací školy v Curychu. Bohužel, jen málo rodičů má zájem o to, aby se jejich dětem dostalo krásného dědictví předků. DOBRÝ ČLOVĚK JEŠTĚ ŽIJE ... Mé děti mu říkají dědečku: Zprvu se mu to nelíbilo, chtěl trvat na titulu — ostatně také nepravém — rstrýček», jak ho nazývaly děti v Milíčově domě na Žižkově, ale pro naši rodinu zůstává dědečkem a basta. Však mu taky bude 21. června osmdesát . . . Tento věk mívá epiteton constans »požehnaný»; a je-li někde tento celkem otřelý přívlastek oprávněný, pak právě u Přemysla Pittra. Dnes nelze spočítat, kolik lidí, dnes dospělých, doslova zachránil, od hladu, od mravního úpadku, ale i před smrtí. Byli mezi nimi žižkovští kluci a holky, židovské děti, jejichž rodiče musili před nimi do nacistických koncentráků, a po válce česká a německé mládež, pro kterou vyprosil na Národním výboru zámky a kterou tam vykrmoval a zbavoval nenávisti, které užuž propadaly. Není to požehnaný život, když se v něm jedinec snaží odstranit přehrady, překážky, stojící v cestě prostému lidskému dorozumění bez ohledu na rasu a národnost? Dnes jeho chovanci žijí po celé západní Evropě. Někteří, ba většina z nich, nezapomněli. At máte jakkoli špatné zkušenosti, říkám vám: na dobro se zřídkakdy docela zapomíná. V telavivském Slavíně směl zasadit strom, pocta, kterou Israelci dopřávají jen těm, kdo se opravdu zasloužili o příslušníky jejich kmene. Jiní mu vztyčili pamětní desku aspoň ve svém nitru. Také někdejší obyvatelé uprchlického tábora Valka u Norimberka. I o ty totiž pečoval, i těm vyháněl zoufalství dobrým slovem, kusem chleba; zvláště ztroskotancům, kteří se dostali do konfliktu se zákonem. Nepřestal věřit v jejich dobré jádro, i když sklízel posměch. Pranic si z něho nedělal. I Kristovi se smáli, i Ježíše nenáviděli. A Přemysl Pitter je vyznavačem křesťanství v jeho nejprimitivnější, nejčistší formě; jeho vzorem je Petr Chelčický, TGM, ale hlavně praktik prosté lidské lásky k bližnímu, Jan Milíč z Kroměříže. Ty všechny tento velký stařec dodnes vyznává nejen slovem, ale — hlavně — činem. Co mu přát k narozeninám . . . Snad aby mu mé děti mohly ještě dlouho říkat dědečku, i když to nemá rád. On si zvykne, než mu bude 100 . . . F. Čížek 8 [pageend10]NÁŠ ROZHOVOR MUŽ PROTI REŽIMU — Josef Josten 1959 napsala londýnská Tribuna, list čs. zahraničního ústavu v exilu, k desátému výročí Informační služby svobodného Československa (FCI) mezi jiným toto: «Až se bude psát historie exilu, Josef Josten bude zařazen mezi jeho přední spolupracovníky, pokud se týče prokázaných služeb i koordinace profesionálních a exilových zájmů. Když Josten přišel do Anglie jako jeden z prvních uprchlíků, jeho kapitál byl menší než mnohých, s nimiž se tu setkal. Měl určité množství o- sobních styků v Anglii, jistě ne však tolik, jako někteří členové Londýnské exilové skupiny z II. světové války. Měl pár známých, většinou z ministerstva zahraničí, z nichž každý měl svůj vlastní okruh přátel. Tyto možnosti byly dány dohromady; to byl Jostenův začáteční kapitál. Co z něho Josten udělal, jak jej rozmnožil, zdá se nabývati neuvěřitelných rozměrů v porovnání výsledků ostatních. Jádro Jostenovy činnosti je dobře známo, ČECHOSLOVÁK a tisková služba FCI se staly příslovečné nejenom v exilu, ale i v cizích politických a novinářských kruzích...» Od té doby, co byl otištěn tento článek, uplynulo 16 let. ČECHOSLOVÁK zanikl, FCI však vykonává dál svou službu, zůstává nástrojem boje proti komunismu, nástrojem z nejostřejšich. Když v dubnu 1970 vyšel tisící týdenní bulletin FCI, zmínil se komentátor londýnského listu Daily Mail, Bernard Levin, o falšovaných pozvánkách na oslavu 40. výročí Říjnové revoluce na sov. velvyslanectví v Londýně, které rozeslal Josten a které způsobily málem mezinárodní zápletku. Levin tehdy přiznal, že Jostenovi závidí odvahu a houževnatost, že však sdílí jeho víru, že «noc netrvá věčně, ať je jakkoli temno». Zdá se, že tyto vlastnosti Josefa Jo- stena dodnes neopustily. Je to zřejmé z jeho odpovědí na otázky, které mu redakce Zpravodaje písemně položila. Řekne-li se FCI, myslí se Josef Josten. Nejen v exilu, ale — a zejména — v Praze. Kdy jste začal budovat zpravodajskou kancelář v Londýne a v čem vidíte její hlavní účel? Po pravde FCI se zrodila v mé hlavě už za puče v Praze v okamžiku, kdy jsem viděl, že doma je vše ztraceno. Na útěku za kopečky jsem měl u sebe rukopis posledního Masarykova provolání k národu, jež končilo slovy: «Pravda zvítězí, když ji dáme příležitost». Do Londýna jsem dorazil 23. 4. 1948 a 25. 4. na schůzce čtrnácti politiků, diplomatů a novinářů, která se konala v domě dramaturga Josefa Kodíčka, byla oficiálně založena Informační služba svobodného Československa — anglická zkratka F. C. I. Měla široké poslání: Říci světu pravdu, o tom, co se stalo doma, jak se to stalo, varovat svět před tím, co komunistické středisko (tehdá pracující pod jménem Kominformy) chystá pro ostatní svět, a ilustrovat to v budoucnosti informacemi z Československa. Práce se pak rozrostla a brzo jsme přinášeli informace z celé oblasti podmaněné Sověty. Taková práce ovšem vyžaduje nepředstavitelně mnoho práce. Vždycky jsem se obdivoval, jak na to stačíte, jak tu spoustu roboty zvládnete. Finančně to asi není, umím si představit, příliš výnosné. Odměna tu vězí v něčem jiném, v úspěchu, který nelze vyjádřit čísly. Co považujete za vrcholky své novinářské práce? Začali jsme bez haléře. Jeden krajan-průmyslník nám poslal na tehdejší dobu slušnou částku £ 200. Za to jsme koupili rozmnožovací stroj, psací stůl, dvě židle a další nejnutnější kancelářské potřeby . .. Lze-li mluvit o úspěchu, pak byl v tom, že jsme zprávy nerozdávali, ale prodávali. Napsal jsem také první knižní rozbor událostí kolem puče «Oh, My Country» (Československo žaluje); první rok jsem měl asi 70 placených přednášek a všechno, co jsme vydělali, šlo na akci. Pochopitelně, že kniha vydaná anglickým nakladatelem, recenzovaná po celém světě, pomohla naší prestyži. Pro mne platilo: «Ševče, drž ze kopyta» a tak jsem sháněl zprávy, psal články, mluvil v rozhlase. Když jsme získali, díky kolegům-novinářům v táboře v Německu (byl to, tuším, Ludwigsburg), tzv. sólokapra o prvním atomovém výbuchu v Sovětském svazu, dalo nám to světovou publicitu a o osudu FCI bylo prakticky rozhodnuto. Následovala řada jiných výhradních zpráv a to vše pomáhalo. Největším úspěchem FCI bylo, že nás tisk považoval za spolehlivý pramen informací a užíval našich služeb jako každé jiné tiskové kanceláře. K vaší činnosti patří i akce nenovinářské. V poslední době se vám jich podařilo několik. Naše čtenáře by zajímaly podrobnosti těchto «one man actions». Jako novináři, který se nemůže spokojit jen s referováním o tom, co se kolem nás děje, ale musí svým psaním bojovat, připadají mně občas úkoly, jež se vymykají běžnému zpravodajství. Tak před 12 lety jsme britské a světové veřejnosti ukázali, jak se dívat na tak zv. čs. «parlamentní delegaci», jež přijela do Anglie a kterou vedl zrádce Fierlinger. Naše argumentace byla přijata a politické poslání delegace veškerý tisk odmítl. Loni se situace opakovala, když přijela nová delegace, reprezentující spíš okupační velmoc než domácí zrádce a kolaboranty se Sověty. Ani tato delegace neměla úspěch. Mezitím dlouhá novinářská kampaň způsobila sice diskrétní, 9 [pageend11]ale přece jen zavržení oficiální návštěvy čs. min. zahraničí inž. B. Chňoupka. Nesmírně nám pomohly noviny jako Timesy a Daily Telegraph, které se vyjádřily proti této návštěvě. Praha má na vás svrchu víc než na kteréhokoli jiného exulanta. Kdybychom měli zaznamenat jen stručně všechny útoky, které na Vás podnikl pražský, Kreml, zaplnili bychom celé číslo. O tom, doufám, vyjdou v curyšské KONFRONTACI brzo Vaše memoáry. Jak situace vypadá, mám tolik práce s aktuálními událostmi a dnešním vývojem situace, že moje o- sohní «memoáry» budou muset počkat. Snad bude čtenáře zajímat, že brzo vyjde kniha býv. člena tajné policie Josefa Frolíka, kde je jedna kapitola věnována mému případu, t. j. způsobu, jak mne chtěl režim na pokyn Novotného a politbyra likvidovat. Máme také vlastní vydavatelský program — my se ovšem specializujeme na publikace v angličtině. Jste v exilu už od osmačtyřicátého. Chtěl byste se vrátit? A — myslíte, že se vrátíte? V exilu jsem už po druhé. Můj první exil byl převážně vojenský a skončil u vrchního velitelství spojeneckých armád v divizi pro psychologickou válku. O zkušenostech tam by se dala napsat samostatná kniha. Samozřejmě, že jsem se vrátil domů, a teprve puč v r. 1948 — který jsem očekával a před nímž jsem jiné varoval — mně opět vyhostil do zahraničí. Ovšemže bych se chtěl vrátit domů, ale jen pod jednou podmínkou, a tu mně snad nikdo nebude zazlívat: když to bude takový domov, jak o něm sníme. Skutečně náš a se všemi zárukami, že už nikdo z nás nebude muset utíkat, protože jeho ideály se různí od těch, které prosazuje vládnoucí režim. Neodvažuji se předvídat, zda se to stane za mého života a dovedu si i dost těžko představit, co by takovou změnu mohlo přivodit. Přesto věřím, že dnešní situace nemůže trvat věčně. Proto také pokračuji podle svých sil v boji na společné exilové frontě. A aby bylo pravdě učiněno zadost: Loni nevedl čs. pari, delegaci min. zahr. Chňoupek, nýbrž jeho předchůdce a předseda sněmovny ing. Marko. Chňoupek doplatil na Jostenovu činnost r. 1973, kdy tehdejší předseda britské vlády Lord Home odpověděl na dotaz po přípravách k přijetí návštěvy z ÖSSR: «Mluvil jsem s ním minulý týden v N. Yorku a tak není zapotřebí, aby přijel sem.» Podle posledních zpráv se Josten právě vrátil z Jamajky, kde se jako novinář zúčastnil konference hlav Britského společenství národů. Na tiskovkách kladl otázky, jimiž ukazoval, že každá strana sovětské mince má dvě strany. Na banketu u jamajského guvernéra byl představen britské panovnici a princi Philipovi, s nimiž měl možnost pohovořit. A ještě adresa, na které si můžete objednat Josteno- vy bulletiny: FCI, 4, Holland Rd. London W. 14, Great Britain Gertruda Goepfertová: LETNÍ MILOSTNÁ Setkáme se v hlubokém lese Tma se mazlí, nerozednívá se Byli jsme spolu na malinách. Škrábance zbyly Ponořeni do prudkého proudu záclony olší zataženy Brousek ostří nůž aby se krve dořezal slunce suší líbáním jdeme si v ústrety vítr proti větru prolínají se poduška z oblak letíme spolu jsme jedním modrým nebem dokud se nezamračí ZA NÁMI MOSKVA Michail Agurskij, významný disident a jedna ze spojek mezi židovskými aktivisty a západními novináři v Moskvě, mohl konečně po tříletém boji o vystěhovalecké vízum opustit SSSR a odejet se svou ženou a dvěma dětmi do Izraele. Zajímavost: jeho otce Samuela, nadšeného bolševika, vyslal ve 20. letech Lenin do USA, aby tam založil komunistickou stranu. Vynalézavost KGB je hodna obdivu: aby vypátrala tajnou tiskárnu, v níž litevští baptisté tiskli bible, nanesla na papír, prodávaný v určitých prodejnách v Rize, stopy radioaktivních látek. Detektory zavedly pak policisty na místo. Osm lidí bylo přitom zatčeno a v neveřejném procesu odsouzeno k trestům vězení. Policie zabavila též 15.000 výtisků Nového zákona. Sovětští bojovníci za lidská práva vzpomněli 29. března čtvrtého výročí uvěznění básníka V. Bukov- ského výzvou, v níž se obracejí na světové veřejné mínění. Bukovské- mu je teprve 32 let, ale už deset roků strávil ve věznicích, pracovních táborech a psychiatrických léčebnách, prý za «protisovětskou propagandu». Básníkův zdravotní stav budí obavy, Bukovskij trpí žaludečními vředy a srdečními potížemi. Úřady však zůstávají zcela netečné. Odstranění A. Seljepina z politbyra ÚV KSSS považuje velká většina zahraničních pozorovatelů za výsledek dlouhého zákulisního boje o úlohu prvních houslí ve všemocném stranickém orgánu. O- tevřená fáze tohoto boje prý vzplanula na prosincovém plénu a skončila nyní Brežněvovým vítězstvím. Seljepinův projev 29. ledna v Ber- 10 [pageend12]líně, v němž vyzdvihoval osobní přínosy L. Brežněva politice uvolňování napětí, byl už jen výrazem ústupu z pozic «tvrdých», k nimž někdejší šéf KGB a nynější hlava sovětských odborů patřil. Zdá se, že kapkou, kterou sud přetekl, byla Šeljepinova nedávná cesta do Británie. Pozorovatelé dále soudí, že Brejnev má nyní volnou cestu k prosazení své politiky, jejímiž milníky mají být v zahraniční oblasti «summit» evropské konference a ve vnitřní schválení nové ústavy na příštím sjezdu KSSS, který se bude konat v únoru 1976. V této souvislosti se nevylučuje, že právě tam Brejnev oznámí svou demisi: odstranění Šeljepina je uvolněním cesty pro détente, které Brejnev zasvětil svá poslední léta. Sovětský novinář agentury «Novosti» Anatolij Davidov, požádal 16. dubna v Tokiu o policejní o- chranu a Spojené státy o politický azyl. Do Japonska byl vyslán jako zpravodaj agentury. M. Šolochov není autorem Tichého Donu: po Solženicynovi to nyní tvrdí i sovětský nekonformní historik Roy Medvěděv. Ve 130 stránkové analýze autor říká, že v době, kdy byl román napsán, bylo Šolochovovi teprve 23 let a v takovém věku je nepravděpodobné stvořit dílo, odměněné Nobelovou cenou (65). Šolochov dále tvrdošíjně odmítá citovat prameny, z nichž čerpal, a zveřejnit příslušnou bibliografii. Donští kozáci v románě střídavě sympatizují s bílými i rudými, kdežto Šolochov byl a zůstal vždy přesvědčeným bolševikem, uznávajícím výlučně oficiální linii v literatuře. Tichý Don, podle Medvěděva, napsal kozácký spisovatel Fjodor D. Krjukov, který zemřel v r. 1920 ve věku 50 let. Připomeňme, že Šolochov letos v máji slavil svoje 70. narozeniny. ___ O tom jak nám pracuje détente nás informuje drobnými zprávami ze světa i pražský Svět v obrazech. V čísle ze 14. listopadu 1974 se praví doslova: ROCKOVÁ OPERA V MOSKVĚ Moskevské Gogolovo divadlo uvedlo premiéru nové rockové opery «Rock and Roli na úsvitě», kterou napsali T. Kolesni- čenko a V. Někrasov, redaktoři Pravdy, kteří byli delší dobu služebně v USA a dokonale poznali tamější život. Děj opery se odehrává v době protestů proti válce ve Vietnamu a zavádí diváka do mládežnického klubu, kde nohsledi Pentagonu demoralizují mládež heroinem a dalšími omamnými látkami. I když pomineme karbid, nakapaný na majáčky pánů Kolesni- čenka a Nekrasova, je to pokrok. Podle monitorových záznamů družic existuje na území SSSR na 3000 černých vysílaček (podle ruské terminologie «Chuligáni éteru») a tyto vysílače se zaměřují většinou na reprodukci jazzové hudby pochytané z é- teru. Bude tedy původní a sovětský a jistě nejlepší Rock z Moskvy mít ambice stát se konkurencí. J. B. Po kapitulaci kambodžské vlády obsadily hlavní město Pnompenh komunistické jednotky Rudého Khmeru. Cizí státní příslušníci a členové diplomatických sborů států, které nestály stranou občanských sporů v Kambodže a aktivně podporovaly Lon Nolovu vládu, museli opustit zemi. Mezi nimi také sovětští diplomati. Moskva do poslední chvíle sázela na Lon Nola a odmítala uznávat Sihanuka, žijícího celých pět let v pekingském exilu. Západní novináři začali vydávat první svědectví o komunistickém teroru v Kambodže teprve po příjezdu posledních civilistů, kterým bylo po přechodném pobytu na francouzském velvyslanectví dovoleno odejít ze země. Jak se chovali sovětští diplomati na poslední cestě plné strastí a odříkání? Korespondent agentury AGENCE FRANCE PRESS o svých zkušenostech napsal: «V našem nákladním autě mělo jet dvacet osob, většinou diplomatů s rodinami. Někteří však do auta propašovali své kambodžské přátele a příbuzné. V našem vozu bylo o pět osob víc; úředník francouzského velvyslanectví vojákům Rudého Khmeru však přítomnost čtyř kambodžských uprchlic a jednoho dítěte ne11 [pageend13]ohlásil. Když omylem napočítal 21 osob, nabídl se jeden mladý Liba- nonec zaměstnaný u mise Spojených národů, že auto opustí. Mezi naším osazenstvem bylo také sedm Rusů. Při noclehu na jedné opuštěné partyzánské základně se od nás oddělili přikrývkou. Poodhrnuli jsme ji a viděli, že ze svých zavazadel vytáhli konzervy a vodku. Uvařili si také polévku, jejíž vůně se táhla až k nám. Do polévky naházeli kousky másla. — Pak pili kávu s kondensovaným mlékem. My všichni ostatní jsme dostali k jídlu od Rudého Khmeru pouze čtyři suchary na osobu. Teprve po dalších 32 hodinách jsme od svých průvodců dostali první jídlo: hrst rýže a kousky masa. Rusové opět pojedli mezi sebou. Jejich sobecké chování chování vzbudilo rozhořčení celé skupiny. Napětí vzrůstalo. Rusové se drželi stále stranou. Nakonec jejich vedoucí prohlásil, že prozradí příslušníkům Rudého Khmeru přítomnost pěti propašovaných Kambodžanů, nebudeme-li se k sovětské skupině chovat vlídněji.» Francouzský novinář asi sovětským lidem příliš křivdí. Jak mají vědět, jak se mají chovat v takových situacích? Sovětská obdoba pana Gutha-Jarkovského vyšla nedávno, a i když místní noviny kářou nabubřelý styl, přece jen si z něho občané i taváryšči mohou něco do života vybrat: Tanec: Pán ne tančí v opilém stavu, nemá při tanci klobouk na hlavě, ani v ústech cigaretu. Alkohol: Opilý člověk by neměl používat hromadných dopravních prostředků a nefoukat do obličeje spolucestujícím alkoholové výpary. Divadlo: Při představení je neslušné pojídat zmrzlinu. Je-li touha po zmrzlině nepřekonatelná, mělo by se dbát na to, aby se nevysypala sousedu do klína a dámám za výstřih. Dárky: Neobdaruj nikdy ženu, kterou znáš jen krátce. Kytici předávej levou rukou (Jak jinak také? Kupředu, levá! pozn. red.). Ve společnosti: Nemluv hrubě a sprostě v přítomnosti žen. Přichystej si repertoár témat ke konverzaci . . . Sovětský tisk, který se dosud úzkostlivě vyhýbal zprávám o událostech v Československu v r. 1968, uveřejnil před plánovanou Brežně- vovou cestou do Prahy sérii článků s touto tematikou. «Pravda» převzala 26. dubna v plném znění ú- vodník Rudého práva, v němž se útočí na Dubčeka, Smrkovského a další «muže Ledna», odpovědné za «československou katastrofu». Čína nedávno obvinila SSSR z narůstající špionážní aktivity v jihovýchodní Asii. Tato činnost je «součástí rozsáhlé špionáže ve světovém měřítku, na které se Moskva — podle Pekingu — dohodla s Wa- shigtonem. Čína varovala krátce předtím též Británii a další západoevropské státy, aby si daly pozor na sovětské agenty. Stále drzejší se stávají sovětská plavidla a letadla v Severním moři, kde porušují teritoriální vody a vzdušný prostor Velké Británie a Norska. Sověty se neobyčejně zajímají o ložiska nafty a přírodního plynu a ještě více o těžební zařízení na umělých ostrůvcích. Letouny RAF a stroje norské vzdušné obrany musely v posledních měsících často zasáhnout a donutit sovětské migy ke změně kursu. Obrovského úspěchu v Londýně dosáhli manželé Panovovi, někdejší hvězdy Kirovova baletního souboru, jimž sovětské úřady po dlouholetých tahanicích povolili odchod z SSSR: nadšení diváci bezpočtu- krát vyvolali umělce před oponu a zasypali je květinami, potlesk nebral konce. Valerij a Galina Panovovi jsou ve výtečné formě a pokračují v turné po Velké Británii. Na dně vagónu s dřevem z SSSR pro NSR byl nalezen záhadný dopis vězňů z koncentračního tábora v oblasti Permu. Podepsaní se jménem 7000 vězňů, z nichž mnozí jsou prý v táborech již od roku 1924, obracejí na západní veřejnost s výzvou, aby vymáhala jejich propuštění. Znalci «Společnosti pro lidská práva» ve Frankfurtu n. M. považují dopis za autentický: je psán nářečím, jímž mluví obyvatelé německého původu, žijící v SSSR. «Společnost» má v úmyslu požádat bonnskou vládu o přešetře- ní diplomatickou cestou. SSSR posílá portugalským komunistům měsíčně peníze v hodnotě asi 4 miliónů liber. Napsal to britský list Sunday Telegraph a dodal, že tyto částky poukazuje moskevský «Národný bank» přes Švýcarsko jedné soukromé bance v Lisabonu. Nejdříve další kapitola z pamětí dr. E. Táborského BENEŠOVY MOSKEVSKÉ CESTY. 5 Závazek o nevměšování, obsažený v sovětsko-čes- koslovenské smlouvě o přátelství, vzájemné pomoci a poválečné spolupráci, platil všeobecně, a vztahoval se tudíž i na případný pobyt sovětské armády na československém území. Ale u vědomí složitých problémů, které se vždy objevují, když dojde ke střetnutí vojenské pravomoci cizí armády s civilní pravomocí hostitelského státu, chtěl se dr. Beneš zvláště pojistit dalšími zárukami proti možným přehmatům se strany sovětské. Proto dojednal za své návštěvy v Moskvě, že s Rudou armádou budou na československé území všude postupovat jednotky armády československé a osvobozená území budou bez prodlení odevzdána do čs. civilní správy. Toto dojednání bylo později — v květnu 1944 — 12 [pageend14]vtěleno do dodatečné zvláštní úmluvy o vstupu Rudé armády do Československa. V této souvislosti bych chtěl poznamenat, že dr. Beneš se pokoušel sjednat podobnou dohodu i s Velkou Britanií a Spojenými státy. Avšak západní spojenci nejevili zájmu, domnívajíce se, že jejich armády se do Československa stejně nedostanou. Další věcí, kterou chtěl Beneš vyřídit za své návštěvy v Moskvě, bylo poválečné vybudování československé branné moci. Stalin byl tehdy i v tomto ohledu velkorysý. Pozorně vyslechl Benešův plán a okamžitě přislíbil výzbroj pro budoucí československou armádu, jak o to Beneš žádal. Stejné porozumění projevil jak Stalin, tak i Molotov pro Benešův plán odsunu sudetských Němců. V jednom z memorand, která Beneš odevzdal v Moskvě, president zaznamenal stručně, jak si celou věc představuje. Československá vláda si vyhradila právo stanovit, komu ze sudetských Němců bude či nebude uznáno československé státní občanství. Ti, jimž uznáno nebude, měli opustit Československo do pěti let podle podrobného plánu odsunu, při čemž hlavní část transferu měla skončit do dvou let po osvobození. I když memorandum nemluvilo o tom, kolik Němců má být odsunuto, nebylo pochyby, že se jednalo o převážnou většinu. A když se Beneš na Moloto- vův dotaz zmínil o dvou milionech, «možná i více», mávl Molotov rukou a prohlásil: «To je maličkost, to je snadné». Neméně velkorysí byli tehdy kremelští mužové v otázkách územních. Nejvýrazněji se to projevilo při poslední dlouhé konferenci, kterou měl Beneš se Stalinem pozdě večer 18. prosince 1943 v maršálově pracovně v Kremlu. Na jedné stěně pracovny visela velká mapa Evropy, na níž si Stalin už zakreslil, jak si to po válce představoval. Do Sovětského svazu ovšem pojal nejen ony východní části Polska, jež uchvátil v r. 1939, ale také již i část východních Prus s Královcem. Nové západní hranice Polska tam měl zakresleny podél Odry. Na Benešovu poznámku, že Poláci snad počítají na jihu s hranicí podél řeky Nisy, chopil se Stalin tužky a přiznačil pohotově dotyčnou oblast pro Polsko. Třímaje stále tužku v ruce, ptal se Beneše, co by chtěl on. A když Beneš naznačil, že nemá zájmu o německé území, že mu nejvýše půjde o vzájemné vyrovnání výběžků, jako na příklad u Kladska, Stalin ruče zaškrtl kladskou oblast k Československu. A neskrýval při tom svůj podiv a očividnou nespokojenost nad tím, že Beneš nic nechce. Už v létě 1942 dostalo se Benešovi od Molotova ujištění, že Sovětský svaz uznává plně naše předmnichovské hranice. A souhlas sovětské vlády s tím, aby rusínští zajatci byli zařazeni do československé brigády na sovětské frontě, byl pro Beneše dalším dokladem toho, že Sověty uznávají Podkarpatskou Rus za součást Československa. Soudil proto, že nebude mít se Sověty ve věci návratu Podkarpatské Rusi pod Československou pravomoc žádných potíží. V tom směru informoval také své spolupracovníky z domácího odboje. «Máme s Ruskem o své samostatnosti a jednotnosti svého území pevnou dohodu», vzkázal na příklad na Slovensko počátkem března 1943, reaguje na tehdejší projev Frankův o bolševickém nebezpečí. «Rusko prostě uznává předmnichovskou republiku a pomůže nám ji obnovit v dřívější formě. Nějaké zapojení naší republiky do Sovětského svazu je směšností, protože ani Svaz si toho nepřeje a ví, že to není jeho zájem, že by jej to přivedlo do sporů, jichž si nepřeje, zejména i se západní Evropou . . . Spojení Slovenska a Podkarpatské Rusi s českými zeměmi je věc hotová a nic na světě jí nezabrání... » Nicméně považoval Beneš za užitečné mít to výslovně potvrzeno i přímo od Stalina osobně. Hned při svém prvém rozhovoru s Molotovem, dne 16. prosince 1943, odevzdal Beneš sovětskému ministru zahraničních věcí písemné memorandum, jež s sebou přivezl z Londýna v českém znění a dal jej pak přeložit v Moskvě do ruštiny. Memorandum obsahovalo doslovně tuto větu: «Československo se mezinárodně uznává za národní stát československý, t. j. stát Čechů a Slováků, k němuž je připojena Zakarpatská Ukrajina se zvláštním autonomním režimem». Když se pak o dva dny později dotkl věci v rozmluvě se Stalinem, maršál bez váhání prohlásil: «Zakarpatská Ukrajina bude vrácena Československu. Uznali jsme československé předmnichovské hranice — a tím je ta věc jednou a provždy vyřízena.» Zkrátka řečeno, nebylo tehdy za té prvé návštěvy Benešovy v Moskvě otázky, o níž by nebylo mezi Benešem a Stalinem dohody. «O všem jsme se dohodli, ale o všem,» radostně ohlásil dr. Beneš své družině, když se vrátil ze schůzky se Stalinem do svého moskevského «osobňáku» pozdě večer 18. prosince 1943. Toto své upřímné přesvědčení vyjádřil tehdy nejen v rozhlasovém projevu do Československa, v němž rovnou z Moskvy zhodnotil výsledky svého jednání, ale i v řadě projevů pozdějších a v důvěrných politických vzkazech československému domácímu odboji. V jednom z nich, poslaném domů přes Ženevu krátce po návratu z Moskvy se npř. vyslovil takto: «Jednání v Moskvě, podpis smlouvy a rozhovory se všemi vedoucími sovětskými činiteli mne naplno uspokojily. Ve viech zásadních otázkách, týkajících se zabezpeční republiky, Rusové nás budou podporovati, a pokud se jich samých týče, zaujímají v našich mezinárodních věcech stanovisko naprosto kladné. Týká se to pl13 [pageend15]ného uznání samostatné předmnichovské republiky, t. j. našich předmnichovských hranie, u- skutečnění společné hranice čs.-sovčtské na Podkarpatské Rusi, provedení transferu provinilého menšinového obyvatelstva z republiky v největším možném rozsahu, plný respekt naši suverenity a žádné vměšování se do úpravy vnitřních našich poměrů . . .Pro spolupráci s námi neklade SSSR žádných podmínek. Uznává loajálnost politiky republiky vůči němu v celé době předválečné a věří, že náš národ se staví cele a upřímně za politiku dohody, která je vyslovena v naší smlouvě. Je to ostatně vyvrcholení snah, které buditelé v českých a slovenských zemích v největších dobách naši historie pěstovali. Sovětský svaz věří, že republika zůstane demokratickou, pokrokovou, sociálně spravedlivou a proto má jediný zájem: aby republika v jednotě a klidu co nejrychleji provedla nezbytné reformy ústavní, správní, hospodářské a sociální, jichž budou vyžadovat nové poválečné životní podmínky, a mohla zase být prvním, dobře organizovaným a prosperujícím státním celkem ve střední Evropě. Jakého dosahu tyto reformy budou, bude záležet výlučně od vůle většiny národa a celkových poměrů evropských: nejedná se o žádné zkomunisování státu, nýbrž o pokrokovou úpravu poměrů hospodářských a sociálních. Sovětský svaz od nás nežádá ničeho zvláštního. Naše politika bude prostě politikou naší demokratické většiny.» (Pokračování) Pokračujeme ve zvukových vzpomínkách Josefa Smrkovského. Dalším aktem v sledu událostí byl varšavský dopis. Pro nás to nebyla nějaká porada, ale předvolání, abychom se zodpovídali. Měli jsme jít skládat účty. A pozvání mělo takovou formu, že to každého uráželo. Já si vzpomínám, že když jsme pozvání dostali, zvláštní dopis od Červoněnka a cetka (Československá tisková kancelář — pozn. red.) ohlásila, že se sjíždějí do Varšavy, na předsednictvu strany bylo usneseno, že předsednictvo naší strany nesmí opustit území naší republiky. První, kdo navrhnul, aby se do Varšavy nejelo, bylo slovenské předsednictvo ÚV KSS a jeho stanovisko ještě před 17. červencem 1968, kdy zasedalo předsednictvo ÜV KSČ, přivezl do Prahy Vasil Bi- lak. Bylo to otištěno snad i v Rudém právu a rozhodně ve slovenské Pravdě asi ze 16. nebo 17. července. Na což se pak po dubnu 1969 obezřetně zapomnělo. To už bylo necelé dva týdny před schůzkou v Čierne nad Tisou. Místo jednání, bylo vybráno proto, že předsednictvo naší strany odmítlo opustit území republiky, jako bychom tušili záměry sovětských představitelů, které s námi pak provedli 21. 8. 1968. Pro sovětskou delegaci Čierná dávala možnost být jen několik desítek metrů od hranic, v noci být doma, neboť každý den se jejich lůžkový vlak vracel na hranici, a mít na své straně hranic všechny služby, mezi nimi i pravděpodobně stálý styk s kolegy z varšavského setkání. Naše cesta k sobě poutala pozornost celého národa. Zrodil se tenkrát manifest, jehož autorem byl snad Pavel Kohout. Manifest dával naší delegaci mandát důvěry, jaký měla málokterá československá delegace pro zahraniční jednání, ale i meze pro naše jednání. Zdůrazňoval držet a obhájit čtyři postuláty Československé socialistické republiky a to socialismus, spojenectví, suverenitu a svobodu jako program naší země, našeho lidu. Ve svých rozhovorech při cestě do Čierné jsem formuloval náš úkol tak, že máme mandáty dva, a to: obhájit program polednové politiky, vyjádřený Akčním programem strany, a zabránit roztržce se Sovětským svazem. Tak jsem to formuloval. Soudruh Brežněv atakoval při svém vystoupení tyto dva mandáty, především v tom směru, že jednání obou předsednictev stavíme pod tlak, jak oni říkali, znacionalizované veřejnosti. Jak všechen lid stál za naší věcí chci uvést na jednom konkrétním příkladě, třebaže by se daly uvést stovky příkladů. Do Čierné přijela delegace z o- kresu, byl to Trenčín nebo Žilina . . . Chtěli mluvit s Dubčekem. Přijal jsem je v jeho zastoupení. Přivezli do knihy svázané petiční listiny, podepsané všemi občany jejich okresu. Podpisů bylo dvacet tisíc a několik desítek nad toto číslo. Zdůraznili, že podepsali všichni občané okresu včetně nemocných, které navštívili. Nechyběl nikdo. Jednání započalo v pondělí v Domě železničářů. Obě delegace bydlely ve svých lůžkových vlacích, které stály na kolejích vedle sebe, náš na úzkokolejné, vedle sovětský na širokorozchodné koleji. Nemohu zapomenout, jak nám naši lidé říkali, abychom si na ty koleje dali pozor, abychom se najednou neoctli na druhé straně hranice. Myslím, že tato nedůvěra je vážným momentem v myslích našich lidí a události pozdější ji jenom hluboce prohloubily. Průběh jednání — bylo to jako v Moskvě 4. května, jenže mnohem ostřejší. .. Hlavní slovo z naší strany měl Dubček, který vysvětlil politiku strany a Černík, který ji vysvětloval z pozic politiky státní. Pak ovšem mluvil každý. Z pozic Dubčeka, Černíka jsme mluvili já, Kriegel a další soudruzi. Jejich seznam mám v poznámkách. Ovšem druhá skupina našich — Bifak, Kolder, Švestka, zase ta známá skupina, ti mluvili z pozic 14 [pageend16]sovětských argumentů. Takže i mezi námi byla nedobrá situace, protože oni kritizovali všechno, co Dubček nebo my ostatní říkali. V úterý večer mluvil, poslední podvečer, ukrajinský tajemník Šelest, který nás obvinil, že se u nás dokonce tisknou letáky, které jsou rozšiřovány na Podkarpatské Rusi, kde se žádá odtržení Podkarpatské Rusi od Sovětského svazu, a nás činil za to zodpovědnými. A celou řadu takových nehorázností, které ústily v to, že povstal Dubček a my s ním, protože jsme už dál nebyli ochotni toto poslouchat, nechat se urážet. Dubček prohlásil, že jestli to tak má jít dál, že se sebereme a odjedem domů, že se dál takového jednání nezúčastníme. Já jsem také povstal, šel jsem k Červoněnkovi, který byl přítomen, řekl jsem mu, aby to bral ode mne jako od předsedy Národního shromáždění a tlumočil to úředně své vládě, že já se dalšího jednání, kdyby se takto jednalo s představiteli ČSSR, že se takového jednání ponižujícího a urážejícího nezúčastním. Prostě jednání bylo rozbito. Zvedli jsme se a opustili jsme místnost v tom železničářském domě. Těžko mohu dnes říct, jestli tam někdo zůstal, to já nevím. Někteří odešli do našeho vagónu, já jsem chodil po peróně a za chvíli pro mne přiběhl některý z těch pracovníků aparátu, že se mám dostavit do lůžkového vagónu k Dubčekovi, že je tam sovětská delegace. Byli tam kromě Brežněva Podgornyj, Kosygin, Suslov a myslím, že i ten Šelest. Nevím už přesně. Omluvili se, že to Šelest přehnal. Zkrátka, pobyt ve vagóně trval asi dvě hodiny, směřoval k tomu, aby se všecko usmířilo, abychom mohli v jednání pokračovat. Ono k takovému smíření jako došlo. Druhý den ráno, to byla středa, jednání započato nebylo s tím, že Brežněv je nemocný a že ho má Dubček navštívit ve vagóně. Tak zatímco oni byli ve vagóně u Brežněva, my ostatní jsme chodili po Čierné nad Tisou. Já jsem šel například se Svobodou, ze sovětské strany Podgornyj a Kosygin. Procházeli jsme to městečko a také jsme o těch věcech ještě diskutovali. Po návratu do vagónu kolem poledne nás informoval Dubček o rozhovoru s Brežněvem, že se jednání mají skončit, navrhli také komuniké, které celkem nic neříkalo, a návrh, respektive takové usnesení, že v sobotu se sejde všech pět partnerů z varšavské porady a my, Čechoslováci, tedy šest, v Bratislavě. Pak jsme se z Čierné vrátili letadlem a v pátek jsme zase znova cestovali do Bratislavy, kde ovšem nedošlo k žádnému jednání, ale kde na návrh sovětských představitelů z každé delegace byli vybráni dva představitelé — první tajemník a ještě jeden odborný spolupracovník. Byla to vlastně redakční rada, která během soboty vypracovala to známé bratislavské prohlášení, které se vůbec netýkalo Československa, které se mělo týkat obecných zásad postupu komunistických stran socialistických zemí v mezinárodních otázkách. Ale ještě k Čierné. Tam byla přísná opatření: například naši spolupracovníci, — každý jsme si mohl vzít někoho sebou, tajemníka, já měl také — ovšem se nemohli zúčastnit těch jednání. Také tam nebyli. Přístup k tomu našemu areálu — k vagónu a k místu té porady — byl střežen bezpečnostními orgány, takže se tam nikdo nemohl dostat. Sem tam někdo pronikl. Lidé nás zdravili, byly tam zástupy lidí i z jiných míst než z Čierné nad Tisou, jak jsme se dověděli. Později se mnohokrát opakovalo, že v Čierné se vedoucí představitelé Československa a Sovětského svazu dohodli a že Československo pak tyto dohody porušilo. Na čem jste se tedy dohodli a co se vlastně porušilo? Když jsem si rekapituloval, co od nás konkrétně chtějí sovětští soudruzi — přes ten obrovský příval kritiky, zase kdejakou schůzi u nás, kdejaký článek — tak nakonec se to smrsklo na šest konkrétních případů. Ten sled není důležitý. Nejdříve personální věci : Tak například kategorický požadavek, aby doktor Kriegel nebyl předsedou Národní fronty. Druhý případ — Čestmír Císař — nesmí být tajemníkem ÚV KSČ, zbavit ho funkce tajemníka v předsednictvu strany. Třetí případ — nesmíme dovolit existenci sociálně demokratické strany. Čtvrtý případ — zákaz KAN. Pátý — zákaz K-231. Šestý: Sdělovací prostředky. Říkali jsme si — to bude nejtěžší, poněvadž nechceme znova zavést cenzuru, krátce předtím zrušenou, chceme to udělat demokraticky, dohodnout se. Disciplínu novinářů — v tom směru, že podnikneme potřebné kroky; také po návratu z Čierné jsme s nimi velmi mnoho mluvili, také se to měnilo, dokonce jsme udělali různá vládní opatření, která by zabránila různým výstřelkům ve sdělovacích prostředcích. Tak to bylo šest těchto konkrétních požadavků. Jenomže za týden poté už volal každý den soudruh Brežněv Dubčeka, proč se to neplní. (Pokrač.) Roman Š t o r c h : MUSÍM SI SVLAŽIT máš-Ji mne ráda a kdybys mne rty polibkem doušku přece opustila nebe tvých očí tak s každým v zrcadle jarem si půjdu malé studánky svlažit rty chodím se ptát polibkem doušku samoty lesů nebe tvých očí 15 [pageend17]z\ Reisebureau Z\ » c it y < » " TOURS v ČESKOSLOVENSKÁ POBOČKA IFANGWEG 1 — 8610 USTER TEL. 01 - 87 08 53 NAŠE CESTOVNÍ KANCELÁŘ Vám nabízí: prvotřídní hotel EL HANA BEACH letní dovolená v TUNISU čtrnáctidenní pobyt s plnou penzí.............................Fr. 1 175.— ITALIE - ADRIA - český pension PRAGA v RICCIONE - v červenci týdenní pobyt s plnou penzí............................................Fr. 170.— JAMAICA 14 DNŮ: 29. 7. — 13. 8. let + ubytování Fr. 1 295.— LONDÝN 8 D N Û za Fr. 320.— ev. 370.— na VÁNOCE připravujeme: MEXICO — MEXICO CITY, TAXCO, ACAPULCO . . Fr. 2 399.— 20.12. 75 — 3.1.76. BAHAMSKÉ OSTROVY — 14 dnů již od ... Fr. 1 700.— komb. BAHAMY — FLORIDA MIAMI — 14 dnü . . Fr. 2 250.— dovolená v říjnu: 11. — 18.10. 75 lodí: BARCELONA, MALLORCA, TUNIS, PALERMO CAPRI mimořádně výhodné pro rodiny s dětmi, novomanžele, stříbro — a zlato — svatebčany, pro pensisty. Individuální cesty po celém světě — na programy HOTELPLAN, ESCO a JELMOLI dostanete u nás 2 % slevy. NAVŠTIVTE NAS V USTERU! DENNĚ VEÖER A V SOBOTU DOPOLEDNE! O. ŠVABENSKÝ, I FANG WEG 1, TEL. 01 - 87 08 53. kuLTURNÍi . zpravodajství Letos poprvé byla udělena Cena Egona Hostovského z nadace paní Reginy Hostovské za nejlepší prozaické dílo napsané českým nebo slovenským autorem v exilu. Cenu za rok 1974 ve výši $ 1000 přiřkla porota ve složení A. J. Liehm, Josef Skvorecký a Jiří Voskovec Jaroslavu Vejvodovi za sbírku povídek Plující andělé, letící ryby (vyd. 68 Publishers Toronto). Je to autorova knižní prvotina. V Československu autor (nar. 1940 v Praze) publikoval jenon několik málo krátkých próz v Hostu do domu; většinu jeho prací zabavila censura. Po roce 1968 odešel do exilu a žije nyní v Curychu ve Švýcarsku, kde studuje práva. Operní pěvkyně Marie Černá, žijící ve Švýcarsku, se stala 9. května členkou opery v Mohuči. Blahopřejeme. Po skvělé bibliofili, v níž se snoubí lehká, hravá lyrika Romana Štor- cha s dosud neznámými kresbami malíře Františka Tichého (podrobně o ní budeme referovat v příštím čísle) ohlašuje Edice poezie AKT, CH 4460 Gelterkinden, Postfach 36, pro tento rok tyto svazky: RO- Ivan Kraus: OTEC JDE DO ŠKOLY. Do školy chodívala vždycky matka. Byla dokonce členkou několika rodičovských organizací, chodila na schůze a porady, pomáhala učitelům i rodičům, co bylo zrovna zapotřebí. Ale stávalo se také, že musela jít do školy kvůli někomu z nás. Jednou na příklad protestovala sestra Kateřina proti čemusi tím, že si položila nohy před sebe na lavici a odmítla se chovat jako slušná žákyně přes opětovné povely i prosby třídní učitelky, která dala nakonec do třídy zavolat bratra Jana, aby laskavě své mladší sestře domluvil. Jan však nepochodil a tak učitelka zavolala Michaela, který v té době chodil ještě do vyšší třídy, aby to zkusil s Kateřinou on. Ale ani jemu se nepodařilo přivést sestru k rozumu a tak zbyla jediná možnost — matka. To už odmítala Kateřina přistoupit dokonce na podmínky, nabízené ředitelem, a situace vypadala dost vážně. A byla to skutečně matka, které se podařilo sestru uklidnit. Pokud si pamatuji, byl náš otec ve škole jen dvakrát. Jednou musel do gymnasia kvůli mně, když jsem měl dostat dvojku z mravů. Tenkrát ztratil profesor Fiala nervy a bušil do stolu stehenní kostí, kterou naštípl a nemohl ji už nechat kolovat. Téhož profesora hodili o několik let později studenti do jezírka v parku a byl o tom velice zajímavý článek v novinách. Podruhé šel otec do školy proto, že se matka rozhodla, že otce do školy pošle, aby sama stihla jinou schůzku rodičů. Otec měl jít tehdy do školy kvůli bratru Michaelovi a zeptat se na jeho prospěch. «Dobrovolně tam otce nedostaneš,» řekl Michael matce, když mu řekla o svých plánech. «Vymyslela jsem si takový malý trik,» řekla matka bratrovi, který už cítil, že dojde k nepříjemnostem. «Řekneš otci, že mám jiné dvě schůzky a že do tvé školy musí jít on, protože je to moc důležité!» vysvětlovala matka. Bratr řekl, že udělá, co po něm matka žádá, ale že nemůže ručit za výsledek. Matka se však rozhodla, že bude bratrovi jakousi morální oporu, a tak, když se otec vrátil domů, vrhla se rychle pod květinový stolek, kde se skryla, a čekala, co se bude dít. «Kde je matka?» zeptal se hned otec. 16 [pageend18]«Ve škole . . . ,» řekl bratr nejisté, couvaje zvolna ke květinovému stolku, protože ho matka tahala za nohavici. Bylo to znamení. Bratr tedy sdělil otci, že musí jít do školy, protože by to matka nestihla. «A proč nešla do tvé školy, když je to tak nutné?» divil se otec. Bratr se podíval bezradné pod stolek, kde matka ukazovala na hodinky a všelijak při tom gestikulovala. «Nestihla by to,» řekl. «Hm,» zabručel otec, «a co by se stalo, kdybych do té školy nešel?» Bratr se podíval pod stolek. Matka se chytala za hlavu, spínala ruce a dívala se vzhůru. Bratr pochopil a řekl otci, že by z toho bylo boží dopuštění. Otec ještě chvíli bručel a zdráhal se, ale když matka, ležící pod květinovým stolkem, neustále na Michaela naléhala, přesvědčoval bratr otce tak dlouho, až se otec sebral a šel. Matka vylezla ze svého úkrytu a stěžovala si, že ji bolí záda. «Ale hlavně, že jsme ho tam dostali!» pochvalovala si. Pak šla do školy kvůli Janovi. Když se večer oba vrátili, ptala se hned matka otce, co říkali profesoři. «Je výborný zejména v ručních pracích,» řekl otec, kterého zjištění zřejmě potěšilo. «V ručních pracích?» divila se matka. «Ovšem, v ručních pracích. Prý velmi pěkně vyšil monogram.» «Monogram?» «Ano, a prý mu jde dobře i pletení,» vysvětloval otec. Matka se podívala na otce nechápavým pohledem. Pak zavolala bratra. «Jakto, že ani nevím, že máte ruční práce?» zeptala se Michaela přísně. «Ruční práce vůbec nemáme,» řekl bratr. Matka se podívala na otce a otec na matku. Dívali se na sebe, jako by se viděli poprvé v životě. Pak se matka náhle vzpamatovala a zeptala se otce velice přísně, kde byl. «Ve škole,» přiznal otec. «Ale v které?» ptala se matka, s rukama v bok. «Takový velký dům, hodně oken . . . ,» začal otec nejistě. Možná, že matka byla v domnění, že otec jen předstíral, že byl ve škole, a že byl za školou, protože se tvářila najednou velice podezíravě a začala otci klást nepříjemné otázky. Nakonec se zeptala, jak vypadal profesor. «Profesor?» podivil se otec. «Snad jsi chtěla říci profesorka, ne?» Víc se už matka ptát nemusela. Ukázalo se, že se stalo něco, s čím nikdo nepočítal. Otec byl sice ve škole, v jakési škole, ale ne v té, v které být měl. Samozřejmé že se hájil a nechtěl si to dát vymluvit a tvrdil, že se k němu hned všichni vyučující sami hlásili a že jim činilo potěšení referovat mu o jeho synovi. Otce to pochopitelně potěšilo a tak naslouchal a o víc se už nestaral. «Vždyt oni ti říkali o někom jiném!» zaúpěla matka. Otec jen pokrčil rameny a řekl, že je to jedno. «Každopádně by si z toho žáka měl vzít jen příklad!» dodal později a víc se o celé záležitosti už nebavil. Od té doby zavládl zase starý pořádek a do školy chodila jen matka. A když někdo z nás navrhoval, aby zas, pro změnu, poslala do školy otce, vždycky říkala: «Ani mne to nenapadne. Copak jsem zvědavá na prospěch cizích děti?» (Ze sbírky «To na tobě doschne».) ZEPNUTÉ DNY (verše Jan Schneider, kresby Pavel Krbálek); OHŇOSTROJ MARNOSTI (verše i kresby G.G. Goepfertová); JEDNOU TI NAPÍŠI PÍSEŇ (verše J. Shilling, kresby Ivo Holý); SEBRANÉ VETEŠE (próza I. Kraus, kresby Z. Roudnický); PRUSKÉ NOCI (poéma Al. Solženicyn, kresby Lucie Radová). Při oslavách 150. výročí trvání Pěveckého spolku Thalwil 7. června 75 zazpívá dvě české lidové písně basista Jiří Popper. Smíšený sbor přednese dvě skladby Antonína Dvořáka a tři Moravské dvoj- zpěvy interpretují Margrit Boogová a Hadwig Guggenbiihlová. Český malíř Radoslav Kutra vystavuje od 24. května do 29. června obrazy a kresby z let 1945—1975 v Galerii Zum Pflug v Bergdietiko- nu, Im Bernold. 26. března se dožil 70 let profesor Václav Černý. Opět vypuzen z účasti na veřejném životě, opět uvržen, na vskutku stará kolena, na pokraj hmotného nedostatku, opět postaven pod bedlivý dohled a opět — umlčen. Znovu však, jako už tolikrát ve svém životě, právě navzdory té nemilosti mocných, milován hrstkou věrných přátel, ctěn a obdivován intelektuálním výkvětem dvou českých generací a k mýtu pak pozdvižen jako symbol nejnoblesnější rezistence proti nekulturnímu blb- ství těmi nejosvícenějšími z nejmladší generace třetí. Narozen jako syn řídícího učitele ve východočeské vsi, pak chodský student, který strávil poslední tři gymnasiální leta jako stipendista v Dijonu, ztělesňuje Václav Černý o- nen vzdelanecký typ, který se z bu- ditelského samouctví už prodírá k uvědomělému evropanství. V tomto smyslu jsou i jeho romanis- tická studia na Karlově universitě přípravou k úsilí integračnímu a jeho činnost v Ústavu slovanských studií v Ženevě na počátku třicátých let praktickou aplikací této 17 [pageend19]tendence. Výjimečný smysl pro syntézu vyznačuje i jeho universitní dráhu, která na to v roce 1935 navazuje, a hlavně publicistickou a redaktorskou činnost v -Kritickém měsíčníku», časopise, který zakládá rok nato, tedy téměř přesně ve chvíli, kdy se odmlčuje Salda — a patrně ne zcela bez ambice v jeho jedinečném díle kritickém, mravně soudcovském a duchovně ostříha- vém pokračovat. Stačila necelá tři léta prvorepubli- kánské předválečné dohry, aby se Václav Černý opravdu v osobnost reprezentativní vyhranil, a když pak za války ještě stvrdil lidským angažmá, které ho přivedlo do nacistického koncentráku, že je za svou rigorózní nesmlouvavost v duchovních otázkách i za svou maximalistickou náročnost v umění ochoten ručit vskutku hrdlem i statky, bylo vše připraveno, aby v poválečném kulturně-politickém životě zaujal jedno z vedoucích míst. Tak se také stalo. V obnoveném -Kritickém měsíčníku» a v univerzitních seminářích byl první a zakrátko také jediný, kdo se pokusil vyvodit realistické důsledky z nové situace. Úzkostlivě si háje nezávislé postavení nad stranami, ze všech sil a se vším svým oslňujícím vzděláním se zasazoval o umění lidové a zároveň umění nejvyšší hodnoty, o socializaci společenského života a zároveň o to, aby nebyl totalitaristicky zglajchšalto- ván, o skutečný pokrok a z á r o - v e ň o úctu k tradičnímu odkazu, o služebnost lidského díla a zároveň o nezadatelnou a úplnou svobodu jednotlivce. Černý, který nebyl ochoten ustoupit totalitě nacistické, nemohl se o- všem smířit ani s totalitarismem komunistickým. Pocit osobní odpovědnosti je snad vůbec nejtypičtější rys jeho osobnosti, a z něho se odvozuje i jeho literární a vědecké dílo, které — přihlédneme-li jen trochu blíže — je vždycky solidarizací s hodnotou, která právě není na programu či v módě, s kulturním statkem, kterému hrozí záhuba, popřípadě s tvůrcem, kterému se z vůle většiny či moci nedaří. Proto se zabýval Paulem Valérym ve chvíli, kdy všichni třeštili z Majakovského, proto napsal knížku o -Babičce» Boženy Němcové, když se zdálo, že toto nejdražši dílo utone v přívalu partajních frází, a proto, když se všichni v nejlepší vůli pustili do reformování režimu v jádru nere- formavatelného, napsal studii o Do- stojevského -Běsech». «Cesta literatury k lidu,» řekl, «nesmí znamenat, že by se umění na této cestě mělo vzdát své rodné vznešenosti. Bylo by podivnou poklonou sebevědomí a hrdosti lidu v socialismu, kdyby umění mohlo doufat v jeho lásku jen za cenu zpopulárnění, zprimitivnění a ú- stupků takzavanému lidovému vkusu. V kultuře jako ve všech ostatních oborech života — smyslem socialismu není přece vyrovnání na nejnižší úrovni životní, ale na nejvyšší. Jeho cílem je obecné zaristo- kratičtení života.» Ani dnes, a možná, že teprve právě až dnes nejsou tato slova to, co lidé rádi slyší. Právě proto je však asi třeba je opakovat. Nebot je jedna ctnost nad všechny ctnosti, kterou z vašich slov a vaším příkladem, vaši žáci, pane profesore, poznali: Být čestně neopatrný. Josef Jedlička Druhá německá televize provedla nedávno drama známého malíře českého původu, Oskara Kokošky, Comenius. Hru, ve které jako autor diskutoval Kokoška s herci o jednotlivých postavách hlavního děje, Komenském, císaři Ferdinandu, Shylockovi a Rembrandtovi, režíroval slovenský režisér Stanislav Barabáš. Postava Komenského zajímala Kokošku celý život a toto drama, i když je daleko od historické pravdy, vyjadřuje umělcův postoj k učiteli národů. Ale: «Všechny postavy hry jsou tak trochu Kokoška», vyznává autor v rámcovém ději. Na oslavě dvacetiletého trvání exilového časopisu České slovo v Mnichově účinkovali pěvci Vilém No- val, Eva Čapková-Roubalíková, houslista Jiří Trnka a Tomáš Navrátil, interpret českých lidových písní z Lausanne. K výročí záslužné práce českých novinářů redakce Zpravodaje ze srdce blahopřeje. Umíte anglicky? Potom si zakupte jeden z posledních 500 výtisků románu Soni Jasonové Concomitant soldier. České vydání knihy sice chystá curyšská Konfrontace, ale definitivní datum publikace není zatím určeno. Autorka, slovenského původu, velmi působivě líčí život americké ženy za druhé světové války a v jejím románě jsou jasné ohlasy národa, z něhož vyšla. Čtenář pochopí, že se válka nevede jen na bojištích, ale i na domácí frontě a v každém boji za svobodu. Po výstavě dvou slovenských a jednoho jugoslávského malíře (Miro Mališ, Ladislav Guderna a Anton Cetin) přichází v Galerii Krause v Pfäffikonu ZH, na řadu český malíř Jan Kristofori. Tentokrát vystavuje své «politické» obrazy. Politické — to neznamená pro Kristo- foriho bezpodmínečně protikomunistické. ]eho výpověd je namířená proti každé diktatuře, bojuje proti násilí a za svobodu svědomí. Proto se tato výstava koná pod záštitou organizace Amnesty International, která se zasazuje za dodržování zásad Charty lidských práv. Zahajovací projev na vernisáži 31. května měl švýcarský poslanec (Nationalrat) dr. Walter Renschler. V srpnu bude možno v pfäffikonské galerii shlédnout velkou výstavu na téma 21. 8. 1968. Účast přislíbili nejen čeští a slovenští umělci, ale i malíři švýcarští a němečtí. Galerie vyzývá všechny výtvarníky, které inspirovalo ono tragické datum, aby tuto monotématickou expozici obeslali. 18 [pageend20]Jaroslav Kujeba: NAVRÁTILEC BONIFÁC. Tuhle ke mně přiběhl přítel Bonifác. Spěchem byl celý zadýchaný, oči mu plály. Tím jsem byl překvapen, neboť to byl u Bonifáce neobvyklý zjev. Až dosud jsem ho vídal smutného; tak smutného, že svou truchlostí dával fleká slonici své mládě zalehnuvší. Od prvního dne, kdy jsem se s ním poprvé setkal na kterémsi velvyslanectví ve Vídni, lkal. Nebylo taky divu. Opustil republiku v prvním srpnovém týdnu léta Páně 1968 v dobré víře, že se na Jadranu zotaví pro další melouchaření. Když se však 22. srpna vracel domů, dozvěděl se kdesi v Záhřebu o pomoci bratrských vojsk. Než dojel do Vídně, připomněl mu spolucestující svá bohatýrská leta, která strávil jako Mamulův podřízený a projevil naději, že se heroická doba, kdy vládl nad vyšetrovanci v Bartolomějské, brzy zase vrátí do jeho rukou, ó lide český. Přítel Bonifác dostal takový strach ze socialistické spravedlnosti, že místo na sever pokračoval v cestě na západ, až skončil v téže zemi jako já. Ale od té chvíle se jeho duše malého českého člověka zahalila do černého; nechal totiž kdesi v českých luzích a hájích chalupu, která sice zatím patřila vzdálenému strýci Řemdichovi, «ale prosím tě, jak dlouho může osmdesátiletý děda ještě žít?» tázával se s jistotou v hlase, že si strýce ňemdicha co nevidět odvede zubatá. V naší nové vlasti se mu dařilo docela slušně. Ale na novou chalupu to zatím přece jen ještě dlouho nevypadalo. Přemýšlel však o ní doma i v kanceláři; dokonce se mu o ní zdálo, a byly to sny jedna radost: strýc byl bradou vzhůru a přítel Bonifác už v chalupě bydlel; opravoval krov, vylepšoval plot, jeho děti si hrály ne na strýcově, nýbrž na jeho, Bonifácově zahradě. Sny to byly útěšlivé, ale o to horší bývala probuzení. Mezi chalupou a Bonifácem byly dvoje hranice a strýc, který psal, že ho synovec, jediný potomek jeho rodu, nechal na holičkách, a že tedy odkáže chalupu jednotnému zemědělskému družstvu, nevrátí-li se synovec v době nejbližší. Byla amnestie, ale přítel Bonifác byl vyjeven zprávou, že jeho kámoš Servác je na Pankráci. «A byl to přece soudruh, oddaný straně a ochotný následovat ji kamkoli, kam se linie hne,» vyprávěl mi s úděsem v tváři. Než se vysvětlilo, že kámoš Servác nesedí v cele pankrácké věznice, nýbrž že v té hezké čtvrti dostal za to, že v krizových letech nezakolísal, přepychový byt, amnestie skončila a «možnost vypořádat se poctivě s minulostí» pominula. Chalupa zůstala uprostřed luhů a hájů a strýc pořád žil (naštěstí), ale taky pořád psal (naneštěstí), že se na synovce vykašle, když se on vykašlal na něj. Jednu změnu jeho dopisy doznaly: jeho dědicem už nemělo být družstvo, nýbrž paní Hacafírková, která se prý teď v jeho samotě stará. Přítel Bonifác se natajil obavami, že by ji strýc ňemdich mohl v záchvatu senility pojmout za manželku. Pak by přišel o chalupu a kdoví, zda by se Bonifácovy děti mohly jednou vůbec prohánět po zahradě neužilé vdovy. Tehdy, ve chvílích nejvyšší úzkosti, se přítel Bonifác obrátil na čs. zastupitelský úřad a pokorně poprosil, aby mu dovolili vrátit se domů, protože nahlédl své poblouzení, a aby ho jen vypeskovali, leč netrápili šatlavou, že se z něho teď stal opravdový socialista, ať přímo nedí komunista. Po půl roce, když už strýc Remdich psal, že se paní Hacafírková k němu nastěhovala, a když už tehdy bylo opravdu na čase něco podniknout, odpověděl zastupitelský úřad, že se Bonifácova žádost zamítá, ježto se prý zdržuje v cizině bez povolení úřadů. Touto novinkou byl přítel Bonifác zaskočen a teprve teď si jaksepatří uvědomil, co je za slotu hanbářskou. A strýc Remdich psal, že jim to s paní Hacafírkovou klape skoro jako v manželství. Přítel Bonifác začal nosit smutek. Proto jsem byl překvapen, když se u mne objevil s jasem v oku. «Poslouchej,» jásal, «já četl v Tvorbě, že se lidé přiznávají i k tomu, co nespáchali, ve snaze dostat se před čs. soud a tím i domů.» «Já myslel,» povídám, «že tohle byla výsada estébáků...» «To jsou kecy reakce,» odmítl Bonifác mou domněnku. «Z nespáchaných činů se obviňuje přece jen pobloudilý uprchlík. Co bys tomu řekl, kdybych se přiznal, že jsem vyloupil Státní banku?» «Nebyla by lepší vražda babičky vitriolem?» «Ba ne, oni takhle na mne budou moci svést mizernou hospodářskou situaci.» Bonifác si u mne hned napsal doznání (L'aveau). Pěkně je vyšperkoval podrobnostmi svého politické19 [pageend21]ho zvrhlictví, zamíchal do toho buržoázni původ, vyrobiv z otce piskare otce velkoobchodníka, a vzal na sebe i smrt jednoho zvláště bedlivého vrátného, kterého «odrovnal» zvláště zavrženíhodným způsobem: bral ho s sebou denně na oběd do závodní jídelny. Projevil nakonec naději, že soudruh prokurátor jistě odhalí jeho další provinění, podepsal a odeslal. Přímo do Prahy. Odpověď dostal obratem. «Pane,» psal mu federální ministr vnitra osobně, «Vaše zločiny jsme prošetřili a zjistil jsme, že jste si je vymyslel. Státní banku jste vykrást nemohl, protože díky Sovětskému svazu bylo takové nebezpečí navždycky zažehnáno. Strana se postarala, aby trezory Státní banky zely od března 1948 prázdnotou. Vaše žádost o návrat se zamítá.» «Přiznej se, příteli Bonifáci,» povídám, když jsem viděl jeho zoufalství, «k jinému zločinu, pravděpodobnějšímu.» Odkvapil beze slova, ale z pohybů sálalo odhodlání nevzdat se. Za nějaký čas, tedy přesně: včera, přišel znovu, tentokrát rozjařen. «Jedu domů,» jásal hned ve dveřích. «Prosím tě, jaks to dokázal?» «Napsal jsem novou žádost a jen tak mimochodem jsem v ní poznamenal, že znám nemravné historky o představitelích exilu.» «Napíšeš taky něco o mně?» povídám drze, ačkoliv jsem nebyl nikdy v žádném výboru, ba ani v komisi. «Proto jsem přišel. Chci ti nabídnout kšef- tík. V Československu je ovšem všeho dost, jen psacích strojů se tam jaksi nedostává. Mám si pro své memoáry přivézt vlastní. Já ale žádný nemám. Dej mi svůj a já tě tak ohodím», že si tě v exilu začne každý vážit.» Dal jsem příteli Bonifácovi svou hermesku a ještě jsem mu přidal tisícovku papíru a nějaké kopíráky. Co člověk neudělá proto, aby se o něm v exilu hezky mluvilo. Otto Ulč: KOHOUTÍ GLADIÁTOŘI NA FILIPÍNÁCH Den Páně je jediný den, kdy je otevřeno na kohou- tích zápasech, a ty jsme si taky nedali ujít. Tyto vraždy pravidelně přenáší televize, devátý kanál. Kohoutí kolbiště jsme po velkém hledání našli podle plakátu COCK FIGHTING SENIOR DERBY v nevábném rurálním předměstí a aréna byla v cirkusovém stanu se zabijáckou temperaturou aspoň 95 dusivých Fahrenheitů. Ještě že máme prosinec. Ve stanu bylo narváno a jak jsem si všiml, Priscilla byla jediná přítomná žena. V ringu u jednoho rohu byl nápis WALA neboli FAVORIT, v druhém MAROON čili OUTSIDER. Každé utkání tedy má svého oblíbence a odstrčence a na ty se různě sází. A každý si tu hazarduje, takže jste na valné hromadě sršňů. Na dálku na sebe sázkaři hulákají, dělají znamení, hlava přes hlavu, hlas přes hlas, a přitom peníze smění ruce až po každém kohoutím zabití. Jak mohou vědět, kdo si vsadil kolik proti komu, s kým, a že vítěz dostane zaplaceno? Ale Alfréd, který si právě takhle vsadil, mne ujistil, že na všechny otázky je odpověd kladná a abych počkal a raději se koukal. Právě se totiž dostavila první gladiátorská dvojice. Na levém pařátu měli přimontován meč, jehož délku jsem odhadoval tak na pět centimetrů. Meč je bodlo ostré jako břitva, lze s ním zabít člověka, takže před bojem je zbraň bezpečně v pochvě. Pak se gladiátoři docela obyčejně česky rozkokrha- li. Často se taky dostaví s mírumilovnými úmysly a od toho je sparring partner, aby bojovníka dostal do tempa a patřičně kruté nálady. Trenéři jim domlouvají a zatím si diváci stupňují své vášně. Takhle asi vypadá plodinová burza při oznámení pšeničného moru. Přibývá na skandování a hecování. Kravál se slije do jediného wagneriánského crescenda tohoto krve- lačného, peněz lačného davu, poslední pokyny trenéra zápasníkům, inu, mají to fifty fifty, sejme se pochva, meč zlověstně zablyští a jde se na věc. Bez mazlení, bez otukávání. Zápas se rovná zásah a smrt, ráz dva. Vlétli do sebe, peří se rozprášilo, a už se jeden cuká s přetatým hrdlem v pilinách. Koukám na chudáka trenéra, a možná, že i vlastníka, jak si sbírá svého mrtvého zápasníka, ještě většího chudáka. Okolí jim nevěnuje milimetr soustrasti. Nad davem je šustot oběživa z rukou do rukou hazardérů, kteří uhádli správnou smrt. Alfréd vsadil deset peset, vyhrál devět; jedno peso inkasuje zprostředkovatel. Jednotlivé výhry — a prohry — jsou až desetitisícové, tedy sumy celoročních výdělků. A za deset vteřin je po výdělku. Zase asi tak čtvrthodinová přestávka, sršňové se rojí, wagneriánsky mohutní, tatáž procedura v kolbišti a stejně svižná smrt. Stál jsem nad ní s hodinkami. Zápas trval šest vteřin. Když už jsme pak pozorovali zánik pátého kohouta, navrhl jsem, že počet pro ilustraci stačí a že bychom mohli jít. Vítězný Alfréd mezitím našel svého vítězného trenéra, přivedl ho a tak jsem si ve vřavě zaznamenal vzácné interview na magnetofon. Dozvěděl jsem se, že trenér je toliko zaměstananec, nikoliv vlastník opeřence. Majitel tu dneska není, kouká se na boj 20 [pageend22]doma na televizi, vsadil si na svého a vyhrál 12.000. Ptám se, zda se v tomto kolbišti platí startovně. Neplatí se. Tak tenhle kohoutek, to byl jeho první zápas. « Jak dlouho jste ho trénoval?» »Jeden celý rok. Je to důležitá rasa, dovážíme je z Texasu.» Ejhle, američtí občané, takové piplání a ve vteřině je po piplaném. Což mne připomnělo jednu neřestně drahou večeři v čínské restauraci, kde samotná polévka stála deset dolarů. Prý jsme jedli vzácnost, ujištoval nás majitel. Provokoval jsem tenkrát hostinského dotazy, kolik by účtoval za pekingskou kachnu s vysokoškolským vzděláním, ovládající několik světových jazyků. Ptal jsem se, zda tyhle kohouty v ročním tréningu nějak extra krmí. Prý ne. Dostávají regulérní zob. Nyní důležitá otázka: »Jak se vychová bojovník? Co ho přiměje k boji?» Důvěrná odpověd: Za prvé, musí se mu vyškubat peří kolem konečníku. Za druhé, oškubané se potře dráždivou pomazánkou. A s ohněm v řiti kohout je pak prý do boje jako kat. Trenér nám dovolil okouknout si dnešního vítěze. Byl pořádně zřízený, natržený a krev z něj leckde kapala. Ptám se, jak dlouho bude na léčení. Za týden bude pašák, zpátky v ringu. Tedy zpátky s několikavteřinovou možností být zabit či zabít a vyváznout s novými šerednými šrámy. Proč tedy říkat »psí život»? Zápasnický kohoutí život, to by byla ultimální mizerie. (Z knihy »Bez Čedoku po Pacifiku».) Pod helvétským křížem JAK SE STANU ŠVÝCAREM ? III. Nejdřív snad abychom vysvětlili nedorozumění: Členství v krajanských spolcích není nikterak na škodu «kádrovému» posudku, který doprovází žádost o švýcarské občanství. Dotázali jsme se na kompetentních místech a můžeme oznámit: právě naopak. Švýcaři nepožadují, abychom odložili svůj původ jako v šatně, nevidí v krajanském spolku cizí těleso, považují za přirozené, že se sdružujeme. Ostatně třeba v Americe existuje vesnička New Glarus a ani Švýcary, žijící v západním Německu, nenapadne se stranit ostatních Švýcarů ze strachu, že by jim to mohlo uškodit. Tolik na vysvětlenou. Dobrá pověst a reference však ještě nestačí k udělení šv. státního občanství. Následuje třetí, snad nejvíc rozhodující akt: osobní «prověrka» před komisí. A zase: na malých obcích snad tyto osobní výslechy, či zkoušky, odpadají, zvláště u dětí, o které aktuálně jde. Nazýváme-li tuto část procedury «výslech» nebo «prověrka», je to Jen proto, že nám Jsou tyto názvy bližší. Obsahově však s těmito dost nepříjemnými vzpomínkami nemají vůbec nic společného. Samosebou: ner- vózita bude v každém z nás, protože nikdo kloudně neví, co na něm tl «byrgři» budou chtít, než ho přijmou mezi sebe. Ale žádné strachy. Jde v celku jenom o formalitu, s kterou si našinec bude vědět rady. V šafhau- senu (pro staromilce v Šafhúzách) se koná na radnici a trvá všeho všudy čtvrt hodiny. Otázky klade tamější starosta jako předseda komise pro občanská práva za přítomnosti ostatních šafhúzských konšelů. Je-li žadatel ženatý, musí se dostavit i ta jeho lepší polovička. Marxismus-leninismus se pochopitelně nezkouší. Zásadní otázku, bez níž se výslech neobejde: «Proč se vlastně chcete stát Švýcarem?» zodpoví každý z nás velmi lehce, nejlíp podle pravdy. Žadatel nemusí vědět, kdy byla bitva u Morgarten nebo jak hluboké je Ženevské jezero (pro příliš asimilované: Lac Léman), nemusí vědět, kdo to byl Meinrad Inglin nebo Nello Celio. Musí však znát třebas, kolik kantonů tvoří konfederaci, kolik členů má bundesrát, jakou má funkci kantonální rada, jaká práva má jednotlivá obec, v hrubých rysech: jak funguje švýcarská demokracie. A ještě trochu vás můžeme uklidnit zjištěním, že cizinec toho o Švýcarsku ví pravidelně víc než «rodilý» Švýcar. Jen málokdy se stane, že kandidát u «prověrky» neprojde. Po několika měsících může tento smolař zkoušku na státní občanství opakovat. A reparát, to už opravdu není problém. Je to určitě lehčí, než když máte opakovat řidičskou zkoušku . . . (Dokončení příště) TERORISTÉ VE ŠVÝCARSKU. Před několika týdny se podařil švýcarské policii dobrý lov. Zatkla pět osob, které mají na svědomí několik vloupání do konfederačních vojenských skladů. Tak v červnu 1972 se vloupaly do muničního skladiště v curyš- ském předměstí Hongg, kde ukořistily 27 granátů. Téhož roku v listopadu ukradly 135 ručních granátů z vojenského skladiště v Ticinu. Ze skladiště min v kantónu Cu- rych loni v dubnu 160 nášlapných, 20 protipancéřových a 12 rozptylných min. Kromě těchto hlavních zločinů je na jejich kontě několik krádeží pušek, revolverů, civilních výbušnin, různých průkazů a poznávacích znamení pro vojenská i soukromá auta. 21 [pageend23]Ze zatčené skupiny, jejíž šestý člen se dosud hledá zatykačem, jsou tři Švýcaři a dvě Němky, všichni kolem dvaceti let. Nejdůležitějším úlovkem je Petra Krauseo- vá, kterou hledá i italská policie pro podezření z účasti na založení požáru v milánské filiálce firmy ITT. Část ukradených zbraní byla nalezena v jednom úkrytu v kantónu Curych. Bylo však zjištěno, že tato teroristická skupina, působící na území švýcarské konfederace, dodávala zbraně teroristům v Německu, v Itálii a ve Španělsku. Policie zabavila také rozsáhlou dokumentaci, která nasvědčuje tomu, že se bandité chystali přepadnout i jiná policejní a vojenská zařízení, například zbrojnice a muniční sklady a vysílačku švýcarské filiálky Inter- polu. Policii padly do rukou také organigramy konfe- deračního státního zastupitelství a curyšské policie, ale hlavně plán, z něhož je patrno, že curyšská skupina byla součástí rozvětvené organizace, působící na území celé Evropy. Je pravděpodobné, že skupinu vedla Petra Krauseová. Často se zdržovala v takzvané Studijní knihovně dějin dělnického hnutí v Curychu, kterou vede genösse Pinkus, dlouholetý člen švýcarské komunistické strany, která se nazývá Strana práce. I když Pinkus tuto šestatřicetiletou teroristku nechával často v knihovně přespávat, byl překvapen, že to byla teroristka; považoval ji za u- přímnou ženu levicového smýšlení, která se zabývala prodejem knih a v knihovně mu pomáhala. Ani tajemník komunistické strany Švýcarska nechce o teroristické činnosti Krauseové pranic vědět a říká: «Takové akce, jako podnikaly skupina Baadera a Mein- hofové nebo Rudé brigády, nemají nic společného s bojem dělnického hnutí. Právě naopak mu škodí, protože ženou vodu na mlýn pravici.» Týž názor zastává i redakce studentského extrémně levicového časopisu «focus», což jí ovšem nepřekáží, aby neotiskla «materiály Frakce Rudá armáda», aby prý o nich čtenáři mohli diskutovat. Ještě dále jde redakce jiného levičáckého časopisu «Konzept», který zatčené teroristy označuje za «produkty a tím i oběti této společnosti». Podobně dvojace se vyjadřují k zatčení teroristů zástupci maličkých levicově extrémních stran, například Revoluční marxistické ligy a strany POCH, která působí hlavně mezi švýcarskými vysokoškoláky. Víte, že penzista, který se legálně vystěhuje z Československa, múze požádat čs. konzulát ve Švýcarsku (i jinde) o přiznání důchodu? Výše se zjistí přepočtem 2,70 Kč za 1 Fr. že byste měli své pomocné organizaci (SAH, Caritas, HEKS a pod.) každou změnu svého bydliště? Právě tak důležité je hlásit ostatní změny (stav, rozvod, sňatek, narození, smrt). Při informacích npř. o otázkách státního občanství nebo o IV a AHV jsou ti tazatelé v nevýhodě, jejichž adresa zůstala — jako Horníčkovy housle — přísně utajena. Jan Beneš VZPOMÍNKA NA ŽELEZNOU OPONU Počátkem března uplynulo výročí na které nebylo vzpomenuto, celkem neprávem. Nebylo sice natolik kulaté, jako ta tři desetiletí mezi květnem 1945 a květnem 1975, ale zato to bylo výročí události, která se snažila naznačit, že porážkou Hitlerovou jsme stavu nevinnosti nedosáhli. Dne 5. března 1946 obdržel Winston Churchill jeden ze svých čestných doktorátů. Bylo to ve Fultonu, a veliký Winston tam při projevu použil poprvé výraz železná opona. Přesně téhož 5. března 1946 sa čirou náhodou jednotily v Československu dělnické odbory do podoby, v jaké měly být použity v únoru 1948. Muž, kterému se nelíbil mír s Hitlerem a vysloužil si tím titul válečného štváče, tehdá ve Fultonu kromě jiného řekl: — Od přístavu štětin na Baltickém moři až k Terstu na moři Jaderském byla napříč kontinentu spuštěna železná opona. Za tímto předělem zůstala stará evropská hlavní města států střední a východní Evropy. Varšava, Berlín, Praha, Vídeň, Budapešť, Bělehrad, Bukurešť a Sofie. Všecka tato města I se svými obyvateli nejen že podléhají sovětskému vlivu, ale také neustále většímu dohledu Moskvy. Jistě to není ona svobodná Evropa, za kterou jsme bojovali. Nemohu věřit, že by přáním Ruska byla válka. Ale to, co si Rusko přeje, to Je ovoce války, to je nekonečné rozšíření jeho moci a Jeho doktrín. Soudí se, že Winstona Churchilla není třeba vzpomínat. V roce 1975 jsou sjednoceny odbory v Portugalsku, pod vedením místních komunistů. Nikdo už nedá zá- Rudolf Dilong: AFORIZMY A EPIGRAMY Vo sne každý všetko jasne vidí, dobre, že oči nevypúli, a škuľavému snívalo sa, že jedinečne, krásne škúli. Keď kto chcel včera motýľka mať, treba ho bolo včera lapiť, nad včerajšími motýľkami netreba sa už dneska trápiť. Plané sny púšťaj dolu riekou, za každým nech je jedna bodka; keď sa ti stratí sen na vodách, to je len papierová loďka. Zo zbierky Stlmené slovíčko, Galt, Kanada, Dobrá kniha, 1974 22 [pageend24]ruky Jugoslávii, a «vlastenci» v Indočíně «zničili» reakci. Také ovoce této války jest plod, který bude příčen Moskvě. Třicet let je velmi kulaté výročí. Za třicet let se ve stínu té tisíckrát potřené a stále existující železné opony narodily a zemřely miliony. Nejméně jedenáctkrát mezitím byla zahajována éra nových vztahů mezi o- běma světy, nejméně desetkrát vanuly různé uvolňovací duchy (Ženevy, Camp-Davidu, Vídně etc.). Nakonec tu ovšem stále ještě zůstala ona železná opona, onen předěl kontinentu, kde jsme se většinou narodili, onen předěl, za kterým zůstala stará hlavní města střední a východní Evropy. Stín drtícího vlivu padá odtamtud třicet let po válce na mnoha jiná hlavní města. Dnes se bojuje za mír. Za onen sovětský mír, jehož pachuti se vzpíral ten starý reakcionář Churchill. Ten starý reakcionář, který věděl, že osud každé země je, tak jako osud každého člověka, jen dílem osudu světa. Osud světa pak, zdá se, byl Churchillovi čímsi, co mu leželo na srdci více než to, bude-li o nejbližších volbách zvolen. Svět nevstoupil do nevinnosti, třebas bude v Československu amnestie, jen nabyl bezprávných dimenzí, pro které se vedla válka proti Hitlerovi. Za železnou oponou je Havana a také Lisabon a Řím se chystají na konsolidační úsilí made in S. S. S. R. Politikové pak si přejí být zvoleni, dokud ještě jsou jakési volby. Hrozba starých novin Rodná strana považuje za činnost mrzkou, schovává- li si socialistický občan noviny staršího data než z předvčerejška. Mít doma tisk např. z roku 1968 již hraničí se zločinností, neboť zlotřilí pisálkové (v žoldu západoněmeckých revisionistů — jak jinak?) plivali své jedovaté sliny na dělnickou třídu např. tím, že na stránkách tisku požadovali přítrž vykořisťování republiky prostřednictvím tzv. RVHP a konečné vyrovnání všech dluhů za zboží a služby, exportované na Východ. Psalo se tehdá o nicotné sumičce osmi miliard devizových korun. S odstupem doby se zdá, že již tento požadavek samotný mohl uvést v srpnu 1968 divize asiatských bratrů do pohybu. Starší ročníky československých novin jsou i po jiné stránce nejen zajímavé, nýbrž i zábavné, najde-li si čtenář Gustíkovo žvatlání ve smyslu: «Budeme důsledně pokračovat v polednové politice,» nebo: «Garantuji, že se nebudou konat žádné politické procesy,» eventuálně: «Nikdo nechce a také nebude omezovat cesty našich občanů na Západ». Hrozba starých novin je mocná. Je v nich utajena pravda, po které národ touží, i lži místodržících. Proto se stalo v ČSR jakýmsi mravem, zežloutlé stránky raději likvidovat dobrovolně, než je při domovní prohlídce zlikvidují estébáci i s majitelem. Inu — jiná země, jiný mrav! Sunar To vás bude také zajímat NEBEZPEČÍ A VÝHODY TELEVIZE V době, kdy se všechno prověřuje a zkoumá vědecky, přišla na řadu I televize. Ne ty obecné věci, který pořad se poslouchá nejvíc, který si zapne méně posluchačů, a kterých sl «spotřebitel» ani nevšimne. Američtí profesoři si vzali pod lupu vztah televizních detektivek k objemu posluchačovy inteligence a těla. Chytré, co? Nebo aspoň originální. Právě tak překvapivé jsou výsledky, k nimž došli. Byli na to tři a k dispozici měli 30 zkušebních králíků. 30 normálním spotřebitelům měřili nějaký čas elektrické proudění v jejich mozcích a nade vší pochybnost zjistili, že se ti lidé, kteří se dívají většinou na televizní detektivky, stávají na poměrně dlouhou dobu inteligentnějšími, vnímavějšími a duševně čilejšími. Jeden z nich, pan profesor Lademan, prohlásil doslova: «Televizní detektivka je jedním z nejlepších dopovacích prostředků proti hlouposti.» A spolu s kolegy Cashwinem a Murcelem tvrdí, že je to tím, že hodnota mozkových buněk se při napínavém ději detektivek zvyšuje a jejich schopnost reakce se zlepšuje. Osoby, které jsou už od přírody Inteligentní, se tak mohou stát ještě vnímavějšími. Pan profesor Murcel je proto proti přílišnému klidu ve volném čase a dí: «Meditací a totálním nicneděláním se nedosáhne vždycky kladných výsledků pro zdraví a pro osvěžení výkonnosti. Televizní detektivka má víc oživujících dráždivých faktorů než jakýkoli jiný zábavný pořad, vypočítaný pouze na zábavu, která jen zřídkakdy podněcuje k přemýšlení.» A že o tom ti tři vědci musí něco vědět, dokazuje to, že se k těmto výsledkům popracovali s pomocí 14 elektrod, připevněných na různých částech vyšetřovaných lidí, které jim zprostředkovaly přehled o hodnotě, kterou má každá duševní i tělesná práce pro činnost mozkových buněk. Až potud bych byla spokojena, protože já se dívám prakticky jenom na detektivky. Čáru přes mou radost nad výborným duševním cvičením mi udělali britští kolegové americké vědecké trojice. Ti zjistili v londýnském Ústavu pro pohybovou terapii, že lidé, kteří se dívají převážné na detektivky, přibývají měsíčně 2 a půl až 3 kila na váze, sedili v týdnu aspoň třikrát 4 hodiny před televizorem. Zábavné programy a vůbec programy, které působí na bránici, mají za následek pouze poloviční přibrání na váze. A tak Vám i mně zbývá volba: buď se stát tlustým a chytrým tím, že budeme vysedávat před o- brazovkou, když televizní komisař honí vraha, nebo hloupým, zato však štíhlým, tréningem bránice a pa- 23 [pageend25]třičných svalů, uváděných v pohyb smíchem. Jenomže: povězte mi, kterému televiznímu pořadu se mohu od srdce zasmát... ? Do tohoto trudného rozhodování zasvitl přece jen paprsek uklidnění: Psát dopisy není spojeno s růstem objemu. Americká poštovní správa totiž pisatele dopisů ujistila, že olíznutí poštovní známky se rovná jedné desetině kalorie. A průměrný člověk smí pozřít denně 2500 kalorií, aby ne- ztloustl a neumřel hlady. Což se zase rovná olíznutí 25000 známek... Jana Kaplanová DIAMANT kámen heroických ctností a lásky Říká se asi právem, že nejdražší ulicí v Evropě je curyšská Bahnhofstrasse. Má to jistě své oprávnění. Na této široké třídě, v jejíž části, přivrácené k nádraží, nesmějí jezdit auta, má hlavní sídlo věťsina švýcarských bank, v nichž si ukládají peníze nejen arabští šejci, ale i vládci všech možných koutů světa, bossové italské mafie, amerických gangsterů a různí jiní finanční mocnáři, kteří «šetří z cizího». Nikde snad není také tolik klenotníků jako právě na Bahnhofstrasse. Za jejich výklady, důkladně zajištěnými, najdete důkladně pojištěný obsah, kameny, které se v jiných evropských městech sotva vyskytují. Třebas doba «cullinanů», «orlovu», ko- hinoorů» nebo «regentů», a jak se ty slavné diamanty ještě jmenovaly, už minula, přece je možno právě v ulici, vedoucí od curyšského nádraží k Cu- ryšskému jezeru, vidět pozoruhodné diamanty, at jsou už broušeny do klasického tvaru briliantů se 56 facetami, do oválu, do tvaru hrušky, do obdélníkového tvaru baguetty nebo do formy lichoběžníkové. Výbrus, neboli takzvaný «eut», je jenom jednou a dost podružnou vlastností, na kterou je třeba při koupi diamantových šperků dbát. Mnohem závažnější je váha kamene, počet karátů. Pravidelně jen odborník ví, že jeden karát se rovná stu bodů, a že v «lidské» mluvě znamená 2 desetiny gramu. Že i cena diamantů stoupá, je při dnešní inflaci celkem samozřejmé. Hlavní příčina této inflace záleží v tom, že se surových diamantů nachází stále méně: z tisíce tun země se vytěží pouze 9 desetin karátu, což vydá po výbrusu 45 setin karátu. K tomu přistupuje, že z tohoto minimálního množství patří jen 5 procent diamantů do nejvyšší skupiny. Nebot nestačí jen váha a vybroušení k tomu, aby byl diamant vskutku cenný; musí být patřičně zbarvený a čirý. Přirozená barva diamantu se určuje podle mezinárodních měřítek. Nejcennější je «river» neboli «colourless», diamant s modrým nádechem; označení «top wesselton» a «wesselton» nesou diamanty jemně bílé nebo bílé, zatímco «top crystal» a »crystal» znamenají, že kámen je zabarven. Poslední tři, nejnižší stupně, «top cape», «cape», a «yellow» zkušenému řeknou, že diamant je méně nebo více žlutavý. Podle čirosti, která se zjišťuje při desetinásobném zvětšení, rozeznáváme sedm stupňů, od «flawless» až po III. pique, to je od úplně čirého diamantu až po kámen s velkými vzduchovými bublinami. Ve starověku se «adamas», nepřemožitelný, jak tento chemicky čistý uhlík nazvali Bekové, jenom leštil. Brousit diamanty začal 1456 Ludwig van Berquem v Bruggách. První — starověká — naleziště diamantů byla v Indii a teprve v 18. století k této «kolébce diamantu» přistoupila Brazílie. V Jižní Africe se s těžbou začalo až roku 1870. Teprve tento senzačně bohatý výskyt dal základ k široké oblibě tohoto drahokamu a udělal z něho výhodnou investici. Diamant se stal vedle zlata nejstabilnějším investičním faktorem. V padesátých letech se k mezinárodnímu cenovému indexu diamantů připojil i Sovětský svaz poté, co byla odkryta nová naleziště na Sibiři. Významná jsou rovněž naleziště v Rhodesii, v Tanzanii, v Kongu, v jihozápadní Africe a ve Venezuele. Dosud největší diamant byl nalezen roku 1905 v Jižní Africe a byl nazván po presdentovi společnosti, jíž důl patřil, Cullinan. Vážil 3106 karátů a společnost ho darovala anglickému králi Edwardu VII. Ten ho dal vybrousit do dvou kamenů, které jsou součástí britského korunního pokladu. Diamant «Sach» vážil pouze 90 karátů. Byl nalezen v Indii a šach Dšihan I. ho daroval své první ženě Nuri- Mahal, pro níž dal postavit slavné mausoleum Tadž-Mahal. S indickými velkomoguly jsou spjaty rovněž osudy jiných obrovitých diamantů. Kohinoor leží dnes ve skleněné vitríně v londýnském Toweru, kdežto Orlov, modrozelený kámen, čirý jako voda, který se broušením z původních 787 karátů «scvrkl» na 200 karátů, zdobil trůn perského císaře; odtud ho ukradl francouzský grenadýr, který ho prodal za 14 set tolarů lodnímu kapitánu. Potom ho získal ruský kníže Orlov, který ho daroval své milence carevně Kateřině Veliké. Ta ho dala zasadit do žezla, odkud ho bolševici «přivtělili» do diamantového pokladu Sovětského svazu. Safírově modrý diamant «Hope» byl původně vsazen jako oko do sochy indického boha a pozdějším majitelům přinesl smůlu, mezi jiným i francouzské královně Marii Antoinettě, která skončila na popra- višti. Koupí-li si dnes někdo na Bahnhofstrasse v Cury- chu jednokarátový diamant, nemusí mít strach, že mu přinese neštěstí. Cena diamantů stále stoupá, za posledních 35 let o 1750 procent. A zbohatnout tak lehce není vskutku žádná smůla . . . Roku 1974 požádalo 1132 cizinců o politický asyl ve Švýcarsku. 1973 se o něj ucházelo 1043 cizinců. V čele žadatelů stáli loni Chilané se 277 osobami. Čecho- 24 [pageend26]Slováci jsou se 177 žadateli na třetím místě za Maďary, jichž se chtělo v konfederaci usadit 260. Do konce prosince bylo přiznáno právo asylu 661 osobám, což je o sedmdesát méně než loni. V době, kdy bylo Švýcarsko ohroženo vážně nacistickým Německem, vzniklo hnutí, které zamýšlelo vyhodit do povětří most, který spojoval německy mluvící eidgenossy s jejich severními, tehdy hnědými «spolubratry», totiž jazyk. Vymyslelo si pro to zvláštní metodu. Německy hovořící Švýcaři měli psát, jak slyší, přičemž měli používat českých diakritických znamének. 1937 vyšla publikace, která tento způsob osamostatnění propagovala, přimlouvajíc se zároveň za psaní podstatných jmen malými písmeny. «Grossi kumision fon ale profäsere, mundartšriftštelere, lerere ton ale šuelštuefen» žádala kategoricky: «Šribed wien er redet!» Jan Hus, který tato «velká a malá nabodeníčka» prosazoval, by měl zajisté radost. Kdyby se byl tento «zlepšovák» ujal, byli by to Češi a Slováci ve Švýcarsku měli po nějakých čtyřiceti letech mnohem lehčí... Německý astronom Winnewísser a jeho americký kolega Churchwell znovu podali důkaz, že ve vesmíru existuje organická hmota: obřím radioteleskopem zachytili signály masy asi 100 miliard molekul kyseliny mravenčí, rozptýlených v oblasti tzv. «černých mraků» v Mléčné dráze, vzdálených asi 30 000 světelných let. Neštovice zmizí v brzké době zcela ze světa. Oznámila to Světová zdravotnická organizace. Dnes už je jen asi 1400 nemocných, tj. o 90% méně v r. 1973. K úplnému potření choroby, která tolikrát v dějinách byla strašlivou metlou lidstva, je zapotřebí asi přes milión dolarů. Novinka z antropologie: profesor D. Johnson z Clevelandu objevil v Etiopii kostru pračlověka, který žil asi před 3,000.000 lety. Jde o děvče, staré asi 18—20 let, měřicí něco přes metr. Kostra je zachovalá ze 40 procent. Je to nález zatím nejstaršího hominida vůbec. (V šedesátých letech objevil Dr. J. B. Leakey v Tanzanii pověstného Zinjantropa, starého přibližně 2 mil. let, a později jeho syn kostru pračlověka u Rudolfova jezera v Africe, který žil zhruba před 2,500.000 lety.) V hongkongské nemocnici se zdařily pokusy léčit alkoholismus a návyk na heroin a opium elektroakupunktu- rou. Metoda se prý osvědčila u 90 procent pacientů. Osm britských vojáků podnikne letos v létě 12.000 kilometrů dlouhou výpravu z Dakaru přes Saharu až k Rudému moři. Expedice, která potrvá čtyři měsíce, se bude cestou zabývat též geologickým průzkumem. Chce též prakticky vyzkoušet nový typ Landroveru ve zvláštně těžkých terénních podmínkách. VAŠE DOVOLENÁ ■ Podle průzkumu, který provedl německý automobilový klub ADAC, zaplatí se letos, bez nákladů na cestu do místa pobytu, za jednu hypotetickou «dovoleneckou jednotku», která stojí ve Švýcarsku 100 Sfr ceny: Španělsko SFr 36,70 Rakousko SFr 71,— Řecko 49,60 Dánsko 71,70 Jugoslávie 50,40 Německo 75,60 Portugalsko 54,90 Francie 83,20 Itálie 67,20 Velká Británie 93,10 B A kolik činí přepočet zahraničních valut ve vztahu k švýcarskému franku: Země 1 Fr NSR —.92 Švédsko 1,50 Francie 1,60 Dánsko 2,10 Itálie 241 Norsko 1,90 Rakousko 6,50 Finsko 1,40 Anglie —,16 Řecko 11,10 Španělsko 21,30 Jugoslávie 6,25 Portugalsko 9,30 USA —,40 Holandsko —,94 Kanada —,40 Belgie 14,— pozn.: místy zaokrouhleno, stav ku dni 7.5. 1975. B Pro dovolenou doporučujeme sestavit pro každého člena rodiny podobnou tabulku : země Fr 1,— 10 20 30 40 50 Itálie 241 2410 4820 7230 9640 12.050 Španělsko 21,30 231 426 639 852 1.065 8 Švýcarský oficiální orgán upozorňuje cestující na nebezpečí, které hrozí všem návštěvníkům východních zemí a ve svém oběžníku uvádí toto : . . . v poslední době udělují rumunské orgány zahraničním příslušníkům již za nepatrné překročení rumunských předpisů velmi ostré tresty na svobodě a tresty peněžní. Jak je známo z tisku, byl zástupce jedné jihoněmecké strojírenské firmy propuštěn pouze na základě složení kauce 1,7 milionů DM a mohl pak vycestovat. Musí se počítat s tím, že i ostatní východní státy, které jsou v obtížné devizové situaci, budou mít podobnou praxi. Ještě dodatek pro ty, kteří touží po východoevropské dovolené. Švýcarské zastupitelské orgány ve vých. zemích v žádném případě nemohou intervenovat za uprchlíka, který má ve Švýcarsku asyl, neboť každý byl upozorněn při vydání cestovního dokladu na případné nebezpečí. B Francie, Španělsko, Belgie a Luxemburg vyžadují i u cizinců ochranné pásy v autě. 25 [pageend27]■ Buď v TC nebo na hranicích mohou být opět zakoupeny poukazy na benzín za cenu 1 litr normálního benzínu 210 Lire (místo 287) 1 litr superbenzínu 220 Lire (místo 300) SPORT — Avery Brundage, bývalý president Mezinárodního olympijského výboru, zemřel ve věku 89 let. — Kvalifikační utkání ME fotbalistů - skupina A: ČSR—Kypr 4:0, branky Panenka 3 (hat-trick), Masný 1. První utkání obou soupeřů v historii kopané vůbec. — ČSR-Portugalsko 5:0, branky Bičovský a Nehoda po dvou a Petráš. Senzační úspěchu našich fotbalistů, první jejich vítězství nad Portugalskem. Skupinu vede Anglie s 5 body před ČSR se 4 body. — Po 20. kole 1. ligy kopané vedl tabulku Slovan (30 bodů). Druhý byl Inter, třetí Bohemians. — Vítězem Českého poháru v kopané se stala Sparta, která však bojuje o udržení v 1. lize. Slovenský pohár vyhrála Trnava. — Borussia Mönchengladbach-Banik Ostrava 3:1, odvetné utkání poháru UEFA, Baník vyřazen. — Mistrem ČSR se stalo již v 5. kole před skončením ligy Kladno. Sestupuje Gottwaldov. — I když se čs. hokejisté umístili na tradičním druhém místě MS, přece jen ČSVTS nešetřilo tituly; noví zasloužilí mistři sportu : Kochta, Augusta a Novák. Crhovi, Kaberlemu, Dvořákovi, Kej- klovi a Ebermannovi stačil výkon jen na «mistra sportu». «Zasloužilí trenéři»: Gut a Starší. — Ve finále PMEZ v hokeji se utkají Pardubice s CSKA Moskva. — Finále tenisových turnajů v USA: Dallas, Wa- deová-Navrátilová 2:6, 7:6, 4:3 skrečováno pro zranění; Memphis, Solomon-Hřebec 2:6, 6:1, 6:4; Florida, Evertová-Navrátilová 7:5, 6:4. — Hřebec je po automobilové nehodě na léčení v nemocnici na Karlově náměstí. — 3. kolo Davisova poháru NSR-Švýcarsko 5:0. I Petr Kanderal prohrál obě dvouhry. Podlehl také Rumunu Oviciovi v Curychu, v poháru «Fair play». — Václav Kubíčka, bývalý čs. reprezentant, se stal hlavním trenérem západoněmeckých gymnastů. — Motocyklovou soutěž v Clermont-Farrand, která se započítává do ME, vyhráli naši reprezentanti: třídu do 100 ccm Kremel, do 250 ccm Stodůlka, do 350 ccm Mašita a do 500 ccm Zloch. — Velkou cenu Rakouska, zahajovací závod MS v motocrossu v třídě do 250 com vyhrál Falta. — Na MS ve volném stylu v Ludwigshafenu si nejlíp vedl Karabin, který získal ve váze do 74 kg stříbrnou. — Volejbalová liga skončila: Ženy: 1. RH Praha, 2. Střešovice; Muži: 1. Liberec, 2. Odolená Voda. — Rugby: čs. tým utrpěl nečekanou porážku od španělského mužstva (7:13) a sestupuje do evropské B-skupiny. — Vítězstvím v Mayerhofenu zvýšil Sochor svůj bodový náskok v EP lyžařů v obřím slalomu. — V šachovém turnaji v Las Palmas se umístil Hort jako druhý. První byl Ljubojevič. ZPRÁVY Z VRCHOLNÝCH ORGÁNŮ ČS. EXILU Čs. poradní sbor v záp. Evropě vydal k 30. výročí 9. května 1945 provoláni, v němí připomíná zásluhu západních Spojenců na našem osvobození, kterou komunistický režim bagatelizuje nebo dokonce zamlčuje. Cituje z projevu generála L. Svobody, nynějšího presidenta, který měl v květnu 1968 v Pražském parku kultury a oddechu a v němž řekl: «Nasi vojáci bojovali proti fašismu po boku spojených armád na třech frontách: v Sov. svazu, na západě a v africké poušti, a všude prokázali své hrdinství a statečnost.» Je historický fakt, že americké jednotky osvobodily západní oblast Československa a že byly tehdy v západních Čechách nadšeně vítány. Fakt také je, že se tehdy «rudá armáda na území spřáteleného Československa chovala namnoze tak, že si občané přáli», aby byli co nejdříve od «osvoboditelů» osvobozeni, uvádí provolání Čs. poradního sboru dále a končí zjištěním, že «pro demokratické Čechy a Slováky zůstává nadále hlavním svátkem 28. říjen 1918, kdy se zrodila československá státní samostatnost.» Rada svobodného Československa zveřejňuje především odpověd presidenta americké odborové ústředny AFL-CIA, George Meanyho, na svůj dopis, v němž projevila vděčnost za jeho postoj před zahr. výborem am. senátu. Meany, který zastává názor, že Sovětský svaz musí skoncovat s násilím uvnitř svého bloku, chce-li vážně dosáhnout jakýchkoli výhod ze zlepšení vztahu se Západem, odpověděl mezi jiným: Toto číslo vyšlo 6. června. Má o čtyři stránky více, čímž redakce postupně vynahrazuje červencové číslo. Uzávěrka letního dvojčísla je 20. června, vyjde v polovině července (tiskárna má dovolenou). 26 [pageend28]"Chci Vás ujistit, že si hluboce vážím Vašich slov, kterými jste podpořili mé svědectví o <détente» před zahraničním výborem senátu. Byl bych velmi rád, kdybych Vám dnes mohl sdělit, že události ukázaly, že stanovisko AFL-CIO bylo příliš pesimistické. Bohužel, opak je pravdou. V minulých týdnech jsme byli svědky — od Portugalska přes Střední východ až do Indočíny — čerstvých a bolestných důkazů, že détente je pro Sovětský svaz maskou, kryjící neustávající expanzi jeho systému útlaku. Lze jen doufat, že Vaše i naše snahy probudí americký lid a jeho představitele, aby si uvědomili nebezpečí této falešné détente. Bud musíme úplně rozptýlit mýtus détente nebo žádat, aby byla postavena na realitě reciprocity, která by vedla k rozšíření lidských práv a svobod všude na světě. Vím, že sdílíte tento cíl s námi.» O cíli sovětských snah o détente hovoří také memorandum RSČ, které britskému ministerstvu zahraničí odevzdal v Londýně Josef Josten, Anna Kvapilová v Oslo norskému ministru zahraničí a jeho italskému kolegovi v Římě dr. Bohuš Bunža. RSČ vydala také prohlášení k 30. výročí konce druhé světové války a inspirovala podobný akt, který podepsalo 69 slovenských a českých profesorů na amerických universitách a který byl poslán presidentu Fordovi, ministru zahr. věcí Kissingerovi a všem senátorům a poslancům amerického Kongresu. dopisy ČTENÁŘŮ Čtenáři — kupodivu a k naší velké radostl-reagují I jinak na Jazykové problémy Zpravodaje. List Lenky Kaplanové podnítil k poznámce p. V. K., z níž vjímáme: At se paní Kaplanova ze Švédska tak teatrálne nediví výrazu "Česko». Nejsem etymolog ale domnívám se, že vůbec název »Československo» je již zrůda, která odporuje správnému tvoření slov, stejně tak, jako třeba Česko- Saské Švýcarsko. A co takhle analogický název Švédsko, Norsko atd., to neshledává pí. Kaplanová odporným? Byla doba v r. 1938, kdy se naše republika nazývala Česko-Slovensko. Uvážíme-li, že slovo Slovensko je skutečným názvem země, co potom značí zkratka »Česko»? A ozval se i Jan Beneš, který tvaru «Česko» použil v interview s dr. Františkem Schwarzenberkem. Tu Je Jeho trochu zkrácený list: . . . ať už »ta obluda» vznikla jakkoli, pravdou zůstává, že existuje a že se jí od druhé poloviny šedesátých let používá pro označení české části země — aniž to má co činiti se separatismem či potupnými názvy původu pangermánského. Používání jest ovšem kolokviální. Lenka Kaplanová ze Švédská by mezi Čechy v Americe nalezla i další odvozeniny tohoto názvosloví. Na příklad Negersko či Černošsko (černošská čtvrt) a podle tohoto vzoru pak dále Portoricko, Mexicko, Čínsko a Židovsko. Tyto kolokviální výrazy existují a šíří se ovšem jen vlivem poslední exilové generace, která si s sebou přivezla z vlasti ve slovníku právě ono prožluklé Česko. Ale tak jako Česko, ani Negersko není míněno potupně. Je to prostě výměr pojmu a lidový jazyk tu zase jednou (jako vždy) předznamenává jazyk spisovný. Obludy jako džíp či džez tam ovšem vešly nikoli díky lidovému vlivu, ale díky nápaditosti odborníků. Chápu, že takovýto výraz (byt použitý pro určitou kontrastní zvukomalebnost v jednotlivém textu) může pobouřit. Pobouření by však nemělo, aspoň si to myslím, vésti k dedukčním domněnkám bagatelisujícího dojmu. T. j. k vyjadřování pochyb o pravdomluvnosti, patriotismu etc. . . .Jazyk pak jest věc živá, neustrnulá (doma) a vyvíjející se na míle od toho, co bychom měli, či mohli mít za pěkné či logické. Česko, řekl bych, nepoužíváme proto, že se nám zdá Československo jako slovo příliš dlouhé, ale tehdy, chceme-li jazyk podbarvit trochou sarkasmu. Což zase nelze docílit použitím slova Čechy. A aby nám nikdo nemohl vytýkat zaujatost, otiskujeme I celý dopis p. prof. A. Baníka, kterému se březnové číslo Zpravodaje pranic nelíbilo: Vážená redakcia, zhodou okolnosti Vám píšem na deň vyhlásenia slovenskej nezávislosti a ústavného založenia Slovenského štátu v r. 1939, ktorý bol, je a dlho ešte zostane predmetom pohŕdania, nenávisti a ohovárania všetkých tých, čo v ňom nežili a nemilujú slovenský národ. Vaše marcové číslo ZPRAVODAJ A bolo tiež zasvätené tejto nízkej službe ohovárania a ponižovania Slovenskej republiky dokonca v takej miere, že ste ako papagáji prebrali článok obežníka »DOMINUS VOBISCUM» vydávaný čs. komunistami vyslanými na západ, kryjúcimi sa pod titulom »slovenských kat. intelektuálov», o ktorých nikto z našich intelektuálov nič nevie. Jedným slovom hodilo sa Vám to do krámu a preto Vám nezá27 [pageend29]leží, kto a kde to vyprodukovali. Hlavné je, že to zhadzuje, ponižuje a degraduje představitelův Slovenskej republiky a najmä jej prvého prezidenta Dr. J. Tisu — katolíckeho kňaza, ktorého zásluhou sa kedysi Dr. E. Beneš stal prezidentom ČSR a ktorého ten istý Dr. E. Beneš odsúdil na smrt ešte pred súdnym procesom v Bratislave, prehlásiac v úzkom kruhu, že Tiso musí odvis- nút. Nie náhodou vo Vašom marcovom čísle dominujú dve základné tendencie politického charakteru: 1. Ospevovanie velkosti T. G. Masaryka — prvého prezidenta ČSR — 2. Ponižovanie Dr. J. Tisu — prvého prezidenta Slovenskej republiky. Netreba k tomu mimoriadnu inteligenciu, aby sa uhádlo, kam sa chce mierit. Popritom sa samozrejme stále predpokladá, že «blbí Slováčkové» naletia a uveria, že musia sa hanbit za vlastný štát, za svoju históriu, za svojho prvého prezidenta a budú pálil kadidlo pred «velkým, ideálnym, múdrym . . . tatičkom» Masarykom, ktorý i ked mal časť slovenskej krvy, nikdy úprimne nemiloval slovenský národ, nerozumel mu a duchom mu bol úplne cudzí, nepriatelský svojim volnomyšlienkárskym svetonázorom, prázdnym humanizmom, ktorý Lev N. Tolstoj nazval maskovaným ateizmom, a svojou slobodomurárskou praxou (bol predsedom slobodomurárskej lóže ČSR). Charakter T. G. Masaryka sa jasne rysuje už z holého faktu: narodil sa ako katolík, neskôr k vôli ženbe sa stal papierovým protestantom, napokon ničím . . . Českí novinári a politici ho povýšili na oltár legendárneho hrdinu, lebo národ pri zrode k novému politickému životu potreboval takú vysnenú postavu, nech by sa menovala akokolvek . . . Do bolo by veľa čiernych stránok z jeho života, keby niekomu záležalo na tom, aby sa hrabal v jeho minulosti, aby dokázal, že ten dobrý tatíček vedel vyhnať z Prahy a z parlamentu aj vlastných bratov Čechov, ktorí sa odvážili ho verejne napadnúť pre jeho nie veľmi čestné postoje v niektorých politických otázkach. Slováci sa doposiaľ neznížili nato, aby vynášali na svetlo historické dokumenty o tom, čo by obstrihalo a znížilo jeho umele pestovanú «veľkost». No zdá sa, že naši milovaní bratia Česi priam žiaria radosťou, ked niekto niečo negatívneho dokáže povedať o Slov, štáte a prezidentovi. Tým práve stále prezrádzajú, že nemilujú slovenský národ a potrebujú ho iba do partie ako kolóniu do svojho politického sna «velkého českého kráľovstva». Nie sme tak naivní, aby sme si mysleli, že Slovenská republika bola ideálnym štátom, kde všetko šlo tak, ako sme si to predstavovali. Niet na svete ideálnych štátov. Ani ČSR ním nebola, i ked na jej čele bol taľko ospevovaný T. G. Masaryk, ktorý nadobudol svoje postavenie najmä zásluhou Slováka g. Milana R. Štefánika, ktorý sa časom stal nepohodlným aj T. G. Masarykovi a nevedel, «čo si s ním počať,» aby ho taká veľká a silná osobnosť príliš doma nezatieňovala svojím vplyvom a najmä diplomatickou mocou na medzinárodnom poli, kde bol veľmi známy a obľúbený. Bolo treba preto, aby M. R. Štefánik zmizol z politickej scény ČSR a aby zmizol vôbec, lebo si boli vedomí, že on by nebol mlčal ani za hranicami . . . Jeho tragická smrť zapadla ohromne do karát tak Dr. Benešovi, ako i T. G. Masarykovi a ostatným. Boli si vedomí toho, že nikto iný zo Slovákov nemal takú moc a postavenie, ani vplyv vo svete diplomacie ako gen. M. R. Štefánik, aby sa mohol dovolávať práv vlastného národa i na medzinárodnom fóre. Smrťou Štefánika boli na čas pochované i nádeje slovenského národa na nezávislosť. Slovensko bez Štefánika v onej situácii sa mohlo a muselo stať «kolóniou českých zemí» — ako ho nazýva oficiálna vedecká publikácia českého naučného slovníka pod heslom Slovensko (Ottův n. sl.) . . . Cesta zmierenia je v prvom rade cestou vzájomnej úcty, rešpektu všetkého, čo je niekomu sväté . . . Stránka pro čs spolky HUSŮV SBOR ČECHŮ a Sl o v ák ů v e Šv ý c ar s k u s Československou besedou «Svatopluk ČECH» v Curychu pořádá u příležitosti osmdesátin Přemysla Pittra v sobotu 21. června 1975 v 15,00 hodin v Kongresshausu, Kammermusiksaal Zürich, Gotthardstrasse 5 vchod -U- DUCHOVNÍ KONCERT Pořad: Biblické písně Antonína DVOŘÁKA Účinkuje komorní pěvec prof. Dr. Vilém N O- V A L s klavírním doprovodem Dr. Josefa B a 1 - c a r a. Duchovní árie BACHOVY a MOZARTOVY Účinkuje členka opery v Mohuči Marie ČERNÁ Hosté vítáni Vstup volný ZÁJEZD DO KOSTNICE K HUSOVU KAMENI. Československá beseda «Svatopluk Čech» v Curychu a Husův sbor Čechů a Slováků ve Švýcarsku pořádají k 560. výročí upálení Husovu v neděli 6. července 1975 pietni zájezd do Kostnice. Sraz u Husova kamene v 10.45. Zahájí Přemysl Pitter, promluví českobratrský farář Mojmír Kolman: «Husovo poselství dnešku.» Při deštivém počasí se bude slavnost konat v síni Evangelisches Gemeindehaus, Schulstrasse 13. Muzeum v Husově domě v Hussenstrasse bude otevřeno od 2—4 hod. Dóm, v němž Hus byl odsouzen, je otevřen od 3. hodin. Vlak z Curychu Hbf. 6.44 nebo 8.22, přestoupit ve 28 [pageend30]Weinfelden, příjezd do Kreuzlingen 7.59 nebo 9.38. Je výhodnější vystoupit ui v Kreuzlingen, jit po Konstanzerstrasse k celnici, pak hned za ní vlevo přes Döbele- strasse, na jejímž konci je Husův kámen (Hussenstein). Od vlaku ke kameni je asi 20 minut. SKAUTI HLÁSÍ: Neděle 8. VI. 75 Winterthur. V rámci celošvýcar- ského skautského festivalu vystoupí v taneční části naši skauti a skautky z II. oddílu Effretikon s Českou besedou (dívky v národních krojích). Přijdte jim zatleskat mezi 11,30 — 16,00 hod. na náměstí Neumarkt. Neděle 15. VI. 75 B a d e n v 14,00 hod v klubovně (Pfa- diheim) u tenisových dvorců za hradem oslaví náš I. oddíl své dvouleté trvání hrami, závody a slibovým táborákem. 22. VI. 75 Effretikon. Pravidelná schůzka II. oddílu. Sraz v 10,30 hod. na nádraží nebo v 10,45 hod. v klubovně (Pfadiheim). Na všech podnicích rádi uvítáme nováčky. Pravidelně se scházíme v Badenu, Effretikonu, Bernu a St. Gallenu. Bližší informace Tschechoslowakische Pfadfinder, Postfach 120, 8125 Zollikerberg, a v časopisu Tam-Tam. -Cookie- UPOZORNĚNÍ V poslední době se obracejí některé osoby jménem čs. exilového skautingu na různé organizace i jednotlivce se žádostí o podporu. Jde o soukromé akce (jako na př. výstavba chaty v Glattu v Německu, t. zv. «Glatter- steg»), se kterými činovníci a vůdcové oddílů Čs. skautu ve Švýcarsku a v Německu nemají nic společného. Bude-li od Vás někdo jménem čs. exil, skautingu žádat podporu, prověřte si tuto žádost ještě dotazem u Tsche- chosl. Pfadfinder in der Schweiz, Postfach 120, CH- 8125 Zollikerberg. SOKOL CURYCH získal pro pravidelná cvičení druhou tělocvičnu. Cvičíme tedy každou s t ř e d u (mimo školní prázdniny) od 20,00 — 22,00 hodin v nové tělocvičné Turnhalle S c h u l h a u s B O R R W E G ZÜRICH 3 Wiedikon (nedaleko nemocnice T r i e m I i). Spojení bus č. 32, stanice FriesenbergstrasselSchweighof- strasse nebo stanice Schweighofstrassellm Hagacker. V dosavadní tělocvičně — v budově Schulhaus Manegg (el. dráha č. 7 nebo Bus č. 66 a 73) ve Wollishofen (proti Jugendherbergu) cvičíme pravidelně každý čtvrtek (mimo školní prázdniny), a to děti a jejich rodiče od 18,30 — 19,30 hod., dospělí od 19,30 — 21,00 h —; od 21,00 — 21,45 hod. se hraje odbíjená. V rámci cvičebních hodin nacvičujeme pravidelně prost- ná na IV. slet čs. Sokolstva v zahraničí, který bude v roce 1976 v Curychu. Přijdte mezi nás a přivedte další krajany do velké sokolské rodiny!!! Nedílnou součástí všech sokolských sletů byla vždy také starost o ubytování hostů. Proto Vás všechny, kteří jste ochotni nabídnout ubytování našim hostům ze zahraničí, prosíme pošlete krátkou zprávu na adresu: SOKOL ZÜRICH, Postfach, 8125 Zollikerberg. Pošleme Vám ihned dotazník k vyplnění (počet lůžek, místo ubytování, dobu a t. d.) Pro Vaši informaci: Hlavní sletové dny budou 2 — 4. 7. 1976. Přichází tedy v úvahu ubytování v týdnu nebo týdnech kolem těchto dnů. Tak máte také vhodnou příležitost navázat nová přátelství s krajany ze zahraničí. JF. JEDNOTA SOKOL WINTERTHUR pořádá ve středu, 11. 6. 1975, tentokrát ve Freizeitanlage v Curychu-Wipkingen, Amperestrasse 4 v 19,30 informační setkání. Budou promítnuty dva barevné zvukové filmy o USA. Zveme zájemce o zájezd do Spojených států v roce 1977. ČESKOSLOVENSKA BESEDA SVATOPLUK ČECH se spolu s ostatní krajanskou veřejností zúčastní protestní manifestace 21. srpna 1975 v Curychu na Biirkliplatzu. Podzimní období bude zahájeno zase v krajanském středisku v Curychu v Amperestrasse 4, v sobotu 4. října společenským odpolednem. KLUB FOTOGRAFŮ A FILMAŘŮ promítá 11. června, v 19,30 ve Freizeitanlage Bachwiesen diapozitivy z Afriky. Hosté vítáni. KALENDÁŘ SPOLKOVÝCH PODNIKŮ 29. června, československý den v Aarbergu 4. července, vzpomínkový večer M. J. Husa, Curych, Herligstrasse 39 6. července, pouť k Husovu kameni v Kostnici 21. srpna, protestní manifestace v Curychu na Bůrkli- platzu, 20,00 hod. 13. září, svatováclavské posvíceni ve Winterthuru. Malý oznamovatel ■ RIVIÉRA — je pouze 6 hodin jízdy autem od Curychu. A právě tam je možné ještě koupit levné byty. Kredit zajišťuje švýcarská banka. Vysoký výnos. Sportovní přístav nedaleko. Milovník moře hledá zájemce a ev. společníky k výhodné koupi bytů. Zn. Riviéra/6» — Bližší informace: Tel. 01 - 35 10 48. M HI-FI TV — všechny značky a modely Nejvyš- ší rabaty ve Švýcarsku. Záruka! Tel. 042 - 21 77 51 (den 041 - 44 51 12) večer. ■ Dětské jesle v Curychu, Ueberlandstrasse 178, otevřela krajanka pro děti od 1—6 let. Výchova na přání rodičů v mateřštině nebo němčině. Provoz denně i sobotu od 6 hod — 18,30. Zájemci z řad Čechů a Slováků hlaste se na Tel. č. 01 - 41 77 05. [pageend31]A.Z. 8411 Winterthur Postretouren an: Administration Zpravodaj, Postfach, CH-8411 Winterthur zpravodaj Čechov a Slovákov vo švajčiarsku Čechů a Slováků ve Švýcarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine in der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčné Vydává: Svaz čs. spolků ve Švýcarsku Řídí J. Strnad Adresa redakce: CH 8875 Obstalden, GL Adresa administrace (I pro inzeráty): Postfach, 8411 Winterthur ZH Číslo účtu pošt. šek. úřadu: 80 — 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou platit buď mezinárodní poštovní poukázkou nebo bankovním příkazem. Redakce neručí za obsah inzerce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Guido Sager, Buch + Offsetdruck Rankstrasse 9, 8280 Kreuzlingen Telefon (072) 8 25 73 Předplatné pro 8. ročník: celý ročník půl ročníku ve Švýcarsku SFr. 30,— SFr. 16,— v ostatní Evropě SFr. 32,— SFr. 17,— v zámoří (letecky) SFr. 42,— SFr. 22,— OFICIÁLNI ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Hedingen a. Albis, Tel.: 01 -99 37 85 Kus domova v Alpách Pension Milan- Zellermoos 5700 Zell am See Rakousko, Tel. 6542/20 246, Pište česky! ROZHODNĚ SE VYPLATÍ KOUPIT PSACÍ STROJ nebo počítač s krajanskou slevou Provádíme také odborné opravy a čištění Přijít nebo zavolat můžete i večer STROJE POSÍLÁME TÉŽ POŠTOU DO CELÉHO ŠVÝCARSKA Antonín ZETEK, lllnauerstrasse 24 CH-8307 Effretikon, Tel. 052 - 32 53 08 [pageend32]