D Ě T S K Á P Ř Í L O H A M Ě - S Í Č N Í K U N O V Ý Ž I V O T . R E D A K C E : R A D A R V I A C O N C O R D I A J I 00183 R O M A , I T A L I A Č Í S L O 11/73 L I S T O P A D 1973. P Í S E Ň o d o m o v ě Zazpívám píseň o domově od pramenů až do oblak. A všechno bude v jednom slově, zápraží, zahrada a hlas a květ a pták. Zazpívám píseň o domově a převrátí se svět - holátko ostříži a skřivan sově hned bude rozumět. Zazpívám píseň o domově, tu hymnu skřípání studní, vozů a klik. Od kolébek až k hrobům na hřbitově houslově dětský vzlyk. Zazpívám píseň o domově a vstane dětství mé. Tu vůni vánoc horkou červencově blaženi vdechneme. Zazpívám píseň, která slzu setře a další zabrání už mocí hvězd. Buď opravdový, chlebe, spánku, větře, jak opravdová radost naše jest. Jan Zahradníček JAN ZAHRADNÍČEK se narodil r. 1905 v Mastníku u Třebíče jako selský synek. Po studiích na Karlově universitě překládal z moderní německé a francouzské literatury. Prožíval hluboce a bolestné nacistické pokorení svého národa, který vroucně miloval. Ačkoliv se neprovinil proti žádnému zákonu, byl v padesátých letech uvězněn. Dlouhé utrpení vězení ještě ztížilo velké rodinné neštěstí: jeho dvě děti se otrávily jedovatými houbami. Brzy po propuštění z vězení zemřel (r. 1960). Jan Zahradníček patří k nej- větším českým básníkům našeho století. Jmenujeme alespoň některé jeho básnické sbírky: Jeřáby, Korouhve, Svatý Václav, La Saletta, Rouška Veroničina. [pageend1]Křišťálová říčka pod vysokými ho- rami byla plná ryb. Některé byly stříbřité, jiné s na- modralými hřbety a jedny byly docela jako ze zlata. Plavaly bystře čistou vodou, honily různé vodní brouky, vyskakovaly nad hladinu, aby pola- pily sem tam nějakou mušku a tak jim plynul čas. Slunce pěkně svítilo a na vysokých horách tál led a sníh. V říčce bylo hojnost chladivé, prů- zračné vody, která se rozpustile čeřila přes oblé, vymyté balvany. V čistém vzduchu nad říčkou se proháněly velké vážky s šelestivými modrými křídly. Rybičkám ani přírodě nic nechy- bělo. Všude byl pokoj a klid. Ledovec zavlažoval vodou, která z něj odtá- vala, celé veliké údolí a říčka mu v tom samozřejmě pomáhala. Nic ne- rušilo krásu té země - až jednou... Přišli a přijeli na divných koních s koly, dvounozí tvorové. Káceli stro- my, převraceli hlínu, drtili balvany a pálili louky. D ý m se vznášel nad krajinou a ledovec si do něj zabalil svou bílou hlavu, aby se na to do- puštění nemusel dívat. Neznámí vetřelci postavili veliká, vysoká hnízda a v těch hnízdech za- čali dělat oheň a zápach. Z ohnivých otvorů hnízd vycházel hluk blížící se bouře. Hřmoty a hromy naplňovaly ovzduší. Rybám, které na to všechno vyhlédaly z křišťálové řeky se zdálo, že ti dvounozí z hluku, ohně, kouře JAK RYBÁM NAROSTLA KŘÍDLA a zápachu mají radost. Jak může mít někdo radost z hluku a kouře, divily se ryby a samy posmutněly - jasné sluníčko pobledlo za clonou kouře a drobounkého prachu - a ony se nemohly vyhřívat v jeho paprscích na písečných tišinách řeky. T ě m druhým ale nestačilo, že zpu- stošili celou krajinu. Vystavěli ještě přes řeku most a za tím mostem jez a ještě stavidla a ještě mohutnou hráz. Voda přestala skákat přes kamínky a znehybněla. Přestala se čistit na drobounkém žlutém písku a na kdysi rozčeřené hladině se začaly usazo- vat špinavé pěny. Dvounozí tvorové spouštěli na umazanou hladinu plovoucí hnízda, z kterých se rovněž kouřilo a z kterých se ozývaly temné, hluboké, mručivé zvuky. Plovoucí hnízda, jak cestovala po hladině, nechávala za sebou dlouhé, tupé vlny, které ztěžka pohy- bovaly nahromaděnými pěnami. Všechny ryby i rybičky, pokud ještě měly čas, utíkaly pod jezy, hráze a sta- vidla a hledaly čistou, průzračnou vodu. Kampak ta se poděla? Všude se přelévala jen smutná, potemnělá hladina. Ale dvounozí vetřelci si ani nevšim- li, jak řeka umírá. Vystavěli na břehu u hráze další hnízda a z ohnivých otvorů vyšlehovaly další a další pla- meny. Z otvorů temných se pak vy- 2 [pageend2]sypával do řeky šedý popel a černé saze. Hladina řeky ještě více ztemněla a objevila se na ní olej ovitá mastná kola nečistoty. Stavidly vypouštěli cizinci vodu dál do řečiště. Co jim bylo do ryb, že ryby potřebují čistou vodu, že ryby bez čisté vody nemohou žít - . Ryby byly němé a nemohly se brá- nit. Rybí očka plakala a na hladině mezi špinavou pěnou se začala obje- vovat bělounká bříška. Nejprve těch stříbřitých, potom těch s namodra- lými hřbety. Ty rybičky jako ze zlata plavaly dál a dál, pryč před zátopou nečistot. Vymršťovaly se výš a výše nad vodu, aby se alespoň občas na- dýchly čistého vzduchu. Kalná, sazo- vitá vlna je ale stále doháněla a už už bylo s nimi amen ... Ale co to, jak se rybky stále vy- mršťovaly nad temné vody, stal se zázrak. T ě m zlatým, malým, němým ry- bičkám narostla křídla. Křídla, křidél- ka, taková, jaká měly kovově modré vážky, které se dříve proháněly nad říčkou. Zlaté rybky vyletěly nad špinavou řeku, nad ohnivá hnízda, nad černé mraky a letěly, letěly za čistým vzdu- chem, za čistou vodou, tam daleko, kde před zářivým slunkem se klenula obrovská barevná zářící duha. Milan Křesadlo Toto je pohádka. Skutečnost je jiná. Ryby nedostanou křídla, aby se zachránily, ptáci ne- mohou hnízdit na slunečních paprscích, zvířata nenapojí svá mládata kapka- mi rosy. Přírodu zachrání jen člověk, až se ji naučí opravdu milovat! ADOLF F. J. KARLOVSKÝ, člen-korespondent Mezinárodní heraldické akademie JAK SE DO ERBU UČENÉHO PROFESORA VEŠLA CELÁ HVĚZDNÁ SOUSTAVA Mezi těmi, kdož se s heraldikou setká- vají jenom na branách hradů či na sta- rých náhrobních kamenech, je mnoho ne- správných představ o mystickém či do- konce kabalistickém» významu«erbovních znamení. Tato otázka je velmi sporná a u nejstarších znaků nebude asi nikdy uspokojivě vyřešena. Známe-li však v po- zdějších dobách už přesně nabyvatele er- bu, pak nám jeho život a dílo často po- skytne klíč k rozluštění, jako je tomu třeba i u profesora Karlovy university Daniela Basilia z Deutschenberka. Tento ve své době proslulý učenec, který v duchu humanistické pansofie před- nášel nejen přírodní vědy a matematiku, ale i práva a dokonce hebrejštinu, pochá- zel ze Slovenska, kde snad již jeho otec Jan byl v roce 1594 uherským erbovni- kem. Nasvědčovala by tomu přední půle štítu doktora Basilia, jak jej známe z diplo- mu, jímž byl 21. října 1624 českým krá- lem Ferdinandem II. povýšen do rytíř- ského stavu. Je v ní červené kosmé břevno, kem, jehož horní polovina těla je orlí a spodní lví - a třemi červenými liliemi. Tp jsou vesměs znamení, která se v heral- dice běžně vyskytují. 3 [pageend3]Zato však zlatá, zadní půle štítu, která má zřejmě vyjadřovat vědecké zásluhy tohoto matematika a astronoma, je oči- vidně » polepšením « původního erbu, po- lepšením, které bylo při této příležitosti uděleno až profesoru Basiliovi osobně. Na spodku pole je červená zeměkoule s mě- sícem, z nichž vyrůstá jakýsi lipový stro- mek, na kterém je rovněž červené slunce. Stromek má pět větviček, zakončených modrými lístky. A právě tyto lístky jsou největším překvapením, a to nejen pro heraldika či hvězdáře, ale i pro jazyko- zpytce. Jsou na nich totiž astronomická znamení planet, které erbovní list vypo- čítává krásnými staročeskými názvy: Do- bropán - tedy Merkur, Smrtonoš - Mars, Hladolet - náš Saturn, Kralomoc - Jupiter a konečně Krasopaní, jak zněl poeticky staročeský název Venuše. Je to originální ocenění vědeckého díla doktora Basilia a je tím cennější, že jednoznačně vyzdvihuje právě pouze jeho vědecké zásluhy, ač zastával i mnohé významné funkce ve- řejné. A je i zajímavým kulturně-histo- rickým dokladem nazírání na vesmír v jeho době, kdy byly slunce a měsíc považo- vány za planety. Tady je ovšem určitá záhada, neboť uspořádání erbovních znamení represen- tuje skoro jednoznačně geocentrickou hvězdnou soustavu. O profesoru Basiliovi je sice známo, že byl velmi konservativní třeba v otázkách politických, ale jeho vědecké dílo ukazuje, že svoji konserva- tivnost nepřenášel na půdu universitní. A protože zásluhou mužů jako Tycho de Brahe a Keplera byl v Praze už v časech Rudolfa II. všeobecně přijat názor helio- centrický, lze sotva předpokládat, že by uspořádání astronomických znamení ve svém znaku ovlivnil erbovník sám. Mů- žeme se tedy nejspíše domnívat, že jde o výtvor některého byrokrata z Dvorské kanceláře, a že profesor Basilius si s tako- vou věcí asi příliš nelámal hlavu. NÁBOŽENSKÉ O K É N K O ® Milé děti! Máme si vychovávat svědomí, aby- chom vždy a v každé situaci jistě věděli, co je dobré a co zlé. Jak může člověk dosáhnout jistoty v tom, co je dobré a co zlé? Člověk se může učit od přírody. To, že Bůh stvořil celý vesmír i přírodu, to už všichni víme. Bůh vložil do přírody také zákony, podle kterých se příroda řídí: Rostliny rostou, kvetou, mají plody - semena, přesně podle přírodních zá- konů. Nikdy se nestalo a nestane, že by ze semena trávy vyrostlo žito nebo obráceně. Zvířata rostou, žijí a pohybují se podle zákonů a přírodních sil, které Bůh do nich vložil, to jest podle pudů a instinktů. Zvířata neví, že poslouchají tyto pudy a instinkty. Bůh je vede a ona činí, co on chce. Jelen, kráva, ovce a ostatní přežvý- kavci nežerou vše, co roste na lou- kách a v lesích. Jedovaté rostliny a vše, co jim škodí, nechávají stát. Bůh jim dal tento instinkt, kterým poznávají co jim prospívá a co ne a oni ho slepě poslouchají. Člověk svým rozumem usuzuje a přichází na tyto zákony přírody, čili je objevuje. Tak člověk objevil m g ».i rotu stmtct g. u.5. rosTM stmíct Q. * O s rosím stmíct g. u s restu stmi« g u.s POSTU stmíct g u.s. rosru samet g. u s rosru suma g. Pošta Spojených Států vydala sérii známek znázorňujících různé momenty poštovní služby. Kéž by mohl být i Radar dopravován tak rychle! 4 [pageend4]zákony elektrické energie, podle kte- rých se musí sám řídit, když se podle nich neřídí, přijde ke škodě a k úra- zu. Člověk objevil zákony a sílu vodní páry. Když chtěl tuto sílu využít ku příkladu pro lokomotivy, musel se podle těch zákonů řídit. V naší době objevil člověk zákony atomové ener- gie, kterou člověk může využít k vý- robě elektřiny a k pohánění různých strojů, anebo zneužít v atomové bom- bě. Jiný velmi důležitý přírodní zákon je přitažlivost zemská a vůbec při- tažlivost hmot. Zkrátka každá věc v Boží přírodě skrývá své tajemství a zákony, které Bůh do ní vložil. Člověk, jediný z tvorů, může tyto zákony poznávat, čili objevovat a když se podle těchto přírodních zákonů řídí, má z nich užitek a jsou mu k prospěchu. Člověk sám (lidské tělo) žije, roste, umírá podle zákonů, které Bůh do něj vložil. Člověk nemůže nic změnit na zákonech, podle kte- rých pracuje jeho srdce, jeho žalu- dek, plíce, mozek, nervy a ostatní části těla. Kdo chce být zdravý musí se řídit podle těchto zákonů. Když má hlad, musí jíst a když je nasycen, musí přestat jíst. V noci má spát a ve dne pracovat, srdce si může namáhat ale ne přepínat atd. Kdo se neřídí podle těchto zákonů, onemocní. Člo- věk • tedy nemůže zacházet se svým tělem jak se mu zlíbí. Bůh dal člo- věku rozum, aby tyto zákony pozná- val a také je poslouchal, to jest, podle nich žil. A tak, jak je potřeba poslouchat tyto přírodní zákony, zákony hmoty, tak je třeba poslouchat i zákony mra- vní, které Bůh dal specielně pro člo- věka, neboť z celé přírody jen člověk je může poznávat a dodržovat, pro- tože má rozum a svobodnou vůli, má svědomí, které mu říká, co je mravně dobré a co mravně zlé. Váš Johny. Minule jsme si řekli, že je důležité dobře položit oko k hledáčku, abychom viděli všechny čtyři hrany hledáčku. Spoušť že máme tisknout nikoliv prudce, ale pozvolna. A ještě musíme mít přesné vědomí, co chceme fotografovat. Zda to bude spolužák nebo budova, krajina atd. Zdálo by se, že nám již nestojí nic v cestě, abychom udělali dobrý obrá- zek. Máme však ještě mnoho úskalí. Předně je to otázka světla. Světlo nám dělá obraz. To jest, světlé plochy, šedé plochy (polostíny) a tmavé, černé plochy. U barevných obrázků, jsou to světlé a méně světlé barvy, tmavnoucí do černé. Všimněte si, že jak ubývá světla, mění se barvy na šedé, nevýraz- né. Platí proto pravidlo - málo světla, málo na obrázku. Také jiný příklad. Obrázek sejmutý proti sluníčku nemusí být právě špatný, nebo škaredý, ale těžko se dá říci, že portrét pořízený "proti slunci, bude zdařilá podobenka, když se na snímku nachází tmavá plo- cha (silueta) vašeho modelu. Také por- trét pořízený po sluníčku (ve směru slunce), většinou vykazuje různé škle- bí vé grimasy. Proto nej příznivější bude boční světlo. Na plném slunci jak při bočním svě- tle, tak obzvláště při proti-světle, jsou stíny velmi tmavé - říkáme tvrdé. Profesionálové si vypomáhají k od- stranění této tvrdosti specielními odra- zovými deskami anebo bleskem. Nu a právě blesk pomůže i vám. U krychlič- kových blesků nemůžete počítat s účin- ností do velké dálky (kolem dvou metrů). S elektronickým bleskem si můžete přisvětlit větší vzdálenosti a tím i širší plochu. Množství světla, které blesk vy- dá (intensita) se v prospektech uvádí 5 [pageend5]ve Ws - Wattsekundách. Exposice se při použití blesku nemění. Dodržovat svislé a vodorovné linie v hledáčku při záběru. Zvláště tam, kde nejsou tak důrazně vidět, jako v zábě- rech krajiny. Pozor na perspektivu! Víme, že ulice, cesta, kolejnice před námi se sbíhají. Zvednete-li kameru nahoru, budou se všechny linie také sbíhat. Proto nejsou hezké záběry kamarádů pořízené se ze- mě od nohou nahoru, nebo ležící posta- vy od nohou k hlavě. Nohy jsou velké, tělo se zmenšuje a končí malou hlavou. Často se stává, že chceme někoho vyfotografovat a model si tak zvaně mů- žeme naaranžovat, postavit na určité místo. Tak se stane, že strýčkovi roste z hlavy strom, babičce telegrafní tyč a rodičům celé křoví. Máte-li možnost a čas model si někam postavit, volte takové plochy pozadí, které jsou klidné a nečleněné. Louka, obloha, vzdálený les, zed ... (Např. neomítnutá zed bude také » klidné « pozadí. Zde se sice jedná o čáry mezi cihlami, ale tento vzorek je pravidelný a svou pravidelností pů- sobí klidně. Podobně působí dobře a na- víc dekorativně hustší mříže vrat, skály, hromada narovnaného dříví, husté křoví mnohem větší než model atd.). Všechno ostatní je již záležitostí citu a vkusu. Cit a vkus se dá pěstovat jako květinka. Neříkejte nikdy, já na to ne- mám talent, protože to nikdy a u nikoho není pravda. Je to pouhá výmluva pro pohodlnost a malou vytrvalost v učení. J. Hladký Veselá hodinka zpěvu mezi českými skauty v Kalifornii. Po celodenním výletu byli aus- tralští junáci tak unaveni, že _s_e večerní táborák nekonal - čili, pro nedostatek místa jsme po- vídku " U táborového ohně" (o čmelákovi) přesunuli do příští- ho čísla. TÁBOR NA HOSTÝNE Milý Radare! Toto léto jsme byly poprvé v českém táboře Hostýn. Je to v okolí St. Calixte, 50 mil od Montrealu (v Kanadě!) Byla jsem tam s Věrou a Marií pět týdnů. Bylo to tam hezké. Ráno v 8 hodin Páter Janíček vyhrával na trubku budí- ček, pak jsem měly rozcvičku. Po umytí jsme měly prohlídku tábora. Do oběda bylo volno. V tu dobu jsme chodily sbírat jahody, maliny, borůvky a houby. Odpoledne jsme se chodily kou- pat do jezera. Když pršelo, tak jsme si hrály v klubovně. Nejraději jsme měly sobotní táborák, když i maminka a tatínek přijeli. Jednou týdně jsme měly českou školu. V 9 hodin byla večerní modlitba a v 9,30 po večerce jsme musely spát. Pršelo nám jen málo. Seznámily jsme se s dětmi z Chicaga, New Yorku, Montrealu a Toronta. Moc se nám tam líbilo a chceme přijít zase příští rok. Posílám Vám obrázek sošky Panny Marie Hostýnské, která je v čele kapličky. Byla vyřezaná a pozlacená v Římě. Na druhém obrázku ty v těch pruhovaných šatech, to jsme my tři. Lída Fialová 6 [pageend6]BETLÉM NA VYSTŘIHOVÁNÍ A VYMALOVÁNÍ Minule jsme ohlásili, že je připraven k rozeslání NOVÝ B E T L É M na vystřihování a vymalování, který nakreslila naše umělkyně paní Gertruda. V návodu k sestavení sama prozrazuje něco o původu tohoto betléma: Jesličky jsem začala kreslit na objednávku pana far áre z Aše už roku 1948. Inspirovala mě četba Anny Kateřiny Emmerichové (to byla feholnice z Diilmenu, která dovedla vidět od dětství minulost. Její vidění zapsal v knížce Život Panny Marie romantický básník Klement Brentano). Okolí Betléma popisuje Kateřina Emmerichová takto: »Krajina vypadala jako nejodlehlejší končiny rozpadlých hradeb malého města. Na jednom kopečku stály různé stromy, jehličnaté, jiné měly malé lístky jako u nás krušpánek. « » Od vchodu betlémské jeskyně na sever bylo vidět strechy a věze Betléma. « » Na kopečcích roztroušeny byly malé domky, po polích kůlničky .. « Jak je na obr. 1. čárkováním naznačeno můžete si samy přidat kopečkatého pozadí z vy- střihaného papíru ... Přenesla jsem si tato líčení do území mně známých a poetic- kých, na Slovácko kolem Kyjova a do pražských předměstí, z nichž jednotlivosti jsem smíchala. Postavičky jsem většinou kreslila podle známých z Českomoravské vysočiny. Emmerichové větu » Protože se blížila sobota a protože ve městě (= Betlé- mě) bylo mnoho cizinců (— kvůli sčítání lidu), byly postaveny na rozích ulic stolky s nejnezbytnějšími potřebami « jsem znázornila zástupně a přeneseně prodavačkou párků, odpovídající našemu prostředí. Celý betlém se skládá ze 14 archů čtvrtkového formátu. Je černobílý, urče- ný k vymalování podle vlastního vkusu. Jeho příprava tedy nebude otázkou jednoho půldne. Pečlivé vymalování a vystřihování betléma vám může poskyt- nout příjemnou zábavu na celou řadu volných chvil před vánocemi. Napište si tedy co nejdříve na adresu Radaru, odešleme ho obratem pošty - a oznámkujeme vatikánskými známkani milénia pražského biskupství! Cena celé složky je 900 lir (1,50 am. dolaru, 4,00 DM, 30 rak. šilinků, 6 šv. franků apod.). Příplatek na leteckou zásilku do USA a do Kanady je 300 lir, do ostatních zemí podle jednotlivých poštovních sazeb. Kdo už vyrovnal předplatné za Radar na tento rok, dostane 30 % slevy. Touto nabídkou se i Radar přidává k přání, kterým končí paní Gertruda svůj doprovod: 7 [pageend7]MA POUT DO RIMA Na českou pouť do Říma jsem se již dlouho těšila a připravovala. Několik dní před tím jsem byla u 1. svaté zpovědi a 1. svatého přijímání. Byla jsem sice sama, ale zato při českých obřadech ve Frankfurtu. Do Říma jsem jela s rodiči a se sestrami vlakem. Bydleli jsme ve Via Monte del Gallo, kde se o nás dobře staraly řeholní sestřičky. Kousek odtud byl chrám sv. Petra. Naší pouti se zúčastnilo hodně Čechů z celého světa. Navštívili jsme hodně kostelů a pamá- tek v Římě i v okolí. Vozilo nás devět autobusů. Velmi se mi líbil chrám sv. Petra ve Vatikáně a klášter sv. Benedikta v Su- biaku. V Anziu jsme se byli koupat v moři. Skotačila jsem v mořských vlnách a moc se mi tam líbilo. Navštívili jsme též hrob sv. Marie Goretti v Nettuno. Zde jsem podala ruku jejímu bratrovi, který dosud žije. Ráda vzpomínám na setkání se sv. Otcem, papežem Pavlem VI. v Castel Gandolfo. Po pěkném proslovu nám sv. Otec udělil své požehnání. Přišel i mezi nás. Také mně podal ruku a usmál se na mne. Naši pouť jsme zakončili v Nepomu- cenu, kde se konal po mši svaté svě- telný průvod s hořícími svícemi. Ještě nyní doma ve Wiesbadenu vzpo- mínám na Řím a na naši českou pouť. Renata Kadlecová WĚLÁJ Renata Kadlecová z Wiesbadenu svého 1. svatého přijímání. v den BYL JSEM V ZILLERTALU Ahoj Radare! Byl jsem v srpnu tři týdny na tábore ve » Stummu« v Zillertalu v Rakousku. Moc se mi to tam líbilo, chodili jsme se koupat, hráli jsme všelijaké hry a měli jsme taky svou olympiádu. Jídlo bylo vý- borné - měli jsme českou kuchyni - vařila pro nás paní Mezerová. Chodili jsme taky ve skupinách stanovat. Jen jediná věc neměla být: to ranní vstávání v 7 hodin! Já jsem si chtěl o prázdninách odpočinout! Ale jinak to bylo všechno príma. T , . , „ Jan Machulka Toto číslo Radaru jsem chtěl obohatit pěknou foto- grafií vatikánské série zná- mek tisíciletí pražského bi- skupství. Můj starší bratr - Nový život - mě však pře- dešel. Vrátíme se k této a k ostatním » českým « sériím vatikánských známek v příš- tím čísle. Někteří čtenáři ostatně už dostali jednu známku milénia na obálce Radaru. Jak se vám líbila? Renata Kadlecová, Jenda Machulka a sestry Fialový poslali pěkné příspěvky o tom, co zažili v létě. Odměňujeme je betlémem, o kterém se mlu- ví na předcházející stránce. Kdo bude další? Než vám Radar dojde, bu- deme asi v předvečer ad- ventu - doby přípravy na vánoce. A hned na začátku prosince máme sympatický svátek sv. Mikuláše. Někdo sice zapomíná na toho » svá- tého « a dělá ze svátku jen příležitost k zábavě. Připo- meňme si tedy, že sv. Miku- láš byl velmi hodný a štědrý biskup, který rád pomáhal chudým. My napodobujeme jeho příklad dárky, které v ten den dáváme svým drahým. Ať je tedy hodně dárků, kte- rými uděláte radost druhým a hodně těch, které vy dosta- nete! Bude to jen znamením, že jste hodné a že vás ostatní mají rádi! A máte-li vy rády Radar, nez apomeňte mu to dokázat svou mikulášskou nadílkou předplatného ! P. Ladislav i r w [pageend8]