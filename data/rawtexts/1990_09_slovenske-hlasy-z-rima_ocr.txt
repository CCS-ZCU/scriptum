Spedizione in abbonamento postale ■ Gruppo III. (70 %) ISSN 0394-8978 časopis slovenských katolíkov 9 september 1990 • ročník 39 Mons. Dominik Hrušovský: Prvý pápežský nuncius slovenského pôvodu Mons. Bukovský, 2 — M.S. Ďurica: Kríž a Se- dembolestná, 4 — Mons. Jozef Zlatňan- ský: Inštrukcia o ekleziálnom poslaní teológia, 7 — Red.: Slováci dôstojne oslávili toho roku svojich vierozvestov, 9 — J. Gunčaga: Sídlo ÚSKI v Bratislave, 10 — E. Slovák: Misionárky lásky Matky Terezy na Kysuciach, 12 — R. Blatnický: Zázraky aj dnes? 14 — oh: Medzi operáciami, 16 — V. Solovjev: Antikrist, 17 — AjPy: Skôr pútnici ako turisti, 20 — Pápežský nuncius pre ČSFR v Ústave, 20 — S.S.: Diakonská vysviacka Stanislava Stohla, 21 — Mons. Vavrovič osemdesiatnik, 22 — Knižné vydania SÚSCM, 23 — J. Klepáč: Národ si uctil svojho veľkého syna, 24. Slovenské hlasy z Ríma [pageend1]PRVÝ PAPEŽSKÝ NUNCIUS SLOVENSKÉHO PÔVODU MONS. BUKOVSKÝ V SOBOTU 18. AUGUSTA 1990 VATIKÁNSKA SPRAVODAJSKÁ SLUŽBA OZNÁMILA, ŽE SVÁTÝ OTEC JÁN PAVOL II. VYMENOVAL SLOVENSKÉHO KŇAZA JÁNA BUKOVSKÉHO, ČLENA SPOLOČNOSTI BOŽIEHO SLOVA, ZA TITULÁRNEHO ARCIBISKUPA TABALTSKÉHO A APOŠTOLSKÉHO NUNCIA V RUMUNSKU. KARDINÁL CASAROLI MU 13. OKTÓBRA O 17.30 HODINĚ V BAZILIKE SVÁTÉHO PETRA V RÍME UDELÍ BISKUPSKÉ SVÄTENIE. Otec Bukovský bol pracovníkom Štátneho sekretariátu, kde už od roku 1973 mal na starosti oddelenia pre Česko-Slovensko, Maďarsko, Rumunsko, Bulharsko a Albánsko. Často navštevoval tieto krajiny, najmä v rámci rôznych vyjednávaní, a mal o situácii v nich dobrý prehľad a dokladné znalosti. Narodil sa na Záhorí, v Cerovej, 18. januára 1924. V roku 1944 vstúpil do Spoločnosti Božieho Slova, k misionárom a konal svoj rehoľný noviciát na Zobore. O rok nato maturoval a začal vo Vidinej filozofické štúdiá. Na jeseň 1947 ho predstavení posielajú na teologické štúdiá do Spojených štátov severoamerických. V rádovej škole v Techny, III., koná základné teologické štúdiá, ktoré si potom dopĺňa na Katolíckej univerzite vo Washingtone odbornými kurzami biblických rečí. 3. decembra 1950 sa stáva kňazom a r. 1952 dosahuje akademický stupeň licenciát z teológie. Hneď začína prednášať v Techny, ale v rokoch 1954-56 ho predstavení posielajú na doplnenie odborných biblických štúdií na Pápežský biblický ústav do Ríma, kde končí licenciátom z biblických vied r. 1956. Potom sa vracia do Techny, pokračuje v prednášaní a r. 1966 sa stáva tam rektorom rádovej teologickej vysokej školy. Z profesorskej dráhy ho odvoláva generálna kapitula r. 1967 a volí ho za « admonitora » generálneho predstaveného Slováka Otca Jána Mušinského SVD. Už aj počas tejto služby ho Svätá Stolica niekedy pozýva za tlmočníka pri vyjednávaniach s vládnymi zástupcami Československa, až nakoniec v roku 1973 zakotví natrvalo v službách Štátneho sekretariátu. Vývoj udalostí v štátoch pod komunistickou nadvládou od novembra minulého roka postavil celú situáciu do nových okolností. Otec Bukovský chodil z jedného štátu do druhého a všade sa usiloval pomáhať Cirkvi dostať sa do normálneho života. Šlo najmä o menovanie biskupov na uprázdnené biskupské stolce a o riešenie chúlostivých otázok vzájomného vzťahu medzi Cirkvou a štátom. Všetky štáty, ktoré mal na starosti, majú dnes riadnych biskupov vo všetkých diecézach. Otec Bukovský má na tom nesporne veľkú zásluhu. Nie všetky problémy boli doriešené, ale to ani nebolo možné: ako prechádzajú týždne a mesiace, všetci si stále jasnejšie uvedomujeme, že tu pôjde o dlhodobý proces, ktorý si bude vyžadovať veľkú prácu do hĺbky. Náš nový arcibiskup nebol v popredí slovenského verejného života a nebolo ani veľa tých, čo ho osobne dobre poznali. Jeho práca bola tichá, diskrétna, nemohol o nej veľa ho2 [pageend2]voriť a musel pri nej veľa mlčať, trpezlivo zniesť aj nespravodlivé úsudky a vo vernosti Cirkvi a Svätému Otcovi hľadať cesty, ako čo najviacej pomôcť veriacim. Bola to práca, ktorú nemožno nateraz spravodlivo ohodnotiť, vidno iba jej niektoré výsledky, o ktorých všetko tiež vie len Pán Boh. Predstavení a priatelia, ktorí Otca Bukov- ského zblízka poznali, si ho veľmi vážili. Môžem to osobne potvrdiť o osobnostiach, akými sú kardináli Casaroli a Silvestrini, a arcibiskupi Cheli, Poggi, Sodano a Colasuonno. Preto keď sa začalo hovoriť o nadviazaní diplomatických stykov s bývalými komunistickými štátmi, meno Otca Bukovského bolo medzi kandidátmi na úlohu apoštolského nuncia v niektorom z týchto štátov. Voľba padla na Rumunsko. Iste ho tam najviacej potrebujú. Slovenský ústav svätého Cyrila a Metoda mal v novom arcibiskupovi dobrého priateľa a priaznivca. Bolo to zjavné v základnom postoji, v osobných vzťahoch a v nespočetných situáciách, v ktorých sme sa octli. Jeho mienka, jeho rada, jeho pomoc nám boli vždy naporúdzi. Ja osobne jeho odchodom z Ríma budem pociťovať stratu a s radosťou to hovorím na svedectvo. Verím však, že jeho menovanie na nové úlohy je plne zaslúžené a keď nám ho Pán Boh berie v tejto forme, nahradí nám to iným spôsobom. Považujem si za povinnosť jasne povedať, že Otec Bukovský má veľké zásluhy i na vyriešení nejednej ťažkosti v cirkevnom živote na Slovensku. Celá vatikánska « Ostpolitik », ako každá ľudská vec, nie je neomylná, ale nemožno odsudzovať dobré ciele ľudí, ktorí ju osnovali a prevádzali, na ktoromkoľvek stupni. A už vôbec neslobodno súdiť úmysly týchto ľudí. Bohužiaľ, niekedy sa robilo aj toto a spôsobilo to krivdu a bolesť. Aj voči Otcovi Bukovskému. Sme hlboko vďační Svätému Otcovi, ktorý sa vedel povzniesť nad osobné útoky a prejaviť novému nunciovi v Rumunsku aj týmto spôsobom plnú a zaslúženú dôveru. Otec arcibiskup Ján, zo srdca ťa pozdravujeme, blahoželáme ti a prosíme Pána Boha, aby ťa sprevádzal v novej službe. Narodený: Cerová, 18. januára 1924 Noviciát v Spoločnosti Božieho Slova: Zobor, 1944 Stredoškolské štúdiá: v Spoločnosti SVD v Nitre Maturitné skúšky: na II. štátnom gymnáziu v Bratislave, 1945 Filozofické štúdiá: Vidiná, u SVD, 1945-1947 Odchod do Spojených štátov amerických: 1947 Teologické štúdiá: Techny, lllinois, USA, 1947-1951 Kňazská vysviacka: Techny, III., 3. decembra 1950 1951- 1952: štúdiá na Katolíckej univerzite vo Washingtone, licenciát z teológie a odborné štúdiá gréčtiny a hebrejčiny 1952- 1954: Profesor v rádovom teologickom štúdiu v Techny, III. 1954-1956: Poslucháč Pápežského biblického ústavu v Ríme, štúdiá zakončené licenciátom z biblických vied 1956-1964: Profesor biblických vied na rádovom teologickom štúdiu v Techny, lllinois, USA 1965-1966: Voľný rok 1966: Rektor rehoľného teologického štúdia SVD v Techny, III. 1967: Generálnou kapitulou v Ríme zvolený za generálneho poradcu a za «admonitora» generála Otca Jána Mušinského, SVD Od rokov 1968-1969 príležitostne pracuje ako tlmočník delegácie Svätej Stolice na vyjednávaniach so zástupcami ČSSR 1973: Nastupuje ako trvalý pracovník na Štátny sekretariát, v Rade pre mimoriadne cirkevné záležitosti, kde postupne preberá oddelenia pre ČSSR, Maďarsko, Rumunsko, Bulharsko, Albánsko 18. augusta 1990: Pápežský nuncius v Rumunsku, titulárny arcibiskup 13. októbra 1990 vysvätený za biskupa v bazilike sv. Petra v Ríme 3 Dominik Hrušovský, biskup pre Slovákov v zahraničí CURRICULUM VITAE NOVÉHO ARCIBISKUPA MONS. JÁNA BUKOVSKÉHO, SVD [pageend3]A. Pauliny: Z kalicha srdca do kalicha ľalie, 1989. Často sa hovorí, že v dnešných časoch musíme vychádzať z našich kresťanských koreňov. K týmto koreňom patrí naša úcta ku Krížu a k Panne Márii Sedembolestnej, ako to dokazuje v tomto článku Dr. M.S. Ďurica. KRÍŽ A SEDEM- BOLESTNÁ Cirkevný kalendár v polovici septembra zaznamenáva dva sviatočné dni, ktoré spolu veľmi tesne súvisia a ktoré i pre nás Slovákov majú osobitnú dôležitosť. Na 14. septembra pripadá sviatok Povýšenia sv. Kríža, a hneď po ňom, 15. septembra Cirkev nás povzbudzuje osláviť deň Sedembolestnej Panny Márie. Tajomstvo sv. Kríža bolo vždy a navždy ostane ústredným tajomstvom našej viery, ktoré pochopia iba tí, ktorým to Boh Otec dá pochopiť. Už sv. Pavol prehlásil, že tajomstvo kríža — ukrižovaného Syna Božieho — javilo sa Židom ako pohoršenie a Grékom ako nezmysel (1 Kor 2,23), iba pre veriacich ono znamená Krista samého ako Božiu moc a múdrosť Božiu, skrze ktoré aj my dosiahneme poznanie Boha, jeho vykúpenie a posvätenie duší. Keby Kristus nebol za nás umrel na kríži a nebol zvíťazil nad smrťou svojím zmŕtvychvstaním, márna by bola naša viera (1 Kor 15,14-17), nemala by solídneho základu naša nádej v život večný, nemala by sa čím živiť naša láska k Bohu. Iba cestou sv. Kríža môžeme dosiahnuť svetlo pre poznanie Pravdy a stať sa hodnými nasledovať Ježiša Krista (Mt 10,38). Naši slovenskí otcovia a matky dobre pochopili túto základnú pravdu viery. Ak sa pozrieme po našich slovenských kostoloch, zistíme, že 177 z nich je zasvätených vyslovene sv. Krížu (v minu- 4 [pageend4]Na vykupiteľskom diele Kristovom celkom osobitným spôsobom sa zúčastnila jeho Matka Panna Mária. Nikto iný nebol Pánu Ježišovi taký blízky fyzicky, psychologicky, duchovne i mysticky ako tá absolútne jedinečná Žena, ktorú si vybral za matku. Toto neporovnateľné materstvo znamenalo pre Máriu najvyššiu priazeň Božiu — plnosť milosti (Lk 1,28), plodistvý prienik celej jej bytosti Duchom Svätým (Lk 1,35) — a teda i prameň nevýslovnej radosti, ktorá vytryskla z jej čistého srdca pri stretnutí s príbuznou Alžbetou vo forme úchvatnej poézie Magnificat, ktorá podnes fascinuje veriace duše. Ale aj najvzácnejšia medaila má popri líci aj svoj rub, ktorý môže byť ešte vzácnejší, než jej líce. V prípade Matky Božej tým rubom boli bezpochyby jej bolesti. Bolesťou začalo vlastne už samo Zvestovanie: Pri slovách anjela, podľa gréckeho výrazu sv. Lukáša Máriou otriaslo zdesenie (Lk 1,29). Veď dobre vedela, že jej rodná spoločnosť bude ju môcť pranierovať ako pobehlicu, ba azda i ukameňovať. Keď sa to vďaka viere a múdrosti Jozefa nestalo, pri obetovaní Ježiša v chráme prorok Simeon Márii veľmi jasne pripomenul, že to dieťa bude predmetom protirečení, a že i jej vlastnú dušu prenikne meč (Lk 2,35). Bolesti všakového druhu boli trvalým údelom Matky toho, ktorého priniesla na svet, aby svojím utrpením a potupnou smrťou na kríži vykúpil ľudstvo. Spomeňme iba prenasledovanie kráľa Herodesa a bolestný útek do Egypta; neskôr akoby odcudzenie Syna, ktorý musel byť tam, kde ho chcel mať jeho nebeský Otec: stratené dieťa v Jeruzaleme (Lk 2,43); « Kto je moja matka a kto sú moji bratia? » (Mt 12,48); konečne uväznenie a potupná justičná vražda Božieho Syna, ktoré Mária prežívala s hrdinskou účasťou až do poslednej chvíle. Stála pod krížom Ježišovým (Jn 19,25) a prijala potom do svojho materského lona jeho bezduché telo. Tento život, posiaty bolesťami — sedem je v biblickom jazyku číslo nespočetnosti — uctieva si Cirkev sviatkom Sedembolestnej Panny Márie, ktorá svojimi bolesťami v účasti na tajomstve kríža stala sa s Kristom Spoluvykupiteľkou celého ľudstva. mu vždy bol práve titul Sedembolestnej. Dokazuje to aj skutočnosť, že na našom malom Slovensku máme 1267 chrámov, zasvätených Panne Márii (v minulosti ich bolo asi o sto viac). Titul Sedembolestnej ako hlavnej patrónky má 219 kostolov. Ale ak započítame aj všetky menšie kaplnky, oltáre, sochy a obrazy — počnúc od najstarších stredovekých piét z Lipian, z Lendaku a z Bratislavy — tak zistíme, že takmer nieto Božieho chrámu na Slovensku, v ktorom by nebolo dôkazu úcty a lásky Slovákov k Sedembolestnej Panne Márii. Aj preto ju pápeži uznali a opätovne vyhlásili za patrónku Slovenska a celého slovenského národa. 5 Slováci a Sedembolestná Slovenský národ sa od nepamäti so synovskou láskou tútil k Make Božej, vzývajúc ju pod najrozličnejšími titulmi, z ktorých najobľúbenejším losti ich bolo vyše 200) a okrem toho v ďalších 159 kostoloch uctievajú sa tajomstvá, spojené s obetou sv. Kríža. Panna Mária a kríž Panna Mária v cyrilometodskej tradícii Je to iste jedno z najvzácnejších dedičstiev požehnanej misie sv. Cyrila a Metoda, ktorí učiac našich predkov pravdy viery v ich vlastnom slovenskom jazyku, naučili ich poznať a milovať aj Matku Božiu, ktorej kult bol podstatnou zložkou teologického myslenia, sakrálneho umenia i ľudovej zbožnosti byzantskej Cirkvi. Veď už na gréckom fragmente z 3. storočia, ktorý bol nájdený v Egypte roku 1917, máme dokumentovaný výraz THEOTÔKOS — Bohorodička, a to v modlitbe « Pod tvoju ochranu sa utiekame», ktorou sa podnes dôverne obraciame na Pannu Máriu. V 4. storočí sa tento výraz rozšíril v cirkevnej literatúre a keď sa potom niektorí teológovia antiochij- skej školy s patriarchom Nestorom postavili proti oprávnenosti tohto titulu Panny Márie, Efezský koncil roku 431 odsúdil tieto náuky a vyhlásil Božie materstvo Panny Márie za článok viery (D 251). V tom istom 5. storočí máme vo východnej Cirkvi dokumentovaný aj prvý mariánsky liturgický sviatok, ktorým bol deň Nanebovzatia Panny Márie (15. augusta). Cisár Maurícius ho rozšíril na celú ríšu, a tak postupne prenikol aj do jej západných končín. Všetci učitelia východnej Cirkvi v 8. storočí ■— ktorých diela Konštantín a Metod bezpochyby dobre poznali — boli veľkými ctiteľmi Panny Márie. Spomeňme iba sv. Andreja z Kréty a sv. Jána Damascenského. A nezabúdajme, že práve počas účinkovania sv. Metoda medzi Slovákmi, VIII. ekumenický koncil v Carihrade (869-870) obnovil náuku o kulte obrazov Spasiteľa « aj jeho neporušenej Matky, Božej rodičky Márie » (D 656). Sv. Metod o tom určite vedel, veď ustanovenia toho koncilu zapísal jeho rímsky priateľ, pápežský bibliotekár Anas- tázius. A neskôr pri svojej návšteve v Carihrade roku 882 už i sám mobol priamo vidieť blahodarné účinky tejto koncilovej náuky. Keď som pred niekoľkými rokmi poukázal na hlboké historické korene mariánskeho kultu na [pageend5]Slovensku, niektorí naši teológovia vyslovili k tomu rezervy. Nestačila im výpoveď historického prameňa, že prvý arcibiskup Slovákov chcel byť pochovaný za oltárom Bohorodičky vo svojom katedrálnom chráme. Dnes sa môj poukaz môže oprieť o ďalšiu vedecky zistenú skutočnosť. Iba jeden prameň — Kristiánova legenda, ktorú ešte Josef Dobrovský, ale aj iní českí vedci až po Václava Chaloupeckého považovali za oneskorené falzum azda zo 14. storočia, ale ktorej nezachovaný originál najnovší bádatelia datujú do posledných rokov 10. storočia — obsahuje správu o tom, že arcibiskup Metod na dvore kráľa Svätopluka pokrstil české knieža Boŕivoja. Po jeho návrate sa pohanskí Česi proti nemu vzbúrili a Bořivoj si ledva zachránil život útekom « ku kráľovi Svätoplukovi a biskupovi Metodovi ». Tam sa zdokonalil v kresťanskom učení a urobil sľub, že ak sa vráti do svojej vlasti, « postaví baziliku na česť blahoslavenej Matky Božej a neporušenej Panny Márie » (MMFH, II 195-197). Českí archeológovia nedávno odokryli na druhom nádvorí pražského hradu základy a časti múrov tohoto kostola Panny Márie z konca 9. storočia. Je to nový dôkaz, že sv. Cyril a Metod nielen naučili Slovákov uctiť si a milovať Matku Božiu, ale že sa tento mariánsky kult spolu s kresťanstvom od nich šíril aj medzi susedné, vtedy ešte pohanské kmene a tvoriace sa národy. S bolesťou v duši vidia, ako ich deti opustili svätú vieru, ktorú im ony vštepovali, ako žijú bez kríža v domácnosti a bez Boha v srdci, ako sa zháňajú iba za materiálnym blahobytom a nemyslia na vážnu výstrahu evanjelia: « Čo osoží človekovi, keby aj celý svet získal, ale svojej duši by uškodil? » (Mk 8,36). Situácia a prostredie, v ktorých sme vyrástli a žili, pomáhajú pochopiť takéto poblúdenia, no nijako ich nemôžu ospravedlniť. Lebo v akejkoľvek situácii a za akýchkoľvek podmienok platí, že Boha načim väčšmi poslúchať, ako ľudí (Sk 4,19), a to aj vtedy, keď nám z toho hrozia nevýhody a ťažkosti. Nie sme prvými, ani poslednými, ktorých dejinný vývoj včlenil do takýchto ťažkých spoločenských pomerov. Práve pred dvesto rokmi Francúzska revolúcia si vyžiadala stá a tisíce obetí aj na životoch od tých, čo chceli ostať verní Kristovi. Aj vtedy mnohí, najmä mladí, dali sa zastrašiť alebo i presvedčiť vládnúcou ideológiou a zapreli vieru svojich otcov. Jedným z nich bol mladík Frangois- René de Chateaubriand (1768-1848), ktorý sa pridal k revolúcii a roku 1792 vyemigroval do Londýna. Tam ho stihol list jeho sestry, v ktorom mu oznamovala, že ich matka umrela aj od žiaľu nad jeho odpadnutím od viery. « Keby si vedel» — písala — « koľko sĺz vyronila naša drahá mamička pre Tvoje poblúdenie, iste by sa Ti otvorili oči... » Tieto slová trafili do živého. Chateaubriand vošiel do seba, oplakal svoje chyby a vrátil sa ku viere svojej matky. Neskôr sa zdôveril: « Moje obrátenie vyšlo mi zo srdca: plakal som a uveril som. » Literárnym plodom tejto konverzie bolo jeho hlavné dielo, « Génius kresťanstva » (1802), ktorým sa stal slávnym katolíckym spisovateľom a vošiel i medzi « nesmrteľných » členov Francúzskej akadémie. Kiežby sa aj horké slzy našich slovenských mamičiek podobne dotkli našich sŕdc, sestry a bratia doma pod Tatrami, ale i v celom šírom svete, ktorí sme ranili ich nežné materské srdcia; kiežby vyvolali aj z našich očí slzy ľútosti a odvahu k životu viery, ktorým nič podstatného nestratíme na tomto svete, ale získame opravdivý pokoj duše, z neho prýštiacu radosť a nádej na večný život. 6 M.S. Ďurica Vážme si vzácne dedičstvo Vážme si toto prevzácne dedičstvo, ktoré tvorí aj podstatnú črtu našej národnej identity. Zachovajme si žiarlivo poklad svätej viery, čerpajúc svetlo a silu z tajomstva Kristovho kríža; a v ťažkostiach, ktoré nám nechýbali v nedávnej minulosti plnej zvodných pokušení, nástrah, diskriminácie, hrozieb i prenasledovaní — ale ktoré v určitých formách doznievajú ešte i teraz, veď nieto reálneho života bez ťažkostí — obracajme sa s dôverou k našej Sedembolestnej Matke, ku ktorej sa za nás vrúcne modlili a modlia naše slovenské matky, tak často podobné v utrpení Bolestnej Matke Božej. Bol som opäť na Slovensku a s potešením a obdivom som videl, že tisíce a desaťtisíce Sloveniek a Slovákov túli sa i dnes s odvážnou dôverou k Panne Márii. Svedčia o tom mohutné púte do Levoče, do Saštína, do Nitry, do Lutiny a inde. Z toho sa iste teší Matka Sedembolestná a plesajú blažené srdcia toľkých slovenských matiek. No nebol by som úprimný, keby som nepovedal, že som tam musel nazrieť aj do krvácajúcich sŕdc mnohých našich mamičiek, ktoré horko plačú nad duševným odcudzením svojich synov a dcér. [pageend6]KONGREGÁCIA PRE VIEROUČNÉ OTÁZKY INŠTRUKCIA O EKLEZIÁLNOM POSLANÍ TEOLÓGA Pravda, ktorú nám zjavil Ježiš Kristus, zahrnovala vždy už od začiatku aj hľadanie hlbšieho pochopenia viery, čiže teológiu. Majúc na zreteli osobitnú dôležitosť teologickej úvahy v súčasnej dobe, ale i väčšie riziká, ktoré sú s tým spojené, Kongregácia pre vieroučné otázky považovala za vhodné, ba za potrebné, obrátiť sa na biskupov a ich prostredníctvom na teológov Inštrukciou, v ktorej chce osvetliť poslanie teológie v Cirkvi. Boh, pretože sa chcel priblížiť človekovi, otvoril mu prístup do svojho intímneho života, aby tak každý mohol nájsť plnú pravdu a skutočnú slobodu. Celá Cirkev, ako soľ zeme a svetlo sveta, vydáva svedectvo Kristovej pravde, ktorá oslobodzuje. Boží ľud, aby mohol vykonávať svoju prorockú funkciu vo svete, má neustále obnovovať svoj život viery, najmä úvahou o obsahu viery a snahou dokázať jej rozumnosť a to pod vedením Ducha Svätého. So zreteľom na toto poslanie Svätý Duch vzbudzuje rozličné povolania, medzi ktorými má osobitné miesto povolanie teológa, ktorého poslaním je získavať, v spojení s učiteľským úradom Cirkvi, stále hlbšie chápanie Božieho slova. Keďže predmetom teológie je Pravda, živý Boh a jeho plán spásy zjavený v Ježišovi Kristovi, teológ má predovšetkým zintenzívniť svoj život viery a spájať svoje vedecké bádanie s modlitbou. Na druhej strane, pretože sa teológia postupne pretvorila na skutočné poznanie, teológ musí mať stále na zreteli epistemologické a prísne kritické požiadavky tejto disciplíny. Sloboda, vlastná teologickému bádaniu, patrí do oblasti rozumového poznania, ktorého predmet je však daný Zjavením, prenášaným a vysvetľovaným v Cirkvi pod vedením učiteľského úradu, a prijatým vierou. Pastierom Cirkvi, ako nástupcom Apoštolov, je zverená úloha zachovať, vysvetľovať a šíriť slovo evanjelia ako aj chrániť Boží ľud od úchyliek a omylov, v službe tej pravdy, ktorá jediná je zárukou slobody. S touto úlohou je spojená charizma neomylnosti, ktorou Ježiš Kristus osobitne obdaril Pastierov Cirkvi v otázkach viery a mravov. Úloha zachovať a verne vykladať poklad Božieho zjavenia tiež predpokladá, že učiteľský úrad môže s konečnou platnosťou predkladať výroky, ktoré, hoci neobsahujú pravdy viery, sú s nimi úzko spojené. Božia asistencia je okrem toho daná nástupcom Apoštolov, ktorí učia v jednote s Petrovým nástupcom, a osobitne Rímskemu pápežovi, Pastierovi celej Cirkvi, keď pri vykonávaní svojho riadneho učiteľského úradu predkladajú učenie, ktoré vedie k lepšiemu chápaniu zjavenia v otázkach viery a mravov, ako i morálne smernice, ktoré vyplývajú z tohto učenia. Učiteľský úrad Cirkvi a teológia, hoci majú odlišné dary a funkcie, majú koniec koncov ten istý cieľ: zachovať Boží ľud v pravde, ktorá oslobodzuje a urobiť ho tak «svetlom národov». Táto služba cirkevnému spoločenstvu stavia teológov a učiteľský úrad do vzájomného vzťahu. Keď sa učiteľský úrad vyslovuje neomylne, slávnostne vyhlasujúc, že nejaké učenie sa nachádza v zjavení, to od veriacich vyžaduje súhlas teologál- nej viery. Tento súhlas sa vyžaduje aj vtedy, keď všeobecný a riadny učiteľský úrad predkladá nejaké učenie viery ako zjavené. Keď učiteľský úrad predkladá s konečnou platnosťou pravdy, týkajúce sa viery a mravov, ktoré, hoci nie sú zjavené, sú úzko a vnútorne spojené so zjavením, treba ich pevne prijímať a sa ich pridŕžať. V prípade, keď učiteľský úrad, aj bez úmyslu učiť s konečnou platnosťou, predkladá nejaké učenie, aby pomohol hlbšie chápať zjavenie a vysvetliť jeho obsah, alebo aby upozornil na názory, ktoré sa nezhodujú s týmito pravdami, vyžaduje sa nábožná podriadenosť rozumu a vôle. Táto podriadenosť nemá byť iba vonkajšou a disciplinárnou, ale má vychádzať z logiky a z pohnútky poslušnosti viery. Konečne, aby učiteľský úrad mohol čo najlepšie slúžiť Božiemu ľudu a mohol upozorniť najmä na nebezpečné názory, ktoré môžu viesť k omylu, môže zasiahnuť i do sporných otázok, v ktorých sa popri nemenných princípoch nachádzajú i ná7 [pageend7]hodné a pravdepodobné prvky. Vôľa lojálnej podriadenosti tomuto učeniu učiteľského úradu, hoci aj nejde o učenie samo osebe nemeniteľné, má byť pravidlom. Môže sa však stať, že si teológ kladie otázky, ktoré sa podľa rôznych prípadov týkajú vhodnosti, formy alebo i obsahu vyhlásenia učiteľského úradu. To ho má predovšetkým pobádať, aby presne zistil, akú závažnosť má dané vyhlásenie, tak ako vyplýva z povahy dokumentu, z častého a naliehavého predkladania učenia a zo spôsobu vyjadrovania sa. Na poli spolupráce medzi teológom a učiteľským úradom môžu vzniknúť i napätia. Keď tieto nepochádzajú z opozičného či dokonca nepriateľského postoja teológa, môžu sa stať dynamickým faktorom a podnetom k tomu, aby učiteľský úrad a teológovia, pri plnení svojich príslušných funkcií, praktizovali dialóg. Keby teológ, napriek úprimnej snahe pochopiť nejaké nie nemeniteľné učenie, mal vážne ťažkosti ho prijať, je jeho povinnosťou oboznámiť učiteľský úrad s problémami, s ktorými sa v danom učení stretol. Má sa však vyhnúť tomu, aby robil nátlak na verejnú mienku cez masové komunikatívne prostriedky. Jeho námietky môžu tak prispieť ku skutočnému pokroku, pobádajúc učiteľský úrad, aby predložil učenie Cirkvi hlbším a lepšie odôvodneným spôsobom. Tento stav osobnej ťažkosti teológa treba dobre rozlišovať od verejného nesúhlasu, čiže od verejného postoja opozície voči učiteľskému úradu Cirkvi, ktorý sa obyčajne opiera o dôkazy rázu hermeneutického alebo sa dovoláva teologického pluralizmu. V skutočnosti, učenie učiteľského úradu Cirkvi, vďaka Božej asistencii, má svoju platnosť i ponad argumentáciu, ktorou si poslúži. Čo sa týka teologického pluralizmu, ten je oprávnený iba vtedy, keď sa zachová jednota viery v jej objektívnom zmysle. Mienku veľkého počtu kresťanov nemožno jednoducho stotožňovať s « nadprirodzeným zmyslom pre vieru », tým viac, že spoločenské komunikatívne prostriedky, ktoré majú dnes veľký vplyv na ľudí, môžu ich ovplyvňovať i negatívne. V Cirkvi nemožno hovoriť o « práve na nesúhlas », pretože sloboda úkonu viery je spojená s morálnou povinnosťou prijať pravdu, v službe ktorej stoja aj vyhlásenia učiteľského úradu. Teológ, ako každý veriaci, sa má správať podľa svojho svedomia, ale predovšetkým si má formovať svoje svedomie, nechávajúc sa osvietiť vierou, ktorá je dedičstvom Cirkvi. Keď kompetentná cirkevná autorita odoberie teológovi, ktorý sa vzdialil od učenia viery, poverenie vyučovať v mene Cirkvi, neporušuje nijaké právo, ale jednoducho koná na základe vernosti svojmu poslaniu brániť právo Božieho ľudu na čisté a neporušené učenie Cirkvi. Cirkev, ktorá pochádza z jednoty Otca, Syna a Ducha Svätého, je tajomstvo spoločenstva, organizovaného podľa vôle svojho Zakladateľa okolo hierarchie, ustanovenej pre službu evanjelia a Božieho ľudu, ktorý z evanjelia žije. Snaha o svornosť a o jednotu v Cirkvi zväčšuje silu jej svedectva. Podľahnúť pokušeniu nesúhlasu, znamená dovoliť, aby sa v nej rozvinuli zárodky nevernosti voči Duchu Svätému. Panna Mária, ktorá je blahoslavená, pretože uverila, ukazuje Cirkvi cestu, ako má prijímať Božie Slovo a mu slúžiť. Na záver Inštrukcie Kongregácia zdôrazňuje potrebu, aby biskupi udržiavali a rozvíjali s teológmi vzťahy dôvery, aby jedni i druhí mohli byť stále viac služobníkmi Slova a služobníkmi Božieho ľudu. Vo štvrtok 23. augusta priletela do Bratislavy sedemčlenná delegácia Americkej biskupskej konferencie na čele s Mons. McCarrickom, arcibiskupom z Newarku. V delegácii bol aj biskup slovenského pôvodu Mons. Jozef Adamec. Piatok bola spoločná koncelebrovaná svätá omša v dóme sv. Martina v Bratislave. Hlavným celebran- tom bol arcibiskup McCarrick, koncelebrovali americkí a slovenskí biskupi. Počas svätej omše za prítomnosti početných veriacich arcibiskup McCarrick medzi iným povedal: «Prišli sme vám predovšetkým povedať, že vás máme radi, že vaše nádeje a sny sú aj našimi. Chceme počuť o vašich potrebách a vám pomôcť. Vieme, že sme jedna rodina. Poznám vašu vieru, vašu vernosť Pánu Bohu, Cirkvi a Matke Božej. Na Slovensku sa pre Cirkev ukazuje nový začiatok, hoci má veľmi starú históriu. Keď sa dívam na kamene tohto dómu, pýtam sa, čo by nám mohli povedať o histórii Cirkvi u vás. Ale dívam sa aj na kňazov a biskupov okolo seba a v nich vidím živé kamene. Cez nich Pán Boh buduje teraz Cirkev. Na Slovensku bude Cirkev žiť iba vtedy, keď aj vy budete živými kameňmi a budete ohlasovať evanjelium svojím životom.» Na záver svätej omše arcibiskup Ján Sokol poďakoval americkej delegácii za jej záujem a za jej ponuku pre Cirkev na Slovensku. Po svätej omši nasledovalo vlastné rokovanie. Americkí biskupi sa oboznámili so situáciou na Slovensku a ponúkli svoju pomoc, ktorú možno zhrnúť do troch bodov: 1. finančná pomoc, 2. technické vybavenie — počítače, faxy a pod, 3. výmena osôb, študijných pobytov, prednášajúcich. V sobotu bola o 8. hodine v kostole sv. Trojice v Bratislave koncelebrovaná svätá omša, po ktorej nasledovala prehliadka mesta. 8 Jozef Zlatňanský AMERICKÍ BISKUPI NA SLOVENSKU [pageend8]• Po dlhých rokoch mohli naši veriaci osláviť sviatok svätého Cyrila a Metoda 5. júla. Deň bol vyhlásený za pracovné voľno. Po cirkevnej stránke spomienka na našich vierozvestov ako ■ ■ prikázaný sviatok » bude upravená neskoršie. • Väčšie slávnosti sa konali v Terchovej, kde je postavený jeden z najväčších kostolov, zasvätených svätému Cyrilovi a Metodovi. • Na starobylom Devíne si tisíce veriacich 5. júla pripomenulo Deň slovenských vierozvestov Cyrila a Metoda. Bohatý program sviatočného dňa uviedla svätá omša v staroslovienskom jazyku v tamojšej bazilike Panny Márie. Popoludní v areáli slovenského hradiska návštevníci mohli sledovať pekné pásmo «Cyrilome- todská tradícia na Slovensku ». • Viaceré katolícke kultúrne organizácie v Trnave pripravili slávnostný večierok na počesť svätého Cyrila a Metoda, na ktorom sa zúčastnil metropolita Ján Sokol. Povzbudivý príhovor povedal predseda SNR František Mikloško. Prof. Matúš Kučera vo svojej zaujímavej prednáške rozviedol činnosť vierozvestov najmä na poli kladenia vzdelanosti na našom území. Účastníci slávnosti si vypočuli verše v staroslovien- čine v podaní Viliama Turčányho, ďalej áriu z opery Svätopluk od E. Suchoňa v prednese Ondreja Mala- chovského a úryvky z básne J. Hollého « Cyrilometo- diáda» v podaní Idy Rapaičovej. • Na Velehrade bola 5. júla koncelebrovaná svätá omša českých, moravských, slovenských a poľských biskupov. Koncelebrovalo spolu 21 biskupov na čele s moravským metropolitom arcibiskupom F. Vaňákom. Zhromaždení biskupi poslali Svätému Otcovi Jánovi Pavlovi II. telegram tohto znenia: « Vaša Svätosť, my, českí, slovenskí a poľskí biskupi, spolu so svojimi veriacimi, zhromaždení na púti slávnosti svätých Cyrila a Metoda na Velehrade a v Nitre, spomíname s vďačnosťou na Vašu návštevu a na Vašu naliehavú výzvu na prácu za zjednotenú Európu a v jednote vyprosujeme úspech budúcej synode ako dôležitému medzníku novej evanjelizácie Európy. » • Sviatok príchodu slovanských vierozvestov si pripomenuli veriaci na slávnostnej omši v Kostola- noch pod Tríbečom v Nitrianskom okrese. Neobyčajnú atmosféru umožnilo miesto konania bohoslužieb — národná kultúrna pamiatka — kostolík svätého Juraja, ktorý je najstaršou zachovanou sakrálnou stavbou na Slovensku. Prvé správy o svätyni postavenej na tomto mieste rímskymi légiami Marka Aurélia pochádzajú z 2. storočia a o existencii kresťanského kostolíka sa píše v Zoborskej listine z roku 1113. Neveľký kostolík je skutočným klenotom, pričom možno predpokladať, že ešte nevydal všetky svoje tajomstvá. Pri poslednej rekonštrukcii objavili reštaurátori pod ôsmimi vrstvami omietky a náterov fresku Panny Márie s dieťaťom z 9. storočia, ktorá patrí k najstarším podobným dielam v Európe. • Do rozsiahleho cyklu cyrilometodských osláv zapojili sa aj Piešťany s okolím. Dejiskom púte bola archeologická lokalita Kostolec, na náhornej plošine nad obcou Ducové a Hubiná, asi 7 km severne od Piešťan. Systematický prieskum archeológov v rokoch 1968-1975 odhalil tu netušené bohatstvo pamiatok z dávnych čias. Najväčším prekvapením bolo odkrytie rozľahlého veľkomoravského dvorca. Smelo možno predpokladať, že na toto miesto vkročila Metodova noha, veď Nitra je vzdialená iba 40 km. Po stáročiach ožil Kostolec, naša veľká národná kultúrna pamiatka, nevídaným počtom (vyše 5000) pútnikov. Slávnosť sa začala 5. júla o 16. hodine kultúrnou akadémiou. Spevácky zbor slovenských učiteľov uviedol « Starosloviensky Otče náš...». Vedúci archeologického výskumu lokality dr. R. Ruttkay, DrSc., zo SAV, priblížil prítomným výsledky viacročného bádania. Prínos miesta do dejín Slovenska podčiarkol svojím príhovorom predseda Matice slovenskej, doc. dr. I. Sedlák, CSc. Skvosty slovenského hudobného umenia interpretoval komorný súbor VŠMU. Zážitkom bol precítený umelecký prednes majstra G. Valacha, člena činohry SND. Vyvrcholením púte bola slávnostná svätá omša, ktorú celebroval s okolitými dekanmi a kňazmi Otec arcibiskup Ján Sokol medzi můrami rotundy, v ktorej pred vyše 1100 rokmi svätý Metod vzýval Všemohúceho. Hlboké myšlienky homílie Otca arcibiskupa, prosby veriacich, chrámové spevy, slávnostné požehnanie na konci svätej omše viditeľne zapôsobili na účastníkov. Ĺud spontánne, z plného hrdla uzavrel slávnosť piesňou « Bože, čos’ ráčil...» a pápežskou hymnou. Bolo by ozaj vhodné, keby sa táto púť stala tradičnou na tomto historickom veľkomoravskom mieste. 9 SLOVÁCI DÔSTOJNE OSLÁVILI TOHO ROKU SVOJICH VIEROZVESTOV zo Slovenska [pageend9]• Sväté omše na počesť svätého Cyrila a Metoda sa slúžili vo všetkých slovenských kostoloch. Na viacerých miestach sa po svätej omši konali slávnostné akadémie so spevmi, recitovaním básní a rozličnými prednáškami. Tento deň ostane pamätný aj tým, že bol znovu zvolený za prezidenta Českej a Slovenskej Federatívnej Republiky Václav Havel. Tento poslal účastníkom Biskupskej konferencie ČSFR (3. júla do Olomouca) tento telegram: « Vaše pozvanie na účasť na slávnosti slovanských vierozvestov svätých Cyrila a Metoda v deň znovuobnovenia tohto štátneho sviatku som s veľkou radosťou privítal. Ale ako iste viete, v tento slávnostný deň sa koná súčasne voľba prezidenta našej republiky. Prijmite preto odomňa najsrdečnejšie pozdravy tak vám, pánom biskupom, ako aj všetkým pútnikom Čiech, Moravy a Slovenska i príslušníkom prítomných kresťanských cirkví so želaním, aby mravný, kultúrny a náboženský odkaz svätých Cyrila a Metoda vyžaroval do spoločenstva národov našej federácie na jej ceste do novej a lepšej Európy. >• SÍDLO ÚSKI V BRATISLAVE Ústredie slovenských katolíckych intelektuálov (ÚSKI), ideová a právna pokračovateľka bývalého Ústredia slovenských katolíckych študentov (ÚSKS), ktoré vzniklo 8. augusta 1920 v Ružomberku, a národný člen svetového hnutia PAX ROMANA od roku 1964, premiestnilo svoje sídlo na Slovensko, do Bratislavy. 30. júna 1990 bolo v Bratislave-Rači, v slávnostne vyzdobenom dome « Račan », ustanovujúce zhromaždenie. Zaregistrovalo sa okolo 270 účastníkov z celého Slovenska. Na programe bolo 5 hlavných bodov: 1. Informácie o doterajšom, zahraničnom ÚSKI 2. Odovzdanie cyrilometodskej medaily 3. Schválenie upravených stanov ÚSKI 4. Voľby funkcionárov ÚSKI 5. Plán činnosti — uznesenia ustanovujúceho zhromaždenia. Po úvodnej modlitbe, ktorú predniesol nitriansky biskup Ján Ch. Korec, ujal sa slova predseda výboru pre prípravu ustanovujúceho zhromaždenia Dr. Štefan Kopecký z Trnavy. Privítal účastníkov — medzi nimi viacerých zahraničných delegátov ÚSKI — a prečítal pozdravy. Dr. Ján Gunčaga zo Švajčiarska predniesol stručnú históriu ÚSKI (1920-1945-1990). Podčiarkol skutočnosť, že zahraničné ÚSKI bolo od roku 1948 v « exile », kde zachovávalo duchovnú solidaritu so slovenským národom doma a tlmočilo pred svetom jeho kresťanské tradície a podstatné ašpirácie v zmysle prirodzeného a pozitívneho práva. Rozviedol, ako počas 41 ročnej poroby Slovenska v totalitnom, ateistickom systéme ÚSKI zastávalo funkciu « vyslanectva » Slovenska vo svete. Zdôraznil, že vďaka historicky unikátnej « nežnej revolúcii » a s ňou spojenej slobode sa ÚSKI definitívne vracia domov, aby tu — za normálnych podmienok — rozvinulo naplno svoju činnosť. Dr. J. Gunčaga informoval zhromaždenie o priebehu « prípravy návratu ÚSKI na Slovensko » (od Vianoc 1989 do 30. júna 1990). Uviedol aj Uznesenia mimoriadneho generálneho zhromaždenia ÚSKI z 2. júna 1990 v Dullikene, Švajčiarsko: « 1. V záujme kontinuity podporujeme obnovenie ÚSKI na Slovensku. 2. Ustanovujúcemu zhromaždeniu ÚSKI na Slovensku predkladáme návrh stanov, ktorý sme prediskutovali a odsúhlasili. 3. Na ustanovujúce zhromaždenie vysielame našu delegáciu. » Informácie o zahraničnom ÚSKI — najmä jeho ťažký 40 ročný osud doplnil aj Prof. Dr. Milan S. Ďurica, bývalý tajomník a jeden z hlavných pionierov ÚSKI. Zdôraznil potrebu a význam návratu ÚSKI do rodnej domoviny. Po tomto 1. bode programu nasledovala slávnostná časť stretnutia. V mene výboru zahraničného ÚSKI Dr. Gunčaga odovzdal zlatú cyrilome- todskú medailu, putovnú cenu ÚSKI na rok 1990, Mons. Jánovi Korcovi, nitrianskemu sídelnému biskupovi. Laudatio predniesol Dr. František Mikloško, novozvolený predseda SNR, ktorému k zvoleniu za najvyššieho predstaviteľa Slovenskej republiky v mene zhromaždených gratulovala Dr. Jozefína Križanová, tajomníčka prípravného výboru. Otec biskup Ján Korec vo svojej ďakovnej reči vyzval prítomných k svornosti a jednote v rozmanitosti. Vyzdvihol spoluzodpovednosť angažova10 Red. [pageend10]ných veriacich za blaho Cirkvi i národa. Hymnickou piesňou Kto za pravdu horí skončila slávnostná časť programu zjazdu. Potom nasledovala vlastná pracovná časť denného programu: STANOVY ÚSKI. Účastníci diskutovali jednotlivé body. Diskutovaný návrh stanov zohľadnil: 1. doteraz platné stanovy z 30. júla 1977, 2. návrh «bratislavskej skupiny» Dr. Ivana Chrenku a ďalších z 23. mája 1990, 3. pripomienky členov výboru pre prípravu ustanovujúceho zhromaždenie, 4. pripomienky potenciálnych členov ÚSKI na stretnutiach v Bratislave, Košiciach a Banskej Bystrici, 5. predbežné pripomienky otcov biskupov Jána Korca, Alojza Tkáča a Rudolfa Baláža. Po intenzívnej diskusii o pomenovaní organizácie boli navrhnuté dva názvy: 1. Ústredie slovenskej kresťanskej inteligencie a 2. Ústredie slovenskej katolíckej inteligencie. Hlasovanie rozhodlo v prospech prvého názvu. Prítomní potom prediskutovali jednotlivé časti stanov. Po úprave niektorých formulácií a viacerých doplnkoch účastníci Stanovy ÚSKI hlasovaním schválili. Predposledným bodom programu boli voľby funkcionárov ÚSKI. Predseda výboru pre prípravu ustanovujúceho zhromaždenia Dr. Štefan Kopecký predložil plénu kandidátku a predstavil jednotlivých kandidátov. V tajných voľbách, ktorých sa zúčastnilo 168 osôb, boli zvolení: predseda Dr. med. Ján Gunčaga (165 hlasov), prvý podpredseda RNDr. Vladimír Ďurikovič, CSc. (156 hlasov), druhý podpredseda Ing. Pavol Hric (157 hlasov), generálny tajomník Ing. Peter Haťapka (127 hlasov), hospodárka RNDr. Jozefína Križanová (166 hlasov), Duchovným a súčasne členom hlavného výboru sa stal predseda Slovenskej biskupskej konferencie biskup Ján Korec. Do rozhodovacej komisie boli zvolení: Dr. Štefan Kopecký (146 hlasov, Ing. Jozef Hinca (166 hlasov), MUDr. Elena Draková (166 hlasov). Do revíznej komisie boli zvolení: MUDr. Peter Pekarovič (166 hlasov), Ing. Karol Žák (168 hlasov), Ing. Maruša Záhorská (168 hlasov). Posledným bodom programu bol plán činnosti ÚSKI tak na najbližšie obdobie ako aj do budúcnosti. Novozvolený predseda ÚSKI predniesol desať návrhov na Uznesenia ustanovujúceho zhromaždenia. Prítomní podali ďalšie návrhy. Po diskusii k návrhom plénum odhlasovalo 14 uznesení. Piesňou Bože čos ráčil sa ustanovujúce zhromaždenie ÚSKI skončilo. Hlavný výbor ÚSKI usporiadal v rámci svojej činnosti na celonárodnej úrovni 27.-28. júla 1990 v Javorine Prvý politický seminár. Ústredná téma bola: AKTUÁLNE OTÁZKY SLOVENSKEJ POLITIKY. V známom javorinskom hoteli Poľana, ktorý sa nachádza uprostred malebnej prírody Belianskych Tatier, sa zišlo 33 osôb, členov a funkcionárov ÚSKI, vedúcich politických a náboženských pracovníkov zo Slovenska, Spolkovej republiky Nemecko a Švajčiarska. Po úvodných slovách generálneho tajomníka ÚSKI Ing. Petra Haťapku a modlitbe, ktorú predniesol Otec biskup Rudolf Baláž, na programe dvojdňového seminára bolo šesť referátov. Prednášali: Dr. Ján Gunčaga, predseda ÚSKI, Mons. Rudolf Baláž, banskobystrický biskup, Dr. Ján Čarnogursky, predseda KDH a podpredseda vlády SR, Prof. Dr. Vladimír Perichta, tajomník Klubu KDH v zahraničí, Alžbeta Ondrúšová, KC KDH Bratislava, Dr. Jozef Šrámek, podpredseda SKS. Po každom referáte bola intenzívna diskusia, do ktorej sa zapájali všetci účastníci. Na záver prvého dňa bola v pôvabnom drevenom javorinskom kostolíku svätej Anny koncelebrovaná svätá omša. Kostol zaplnili aj veriaci z Javoriny a okolia. Prítomným sa prihovoril Otec biskup Baláž a priliehavú kázeň povedal salezián Otec Anton Srholec z Bratislavy. Predseda ÚSKI formuloval syntetizujúce závery a navrhol vypracovať stručné Stanovisko ÚSKI k niektorým predneseným a diskutovaným otázkam: 1. Vzťah slovensko-český (štátnoprávne usporiadanie), 2. Slovenská republika z rokov 1939-1945 — Dr. Jozef Tiso, prezident Slovenskej republiky a židovská otázka, 3. Maďarská národnostná otázka (problémy maďarských Slovákov), 4. Potreba znalosti slovenských dejín. Plné znenie prednesených referátov, text Stanoviska ako aj informácie o domácich a medzinárodných podujatiach ÚSKI budú zverejnené v blízkej budúcnosti vo vlastnom časopise ÚSKI. Oberwil, 2. augusta 1990 Dr. Ján Gunčaga 11 Dr. Ján Gunčaga Bratislava, 5. júla 1990 Adresa: Ústredie slovenskej kresťanskej inteligencie Žabotova 2, 811 04 BRATISLAVA ČSFR tel. 07/425 41-5 SEMINÁR ÚSTREDIA SLOVENSKEJ KRESŤANSKEJ INTELIGENCIE (ÚSKI) [pageend11]MISIONÁRKY LÁSKY MATKY TEREZY NA KYSUCIACH Kysuce taký deň ešte nazažili. Do Čadce prišla Matka Tereza, aby po Indii, Afrike, Cíne, Spojených štátoch, Kanade, Sovietskom zväze, krajinách Európy a Austrálie, otvorila aj na Slovensku Domov misionárok milosrdenstva. A práve sem, do tvrdej krajiny, s nejedným problémom, prišli misionárky lásky. Sestry Mrioula a Tmea z Indie, Smeema z Bangladéša a sestra Vesna, pôvodom Poľka. Ich životným štýlom je jednoduchosť a skromnosť pre nášho človeka neraz až nepochopiteľná. A predsa aj u nás veľmi potrebná, lebo bieda, opustenosť a osamelosť ľudí, často nevzniká z biedy, ale z chýbajúcej lásky. Veď komu chýba sotva päťdesiatročný muž, čo v ťažkej chorobe, v rodinnom domčeku na okraji Čadce dožíva možno posledné dni svojho života? Súrodencom, bratom, príbuzným? Je sám a ostal sám, žil sám po celý život? Bieda má mnoho podôb, aj tá naša. Viditeľných i nebadateľných, skrytých. Matka Tereza má dvere otvorené do všetkých krajín sveta. Jej činnosť nie je politická a sama o nej hovorí: «Je politická bieda? Veď ju má každý svetadiel a každá krajina. Vo chvíli, keď budeme o nej hovoriť, už jej budeme chcieť aj pomôcť... Kalkata nie je iba v Indii. » Bieda v rôznych podobách je aj na Kysuciach a na nejednom mieste nášho kraja. Na okraji dediny či mesta, ale aj na poschodí, či v paneláku. * Nový predseda MsNV v Čadci Pavol Markech nastúpil na čelo kysuckého mesta iba v marci tohto roku. Spôsob, akým rozpráva o stretnutí s Matkou Terezou, o veľkom dni Čadce i celých Kysúc — lebo ľudia sa zišli z celého kraja — je vecný, sústredený a pôsobivý. « Kysuce taký deň ešte nezažili. Na námestí v Čadci, pri dome kultúry, stretli sa Kysučania z celého okolia, » vraví nie bez hrdosti. Kým sa pokúsime priblížiť prvé dni a týždne života Domova misionárok milosrdenstva v Čadci, prvého na Slovensku, niekoľko slov na začiatok. « Matka Tereza je rehoľníčkou vyše päťdesiat rokov. Narodila sa roku 1910 v Skopje v Juhoslávii. Okrem mnohých iných jazykov, hovorí výborne po anglicky, po bengálsky a, samozrejme, vo svojej materčine. Cíti sa Indkou a žije v Kalkate. V roku 1959 založila rehoľu Misionárok milosrdenstva. Začínala pracovať s dvanástimi sestrami. Dnes má rehoľa vyše tritisíc päťsto členiek a stovky noviciek. Sestry sa starajú o vyše päťsto — pojazdných ambulancií. Majú stotri nemocníc s vyše dvesto šesťdesiatimi tisícami postihnutých.» Vo svete majú šesťdesiattri domov pre opustených umierajúcich, stošestnásť stredísk pre plánovanie rodiny, sedem domov pre alkoholikov, šesť- desiatštyri stredísk pre podvyživené deti, päť nočných útulkov, stosedem škôl v chudobných predmestiach a v mnohých krajinách otvorili domovy pre slobodné matky, ktoré sa nemajú kam uchýliť. Zachraňujú opustené novorodeniatka a hľadajú pre ne adoptívnych rodičov. V posledných rokoch založili v New Yorku a iných mestách domovy pre pacientov postihnutých AIDS... Práve takýto domov bude aj v Prahe. Misionárky lásky, ako si skromne napísali na drevenú dosku pri vchode do domu v Čadci, priniesli medzi nás konkrétne posolstvo lásky a pružné formy pomoci osamelým a opusteným ľuďom. Sestry Mrioula, ich predstavená a Tmea z Indie, Smeema z Bangladéša a sestra Vesna, pôvo12 Sestry Tmea z Indie a Smeema z Bangladéšu. Uprostred ich domáca, čadčianka, Anna Trnková. Fotografie - PAVEL MAJER [pageend12]dom Poľka — dosiaľ ich tlmočníčka — vyhľadávajú so zvláštne vytříbeným citom ľudí odkázaných na pomoc blížnych. Nevyženú nikoho, pozvú vás ďalej a pomôžu, ako sa dá a na čo stačia. Iba peniazmi nie, samy ich nemajú, žijú iba z milodarov a mimoriadne skromne. Bez prepychu, aký v nejednej našej rodine považujeme dnes už za samozrejmosť. Videl som, ako Čadčania a Kysučania navštevujú ich a ony vyhľadávajú osamelých a na pomoc odkázaných. Na predmestí, na poschodiach sídlisk, na pohľad uprostred živého — a pritom tak ľahostajného — životného tempa. Misionárky si našli čas aj na spoluprácu s domovom retardovaných detí, na konci obce Oščadnica. Čakajú ich, kedy prídu znova? Koľkých starých alebo mladých môžu nájsť vo väčšom meste alebo vo vzdialených obciach, kým je ich v Čadci iba zopár? « Mestský národný výbor v Čadci sa preto rozhodol, » vraví jeho predseda Pavol Markech, « prideliť sestrám ďalší rodinný dom, blízko od toho, kde žijú, aby tam mohli opatrovať telesne i duševne postihnutých, tých, čo už nevládzu chodiť, alebo bývajú priďaleko. » Ich skúsenosti, z ktorých sa postupne stali princípy práce a zásady vzťahov k ľuďom, hovoria: « Prijmeme každé dieťa, o ktoré nik nestojí. Akokoľvek slabé či zmrzačené dieťa. Dajte nám ho, hoci bude žiť iba pár minút. Dajte nám ho, nech zacíti teplú lásku! » S chlebom a jedlom na zahnanie hladu dávajú blížnym i ľudské teplo. Zhovárate sa s nimi a ony o sebe povedia len čo-to. « My nie sme dôležité, » vravia, avšak cítite, že v ich prítomnosti, ste neboli sami. Pri rozlúčke vám povedia: « Príďte a vráťte sa. » Príďte... Ľudia prichádzajú. Mladé ženy s dorastajúcimi dievčatami, školáčky, idúc z vyučovania... Azda doma ešte niet nikoho a mama príde Z práce až pred večerom. A potom nebude času pre deti, bude treba variť, prať, pozrieť si televíziu... a ísť spať... * Spytujem sa ľudí, čo bývajú neďaleko ako sa s misionárkami zažili: « Prijali sme ich s radosťou, potešila sa im celá Čadca... » Sestier je zatiaľ iba zopár, a stále ich bude málo! Porozumenia, trpezlivosti, ochoty a obetavosti detí voči rodičom, priateľa k priateľovi i lásky medzi mužom a ženou, ba aj medzi manželmi, túžiacimi na počiatku žlť jeden pre druhého, je čoraz menej. Schopnosť obetovať sa pre druhého, priniesli nám z ďalekého sveta Misionárky milosrdenstva. « Nie sme filmové hviezdy, načo máme hovoriť o sebe, » vraví mi s úsmevom mladá Poľka, sestra Vesna. Dosiaľ je ich výbornou tlmočníčkou. Slovensky rozumie, s Indkami hovorí po anglicky. Neprešlo však veľa času a prvé slovenské slová, pozdravy a prejavy vďaky, vyslovujú misionárky už dobrou slovenčinou. Neobyčajná usilovnosť a učenlivosť sestier Indiek, hoci ich jazyk je slovenčine vzdialený, veľmi pomáhajú ich učiteľke slovenčiny, pani Helene Martákovej, pracovníčke Osvetového strediska v Čadci. Posolstvo lásky, hrejivého tepla a úprimného slova: «Príďte,» povedia pekne a jasne po slovensky. Na ich dome nenájdete vymedzený úradný čas alebo hodiny vopred stanovených schôdzok... Aj preto k nim prichádza veľa detí a mladších ľudí. Najmä dievčat, avšak pribúdajú čoraz častejšie i chlapci. Ktovie? Azda sa práve deti, ponechané na ulici, neraz cítia samy, až príliš samy... A žiaľ aj v rodine, medzi priateľmi, a podaktorí, čo už prekročili aj ďalší prah života: manželstvo... Preto prichádzajú, spytujú sa, hľadajú odpovede. Zápasia úspešne i neúspešne: Neostať sami medzi ľuďmi. Treba sa len úprimne poďakovať autorovi a vydavateľstvu za toto dielo o Matici slovenskej. Čitateľ nájde v knižke výstižne opísaný zápas, ktorý táto naša kultúrna ustanovizeň musela prekonávať, aby sa udržala pri živote a plnila svoju úlohu udržovateľky a burcovateľky kultúrneho a národného života. Knižka je napísaná pekným, zrozumiteľným štýlom a je vhodne obohatená básňami našich popredných básnikov a kresbami Martina Benku. Knihu odporúčame všetkým, najmä však mladým Slovákom, aby sa poučili, aké ťažkosti musela prekonávať táto naša ustanovizeň, aby mohla plniť úlohu, ktorú si vytýčili jej zakladatelia. 13 Rudolf Šandorfi, DEJINY MATICE SLOVENSKEJ. Vyšlo nákladom Zahraničnej Matice Slovenskej v Hamiltone v lete 1989. Obálku pripravila Marta Brestovanská, kresby v knihe sú od Martina Benku. Strán 249. Cena neudaná. Emil Slovák [pageend13]V tomto článku chceme bližšie oboznámiť našich čitateľov s priam senzačným zjavom, ktorý sa nazýva «zázrak svätého Januára ». Je to jediný zjav tohto druhu na svete. Odohráva sa tri razy do roka v svetoznámom talianskom meste Neapole, a to v dňoch 19. septembra, 16. decembra a v sobotu pred prvou májovou nedeľou. Pozrime sa zbližša o čo vlastne ide. Zájdime v duchu v hociktorý deň do nádhernej katedrály v Neapole. V chráme je veľmi krásne vyzdobená kaplnka. Pri oltári v kaplnke je položená busta svätého Januára. Na hlave má biskupskú mitru a na pleciach zlatom vyšívaný pluviál. Okolo busty je plno svietnikov s elektrickými lampami. Za balaustrou pred oltárom sedí starší kňaz a drží v rukách strieborno-krištáľovú skrinku. V skrinke sú uložené dve ampulky. Niektorí z ľudí poprosia kňaza, aby smeli skrinku pobozkať. Často tam prichádzajú i mladí. Sadnú si do lavice, dlho sa dívajú na ampulky a uvažujú. Aj živé neapolské deti, ktoré prídu ako celá trieda do kaplnky, sa správajú napodiv disciplinovane. Aj na nich silno pôsobí záhada, ktorej stredobodom sú tie dve ampulky. ZÁZRAKY AJ DNES? 19. septembra alebo 16. decembra, alebo v sobotu pred prvou nedeľou májovou! Nájdete v kaplnke a v katedrále tisíce ľudí, najmä Neapolčanov. Vrúcne sa modlia a prosia svätého Januára, hlavného patróna svojho mesta, aby obnovil — ako hovoria — zázrak aj teraz, ako to robí už šesťsto rokov. V čom spočíva ten mimoriadny zjav? Ked’ sa priblížia dve ampulky k lebke svätca, zoschnutá krv sa začne skvapalňovať a peniť. Dostane červenú farbu a správa sa ako živá krv, ktorá prúdi v ľudskom tele. Keď sa to stane, neapolský arcibiskup vezme skrinku a ukazuje ju ľuďom, aby sa presvedčili, že zázrak sa uskutočnil. Ľudia sa dívajú s úžasom a radosťou na živú červenú krv v ampulkách a svoju radosť prejavujú veľmi hlučne. Neapolčania tento zázrak pokladajú za priazeň svätého Januára voči svojmu mestu a vidia v ňom záruku, že svätec ich bude aj naďalej ochraňovať. Kto to bol svätý Január, ktorý je ústrednou osobnosťou tohto jedinečného zjavu na svete a vôbec v dejinách? Žiaľ, z histórie vieme o ňom veľmi málo. Bol biskupom v Neapole alebo v meste Benevente. Vieme aj to, že okolo roku 305 za Dio- kleciánovho prenasledovania bol spolu s inými kresťanmi sťatý v mestečku Puteoli — dnešné Pozzuoli — neďaleko Neapola. Okolo jeho osobv kolujú viaceré legendy, no je ťažké rozoznať ich historické jadro od legendárnych prvkov. O tomto jedinečnom zjave na svete sa postupom času napísalo obrovské množstvo kníh a štúdií. Iba za posledných 300 rokov vyšlo vyše 1480 publikácií, ktoré sa zaoberajú týmto mimoriadnym zjavom. Zázrakom svätého Januára sa zaoberala aj moderná veda. Dvaja talianski vedci-fyzici už roku 1902 podrobili zjav prísnym vedeckým analýzam. Prvá historicky doložená správa o zázraku svätého Tanuára pochádza z roku 1389. Odvtedy sa zjav každý rok pravidelne opakuje v spomínané dni. Roku 1989, teda 600 rokov od prvej historickej snrávy o zázraku, neapolský kardinál Michéle Gior- dano dal celý zjav znova preskúmať, a to na základe súčasnej vedy v moderne vybavených laboratóriách. Výskumom poveril profesora na lekár- skei fakulte v Neapole, doktora Félixa D’Onofrio. Spolu s ním riadil výskum aj profesor Bajma Bol- lone z turínskej univerzity. Roku 1988 preskúmali najprv skrinku a obe ampulky. Potom urobili spektroskopický výskum krvi v ampulkách. Profesor D’Onofrio sa pred početným publikom vedcov, 14 Zaschnutá krv sa začne skvapalňovať V čom spočíva tá záhada? V ampulkách v obyčajný deň vidno iba akúsi zoschnutú tmavohnedú hmotu, bez znakov života. Príďte však do kaplnky Zjav podrobený vedeckým analýzam [pageend14]docentov a expertov vyslovil takto: « To, čo sa odohráva v ampulkách, je z hľadiska biologického čosi vonkoncom nemožné, ba absurdné. Krv, ktorá bola predtým úplne suchá, sa stáva tekutou. Je to hotový zázrak. Keď sa krv v ampulkách skvapalní, správa sa tak, ako keby tiekla v našich žilách. » Pri spomínanom šesťstoročnom výročí zázraku svätého Januára kardinál Giordano dal preskúmať aj kosti svätého Januára. Profesor Baima Bollone podal o tom túto správu: « Kosti sme vedecky preskúmali a zistili sme, že ide o kosti muža, ktorý bol 168 centimetrov vysoký. Zomrel, keď mu bolo niečo vyše tridsať rokov. Zomrel v letnom období a predtým sa tešil dobrému zdraviu.. » Je zaujímavé, že aj legendy o svätom Januároví hovoria, že svätec zomrel mladý a pri plnej sile. Keď profesor D’Onofrio referoval o skvapalnení krvi svätého Januára, použil výraz zázrak. Použil ho v bežnom zmysle slova, teda nemienil sa vysloviť o náboženskej stránke zjavu, a to tým viac, že sa na to necítil kompetentný. Čo však hovorí o zázraku svätého Januára Cirkev? Veď predstavitelia Cirkvi v Neapole sú už šesťsto rokov svedkami tohto úplne mimoriadneho zjavu. ženskej úcty, ale niekedy aj predmetom až fanatického popierania. U popieračov možno hral dôležitú úlohu strach, že keby pripustili zázrak, mohli by sa zmýliť. Preto radšej zaujali tvrdé, negatívne stanovisko, i keď v srdci im zaiste ostala otázka: A čo keby to bola pravda? Za tých šesťsto rokov, čo je zázrak svätého Januára všeobecne známy, niektorí ľudia sa dopustili aj povery. Napríklad niektorí Neapolčania videli vo svätom Januároví len akýsi talizman, ktorý ich mal chrániť pred zlom, najmä pred výbuchom sopky Vezuvu. V minulosti zasa niektorí, čo sa celé hodiny modlili v katedrále o zázrak, a krv v ampulkách sa neskvapalňovala, chceli si zázrak vynútiť tým, že namiesto modlitby začali používať neúctivé alebo vyhrážajúce výrazy proti svätému Januároví. Aj z toho vidno, že všade, kde sú ľudia, tam sú aj chyby. Treba poznamenať, že niekedy, dosť výnimočne, sa zázrak svätého Januára neuskutoční. Aj napriek dlhým a vrúcnym prosbám krv v ampulkách ostáva nezmenená. Tak sa to stalo napríklad aj vlani 16. decembra. Mnohí Neapolčania si to v minulosti vysvetľovali ako znak, že príde na ich mesto dajaké nešťastie alebo pohroma. Ešte viac sa báli vtedy, keď sa krv neskvapalnila 19. septembra, teda na sviatok svätého Januára., Niekto by sa mohol opýtať: Čo si treba myslieť o celej veci? Predovšetkým je jasné, že tu ide naozaj o mimoriadny zásah do prírodných a najmä biologických zákonov, ako to konštatovali obidvaja talianski vedci, ktorí vlani zjav vedecky preskúmali. Môže kresťan pokladať tento zjav za náboženský zázrak, i keď ho doteraz Cirkev za taký nevyhlásila? — Môže! Na základe čoho? — Na základe svojho vlastného úsudku. V tomto jeho presvedčení mu Cirkev nebráni. A môže kresťan aj popierať, že ide o zázrak? — Ak má na to vážne dôvody, môže. No žiada sa od neho, aby sa vyhol neúctivému posmechu, ktorý by mohol uraziť iných veriacich. V našej dobe môžeme pokladať zázrak svätého Januára za jeden z dôležitých znakov, ktorý nám dáva Ktosi neviditeľný tým, že sa na okamih ukáže pánom prírodných zákonov. Robí to nezáväzne, kedy chce a ako chce. A čo je hlavné, robí to z lásky — z lásky k nám. Tým však nás k niečomu vyzýva. K čomu? Odpoveď si dajme každý osobne. 15 Ako sa díva Cirkev na tento zjav Cirkev za celých šesťsto rokov až doteraz nikdy nevyhlásila tento jedinečný zjav na svete za ozajstný náboženský zázrak, ba nikdy sa ním pod týmto zorným uhlom nezaoberala. Vypočujme si, čo povedal po najnovších vedeckých výskumoch terajší neapolský kardinál Michele Giordano: « Tým, že sme dali z vedeckej stránky preskúmať krv a kosti svätého Januára, chceli sme dosiahnuť iba to, aby celý zjav preskúmala veda a povedala o ňom svoj úsudok. Metóda, ktorou sa postupovalo, bola vážna, prísna a odborná. Nehovoríme však, či ide o zázrak, alebo nie. Naša viera sa zakladá na zázrakoch opísaných v evanjeliách. Nechajme preto aj naďalej diskutovať o tomto zjave teológov. Pri zázraku v náboženskom zmysle ide o mimoriadny Boží zásah do kozmických zákonov. Všemohúci a milujúci Boh dáva prostredníctvom zázraku ľuďom znak, že je prítomný medzi nimi. » Kardinál Giordano chcel teda vyzdvihnúť, že dal vedecky preskúmať krv a kosti svätého Januára nie preto, že by mal v úmysle tento mimoriadny zjav vyhlásiť za zázrak aj zo strany náboženskej. Tým však nemienil povedať, že veriaci nemôžu tento zjav pokladať za nadprirodzený zázrak. Aký postoj k tomu zaujmú, to sa ponechá ich zdravému úsudku. Zázrak svätého Januára v Neapole bol v dejinách predmetom hlbokej nábo- R. Blatnický [pageend15]V jeden deň cez prestávku sme sedeli v lekárskej izbe medzi operáciami. Po únave a napätia predošlých hodín sme pili kávu, žartovali a rozprávali ako obvykle rozhovory o ženách, autách, o politike a tiež o svojich blížnych. Bol som po nočnej. Vedľa v resuscitačnej izbe ležal malý chlapec, asi päťročný, ktorého priviezli hneď zvečera zrazeného nákladným autom. Mal som s ním celú noc čo robiť a ešte bol v bezvedomí. Bolo mi celkom dobre v tom uvoľnenom prostredí — ťažko by sa dalo povedať, že medzi priateľmi — ale v zohranej skupine spojenou tou istou profesiou, v malom chirurgickom svete, keď po mňa prišla zdravotná sestra, že mám vonku na chodbe návštevu. Stál tam malý, guľatý a ošumelý, v tom podivnom oblečení, ktorému sa s úsmevom hovorieva kňazský civil. Bol zrejme v rozpakoch a musel byť na nás dosť zábavný pohľad, ako som sa nad ním týčil vo svojej bielej elegancii (je to márne, ale aj pokrčený biely plášť dodáva človeku to « niečo », stavovské sebavedomie'). «Pán doktor, vy ma asi nepoznáte. Som tunajší farár. Prišiel som vás o niečo požiadať. Nehnevajte sa, prosím vás, že idem zrovna za vami, ale raz som vás videl v kostole a ľudia hovoria, že ste dobrý človek. » « Čo pre vás môžem urobiť, pán farár? » «Včera vám sem priviezli malého chlapca Antona Simka. Babička s ním včera šla po ulici, keď sa jej vytrhol a vbehol pod auto. Vraj je to s ním zle a chlapec nie je pokrstený. Stále sa to akosi odkladalo, rodičia sa nemohli dohodnúť. Je to veľmi slušná rodina a sám som ich sobášil. Avšak s vierou — to viete, ako to tu u mladých na dedine beží. Ale babička je zbožná žena. Dnes ráno za mnou prišla a prosila, aby som chlapca šiel ihneď pokrstiť, že je v nebezpečenstve života a že by si nikdy neodpustila, keby teraz mal zomrieť tak trocha aj jej vinou a k tomu nepokrstený. A tak som vás prišiel poprosiť, aby ste ma k nemu na chvíľu pustili. » Situácia sa stala trápnou. Jednak nemám rád reči o smrti — tej je tu okolo mňa dosť, ale aby si zachoval človek pokoj a chladnú hlavu pre prácu, musí sa snažiť nevidieť smrť človeka, ale exitus pacienta. A okrem toho boli tu predpisy, zákaz vstúpiť do operačného oddelenia, bdelé oko primára a vrchnej sestry. A pritom som nemal odvahu odmietnuť. « Pán farár, k chlapcovi sú návštevy zakázané, do operačnej sály vás pustiť nemôžem. » Bolo mi čím ďalej trápnejšie. Kňaz stál mlčky, bol asi na podobné situácie zvyknutý. Nenaliehal, ale tiež sa nebral k odchodu. Bol úplne pokojný a mal som dojem, že stojí predo mnou ako posol, ktorý priniesol odkaz a nesmie sa vrátiť bez odpovede. A potom som v okamihu počul, ako sám hovorím niečo nečakané: « Vás tam pustiť rozhodne nemôžem. Ale ja som pokrstený katolík a ak by ste súhlasili a tiež ak by to šlo, tak by som ho pokrstil sám. » «Iste by to šlo, a to aj vtedy, keby ste katolíkom neboli. A viete ako? » « Vezmem do dlane vodu z vodovodu, pokropím ho v znamení kríža a poviem: Anton, ja ťa krstím v mene Otca i Syna i Ducha Svätého. — Bude to tak dobré? » «Iste, keď to budete myslieť doopravdy. » Požiadal som kňaza, aby sa na chvíľku posadil na lavičku pred ambulanciou a počkal. Bol tam nápadný, malá čierna postava medzi bielymi lakovanými plochami. Keď som prechádzal chodbou do operačnej sály, počul som ešte smiech z lekárskej izby. V chlapcovej izbe bolo ticho. Jeho malé, zúbožené telo takmer zanikalo medzi kyslíkovými bombami, infúznymi súpravami, v spleti hadičiek, obväzov a náplasti. Na stolíku pri lôžku boli pripravené striekačky so všetkým, čo malo slúžiť na udržanie života. Ale toho života bolo len tak, tak na malúčku. Azda po prvý raz som si uvedomil, aké je to prostredie neosobné. Šiel som k vodovodu, odtočil trocha vody a nabral plnú dlaň. Stále som sa sám sebe divil a pozoroval sa akosi z nadhľadu, ako by bol vo mne niekto iný, kto v túto chvíľu konal. Veľmi sústredene som prišiel k dieťaťu — a začal som prosiť z celého srdca, aby to, čo mám urobiť, platilo naveky. Pokropil som chlapca vodou a povedal pritom slová, ktoré ma kedysi naučili. Okolo mňa sa nič nezmenilo a ani som nemal povznášajúce pocity. Naopak, naraz, po tej chvíli sústredenia, sa vo mne urobilo veľké prázdno. Kýchle som vyšiel k čakajúcemu kňazovi. Nemal som chuť s ním hovoriť, a tak som mu len kývol hlavou na znak, že som všetko vykonal. Akosi sa mi nechcelo vrátiť medzi kolegov. Mal som však pocit, že v tých ich živých rečiach je viac smrti než života. Vrátil som sa k chlapcovi a mechanicky som mu zmeral pulz a tlak. Na druhý deň sa chlapec prebral k vedomiu a po dajakej dobe bol v dobrom stave prepustený domov. Bol to normálny chlapec, ani nie pekný, ani nie veľmi živý, a viac som ho nevidel. 16 MEDZI OPERÁCIAMI —oh— [pageend16]« Krátku legendu o Antikristovi » napísal Vladimír Solov- jev. Je dodatkom k jeho dielu « Tri dialógy ». Legenda sa objavila po prvý raz v časopise « Nedielja » roku 1899. Sám Solovjev prečítal legendu vo februári 1900 v jednej sále petrohradského parlamentu pred obecenstvom, ktoré zostalo veľmi dojaté a prekvapené. Slovenský preklad je od A. Pau- linyho. Toto je tretia časť Solovjevovho dielka. ANTIKRIST Otvorenie koncilu bolo impozantné. V dvoch tretinách obrovského chrámu zasvätenému « jednote všetkých kultov » boli umiestnené lavice a iné sedadlá pre členov koncilu. Jedna tretina chrámu bola zaplnená vyvýšeným pódiom, na ktorom bol umiestnený trón pre cisára a druhý, trochu nižší, pre mága Apollonia, ktorý bol kardinálom a cisárskym kancelárom. Na pódiu za trónmi boli umiestnené kreslá pre ministrov, hodnostárov cisárskeho dvora a sekretárov štátov. Po bokoch boli ďalšie dlhé rady kresiel, no nevedelo sa, komu majú slúžiť. Na vyvýšených miestach boli rozostavené orchestre s hudobníkmi a spevákmi a na blízkom námestí boli zoradené dve roty cisárskej stráže a jedna batéria kanónov, ktorá mala za úlohu vystreliť salvy na otvorenie koncilu. Členovia koncilu už predtým slávili bohoslužby vo svojich chrámoch, lebo otvorenie koncilu malo mať čisto laický ráz. Keď cisár vkročil do veľkolepého chrámu spolu so svojím divotvorcom a celým sprievodom, orchester začal hrať « Pochod zjednoteného ľudstva », ktorý bol cisárskou a zároveň medzinárodnou hymnou. Všetci členovia koncilu povstali, začali kývať klobúkmi a tri razy zvolali veľkým hlasom: « Vivat'. Hurál Hochl » Cisár, stojac hrdo pri svojom tróne, vystrel so slávnostnou blahosklonnosťou ruku na pozdrav a zvonivým, príjemným hlasom povedal: « Kresťania všetkých vierovyznaní! Moji milovaní poddaní a bratia! Už od začiatku môjho panovania, ktoré Najvyšší požehnal takými obdivuhodnými a slávnymi činmi, ani raz som nemal dôvod byť s vami nespokojný. Vy ste vždy vykonali svoju povinnosť podľa svojej viery a svojho svedomia. Ale toto mi nestačí. Úprimná láska, ktorú prechovávam voči vám, milovaní bratia, túži, aby sa jej dostalo odplaty. Chcem, aby ste ma uznali za vášho opravdivého vodcu v každej činnosti zameranej pre dobro ľudskej spoločnosti, a to nie z dajakého zmyslu pre povinnosť, ale z úprimného pocitu lásky, ktorý vychádza zo srdca. A tak okrem vecí, ktoré robím pre všetkých, chcel by som vám prejaviť znak svojej osobitnej priazne. Kresťania, ako by som vás mohol urobiť šťastnými? Co by som vám mohol dať, a to nie ako svojim poddaným, ale ako svojim spoluveriacim, svojim bratom? Kresťania! Povedzte mi, čo vám v kresťanstve najviac leží na srdci, aby som mohol zamerať svoje úsilie v tomto smere. » Po týchto slovách sa cisár odmlčal a čakal. Chrámom sa niesol tlmený šepot. Členovia koncilu hovorili šeptom medzi sebou. Pápež Peter živo gestikuloval a vysvetľoval čosi tým, čo boli okolo neho. Profesor Pauli krútil hlavou a zaťato mliaskal perami. Starec Ján sa obrátil k jednému biskupovi východnej cirkvi a k jednému kapucínovi a potichu im čosi radil. Po niekoľkých minútach očakávania cisár znova oslovil členov koncilu tým istým vľúdnym tónom ako predtým, no bolo v ňom možno vybadať istú jemnú iróniu: « Drahí kresťania, » povedal, « chápem, že je vám ťažké dať mi bezprostrednú odpoveď. Preto vám chcem pomôcť. Od nepamäti ste sa, žiaľ, rozdelili na mnohé sekty a skupiny, takže azda niet medzi vami ani jedna téma, ktorá by vzbudila vašu spoločnú sympatiu. Ale ak nie ste schopní vy sami dohodnúť sa medzi sebou, dúfam, že sa podarí mne dosiahnuť dohodu medzi všetkými skupinami tým, že všetkým preukážem tú istú lásku a tú istú starostli- 17 6666 Otvorenie koncilu [pageend17]vosť, aby som tak zadosťučinil oprávneným túžbam každého z vás. Drahí kresťania! Viem, že mnohí z vás, a to nie tí najposlednejší, pokladajú za najdrahšiu vec v kresťanstve tú duchovnú autoritu, ktorú kresťanské náboženstvo dáva svojim právoplatným predstaviteľom, nie pre ich vlastnú výhodu, ale pre spoločné dobro, pretože na tejto autorite sa zakladá správny duchovný poriadok, ako aj morálna disciplína, nevyhnutná pre všetkých. Drahí bratia katolíci! Ó, ako dobre chápem vaše zmýšľanie a ako rád by som chcel svoju moc oprieť o autoritu vašej duchovnej hlavy! A aby ste si nemysleli, že z mojej strany ide o dajaké zaliečame alebo o prázdne slová, slávnostne vyhlasujeme: Z našej zvrchovanej vôle najvyšší pastier všetkých katolíkov, rímsky pápež, je od tejto chvíle znovu uvedený na svoj stolec v Ríme so všetkými niekdajšími právami a výsadami, ktoré prináležia tejto hodnosti a tejto katedre a ktoré jej raz boli udelené našimi predchodcami, počnúc cisárom Konštantínom Veľkým. Za toto všetko, bratia katolíci, chcem iba to, aby ste v hĺbke svojho srdca uznali, že ja som vaším jediným ochrancom a jediným zástancom. Všetci tí, čo ma vo svojom svedomí i srdci uznávajú za takého, nech prídu sem ku mne. » A ukázal na prázdne miesta vedľa seba na pódiu. ňazí pre Svetové múzeum kresťanskej archeológie, ktoré bude založené v našom slávnom cisárskom meste Carihrade a bude mať za úlohu zhromažďovať, študovať a zachovávať všetky pamiatky cirkevného staroveku, najmä pamiatky Pravoslávnej cirkvi. Prosím vás tiež, aby ste si zajtra vyvolili komisiu, ktorá bude mať za cieľ študovať spolu so mnou prostriedky, ktorými by sa zvyky a obyčaje dnešného života mohli podľa možnosti priblížiť tradícii a ustanoveniam svätej Pravoslávnej cirkvi! Bratia pravoslávni! Všetci tí, ktorým leží na srdci toto naše rozhodnutie a ktorí ma chcú s úprimnými pocitmi uznávať za svojho pána a vodcu, nech prídu sem hore! » Vtedy väčšia časť prelátov z Východu a Severu, polovica starovercov a viac ako polovica pravoslávnych kňazov, mníchov a laikov vystúpila s radostnými výkrikmi na pódium, pozrúc sa kútikom oka na katolíkov, čo tam už sedeli s výrazom dôležitosti. Ale starec Ján sa nepohol a zhlboka si vzdychol. Keď sa zástup okolo neho trocha rozriedil, opustil svoje miesto a išiel si sadnúť vedľa pápeža Petra a členov jeho skupiny. Za ním šli všetci pravoslávni, ktorí nevystúpili na pódium. Cisár znova prehovoril: « Drahí kresťania, poznám medzi vami aj takých, ktorí si v kresťanstve najviac cenia osobnú istotu, čo sa týka pravdy a slobodného výskumu Písma. Nie je potrebné, aby som sa rozširoval, čo si o tom myslím. Vy azda viete, že už v mladosti som napísal o biblickej kritike obsažné dielo, ktoré v tom čase urobilo dosť veľký rozruch a značilo začiatok povesti o mne vo svete. A pravdepodobne na pamiatku tejto udalosti mi v týchto dňoch Tubinská univerzita predložila žiadosť, aby som prijal jej doktorát « honoris causa » v odbore teológie. Nariadil som odpoveď, že návrh prijímam s radosťou a vďačnosťou. A dnes zároveň s dekrétom o založení Svetového múzea kresťanskej archeológie som podpísal aj dekrét o ustanovení Svetového inštitútu pre slobodný výskum Svätého písma vo všetkých jeho častiach a zo všetkých hľadísk, ako aj pre štúdium všetkých pomocných vied, s ročným rozpočtom v sume jeden a pol milióna mariek. Prosím všetkých tých, ktorým ležia na srdci tieto moje úprimné rozhodnutia a ktorí ma s čestným úmyslom pokladajú za svoju najvyššiu hlavu, aby prišli sem vedľa mňa, nového doktora teológie. » A pekné pery veľkého človeka sa zľahka rozšírili v akýsi zvláštny úsmev. Viac ako polovica múdrych teológov sa pohla k pódiu, i keď akosi neisto a váhavo. Všetci obrátili zrak na profesora Pauliho, ktorý ostal sedieť vo svojom kresle, akoby bol zapustil korene. Hlboko sklonil hlavu, zohol sa a začal sa nepokojne hniezdiť na stoličke. 18 Pápež Peter II. sa nehnul z miest D rauosiuym zvuiamm — « virauas agirnus: uu- mine, salv um fac magnurn imperatorem » (« Vzdávame vďaky! Pane, ochraňuj veľkého cisára ») — takmer všetky kniežatá Katolíckej cirkvi, kardináli a biskupi, väčšia časť veriacich laikov a viac ako polovica mníchov vystúpili na pódium, hlboko sa uklonili cisárovi a zaujali kreslá, ktoré im boli určené. Ale dolu uprostred zhromaždenia pápež Peter II. ostal na svojom mieste, pevný a nehybný ako mramorová socha. Všetci tí, čo predtým boli okolo neho, teraz už boli na pódiu. Vtedy rozriedený zástup mníchov a laikov, ktorý zostal dolu, sa premiestnil a zomkol okolo neho v pevnom kruhu, z ktorého sa ozývala pohnutá vrava: « Now praevalebunt, non praevalebunt portae inferi » — (« Nepremôžu, pekelné brány nepremôžu »). Cisár sa prekvapene pozrel na nehybného pápeža. Potom znova zdvihol hlas a povedal: « Drahí bratia! Viem, že sú medzi vami takí, pre ktorých je v kresťanstve najdrahšou vecou posvätná tradícia, starodávne symboly, hymny, starodávne modlitby, ikony a liturgické obrady. A vskutku, čo môže byť drahšie pre nábožnú dušu nad tieto veci? Vedzte teda, moji milovaní, že dnes som podpísal štatút a určil veľkú sumu pe- [pageend18]Múdri teológovia, ktorí vystúpili na pódium, ostali zmätení, ba jeden z nich naraz len začal kývať rukou, zoskočil z pódia popri schodoch priamo na dlážku a pokrivkávajúc ponáhľal sa naspäť k profesorovi Paulimu a k menšine, čo ostala s ním. Pauli zdvihol hlavu, trochu nerozhodne vstal a začal sa uberať k sedadlám, čo ostali prázdne. Takto v sprievode svojich spoluveriacich, čo ostali verní, si prišiel sadnúť k starcovi Jánovi, k pápežovi Petrovi a k ich skupinám. Veľká väčšina členov koncilu bola na pódiu, vrátane takmer celej hierarchie Východu i Západu. Dolu zostali iba tri skupiny ľudí, ktorí sa priblížili jedni k druhým a zomkli sa okolo starca Jána, pápeža Petra a profesora Pauliho. Cisár sa s náznakom smútku obrátil k nim a povedal: « Co môžem pre vás ešte urobiť? Ste naozaj čudní ľudia! Co chcete odo mňa? Ja to neviem. Povedzte mi to vy sami, kresťania! Veď väčšina vašich bratov i vodcov vás opustila a verejná mienka vás odsúdila. Povedzte, čo pokladáte za najdrahšie v kresťanstve? » Kým starec Ján hovoril, veľký divotvorca Apol- lonius sedel zavinutý vo svojom trojfarebnom plášti, zakrývajúcom jeho kardinálsky purpur. Zdalo sa, že pod plášťom robí akési tajomné manipulácie. Z jeho sústredených očí sa iskrilo a jeho pery sa rýchle pohybovali. Z otvorených okien chrámu bolo vidieť ako sa približuje obrovský čierny mrak. Starec Ján neodvracal svoje vyjavené a prestrašené oči od cisárovej tváre, čo tam stál míkvy. Naraz sa len striasol od strachu, obrátil sa dozadu a priškrteným hlasom skríkol: « Synovia moji, to je Antikristi » V tej chvíli zaburácal chrámom ohlušujúci hrom, zablyskol sa oslepujúci blesk v podobe kruhu a obvinul starca. Všetci ostali na chvíľu celí ohromení a keď sa kresťania prebrali z omráčenia, starec Ján ležal na zemi mŕtvy. Vtedy cisár, bledý, ale pokojný, sa obrátil k zhromaždeniu a povedal: « Sami ste videli Boží súd. Ja som nechcel smrť nikoho, ale môj nebeský Otec sa pomstí na nepriateľoch svojho milovaného Syna. Otázka je vyriešená! Kto sa odváži protirečiť rozhodnutiam Najvyššieho? Sekretári, píšte: Ekumenický koncil všetkých kresťanov — potom, čo blesk z neba zasiahol nezmyselného protivníka Božej moci — jednohlasne uznáva vlád- núceho rímskeho cisára za svoju najvyššiu hlavu a svojho zvrchovaného vladára. » V tej chvíli sa rozzvučal chrámom jasný a silný hlas: « Contradiciturl » (« Neschvaľujem! »). Pápež Peter II. vstal a červený v tvári, celý sa trasúc od hnevu, zdvihol svoju pastiersku palicu smerom k cisárovi a zvolal: « Naším jediným vladárom je Ježiš Kristus, Syn živého Boha. Kto však si ty, to si už počul. Vzdiaľ sa od nás bratovražedný Kain! Preč, preč od nás, ty špinavý nástroj diablov. Autoritou Ježiša Krista, ja, sluha sluhov Božích, navždy ťa vyháňam z Božieho ovčinca, ty prašivý pes, a vydávam ťa tvojmu otcovi, Satanášovi! Anatéma, anatéma, anatéma! » Kým pápež hovoril, veľký čarodejník sa nepokojne hniezdil pod svojím plášťom. Ešte silnejšie ako posledné anatéma zahrmel ohlušujúci úder blesku a posledný pápež padol bez ducha na zem. «Tak rukou môjho Otca zahynú všetci moji nepriatelia, » povedal pokojne cisár. 19 (Pokračovanie v nasledujúcom čísle} Vyznaj Ježiša Krista Božieho Syna Vtedy starec Ján, podobajúci sa bielej svieci, sa zdvihol a láskavo povedal: « Veľký vládca! To, čo my kresťania máme v kresťanstve najdrahšie, je sám Ježiš Kristus. On sám a všetko, čo pochádza od neho, lebo my vieme, že v ňom telesne prebýva všetka plnosť božstva. Od teba, veľký vladár, sme ochotní prijať všetko, čo je dobré, ale len vtedy, keď v tvojej veľkodušnej ruke budeme môcť spoznať svätú ruku Ježiša Krista. A na tvoju otázku, čo by si mohol pre nás urobiť, hľa, naša presná odpoveď: Vyznaj tu teraz pred nami Ježiša Krista Božieho Syna, ktorý sa stal človekom, vstal z mŕtvych a znova príde v sláve. Vyznaj ho, a my ťa prijmeme s láskou ako pravého predchodcu jeho druhého slávneho príchodu. » Starec sa odmlčal a uprene hľadel cisárovi do tváre. V cisárovi sa odohrávalo čosi hrozné. V duši sa mu rozpútala pekelná búrka, podobná tej, ktorú zažil v onej osudnej noci. Úplne stratil vnútornú rovnováhu a všetky jeho myšlienky sa sústreďovali na to, aby nestratil vládu nad sebou ani vo vonkajšom vzhľade a aby predčasne neodhalil samého seba. Takmer s nadľudskou silou sa musel opanovat’, aby sa s divokým revom nevrhol na človeka, ktorý k nemu prehovoril, a zubami ho neroztrhal. Odrazu len začul akýsi mimozemský hlas jemu dobre známy, ktorý mu našeptával: « Mlč a nič sa neboj! » a ostal mlčať. Ale jeho tvár, zachmúrená a na smrť bledá sa celá zmrášti- la a z očí mu sršali iskry. [pageend19]Pohľad na časť autobusov na nádvorí Ústavu svätého Cyrila a Metoda. Skôr pútnici ako turisti Prihodí sa aj to, že pre mnohých ľudí « prázdniny » sa stávajú dňami namáhavej práce a neobyčajných starostí. Tak to bolo cez tohoročné prázdniny aj pre obyvateľov Ústavu svätého Cyrila a Metoda v Ríme. Miesto toho, aby si odpočinuli po namáhavej práci počas školského roku, nastali pre nich nové starosti a nové práce. Naši čitatelia dobre vedia, že tisíce a tisíce slovenských veriacich túžili putovať do Ríma, ale kruté prenasledovanie Cirkvi a potláčanie každého prejavu jej života, nedovolilo našim ľuďom splniť túto túžbu. Po zrútení totalitárneho ateistického režimu otvorili sa možnosti putovať do Večného mesta a naši veriaci to ihneď využili. Začali putovať do Ríma a počet pútnikov každým mesiacom vzrastal. V apríli ich bolo 314, v máji už 1.238, v júni 2.151, v júli 3.546, v auguste 3.750 a to len tých, čo prešli naším Ústavom. Aj do nasledujúcich mesiacov sú už zahlásené ďalšie stovky, ba tisícky pútnikov zo Slovenska. Títo pútnici prichádzajú do Ríma autobusmi alebo vlakom pre tri príčiny: chcú predovšetkým vidieť Svätého Otca na generálnej stredňajšej audiencii a poďakovať sa mu za jeho návštevu na Slovensku, chcú sa pomodliť na hrobe svätého Petra v jeho bazilike a navštíviť Slovenský ústav svätého Cyrila a Metoda. Potom prípadne vidieť aj iné baziliky a pamätníky Ríma. Púť našich veriacich je spojená s veľkými ťažkosťami. Aj keď vynaložia na túto cestu značný obnos peňazí, tu v Ríme si uvedomia, že za získané valuty si môžu dovoliť len to najskromnejšie prenocovanie a ubytovanie. Sami hovoria: «Až tu sme zistili, akí sme chudobní.» Často spia v autobuse a stravujú sa len tým, čo si prinesú so sebou. Ale sú šťastní, keď ich Svätý Otec počas generálnej audiencie osobitne po slovensky pozdraví a keď mu môžu zaspievať dajakú pieseň, najčastejšie pápežskú slovenskú hymnu. Veľmi šťastní sa cítia tí, ktorým sa podarí dotknúť sa pápeža a podať mu ruku, poprípade mu povedať pár slov po slovensky. Tí, ktorí majú šťastie byť pri tejto príležitosti vyfotografovaní, s radosťou obetujú tých « drahocenných » 6.000 lír na zakúpenie fotografie, ktorú si potom odnášajú ako drahocennú pamiatku domov. Po pápežskej audiencii a po krátkej prehliadke Ríma pútnici prichádzajú na večer do Ústavu svätého Cyrila a Metoda. Tu sa mnohí svätou spoveďou pripravia na svätú omšu, ktorú obyčajne pre nich slúži Mons. Dominik Hrušovský. Pre menšie skupiny svätá omša býva v kaplnke, ale posledné dva razy kaplnka už nestačila a tak bola svätá omša na priestrannom dvore Ústavu. Homília Otca biskupa Hrušovského je tiež «pútnická », dlhšia, ako je zvykom na pútiach, obsažná, sú to slová « do duše ». Jeho slová sú výzvou, aby sme sa neuspokojili len sociálnym a politickým oslobodením, ale aby sme sa snažili oslobodiť od mnohých duchovných neduhov a chorôb, od hriechu. Po svätej omši každý pútnik si zoberie osobne z rúk Otca biskupa malý darček (dajakú knižku, ružen- ček posvätený Svätým Otcom, medailónky, obrázky). Potom starostlivé sestričky pripravia malé občerstvenie, ktoré však nie je maličkosťou pre nich, keď majú obslúžiť aj do tisíc ľudí. Ľudia potom pobudnú v Ústave až do noci, spievajú, zhovárajú sa a spomínajú. Okolo desiatej večer nasadajú do autobusov a vydávajú sa na spiatočnú cestu. 20 PÁPEŽSKÝ NUNCIUS PRE ČSFR V ÚSTAVE V mesiaci júni tohto roku vymenoval Svätý Otec Ján Pavol II. za pápežského nuncia do Českej a Slovenskej Federatívnej Republiky talianskeho arcibiskupa zo Štátneho sekretariátu vo Vatikáne Mons. Giovanni- ho Coppa. Vymenovaný nuncius v nedeľu 29. júla navštívil náš Ústav v Ríme. Privítali sme ho s veľkou radosťou a pobudol s nami pri nedeľnom stole. Všetci sme ho obdivovali, ako sa živo, vecne a presne zaujímal o cirkevné pomery v našich krajoch, o históriu nášho národa a o všetko, aby čím lepšie poznal náš ľud, jeho tradície a charakter. Otec biskup Dominik Hrušovský ho v srdečnom príhovore uistil, že Slováci ho prijmú ako zástupcu Svätého Otca, budú sa zaňho horlivo modliť a podporovať ho vo všetkom. Mons. Giovanni Coppa, ktorý okrem taliančiny hovorí perfektne po nemecky a po [pageend20]anglicky, vyjadril predsavzatie naučiť sa aj po slovensky aspoň tak, aby mohol dôstojne slúžiť svätú omšu v našej reči, keď bude medzi slovenským ľudom. Mons. nuncius, ktorý pravdepodobne zaujme svoj úrad v Prahe v druhej polovici septembra, prišiel do nášho Ústavu ďalšie dva razy, práve vo stredu, keď tu boli stovky pútnikov zo Slovenska. S obdivom pozoroval nábožnosť nášho ľudu, počúval chrámový spev a nakoniec prehovoril k prítomným, prosiac ich o duchovnú pomoc, aby mohol dobre zastávať svoj vysoký úrad. Všetci si odnášali ten najlepší dojem z tohto stretnutia s pápežským nunciom, v ktorom vidieť, že má otvorené srdce pre naše Slovensko. DROBNÉ SPRÁVY V nedeľu 2. septembra hudobná skupina z Bratislavy, ktorá vystupuje pod menom «Kufríkovej », predviedla v kaplnke nášho Ústavu viaceré svoje spevy pre prítomných členov. Na konci sa im Otec biskup Hrušovský poďakoval a povzbudil do ďalšieho apoštolátu spevom a hudbou. Koncom júla prišli do Ústavu svätého Cyrila a Metoda v Ríme štyria kňazi z rožňavskej diecézy, ktorí budú študovať na rímskych cirkevných univerzitách rozličné disciplíny, aby po skončení štúdií mohli byť k dispozícii svojmu biskupovi pre zvláštne úlohy. Už druhý mesiac usilovne navštevujú zvláštny kurz taliančiny, aby v polovici októbra mohli začať chodiť na prednášky, iní slovenskí kňazi budú bývať v Nepo- mucene a odtiaľ budú navštevovať univerzity. Po generálnej audiencii vo stredu 5. septembra Otec biskup Dominik Hrušovský predstavil Svätému Otcovi Mons. Š. Vrableca, zodpovedného za knižné vydania SÚSCM a Dr. Jozefa Rydlu, autora objemnej bibliografickej knihy VYDAVATEĽSKÉ DIELO SLOVENSKÉHO ÚSTAVU SVÄTÉHO CYRILA A METODA V RÍME 1963-1988, ktorý toto dielo odovzdal Jánovi Pavlovi II. DIAKONSKÁ VYSVIACKA STANISLAVA STOHLA Po piatich rokoch prípravy v seminári a po viacročných túžbach, ma dobrotivý Pán Boh priviedol k tomuto prvému nezmazateľnému kroku, k diakonskej vysviacke. Ako emigrant som pricestoval do Montrealu v Kanade 10. augusta 1981. V roku 1985 som prešiel do Ríma, kde ma prijali do seminára, pápežského kolégia svätého Jána Nepomuckého. Tohto roku som ukončil základné 5-ročné filozoficko-teologické štúdium. V nedeľu 12. augusta 1990 ma Mons. Dominik Hrušovský, biskup pre Slovákov v zahraničí, vysvätil na diakona v slovenskom farskom kostole svätého Cyrila a Metoda v Montreali, v Kanade, a bol som začlenený do Trnavskej arcidiecézy. Slávnostná svätá omša začala o 11. hodine. Koncelebrovali pán farár Roman Ondečko Conv. OFM, P. Ferdinand Mondok a P. Jiří Novotný SJ. Na slávnosti sa zúčastnilo asi 250 Slovákov z blízkeho i ďalekého okolia. Boli prítomní i Marián Šťastný, predseda SKS, Dr. Viliam Oberhauser, minister lesného a vodného hospodárstva Slovenskej republiky, spolu s konzulom ČSFR Dr. Novým. Po svätej omši sa konal v hale pod kostolom slávnostný obed, na ktorom sa zúčastnil aj Mons. Paquette, vikár Montrealskej arcidiecézy pre etnické skupiny, a prišiel i Mons. Šinal, farár zo slovenskej grécko-katolíckej farnosti v Montreali. Družné posedenie sa pretiahlo do 19. hodiny. Na záver by som chcel vysloviť slová vďaky. V prvom rade Pánu Bohu za tento úžasný dar kňazského povolania. Potom všetkým tým známym i neznámym dobrodincom za ich hmotnú i duchovnú pomoc, ktorú mi po tieto roky preukazovali: Srdečné Pán Boh zaplať! 21 Stanislav Stohl [pageend21]V Slovenskom ústave v Ríme dňa 14. júla oslávil svoju osemdesiatku pápežský prelát monsignor dr. Jozef Vavrovič, bývalý profesor v seminári v Ottawě a viac ako tridsať rokov vytrvalý pracovník na knižných vydaniach Ústavu a tiež dlhoročný predseda Slovenského ústavu v Ríme. Vonkajšia oslava bola 8. júla. Okolo jubilanta sa zhromaždili viacerí jeho priatelia najprv pri slávnostnej svätej omši a potom pri spoločnom obede. Počas svätej om- šej vo vzletnej príležitostnej homí- lii Otec biskup Dominik Hrušovský ďakoval Pánu Bohu za krásny vek oslávenca a najmä za jeho bohatú náplň. Veď možno povedať, že všetky svoje roky prežil jubilant pre Boha, pre Cirkev, pre národ a pre dobro všetkých, s ktorými prišiel do styku. Sviatočná nálada pokračovala potom aj pri spoločnom obede. Aj počas obeda odzneli prejavy vďačnosti na adresu nášho jubilanta. Ku gratuláciám sa pripojil aj veľvyslanec Českej a Slovenskej Federatívnej Republiky spolu s manželkou, ktorí prišli v ten deň na návštevu Ústavu. Monsignor Vavrovič sa narodil 14. júla 1910 v Báhoni pri Trnave. Po gymnaziálnych štúdiách bol v Bratislave dva roky poslucháčom medicíny. Rozhodol sa však pre kňazské povolanie a študoval na Bohosloveckej fakulte v Olomouci. V júli 1936 bol vysvätený za kňaza. Ako kaplán a administrátor účinkoval vo Veľkých Kostolanoch, v Holíči a Nádaši a osobitne sa venoval výchove mládeže. Od r. 1939 bol profesorom na Biskupskom gymnáziu v Trnave. Po vojne odišiel do slobodného sveta a v Paríži študoval francúzsku literatúru. V r. 1949 emigroval do Kanady, kde bol kaplánom v Hull, Que., potom profesorom seminára v Ottawě a notárom cirkevného súdu. Hoci v Kanade účinkoval prevažne v neslovenskom prostredí, usilovne sa venoval aj práci medzi Slovákmi. V r. 1965 odišiel do Ríma, kde pôsobí dosiaľ. Prof. Mons. Vavrovič je aj literárne činný. Napísal série článkov a štúdií z oblasti literárnej kritiky, Slovenský ústav sv. Cyrila a Metoda Roma - Via Cassia (Taliansko) Najdôstojnejší otec biskup Dominik Hrušovský a spolupracovníci vo vydavateľskej činnosti Ústavu sv. Cyrila a Metoda v Ríme! V mene Dočasného správneho výboru SSV v Trnave, ako aj v svojom mene Vám vyslovujem najúprimnejšie poďakovanie za Vašu vydavateľskú činnosť počas rokov, keď SSV nesmel okrem niekoľkých liturgických pomôcok nič vydávať. Vaše knižné vydania, ktoré ste tvorili za nesmierne ťažkých okolností a veľkých obetí, boli jedným z najväčších prameňov, ktoré udržiavali národné povedomie, povznášali náboženského ducha a mravnú obrodu nielen u Slovákov v zahraničí, ale aj na Slovensku, keď sa im podarilo prejsť okolo krematórií ideologických protivníkov. Veľké Pán Boh zaplať Vám vyslovujeme aj za autorské práva na vydanie (reedíciu) viacerých knižných titulov, ktoré ste nám tak veľkodušne poskytli. Myslím si, že budú veľkým prínosom pre náš slovenský národ, vo chvíli, keď SSV v Trnave začína obnovovať svoju činnosť. Žalmista píše: « Ouid retribuam Domino pro omnibus, quae retribuit mihi? Calicem salutaris acci- piam et nomen Domini invocabo. » Aj my sa Vám chceme revanšovať modlitbami, obeťami, svätými omšami a, pravdaže, v nových podmienkach aj knihami za túto činnosť v národe i za hranicami, ktorú ste našim Slovákom za nás toľké roky suplovali. Nech Vám to všetko Pán Boh odmení požehnaním pozemským a raz aj večnou slávou. V Trnave dňa 16.7.1990 histórie a teológie. Jeho disertačná práca napísaná po francúzsky vyšla aj knižne. Jej témou je život a dielo Palárika. Napísal štúdiu o básnikovi G. Zvonickom « Rozsievač perál », preložil viaceré teologické a filozofické diela do slovenčiny a bol dlhoročným prispievateľom do nášho časopisu. S pozdravom a prianím, aby ho Pán Boh požehnal dobrým zdravím, na jubilanta vďačne spomínajú Slováci i slovenský literárny svet doma i v exile. 22 MONS. VAVROVIČ OSEMDESIATNIK Anton Adamkovič riaditeľ SSV POĎAKOVANIE ÚSTAVU SV. CYRILA A METODA [pageend22]Jozef Vrablec V SLUŽBE SLOVA Od známeho profesora na Cyrilo- metodskej fakulte v Bratislave dostávame do rúk zbierku homílií na rok A. Okrem dôkladne vypracovaných homílií na jednotlivé nedele a prikázané sviatky sú veľmi cenné úvodné poznámky na začiatku knihy o stavbe homílie. Je to obšírny výťah z prednášky, ktorú autor predniesol na homiletickom sympóziu Pápežskej teologickej akadémie v Krakove v októbri minulého roku. Dokonale predstavuje jednotlivé čiastky stavby homílie: antropologickú indukciu, kerigmu, didaskáliu, paraklézu, mystagógiu a antropo- centrickú dedukciu. V autorových homíliách sú tieto čiastky označené a tak kňaz má možnosť overiť si, v čom pozostávajú stavebné prvky homílie a ako ich začleniť do vypracovania kázne. Veľmi účinný je aj článok o príprave na pôsobenie Ducha Svätého v homílii. Všetkým kňazom odporúčame túto homiletickú príručku a sme presvedčení, že ona môže poslúžiť aj laikom ako výborná príručka na meditáciu. Veď meditácia nad Božím slovom účinne napomáha duchovný život všetkých kresťanov. LIST BISKUPOM KATOLÍCKEJ CIRKVI 0 NIEKTORÝCH ASPEKTOCH KRESŤANSKEJ MEDITÁCIE Kongregácia pre vieroučné otázky. LIST BISKUPOM KATOLÍCKEJ CIRKVI O NIEKTORÝCH ASPEKTOCH KRESŤANSKEJ MEDITÁCIE. Vydal Slovenský ústav svätého Cyrila a Metoda v Ríme roku 1990 ako 38. zväzok edície Ma- gistérium. Strán 32. Výrobná cena 1 dolár USA. Je potešiteľné, že máme aj do slovenčiny preložený dokument Kongregácie pre vieroučné otázky o niektorých aspektoch kresťanskej meditácie. Aj keď sú smernice dokumentu adresované predovšetkým biskupom, predsa dobre urobia kňazom, rehoľníkom a angažovaným laikom, ktorí sa venujú meditácii. Vyjasnia predovšetkým problém používania štýlov a metód orientálnych náboženstiev pri meditácii, lebo o ne sa ukázal veľký záujem v posledných časoch. Aby dokument správne odpovedal či je vhodné používať ich, najprv uvažuje o tom, v čom spočíva vnútorná podstata kresťanskej modlitby. Zdôrazňuje rozhodujúci predpoklad, že kresťanská modlitba je vždy určovaná štruktúrou kresťanskej viery na základe Božieho zjavenia. Modlitba a meditácia sú osobný a dôverný rozhovor medzi človekom a Bohom a preto sa kresťanská modlitba vyhýba neosobným spôsobom alebo technikám zameraným na vlastné ja, ktoré často vytvárajú automatiz- my intimistického spiritualizmu a tak prekážajú pravej modlitbe. Táto obrázková obsažná knižka (vyše 350 strán) je určená pre deti do 8-9 rokov. Ide o stručný, ale veľmi výstižný náčrt dejín spásy, vyjadrený obrazom i slovom, od stvorenia človeka až po život dnešnej Cirkvi. Text, ktorý pripravil sa- lezián Bohuslav a jeho spolubratia, sa viaže vždy na výstižnú ilustráciu. Ilustrácie sú farebné, svieže, moderné, zrozumiteľné. Autor na začiatku knižky podáva dôležité pokyny, ako toto dielo použiť na základnú katechetickú formáciu, ktorá je taká prepotrebná na našom Slovensku po štyridsaťročnom prekážaní a hanobení náboženskej výchovy. Knižka sa hodí najmä pre rodičov, starších súrodencov, na ktorých pleciach predovšetkým leží náboženské vyučovanie detí. Bolo by žiadúce, aby sa táto knižka dostala do rúk mnohých slovenských detí a rodín a priviedla ich k radostnej pravde viery, vyjadrenej v titule: PÁN JEŽIŠ ŤA MILUJE. Tritisíc exemplárov bolo poslaných na odpredaj Spolu svätého Vojtecha v Trnave a taký istý počet slovenským saleziánom do ich Katechetického strediska v šaštíne. Tento náklad si oni sami hradili. 23 PÁN JEŽIŠ ŤA MILUJE. Stručný náčrt dejín spásy slovom i obrazom. Texty pripravil Bohuslav. Ilustrácie požičalo vydavateľstvo Libreria Dottrina Cristiana, Leu- mann - Torino. Obálku navrhol Andrej Pauliny. Vydal Slovenský ústav svätého Cyrila a Metoda v Ríme r. 1990 ako 9. zväzok edície Katechéza. Strán 357. Výrobná cena 10 dolárov USA. PÁN JEŽIŠ ŤA MILUJE Jozef Vrablec, V SLUŽBE SLOVA. Homílie - rok A. Vydal Slovenský ústav svätého Cyrila a Metoda v Ríme roku 1990 ako 14. zväzok edície Homiletika. Strán 289. Výrobná cena 4 doláre USA. [pageend23]Národ si uctil svojho veľkého syna V sobotu 25. a v nedeľu 26. augusta sa konali v Ružomberku slávnosti na počesť Andrejka Hlinku. Prinášame niekoľko myšlienok z prejavu podpredsedu SNR Jána Klepáča. Dnes sa teda schádzame, aby sme si uctili pamiatku Andreja Hlinku. Napriek všetkým prekážkam slovenský národ napokon sám rozhodol kedy, kde a ako si uctí pamiatku svojho veľkého syna. Ide o slobodný prejav slovenského národa, ide o prejav vôle Slovákov poučiť sa z dejín a poďakovať sa tým, ktoré naše záujmy bránili i presadzovali. Do seba zahľadená politika posledných desaťročí zavinila, že väčšina našich ľudí nepozná pravdivú slovenskú históriu a tým menej jej základné vývojové tendencie. Sebectvo mocnejších nás obralo o kus našej vlastnej histórie, kus našej histórie zámerne pomohlo pokriviť a kus jednoducho zamlčalo. Snažili sa nám nahovoriť, že sme národ bez histórie — alebo, ak ju vôbec máme, potom by sme mali za ňu pykať, za ňu sa ospravedlniť, či sa za ňu dokonca hanbiť. Priznajme si ale, že i my Slováci máme na tom svoj podiel viny: náš naturel, slovenská nejednostnosť až neznášanlivosť, ústupčivosť a prispôsobivosť a trpká skutočnosť, že sa v národe vždy našli jednotlivci či skupiny, ktorí boli ochotní spolupracovať s mocnejšími i proti našim vlastným záujmom. (...) Je ťažko pochopiteľné, že najmenší národ v strednej Európe, ten národ, ktorého životný priestor sa stále len zmenšoval, národ, ktorý nezabral ani milimeter cudzej pôdy, národ, ktorý sa nesnažil nikoho z iného národa odohnať, ale zato sám bol bezohľadne odnárodňovaný, národ neuznávaný za národ, spoločenstvo pohostinného ľudu, ktorý si vie uctiť každého cudzinca, tento národ sa pokúšali pred svetom zatajiť alebo, ak to už ináč nešlo, tak predstaviť svetu ako národ přepjato nacionalistický, dokonca šovinistický, ktorý menšinám nedopraje ich práva, ako národ antisemitský, antirómsky a ktovie ešte aký. (...) No tento národ sa vždy znovu a znovu zdvihol z kolien a opäť vybudoval rozbúrané. Napriek všetkej neprajnosti a zlobe, krok za krokom a s pomocou Božou sme si vydobyli právo na náš kus zeme pod Tatrami, uznanie, že slovenčina je samostatný jazyk a my sme svojbytný národ — národ s vlastnou, aj keď nie kráľmi preplnenou históriou. (...) Národy nezabúdajú na svoje veľké osobnosti. Tým skôr na ne nemôže zabudnúť taký malý národ, akým je náš. Andrej Hlinka je jednou z jeho najväčších osobností. Myšlienku kresťanskej a národnej obrody zvečnil v hesle « Za Boha život, za národ slobodu ». (...) Hlinka nahliadol, že jedine budením náboženského ducha možno dvíhať i ducha národného. A dal sa v tomto smere do práce. Plody jeho práce zberáme i dnes. No napriek tomu, nemýľme sa. Čaká nás ešte dlhá cesta! V perspektíve spoločného Európskeho domu uspeje len zjednotený národ. Neorganizovaní jednotlivci alebo skupiny sa stanú obeťou organizovaných a zjednotených národných celkov. Preto Slovák musí byť lepším národovcom, obětavějším človekom, disciplinovanejším občanom, viac sa musí odosobniť ako príslušník väčšieho národa. Musí mať pred očami povinnosti, ktoré mu ukladá príslušnosť k jeho slovenskému národu. V tomto všetkom nám je Andrej Hlinka vzorom. Hlinkov odkaz transformovaný do našej súčasnosti, do našich dnešných podmienok by som formuloval nasledovne: Bratia Slováci! Zjednoťme sa, zomknime sa, odložme malicherné spory a nešetrime sa v práci pre túto krásnu vlasť a pre tento náš národ! SLOVENSKÉ HLASY Z RÍMA ROČNÍK 39 - 1990 SLOVENSKÉ HLASY Z RÍMA — VOCI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. V sobotu 25. a v nedeľu 26. augusta sa konali v Ružomberku slavnosti na počesť Andrejka Hlinku. Prinášame niekoľko myšlienok z prejavu podpredsedu SNR Jána Klepáča. [pageend24]