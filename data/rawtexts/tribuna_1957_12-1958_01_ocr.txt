KAREL TOMAN: Jen ten se osvobodí kdo v sobě nově zrodí sen nový vlastní volnosti ! Citát básníkův klademe do čela TRIBUNY, která dostihne čtenáře na počátku roku, v němž si připomínáme desáté výročí exilu a nové národní poroby. Úkol, který vytyčuje není nový a i cestu sebepoznání a vnitřní obrody nám naši národní vůdci, Komenský, Havlíček, Palacký, Masaryk, již ukázali. Navíc chceme si dát do vínku jen skromnost: nedělat vše jen po svém, ale dívat se kolem s očima otevřenýma, převzít to dobré, pominout špatné; promyslet a přehodnotit ve svých srdcích dle rady básníkovy, než přinesem na svůj národní stůl. . Skromně, každý dle svého zaměření, zamýšleli jsme se v době vánoční nad otázkou CO NOVÉHO přináší vývoj posledních let na západě. Zcela nenáročně, bez ilusí, že obsáhneme celý vývoj kulturní. S nadějí, že čtenář se dá inspirovat a ohodnotí situaci na poli vlastního zájmu a přispěje tak k velké synthesi dneška. Po staletí, ba tisíciletí, horečný puls evropské civili- sace určuje rytmus vývoje na naší zemi. Křestanský universalismus, hospodářská a politická expanse, vývoj techniky překlenující vzdálenosti a přispívající tak k jednotě světa — to vše jsou projevy neklidného evropského ducha, rozpiatého za novými a novými výboji. Navenek úspěšná, platí však Evropa za svá vítězství vlnami vnitřních zklamání, daní promarněných tužeb, vyplýtvané energie a prohraných zápasů. V kotli dějinného vření, národy a myšlenkové směry se navzájem pohlcují; myriády jedinců platí svými životy za to, že se dali, že se angažovali, že pojali do svých srdcí a mozků kmen, své město, svůj národ, svůj stát či nový myšlenkový směr, at už náboženský, či politický. Na jejich práci a obětech spočívá to, co nazýváme »západní civilisací«; na schopnosti »dáti se«, na síle přesvědčení bude záviset osud této civilisace i v nejbližší budoucnosti. Velikost a síla je v tragické třenici směrů a národů. Uvědomují si ji zejména národní celky stojící na periferii Evropy (na př. Švédové) i ti, kdož se úmyslně drží stranou světového vření (Švýcaři). Nej lepší z jejich členů se přiznávají k dluhu, který je s Evropou váže a svými činy jej splácí. My, Češi a Slováci, jsme srdcem Evropy. Každá nemoc evropské civilisace se obráží v jeho zrychleném a zkaleném tepu. Malý národ, obklopený obry. Zatím co přehrady moře (Anglie) či bezmeznost pevniny (Rusko) daly těm velkým možnost budovat svůj dům bez vnějších zásahů, držet zrno evropského kvasu načas od dveří, Praha, jak už Bismarck viděl, byla vždy citlivým jazýčkem evropské mocenské rovnováhy — a evropského svědomí. Vzdyt ne méně než čtyři politické a sociální převraty přinesla jen první půlka dvacátého století! Každý z nich rozštěpil národ na stoupence a odpůrce; není divu, že není jednoty v národě, jehož synové se stali obětmi i spolutvůrci evropské kultury! Není též divu, že málo toho zůstalo v zemi z odkazu otců; zvyklosti naše i zřízení propadly řešetem dějin. To vše si uvědomujem v nastávajícím desátém výročí exilu, výročí poroby a ponížení, kterého se českým a slovenským bojovníkům za lepší, čistší lidství dostává. Útěchou je nám vědomí, že není tomu poprvé, co síly zla, nespravedlnosti a duchovního tmářství na čas mocensky převládly v naší otčině. Smiřuj em se se skutečností a usiluj em použít všeho, co nám dějiny daly do vínku, k dílu obrody a osvobození. TRIBUNA. Pokrač na str. 3 TRIBUNA PROSINEC-LEDEN 1958 ROČNÍK X LIST ČESKOSLOVENSKÉHO ZAHRANIČNÍHO ÚSTAVU V EXILU Z OBSAHU P. Želivan, Co nového v katolické církvi P. Opršal, Rukopisy v judajské poušti I. Gaďouvek, Co nového přináší sociální vědy J. Mates, Zakázané ovoce J. Novotná, Současná francouzská literatura -ák, Malá Evropa se upevňuje Z dopisů a diskusí — Jací jsme — Co vychází v exilu CESTOU PORAŽENÝCH... [pageend1]2 TRIBUNA MECHANICKÉ ANALOGIE Dlouho se exil snažil orientovat se v nové situaci, kterou vytvořil komunismus, pomocí mechanických analogií, čerpaných z minulosti. Dnes je zřejmé, že mu to neprospělo, a v tolika směrech stojí bezradný nad troskami konstrukcí, které po delším či kratším trvání skutečnost roztříštila. Ale pořád vyrábíme nové. Jednou z nich, módní právě v poslední době, je hledání záchrany u národů, které se vynořují z dosavadní koloniální závislosti či polo-závislosti. Už několikrát byl rozpad koloniálních říší v exilovém tisku prohlášen za obdobu našeho národního obrození. Na takové nepravdě či polopravdě postavené »koncepfe« osvobozovací akce nás musí zavést znova do slepé uličky. Naše národní obrození bylo od prvopočátku motivováno touhou sloužit lidstvu a neseno humanitním, nadnárodním ethosem, který rychle krystalisoval v požadavek politické demokracie a sociální spravedlnosti doma a v podporu kolektivní bezpečnosti a vlády práva a ne násilí na poli mezinárodním. Ve službě těmto ideálům jsme hledali oprávnění a smysl své národní existence a státní samostatnosti. Pravý opak je pravdou u skoro všech nově osvobozených národů. Demokracie i mezinárodní právní pořádek jsou jim jen prostředky k ukojení samoúčelného nacionalismu, prostředky, kterých používaií či které odhodí, jak se hodí. U kterého z těchto národů* nejsme svědky, jak hned či brzy po dosažení státní samostatnosti potlačuje a persekvuje (nemilosrdně a často krvavě) menšiny politické, náboženské, rasové či národnostní, jak potírá oposici policií či armádou, jak se vrhá na své sousedy ve snaze o expansivní a agresivní politiku, jak ignoruje Spojené národy, kdykoliv mu nedají za pravdu, jak se spojuje více či méně s komunismem v politice, již lze nejlépe nazvat vyděračskou ? Rychlé opuštění ideálů národy, které v jejich jménu dosáhly někdy po zlém, ale často po dobrém svobody, je jedním ze smutných pohledů naší smutné doby, a v jejich bláhovosti je největší naděje komunismu na úspěch. Snad právě proto musí exil zaměřit své úsilí i k nim; ale pak tak musí činit s otevřenýma očima a nečekat od nich, co zřejmě nemají. F. Rok. DOBRÝ PODNĚT Československá Národní Rada Americká pověřila studijní odbor své washingtonské odbočky přípravou ústřední organisace československých kulturních a vědeckých pracovníků. — Není jistě třeba vysvětlovat, proč je takového ústředí třeba a proč by bylo výhodné, aby se mohlo opírat o instituci, které si váží jak naši krajané, tak i americké úřady. Kláskování na kulturně-politickém strnisku prvých deseti let exilu, objevilo sice nejeden plný klas, ale ve svém celku je to žeň značně chudá. Nikoli proto, že by se nenalezlo dost tvůrčích talentů, ale především proto, že se jim až dosud nedostalo ani té minimální nebo finanční podpory. Uvědomujeme si, jak nepatrné procento našich stranicko-politických koryfejů podpořilo na př. akce Kulturní rady v exilu, a vzpomnělo si na závazek k české nebo slovenské knize, a to i v době, kdy americká dlaň byla ještě štědrá a otevřená. Kdyby tedy Čs. národní rada americká neučinila nic více než že by soustředila a — pokud to bude v jejích možnostech — morálně i finančně podpořila kulturní a vědecké pracovníky, pak by učinila mnoho / — Přičlenění jejich ústřední organisace k jedné z našich největších a nej živějších krajanských orga- nisací, by mělo mimořádný význam také proto, že by bylo dalším pojítkem mezi starousedlíky a »nově přijetýmií, i jejich společným mluvčím na příslušných amerických místech. Je jen třeba dbát toho, aby nevznikla zas jen nějaká nová organisace se starým duchem/ Proto by bylo již nyní účelné, rozdělit konkrétní úkoly a dohodnout se o spolupráci. Zamýšlené ústředí nemůže — a jisté ani nechce — nahradit dosavadní kulturně-politické instituce a organisace, které již dokázaly svoji životnost, a to i v největší hmotné bídě. — Tak na př. Česká kulturní rada v exilu bude patrně i nadále pořádat tradiční výroční literární soutěže, nebo Čs. zahraniční ústav v exilu bude i nadále především studijním a iniciativním střediskem. Jedním z hlavních nedostatků předních kulturních a vědeckých pracovníků a jejich organisací, bývá obvykle malý smysl organisační a nedostatek finančních prostředků. — Podá-li jim Čs. národní rada americká — prostřednictvím svého kulturně-poli- tického ústředí — pomocnou ruku především v tomto směru, pak se může ve své pozoruhodné pracovní bilanci pochlubit další, mimořádně významnou, položkou. Pavel Javor A JEŠTĚ "IDEOLOGICKÁ KORUPCE” Úvahy V. Chalupy v Tribuně jsou jistě zajímavé a jeho názory, dle mého úsudku, mnohdy správné. Tentokrát však nemohu souhlasit s dvěma body jeho článku »Ideologická korupce«, jmenovitě: 1) Čs. demokrat bude hledět zvýšit produkci spotřebního zboží, at v plánování, nebo ve výrobě.. .« 2) »Nebude sabotovat stavbu rodiných domků...« Tyto návrhy jsou nesprávné. Nelze očekávat revoluci, tam kde dělníci mají plný žaludek a dobré bydlení. Revoluce se rodí v bídě a v hladu, proto je nutné sabotovat zejména produkci spotřebního zboží a staveb obytných domů. Sabotováním zbrojního průmyslu nelze vyprovokovat nespokojenost mezi masami, avšak hladem* a špatným bydlením ano/ Tm, že se vyrobí špatný kanón, život dělníka seí neízmění, ale když se udělá špatný chleba a zásobován bude váznout, když nebude slušného bytu pro rostoucí rodinu, nespokojenost bude stoupat až se promění v aktivní odpor proti režimu / Zde můžete namítnout, že revoluce je nežádoucí po tragické zkušenosti v Maďarsku. Na to já odpovídám: kdyby vznikla revoluce ve více komunistických státech současně, Sověty se neodváží zasáhnout/ Konec konců ani revoluce v samotném Rusku není vyloučena. Názor, že revoluce (celostátní) nemůže vzniknout v policejním státě, je dnes poražen/ Nezapomeňme, že poznaňští dělníci, kteří povstali proti komunismu volali: »Chceme chléb a svobodu/« Tedy chléb v prvě řadě/ Proto je nutné sabotovat zejména produkci spotřebního zboží a stavebnictví. Přechodné utrpení obyvatelstva povede k revoluci a k eventuálnímu osvobození. Stoupající životní úroveň a zvýšená kultura bytová vedla by však k stabilisaci a k zachování komunistického režimu a k trvalému zotročení národů za železnou oponou. M. Z. Nedomníváme se, že by se komunistům kdy podařilo zvýšit spokojenost obyvatelstva, aniž by byli přinuceni změnit podstatu komunismu samého a podstatu svých režimů. Mocenská expanse, vnitřní či vnější, zůstává cílem č. i komunismu, kterému se blaho obyvatel podřa- zuje. Oslabi-li domácí odboj mocenskou posici komunistů, pak jistě již vykonal svůj úkol. Při nesplněni zbrojních plánů komunisté sami dále sníží životní úroveň a dají podnět k nespokojenosti, jež je dle M.Z. nutnou půdou každé revoluce. Redakce TRIBUNY. Z DOPISŮ A DISKUSÍ [pageend2]TRIBUNA 3 CESTOU PORAŽENÝCH.... Pohlédneme-li pak daným faktům směleji v tvář, to, co se nám zprvu zdálo překážkou, se ukáže být spojencem našeho úsilí. Vždyt právě skutečnost, že náš národ byl dějinami tak často přinucen se vzdát svých starých zřízení dává nám naději, že odhodí komunistický nános při nej menším se stejnou lehkostí, s jakou se Němci po poslední válce zbavují zřízení nacistických. Vývoj cestou převratu znamená, že pokračovatelé humanitní tradice československé mohou přímo sáhnout po tom nej lepším, nej novějším, čeho světový duchovní vývoj dosáhl a snažit se přesadit novou myšlenku, nový ideál do domácí půdy. To pochopil Masaryk, když na lodi ze Spojených států přemyšloval, zda je nutno budovat československou monarchii a když se rozhodl pro ideál, jehož ospravedlnění první světová válka přinesla — demokracii. To pochopil i Beneš, když po druhé světové válce dal souhlas nahradit stará, nevyhovující už zřízení koncepcí demokracie hospodářské, která, i když zneužita komunisty ve Střední a Východní Evropě, byla přijata Západními státy (V. Britanie, Benelux, Skandinávie, do značné míry i Ů.S.A.). Zde je vysvětlení skutečnosti, že z tmářské, reakční společnosti rakousko-uherské se náhle vynořila pokroková demokracie, která v mnoha ohledech byla příkladem demokraciím západním; i skutečnosti, že ze soukromopodnikatelského systému se přes noc vytvořil stát sociální bezpečnosti. Co země příkladné kontinuity (na př. V. Britanie, Švédsko, Holandsko) uskutečňují po dlouholetých parlamentních diskusích, státy ve Střední Evropě mohou budovat přímo, nazatíženy ohledem na minulost. Nadto je tu okolnost, že léta porážky, fysické nemohoucnosti, jsou národům často podnětem k zpytování svědomí, k zamyšlení nad vlastní kulturní orientací, ke kompensaci politické nemohoucnosti na poli duchovním. Tak Francie zaznamenala po porážce v roce 1870 jednu z nej tvořivějších epoch svých dějin na poli umění, věd i filosofie. Zde je úkol i pro nás: jít do sebe, uznat a rozpoznat minulé chyby, jichž se vyvarujeme v budoucnosti. TRIBUNA v tomhle ohledu si dobře uvědomila svou roli: články kritisující stranictví, státní zřízení československá, zapojení na mezinárodní či nadstátní organisace — to vše je neseno snahou zamést si před vlastním prahem, učinit si jasno o minulých chybách a nedokonalostech. Nestačí vask jen »jít do sebe«. Je třeba se dívat též kolem sebe, co nového přináší celkový vývoj kulturní. A tu se dostáváme k otázce moderního, světového názoru. Není to otázka soukromá, neb i když je pravdou, že tvůrčí jedinec přetváří společenská zřízení, jež ho obklopují, je neméně pravdou, že tato zřízení formují smýšlení a názory tisíců, ba statisíců. Naše exilová situace, i když zhoubná pro práci organisační, je méně nepříznivá při hledání nové myšlenkové synthesy. Každý z nás poznal a prožil v úzkém denním styku myšlení a zřízení aspoň jedné západní země. Bezděky pak srovnává: »Jak jim fungují tady politické strany? Co ta ‘jejich’ místní samospráva? Je lepší než jsme měli doma, a v čem? A co ten ‘jejich’ rodinný život, kdy ženy pracují v zaměstnání a muži pomáhají doma v kuchyni — vezmem si jej za vzor?« atd. atd. Je nadějí exilu, že tento veliký proces srovnávání se bude dít vědomě, a to ne jen individuálně, ale i s hlediska našich kolektivních, t.j. národních cílů. Každý dle svého zaměření, at už politik, národohospodář, spisovatel, náboženský hloubal, technik, lékař, zemědělec, dělník, odborář či prostě uvědomělý občan, si bude všímat všeho nového, co se na jeho Pavel Javor MYSLETE NA CHORÁL (Památce Halasově) Jak v lodce u vesla jsou ruce zkřížené. Cekáme, co nám vítr do plachet přižene — A přece něco zbývá, pro co je dobře žít/ Droboučký deštík stačí, ujme se setba dračí a může zvítězit/ Vždy ještě něco zbývá, pro co jít do boje/ Můžeš mít, milý brachu, čest nebo hodně prachů, ale ne oboje/ A přece něco zbude, co nephltí žal, co jednou zazní v duši, že uslyší i hluší: Myslete na chorál/ (Ze sbírky »Daleký hlas«, Edice Nový domov, Toronto, Kanada). zájmovém poli objeví a bude je hodnotit vždy s jednou otázkou na mysli: bylo by to něco pro ‘naše doma’ ? Tak vznikne nám exil skutečně uvědomělý, který v tomto ohledu může dokonce, předčít národy našich ‘hostitelů’. Co jim je dáno od kolébky, zcela ‘mechanicky’ a samozřejmě, my přebíráme vědomě, racionálně. V této uvědomělosti pak jistě spočívá i další fáze vývoje. Čestný doktor Masarykovy university, nedávno zesnulý nizozemský profesor Van der Leeuw, píše v jednom ze svých děl, že podstata a vývoj lidství spočívá právě v odstupu, s kterým si člověk klade sebe sama a své jednání za předmět svého hodnocení a poznání. Je-li tomu tak, pak tím, že my v exilu se zamýšlíme nad svou rolí občanů, voličů, straníků, mužů a žen, matek a otců (neb i tyto role jsou v každé zemi odlišné!), vzdělanců či dělníků, nad svým společenským zřízením či nad svým životním -— individuálním i kolektivním — cílem, plníme pravou podstatu svého lidského údělu a poslání. Podobná synthesa životního postoje a světového názoru je tím nutnější, že na ni svět, snad poprvé jako celek, dnes čeká. Spojené národy jsou jen symptomem skutečnosti, že národy těch nej rozmanitějších etnických skupin dnes žijí v úzkém vzájemném styku, v takměř denní konfrontaci svých rozlišných životních stylů. Na mnohé působí podobná konfrontace zhoubně; člověk propadá skepsi. Náhlé poznání, že to, co je nám svaté, co už od věků považujem za samozřejmé, nemá platnosti a uznání u našich sousedů, vede často k pochybám o správnosti vlastní cesty. Z takto vzniklého kulturního relativismu a oportunismu se moderní evropský člověk zachrání jen vědomou, racionální volbou, přizpůsobenou staré tradici náboženské a mravní. . . Dokonč. na str. 7 [pageend3]4 TRIBUNA PAVEL ŽELIVAN CO NOVÉHO V KATOLICKÉ CÍRKVI I. Dvojí závazek a dvojí poslání spolutvoří ústavu církve. Je to věrnost Bohu a věrnost člověku. Trans- cendence a immanence. Vlastně jde o dvě tváře jedné a téže věci. Církev nemůže být věrná Bohu a zrazovat člověka. To by byl fariseismus. Nemůže však pracovat pro člověka a zároveň porušovat Boží řád. To by byla bláhovost. Životní situace církve je dána napětím mezi časem a věčností. Nepětí těchto dvou pólů tvoří její jedinečnost a velikost, ale skrývá v sobě odvěký pramen pokušení. Kdo by se divil, že leckterý její představitel nedovedl ve svém srdci odpovědět integrálně na výzvu pokušení at už transcendentismu či immanentismu ? Církev je si dnes snad více než kdy jindy vědoma nejen své situace nýbrž i svých pokušení a cítí celou problematiku svého poslání, protože poznala, že nemůže být věrna Bohu, aniž by byla věrna člověku, který si tvoří novou, tentokrát skutečně kosmickou civilisaci. V církvi nevymizeli spáči a duchovní vysloužilci či pensisté. Přesto však můžeme pozorovat její úsilovnou práci uskutečnit v čase svou věrnost člověku podle měřítek věčnosti. Jak vypadají tyto nové pokusy Církve být s člověkem našich dnů? Jaké je jméno nových cest, které stvořila církev k lidskému osudu — a které doposud tvoří? To je otázka, kterou si klademe. II. Strukturální změna moderní společnosti si vyžaduje i změnu způsobu, jakým má být církev přítomna v nové civilisaci. Můžeme zaznamenat několik nových kolektivních pokusů o moderní přítomnost církve v čase. Pro stručnost se omezím na Itálii. a) Arteriemi naší civilisace jsou rádio, televise, film a tisk. Nepřítomnost církve ve těchto sektorech moderní společnosti byla a je doposud bolestně pocitována. Nikoliv bez úspěchu se pokusil o odstranění tohoto nedostatku italský kněz Don G. Alberione. Založil Společnost sv. Pavla, která ve vydavatelském a novinářském oboru se může měřit s něj většími podniky Itálie, i když ve filmu je doposud velmi pozadu. b) O radikální obnovu lidského řádu důsledně žitým křestanstvím usiluje hnutí P. Richarda Lombardi- ho »O lepší svět«. c) Hnutí »Focolare« ve svých cílech velmi blízké hnutí P. Lombardi-ho volí však jiné cesty. Chce uskutečnit křestanský řád v dnešní společností nadšením křestanské prosté lásky. d) Umbrijské městečko sv. Františka — Assisi — je sídlem mladých i starých nadšenců kolem D. Gio- vanni Rossi-ho. Své iniciativě^ dali jméno: »Pro civitate christiana« — za křestanskou obec. Pracují pa všech polích kultury — nejvíce však v. uměleckém světě. e) Nechci zapomenout na soukromou katolickou universitu v Římě »Pro Deo«. Založil ji belgický dominikán P. Morlion. Jejím úkolem je vhodně integrovat klasické studium moderními obory. Je proto kladen důraz na positivní sociologii, právní nauky, ekonomii a novinářství. Bata tam zřídil katedru pro studium organisace vnitřní správy podniku. f) Zmínky by si zasluhovaly ještě tak zvané »světské instituty* (institutiones saeculares). Jejich práce je velmi nenápadná — a je jich v Itálii tolik, že by bylo třeba zváštní studie. Nové na nich je to, že jsou prakticky jakýmisi novými řeholemi bez zváštního oděvu, nápadnosti a s minimem pravidel. »Ce sera l’honneur de notre géné- ration ďavoir compris que la situa-tion nuvelle de Vhumanité exigeait des conditions apostoliques nou-vellest. Kard. Suhard II I. -Poslední desetiletí znamenalo pro církev i nový rozmach na poli theologie, filosofie a sociálních věd. a) Theologie'. Nové situaci a novým potřebám naší poválečné doby zvýšené technické expanse a sociálních přesunů nemohla uhnout ani theologie, ketrá sice systematicky studuje obsah křestanství, ale obrací se k člověku na této zemi a chce tedy mluvit jazykem mu srozumitelným. Nej důležitějším zjevem na theologickém poli posledních let je tak zvaná »nouvelle théologie«, jejíž jméno a osudy jsou spjaty s papežskou encyklikou »Humani generis« (1950, srpen). Jde o skupiny mladších theologů z Francie a Německa, kteří pod vlivem duchovního klimatu nové doby začali methodologickou přestavbu theologie. Tam kde jejich přehnaný návrat do minulosti nebo upřílišněné hodnocení modernosti narušovaly integritu víry, zasáhla encyklika Humani generis; I přes tyto výstřelky přínos současných theologů je velký. Díla Henri de Lubac-a: »Corpus mysticum«; »Surnaturel«; »Histoire et Esprit«; »La rencontre du Bouddhisme et de l’Occident«; »Médi- tation sur l'eglise« a spisy Jean-a Danielou jako na př. »Platonisme et théologie mystique« vzbudily živé polemiky, ale zůstaly i se svými nedostatky průkopnické. Vyrovnanost a přece nevšední novost vykazují díla Jean-a Mouroux: »Le sens chrétien de rhomme« a »L’experience chrétienne«; spisy H. Urs von Bathasar jako na př. »Liturgie cosmique«, J. Bonsirven-a »L’e- vangile du Paul« a »Théologie du Nouveau Testament*. Standartní dílo positivní theologie jsou dva svazby J. H. Jungmanna, »Missarum solemnia« a Boverova »Teologia de san Pablo« (1). Vlastními cestami vyrůstajícími přímo ze srdce moderní lidské problematiky jde německý theolog Romano Quardini. Jeho dílo nám není zcela známo, proto se zmiňuji jen o jeho posledních publikacích: »Welt und Person«; »Das Ende der Neuzeit«; »Die Macht«. b) Filosofie: Ve filosofickém dění posledních let nutno zaznamenat publikaci posledního dílu velké tetralogie Maurice Blondela »La philosophie et 1’esprit chrétien«, jímž uzavřel známý křestanský francouz ský filosof své životní dílo a svůj pokus o soustavu integrální filosofie. Mezi nej známější světové myslitelé a za zástupce křestanského existencialismu bývá počítán Gabriel Marcel. Nepřihlížíme-li ke spisům předválečným (»Journal métaphysique« (1927) a »Etre et Avoir« (1935), nacházíme Marcelovu myšlenku v těchto knihách »Homo viator« (1945), »Le mystěre de l’ětre« — 2 svazky (1951), »Les hommes contre l’humain« (1951), a »L’homme énigmatique« (1956). Filosofické myšlení Marcelovo nemá povahu velkých meta- fysických abstraktních systémů — ani se nezajímá o epistemologické otázky moderních věd. Marcelova myšlenka je spíše odvážným pokusem o prohloubení smyslu naší současné situace a o najití osy lidské existence. O určitou systematisaci — či lépe o jakousi synthesu Marcelovy filosofie se s úspěchem pokusil Řoger Troisfontaine v dvousvazkovém díle »De l’existence á l’étre«. Marcel napsal o této práci, ,,je to kniha, kterou jsem chtěl sám napsat*. Jacques Maritain má zásluhu o to, že thomistická filosofie pronikla do současné kultury. Spolu s E. Gil- sonem (historikem thomismu) ukázal nadhistorickou povahu metyfysického myšlení Tomáše Akvinského, největšího aristotelika středního věku. Maritain studuje ve svém díle základy svého kritického realisum [pageend4]TRIBUNA JACÍ JSME Ta jejich »morálka«: . . . cesta sovětské společnosti dává všemu lidstvu návod, kdy možno jít »z říše nutnosti do říše svobody«. Komunistická revoluce není na vývoz. Ale ideje komunismu nelze isolovat, nelze je uhasit, nelze je zničit. Přeskakují jako elektrické jiskry, elektrisují miliony na celém světě. Je to učebnice lidstva a lidskosti. Jan Drda, 22. února 1956. I pro nás platí v plné míře slova s. Chrusčeva: Proletářský meč musí být vždy ostrý. Musí vždy dovedně chránit vymoženosti revoluce, vymoženosti dělnické třídy, vymoženosti pracujícího lidu. R. Barák, 13. června 1957. V žádném směru se nedostane milosti živlům deklasovaným, spekulantům, recidivistům nebo osobám, které za výkonu trestu — zejména svým nepřátelským postojem k našemu zřízení — maří veškeré úsilí o převýchovu. Komentář k amnestii, Rudé právo, 2. prosince 1957. a vědecké thomistické soustavy. Zárověň však používá thomismu jako nástroje ke studiu otázek současné kultury, umění, společnosti a politiky. Existenciální stránky thomismu popsal Maritain v knize »Court traité de l’existence et de l’existent« (1947). Problémem výchoVy se zabýval ve spisu dL’éducation á la croissée des cheminst (1947). Thomistické důkazy existence Boží vyložil v eseji »Approches de Dieu« (1953) a integrální interpretaci podstaty umění podal v knize ^Creative intuition in art and poetryi (1955). K nejvýraznějším tvořitelům křesťanské myšlenky v historickém oboru patří Christopher Dawson. Z posledních jeho děl zaslouží pozornosti oUndérstandig Europe«, »Religion and the rise of Western culture«, sMedieval essays« a »The mongol mission«. Vidím, že bych se měl znímit ještě o Danielu Ropsovi, který právě publikuje v novém pojetí církevní dějiny. Jsou tu dále katolické university — lovaňská, milánská atd. se svými studijními středisky. Bohužel musím nechat stranou italský křesťanský spiritualismus, hnutí »Gallarate«, dílo prof. F. Sciacca atd. c) Sociální nauky: Pokud jde o sociální nauky, bylo be třeba napsat zvláštní studii. Je těžko najít seminář nebo vyšší katolický institut, kde by se nepřednášela sociologie. Příznačné v tomto směru je zřízení sociologické fakulty na universitě »Gregoriana« v Římě, kam jesuitský řád povolává své nej lepší světové sociology. Mimo záplavu dílčích studií o jednotlivých sociálních problémech objevilo se v poslední době několik vážných pokusů o synthesu katolické sociální myšlenky. Nejzdařilejší je dílo prof. Dr. Joh. Messner-a »Das Naturrecht« a »Kulturethik«. IV. Uzavírám slovy Vladímra Solověva:»Ježíš Kristus založil svou viditelnou církev nejen proto, aby rozjímala o nebi, nýbrž i proto, aby pracovala na zemi a bojovala proti pekelným branám. Neposlal své apoštoly na poušť a do samoty, nýbrž do světa, aby jej získali a podrobili království, jež není z tohoto světa; doporučil jim nejen prostotu holubic nýbrž i opatrnost hadů«. Poznámka (1) Ostatní důležitá díla jsou publikována v nakladatelství Aubier édit. Montaigne, Paříž. Při požadavcích neexistující »absolutní svobody a demokracie«, které neznamenají ve skutečnosti nic jiného než návrat buržoasní »svobody« — svobody kapitalisty kupovat dělníkovu pracovní sílu a uplatnit při tom svobodně svou zvůli, a buržoasní demokracie — — demokracie, která dovoluje dělníkovi jen to, co neohrožuje svobodu vykořisťování, ohánějí se revisionisté — jako už jejich předchůdce Bernstein — jakýmisi abstraktními »morálními« požadavky. Komunisté na tuto jejich vylhanou »morálku«, právě tak jako na jejich třídní zradu vůbec, odpovídají slovy Leninovými: »Třídní boj pokračuje a naším úkolem je podřídit všechny zájmy tomuto boji. A tomuto úkolu podřizujeme svou komunistickou morálku. Říkáme: morálka je to, co pomáhá zničit starou vykořistovatel- skou společnost a sjednotit všechny pracující kolem proletariátu, budujícího novou společnost komunistů*. J. Hendrych, 3. června 1957. Zabarvená mystikou: Bude v nás také ona živá síla těch, kteří kdekoliv v řadách bojovníků — at pod kulkami četnických karabin, v terezínských šancích či na prahu života v šeříky provonělém květnu — za naše myšlenky, za naše dnešní vítězství, boje i tvůrčí spory, za naše zítřejší jitra, položili čestné svě životy. Tito padlí budou žít v našich činech právě proto, že myslíme, tak jako komunisté mysleli vždy, na život. A tento život je pevně spjat se životem naší komunistické strany, s jejími úspěchy i neúspěchy, s jejím konečným vítězstvím. AC, Rudé právo, 13-5’56. Natřená estetikou: Budeme měřit krásu s výšin komunismu a vše, co směřuje ke komunismu je pro nás krásné. Pro nás krásné nemůže být v rozporu s naší pravdou a s naší morálkou. . . Jsou takové teorie, které říkají, že budeme malovat nově socialistický realismus, který musí využít všech výdobytků, jež nashromáždil impresionismus, césanismus, kubismus a expresionismus. To je naprosto nesprávné. . . Jan Stein, 1951. A ta naše » kritik a:« Kniha vyšla již 1953, ale četl jsem ji teprve nyni — měl jsem k ní krajní nedůvěru, vzbuzenou podpisem autorovým. Autor se totiž označuje jako »M. A. Masarykovy university v Brně« a doktor sociologie university v Ley- denu. Ten doktorát sociologie bude nesporný, zejména když knihu vydala ona universita, ale ten československý akademický titul vzbuzuje údiv a pochybnosti. . . Přiznám, že kdykoliv jsem rozevřel jeho knihu a pohlédl na titulní list, odložil jsem ji nečtenu. Nemohl jsem překonat svou nedůvěru. Jak bráti vážně knihu, když už titulní strana vzbuzuje nutně pochybnosti? . Taky-recensent v Modré revue, prosinec, 1957. 5 [pageend5]6 TRIBUNA P. OPRŠAL RUKOPISY V JUDAJSKÉ POUŠTI Otázka vzniku starozákonních knih a počátků křestan- ství se těší již delší dobu pozornosti vážné vědecké práce. Pro nedostatek původních pramenů zůstávala však na př. postava ohistorického Ježíše« poměrně neověřenou a vztah evangelií k literárním památkám Ježíšových současníků neprokázaný. A tu spočívá význam nálezu prastarých rukopisů, o nichž prolétly zprávy světovým tiskem v údobí po roce 1945: dávají totiž lépe nahlédnout když už ne přímo do počátků křestan^tví, tedy aspoň do náboženských poměrů doby, která mu předcházela. Rukopisy byly nalezeny v roce 1947 blízko Mrtvého moře, na třech místech (Feša, Wadi Murabaat a Čirbet Mird) ve velkých nádobách sloužících pravděpodobně k uchování potravy osamělé náboženské sekty, žijící v zděném klášteře. Zříceniny budov tohoto prastarého kláštera byly nalezeny prostřednictvím místních beduínů, kteří fragmenty rukopisu našli a přinesli na trh, kde byly »objeveny« západními badateli. Dnes se studiem rukopisů zabývá celá řada významných badatelů z nichž jmenujem na př. Millara Burrowa, J. C. Trevera, W. F. Albrighta, G. L. Hardinga, de Vauxe, Milika a j. Dosud byly identifikovány následující spisy: 10 knih Mojžíšových, Izaiáš, Žalmy, Jubilea, Henoch, Širaeh, Tobiáš — a to v různých variantech a často s odlišnými teksty. Tyto duplikáty (zejména starozákonních knih Tobiáše a Knihy Samuelovy) umožňují srovnání s teksty Septuaginty (t.j. řecký překlad knih Starého Zákona z 3. století př. Kristem) a pomáhají vyřešit spletitou otázku jejího vzniku. Nalezené knihy Habakuk, Mícha a Sofoniáš jsou všechny opatřeny poznámkami a výkladem sekty. Kromě toho tu máme knihy fantastické povahy: Mizdra, Závět dvanácti patriarchů, Kniha Noci, Kniha Tejemství, Popis nového Jeruzaléma, Modlitba krála Nahunaida. . . Paleografický výzkum stanovil stáří nálezů a zřícenin na dobu od 2. století před Kristem po 1. století po Kristu. Archeologové a jiní odborníci tyto údaje potvrzují. Dle mínění badatelů náležely rukopisy sektě, jejímž sídlem byla budova v Čirbet Quumrán. O kterou sektu tu šlo? Dle starých dějepisců Flavia Josefa, Phila a Plinia se před-křestanské, neortodoxní Židovstvo dělilo na tři sekty: a. saduceové, kteří nevěřili v mrtvýchvstání a byli nakloněni převzít helenské kulturní prvky; b. farizeové, vlivná sekta vzniklá z chasidim (od »chasaja« t.j. odůvěřuji v Boha«); žili ve zvláštních skupinách, drželi se zvláštního výkladu Mojžíšova zákona, který doplňovali řadou jiných zákonů. Kladli zejména důraz na rituální čistotu, věřili v nesmrtelnost duší a v zmrtvýchvstání (těl). c. eseni, jejichž střediskem byla osada v Enghaddi v níž dodržovali princip společného vlastnictví, žili v přísné rituální čistotě (časté lázně) a většinou se drželi celibátu. I když mezi badateli není ještě o tom jednoty, přece se většina kloní k názoru, že náboženská společnost v rukopisech popsaná se hodně podobá Esenům, i když dle »Damašského rukopisu* (název jednoho z nalezených dokumentů) princip společného vlastnictví nebyl zcela dodržován. Jinou otázkou, jíž se současní učenci zabývají je problém vzniku náboženské sekty. Vznikla spontáně, či byla založena určitou historickou osobností, kdo byl jejím ev. zakladatelem.? V nalezených rukopisech se často mluví o »Učiteli Spravedlnosti* proti němuž se staví »Špatný kněz* či » Lživý muž*. Špatný kněz pronásledoval »učitele spravedlnosti až do domu kde žil ve vyhnanství, a zdá se (to není ještě v rukopisech zcela potvrzeno), že ho zavraždil. Tento »učitel spravedlnosti* je přesvědčen, že je inspirován Duchem Božím, jenž ho zasvětil do božských tajemství. Nejde o tajemství božské podstaty, ale o způsob, jakým Bůh řídí věci tohoto světa. Bůh dlouho uchovával toto tajemství, než je posléze předal Učiteli Spravedlnosti, který kolem sebe shromáždil houf učedníků. Historická osobnost kněze Oniáše III, který byl zavražděn roku 171, je pokládaná některými badateli za možnou historickou předlohu »Učitele‘ Spravedlnosti*; jiní v ní vidí jen proroka klášterní sekty na břehu Mrtvého moře. Naproti tomu postava Alexandra Jannea bývá uváděna do vztahu s postavou »Špatného Kněze*, jak ji rukopisy líčí. At už je vznik sekty jakýkoliv, jisto je, že náboženská společnost v Quumran prožila v. letech 103-76 př. Kr. období prvního rozkvětu a že byla později Herodesem rozehnána. Několik let poté se však cleno ve vrací a budují znovu své klášterní sídlo. Z historie též víme, že Eseni se horlivě účastnili osvobozovacích válek z let 66 a 133-135 po Kr. a zaplatili za povstání proti Římu vysokou cenu: jejich osady byly zbořeny a převráceny v ruiny, které byly asi zachovány neobydleny až do dnešní doby. Učení Quumránu Společnost pravděpodobně neusilovala zpočátku o odloučení ale naopak o reformu celého Israele. Teprve asi po nezdarech svého snažení se stala isolovanou sektou. Pojem »Israel« přestal ve spisech být používán jako symbol pro »vyvolený národ* a byl nahražen pojmem »Lidu nové úmluvy*. Sekta měla na mysli převážně Židy, zčásti i proselyty. Zavrhla některé židovské tradice a přejala některé nové zvyky. Naproti tomu uznává židovské starozákonní knihy i Mojžíšův zákon a cítí zcela židovsky. Starozákonní knihy ovšem doplňuje spisy »Učitele Spravedlnosti*, kterými se liší od ostatních Židů, zejména dualismem svého učení. Lidé jsou rozděleni na »Syny Světla* a »Syny Tmy*. Proti principu dobra stojí princip zla, zcela obdobně se starým učením perským (Ahura mazda a Ahriman) a babylonským. V rukou »Knížete Světla* spočívá vláda nad Syny Světla, v ruce »Anděla Temna* vláda nad syny zla. To je říše Beliálova, k níž patří většina lidí. Vojsko Beliálovo, vedené Gogem ze země Magog svede kosmický boj s vojskem světla, vedeným archandělem Michaelem. Synové Světla ovšem zvítězí a budou pojati mezi anděly. Budou pak žít ve stavu věčné blaženosti. Učení zde v kostce podané, dalo podnět k mnoha otázkám. Byl »Učitel Spravedlnosti* ovlivněn Zara- thustrou a znal jeho spis »Gáthá?« Zdá se spíš, že jeho dualismus (který však nebyl důsledný: Bůh má ve své moci duchy temna!) se vyvinul z vlastních kořenů (Kniha Job!). Naproti tomu však jiné prvky naznačují odklon od úzké národní kultury židovské: konečný boj se rozpoutá mezi všemi národy (i když velká většina cizích národů bude zatracena). Také myšlenka blažené nesmrtelnosti není vlastní židovské tradici, pomyslíme-li že Ježíš Širaeh v. knize Přísloví ještě považuje smrt otevřeně za neštěstí. Teprve proroci přinesli myšlenku tělesného zmrtvýchvstání a posmrtného života obdobného životu pozemskému. Otázku zla tedy sekta řešila lépe, než židovství a to právě svým determinismem i když ani zde nenajdeme řešení důsledné: člověk je ve všem závislý na Bohu a děkuje mu za vše. Na druhé straně však sekta též učí, že člověk má svobodnou vůli, jež mu dává volit mezi Světlem a Tmou, i když jeho volba nemusí [pageend6]TRIBUNA 7 být jednou provždy. Je božím tajemstvím, jakým způsobem lze sladit učení o svobodné volbě člověka s učením o predestinaci a božské determinaci všeho lidského jednání; Bůh zná všechna lidská rozhodnutí předem (t.j. několik století dopředu, dle rukopisů). Jinou otázkou je souvislost učení sekty s učením gnostickým. Tato souvislost je pochybná; i když Bůh dle rukopisů zjevil pravdu Učiteli Spravedlnosti, jednalo se tu ne tak o pravdu objasňující podstatu božství, alo boží vůle, t.j. božské rady a rozhodnutí jak řídit tento svět. Též názor, že Učitel Spravedlnosti byl vlastně židovským mesiášem je více méně neopodstatněný. Učitel Spravedlnosti se sám za mesiáše nepokládal, považoval se jen za proroka. Quumrán a křesťanství V roce 1950 rozvířil francouzský badatel A. Dupont- Sommer církevní kruhy tvrzením, že-Učitel Spravedlnosti je totožný s Ježíšem Nazaretským. Několik let poté vydal žurnalista Edmund Wilson knihu, ve které tvrdí, že křestanství se vyvinulo z esenství. To rozladilo anglikánské, katolické i protestantské badatele nadmíru. M. Burrow se pbstavil proti Wilsonovi a rozvířila Se diskuse, která ještě ani zdaleka není skončena. J. Allegro, anglický orientalista, přišel s názorem, že Učitel Spravedlnosti byl ukřižován Alexandrem Janejem, jeho tělo vzato z kříže a pochováno. Jeho učedníci prý věřili v zmrtvýchvstání. Ježíš Nazaretský byl později zaměněn s Učitelem Spravedlnosti a na něj byly přeneseny všechny tradice a očekávání, které byly původně upiaty na Učitele Spravedlnosti. Ježíš tedy vměstnán do předem ušitého esenského roucha! Tyto publikace vzbudily v USA velké vzrušení. Tisk se začal problémem zabývat, zčásti se sensačními nadpisy: Křestanství se začíná kymácet . . .. A. R. Da- vies — unitář — ostře napadl americké teology a vytkl jim, že lidem zatajují pravdu. Proti těmto názorům a výtkám, církevní badatelé namítaj í: 1. Křestanství je universálnější než esenství. 2. V Ježíšově učení je Mojžíšův zákon naplněn, ale ceremoniál nezachováván. Království boží Ježíšovo není z tohoto světa. Esenové byli však orientováni na tuto zemi a rituální ceremoniál byl přísný. 3. Ježíš hlásal neodpírání zlu; Quumrán hlásá útočnou válku proti nevěřícím in optima forma. 4. Ježíšovo učení je burcování svědomí; Quumrán je svázán determinismem. 5. V křestanství je Ježíš Kristus ústřední postavou. Učitel Spravedlnosti je jen vykladačem Mojžíše a tajemství božích. 6. Zmrtvýchvstání nehraje v křestanském učení takovou roli jako v učení Quumranu, kde každý, i Učitel, tělesně vstane zmrtvých. 7. Večeře Páně se nedá vyložit ve vztahu k posvátným hostinám Quumránu. I když je problémem, zda křestanství i na svém počátku bylo tak universální, jak církevní badatelé tvrdí, a zda Ježíš sám nekladl též více důraz na svou roli vykladatele a zjevovatele vůle boží než na svou božskou podstatu, postava Ježíše je tak osobitá, že nutno pochybovat o tom, že se dá vyložit vlivy cizími (esenskými). Naproti tomu můžem dnes přijat domněnku, že esenství ovlivnilo: a. Evangelium Janovo, které mluví často o sSynech Světla«, o »Světlu svítícím v temnotách« atp. Co se dříve pokládalo za stopy vlivu řeckého, dnes jsme nakloněni vidět jako součást myšlení esenského. 2. Evangelium Lukášovo; 3. List apoštola Jana — viz dualismus »Děti Boží« a »Synové dábla«; 4. Velmi silně apoštola Pavla: silný determinismus, predestinace (Římané 9) — člověk sám od sebe nemůže vykonat nic dobrého a je odkázán na milost Boží. Zdůraznění hříšnosti, časté používání slova Beliál a »tajemství Boží«. Diskuse o Esenech není ještě zdaleka ukončena. Překlady nejsou ještě dohotoveny, překvapení nejsou vyloučena. Literatura o rukopisech roste. Novější vise přináší na př. H. Rowley, který uvádí quum- ránské spisy v souvislost se starou apokalyptikou židovskou a je pro starší datovaní. Hugh J. Schonfield se domnívá, že postavy ve spisech quumranských jsou symbolické duchovní postavy, které nikdy na této zemi nežily. Damašská skupina se prý lišila od Quumranské; nazývala se „Stranou nové úmluvy« a patrně se od Quumranu odštěpila. S napětím očekává veřejnost církevní i necírkevní další vývoj badání, které se tak hluboce dotýká západního duchovního života. . . Všeobecné prameny: J. M. Allegro: The Dead See Scrolls, Penguin Books, 1956. M. Bardtke: Die Handschriftenfunde am Toten Meere, Berlin 1953. M. Burrows: The Dead See Scrolls, New York, 1955. A. P. Davies: The Meaning of the Dead Sea Scrolls, New York 1956. A. Dupont-Sommer: Aperfus Préliminaires sur les manuscrits de la mer mořte, Paris 1950. Id.: Nouveaux Apergus sur les manuscrits de la mer mořte, Paris 1953. A. H. Edelkoort: De handschriften van de Doode Zee, Baarn 1954. Th. G. Gaster: Dead Sea Scrolls, New York 1956. G. Molin: Sie Sohne des Lichtes, Wien-Munchen 1954. J. van der Ploeg: Vondsten in de woestijn van Juda, Utrecht 1957. H. Rowley: Jewish Apocalyptic and the Dead Sea Scrolls, London 1957. Hugh J. Schonfield: Secrets of the Dead Sea Scrolls, London 1957. G. Vermes: Les Manuscrits du desert de Juda, Paris 1954. G. T. Fritsch: The Quumrán Commnity, New York 1956. G. Craystone: The Dead Sea Scrolls and the Originality of Christ, London, 1956. CESTOU PORAŽENÝCH (se str. 3) Toto je tedy cesta naší generace, generace exulantů a poražených: hledat obraz budoucí svobody našeho národa, anticipovat příští fázi světového kulturního vývoje, kterému i náš člověk bude ochoten dát své srdce i přesvědčení. To vše, i když zní moralisticky, je i politickým programem. Masaryk razil heslo »revo- luce srdce a činů«; Beneš rozpoznal, že moderní politický boj je v podstatě vždy bojem dvou odlišných světových názorů. Moderní, racionalistický, ale i mravný a náboženský, světový názor je snad tou nej positivnější zbraní, jíž můžem proti komunismu s úspěchem použít. Hledat jej a budovat u sebe samých, šířit jej v exilovém prostředí, to je naším cílem. To je cesta poražených, kterou se národ ubírá k novým a novým duchovním vítězstvím. . . -ák [pageend7]8 TRIBUNA Ve francouzské literární tvorbě posledních deseti let se obráží v mnoha ohledech krise, kterou Francie prožila a ještě prožívá: zamyšlení se nad poválečnou »vengeance«, t.j. odplatou a popravami mladých kolaborantů z řad intelektuálů, ztráta Indočíny, alžírská otázka. Jinými slovy, i v literatuře pozoruj em příznaky úpadku tradičního kulturního sebevědomí, či jak to někteří spisovatelé výstižně formulují — »crise de la conscience franfaise«. Pro nás, více méně neúčastněné pozorovatele, je však příjemným zážitkem sledovat otevřenost a hloubku, s jakou francouzští intelektuálové hledají cesty ze současné impase a s jakou nadhazují sebezpytující otázky. V bohatém spektru navrhovaných řešení je však často zatěžko postihnout motivy autora, který obrodný návrh podává; literární ješitnost a žárlivost hrají často roli vedle pohnutek zcela neosobních. K nej vlivnějším publicistům, kteří rozvířili hladinu veřejného mínění o Alžírsku, patří Raymond Aron. V knize Espoir et peur du siecle (Naděje a strach století, vydáno v roce 1957) tvrdí, že proces vymanění se z koloniálního područí se nedá zastavit. Ve své poslední publikaci (Alžírská tragedie), kterou můžem řadit ke klasickým dílům politické literatury, pak jde ještě dál: pacifikace je dle jeho mínění nesmyslná neb celkový vývoj v Africe nemůže skončit ničím jiným, než alžírskou autonomií. V tomto je s úvodnikářem Le Figaro zajedno i vydavatel liberálního listu Expresse, Jacques Servan-Schreiber, který knihou Lieutenant en Algérie vzbouřil svědomí Francouzů proti přehmatům, jichž se koloniální vojska a vedení dopouštěla. Známý spisovatel Francois Mauriac se naproti tomu otevřeně postavil za tradiční fracouzskou politiku soužití, nevzdávající se přímé odpovědnosti za osud neevropských národů bývalého francouzského impéria. Índočínské drama ustoupilo poněkud do pozadí. Význačným dílem, v němž indočínská otázka je osvětlena v plné své hloubce, je Hougron-ova, zralým slohem psaná olndočínská noc«, jejíž čtvrtý díl přinesl autorovi literární cenu roku 1953. Z celé sbírky se druhý díl, »Bouři sklidíšcc«, nám zdá nej pozoruhodnější. Politické myšlenky více filosoficky zaměřených autorů shrnula Simone de Beauvoir ve svazku Privi- léges, obsahujícím mimo jiné i ostrou polemiku Mer- leau-Ponty-ho (jenž je znám zejména též svou existen- ciálně-psychologickou analysou procesu vnímání) se Sartrem. I známý romanopisec a moralista, Albert Camus, kterému byla udělena Nobelova cena za literaturu, zlomil svá pouta se Sartrem a vyjádřil jasně svůj postoj ke komunismu: »Ve prospěch vzdáleného města o němž nemám žádné jistoty, neudeřím svého bratra do tváře«. Přes zjevný odstup ke komunismu, Camus není novodobým zastáncem l’art-pour- l’artismu. Jeho myšlenkový vývoj můžem sledovat ve sbírce krátkých novel, »Exil a království*, zejména v povídce »Renegát«, která je poutavým vnitřním monologem autorovým. V naší »bíďné Evropě« (ignoble Evropě}, kde jen za posledních 25 let vykrvácelo 70 milionů lidí na bojištích nebo bylo vyhnáno z domovů, »un acte gratuit littéraire«, umění pro umění, je dle Camus-e nepřijatelným luxem. Ve svých úvahách o revoluci (1’Homme révolte), které jak etickým zaměřením, tak i filosofickou analysou titanismu moderního člověka vlastně navazují na Tomáše Masaryka, Camus dospívá však k řešení od Masaryka zcela odlišnému. Cit estetický převládne nad pohnutkami mravními* klasický řecký smysl pro uměřenost, který našel kulturního výrazu ve francouzském 1’esprit du midi má dle letošního laureáta Nobelovy ceny zachránit Evropu na pokraji záhuby. Podobné útočiště v umění našel i jiný význačný spisovatel, známý našemu čtenáři již z doby předválečné, autor oNaděje* — André Malraux. Od doby, kdy psal svou apotheosu komunistických bojů v Číně (la Condition humainé) a ve Španělsku {VEspoir}, SOUČASNÁ FRANCO Malraux prodělal značný vývoj: po zkušenostech v odboji proti nacistům, v němž bravurně nasazoval vlastní život, a v politice (Malraux byl ministrem v poválečném kabinetu), poté když od původně komunistických sympatií se stal zastáncem společné anglo-americké civilisace, Malraux se dnes zcela věnuje studiu výtvarného umění, jemuž věnuje rozsáhlou práci. Činí tak zcela v souhlasu se svou životní devisou: 1’homme est ce qu’il fait-člověk je tím, co sám stvoří. Sartrův tragický omyl je všeobecně znám: tento význačný psycholog, myslitel a především dramatik, který ještě v roce 1948 podal význačnou analysu absurdní komunistické morálky (Les Mains sales), se vzdal posledních reserv vůči Stalinismu právě v době, kdy sama Moskva se k Stalinismu obrátila zády a Sartra, bojujícího proti »pomluvám« o sovětském komunismu za Stalina, veřejně dessauovala. Po tomto přehmatu, úvod k manifestu solidarity francouzských spisovatelů s maďarskými intelektuály v jejich těžkých historických chvílích (La Tragedie Hongroise} snad napravil poněkud Sartrovi renomé, stěží však přispěl k vnitřní rovnováze jednoho z hlavních propagátorů existenciální filosofie ve Francii. Zatím co ve svých úvahách a esejích se francouzští spisovatelé obírají politickými a filosofickými problémy současné doby, romanopisci si berou na mušku především problémy sociální. Mnozí z nich pranýřují především slabost, poživačnost a chamtivost mladých. Tak na příklad Hecquet ve svých Les Garfons. Dutourd v knize Les Taxis de la Mdrne (1956) se přimlouvá za silnou individuální kázeň á la de Gaulle, v níž vidí jediný prosteřdek k znovuzískání úcty a vážnosti, které se Francie až do první světové války těšila. Cesbron publikoval po své knize »Svatí jdou do pekelí ještě Chasseur maudit', v obou dílech ostře bojuje proti společenskému úpadku. V roce 1953 Sylvain Reiner pranýřoval ve svých Les Arenes de Lutece zneužívání mladistvých prostitutek v Paříži. Jak však informativně a ironicky popsal Fr. Nouris- sier ve sve knize Les Chiens a fouetter, literární debu- tant to nemá snadné, vybere-li si podobné choulostivé téma k zpracování. Mnohem lépe se mu daří, omezí-li se na sexuální a erotické náměty; ve věku necelých dvaceti let, Fr. Sagan si získala popularity v celé Francii. . . Dožij e-li se však autor kritické věkové hranice, pak se jeho šance na uznání též zlepší: ne-nejmladšímu Cocteau-ovi se splnil životní sen v podobě dlouho kýženého křesla ve Francouzské Akademii, což mělo za následek vydání jeho sebraných spisů 1916 1955. Úcta k »starým« a k tradici se projevuje i jinak: opětovným publikováním »klasiků« francouzské literatury a studií o nich. Tak byla poslední dobou vydána antologie »Dvě stě nej krásnějších francouzských básní«, obsahující starší básně oď třináctého století až po Rimbaud-a, vybrané na základě ankety pořádané rozhlasem a televisí. Z literárních studií se třeba zmínit o Prévostově práci o Baudelairovi, Caillois-ově o St. John Perse, Marcel Adéma o Apol- linairovi. Též byl vydán intimní deník Viktora Hugo, jemuž věnoval studii André Maurois (Olympio). Pozornost vůči »klasikům« neznamená, že mladí nepublikují; edice »básníků naší doby«, Monte Carlo, čitá dnes již přes 150 svazků. Z nich se zmiňuji jen o sbírce »Syn člověka- od Jean Grosjean (1954), která [pageend8]TRIBUNA 9 UZSKÁ LITERATURA spojuje moderní formy s náměty tradiční náboženské lyriky. Pokus o sloučení poesie a románu najdeme u Audi- bertiho, »La Beauté de Vamoum — román ve 24 básních. Jiný pokus o rehabilitaci románu pomocí nových experimentálních forem shledáme i u Nathalie Sar- raulte, která popisuje svou techniku v l’Ere du soupfon. Snaží se ve svých pracích »potlačit osobnosti, údaje rodinné, i fysický a psychický portret« románových postav a ponechává čtenáře vůči nim ve stejné nejistotě, jako se při styku s novými lidmi nacházíme v životních situacích. V této souvislosti třeba též jméno váti spisovatele Alain Robbe-Grillet-a s románem »Le Voyeur a Michel Butor-a, který právě publikoval svou třetí práci, La Modification. Věren Bergsonově a Proustově tradici, Butor pojímá život jako jeden souvislý, vědomě prožitý dnešek. Ne všechna románová tvorba však volí experimentální formy. Francoise Mallet-Joris, Paul Zumthor a Robert Gary píší dobré romány v tradici Balzacově a Stendhalově. Velmi původní náměty a jedinečný popis osobností shledáme u Hervé Bazin-a (na př. Vipere au poing, řešící problém emancipace dětí vyrůstajících pod vlivem despotické, tyranské matky). Za zmínku stojí též P. Moinot, Armes et bagages (1952), román o tažení spojenců v.Itálii. V situaci ustavičného nebezpečí nabývají apathie, přátelství i vnitřní osamocenost jedince zvláštního reliefu. V roce 1956 publikoval Moinot pět výborných novel (La Blessure). Ještě více než na poli románu, pozorujeme vliv literární avantguardy na poli dramatické tvorby. Dva díly divadelních her od Adamova (Thé&tre) pomohou čtenáři si učinit dojem o současném experimentálním dramatu. Uměřenější Anouilh naproti tomu stále ještě s úspěchem publikuje. Na moderní scéně však po Sartrovi převládají dvě význačné postavy: Rumun lonescu a francouzský píšící Ir, Samuel Beckett. Hra »Godot nepřichází. . .« (En attendant Godot) podává nejvýš střízlivou, klasickým tragediím se blížící formou (celé osazení pozůstává pouze ze čtyř osob) drama člověka ve vesmíru, jenž bojuje s nicotností svého osudu a (marně ?) čeká na boha. Beckettova následující hra (Fin de partie) nenechává nás o skeptickém postoji autora na pochybách. Obě knihy však burcují moderního člověka z lethargie a z indiferentismu, kterým je pod vlivem naši »pohodl- né civilisace« náchylný propadnout. Závěrem můžem shrnout, že dnešní francouzská literatura nejen věrně obráží krisi společenských a politických vztahů a krisi otřelosti běžných literárních forem, ale současně se příznaky této krise upřímně a s velkým tvůrčím vzmachem snaží překlenout a překonat. Nezaujatý čtenář sleduje tento dramaticky proces a úsilí o obnovení rovnováhy ne bez obdivu a sympatií. Některé prameny: objektivní popis důležitějších současných literárních postav najdem v druhém díle Pierre Brodin-a Présences contemporaines. Dobrá současná literární kritika je shrnuta ve svazku eseji, které Blanchot psal pro NNRF (Nouvelle-Nouvelle Revue Franfaise) -— L’Espace littéraire. Politické pozadí je dobře analysováno Angličanem Philip Williams-em (Politics in Post-War France — Oxford). J. NOVOTNÁ A GODOT NEPŘICHÁZÍ... VLADIMÍR: Tak co dělat? ESTRAGON: Nic nedělat. To je moudřejší. VLADIMÍR: Počkejme, co nám řekne! ESTRAGON:' Kdo? VLADIMÍR: Godot. ESTRAGON: To je nápad ! VLADIMÍR: Počkejme, na čem jsme! ESTRAGON: Na druhé straně, je lépe kout železo, pokud je žhavé. VLADIMÍR: Jsme zvěděv, co nám poví. Nazavazuje nás to k ničemu. ESTRAGON: Oč jsme ho vlastně žádali? VLADIMÍR: Nebyls při tom? ESTRAGON: Nedával jsem pozor. VLADIMÍR: Ach, nic zvláštního. ESTRAGON: Taková prosba. VLADIMÍR: Tak, tak. ESTRAGON: Prosebná modlitba. VLADIMÍR: Když to tak chceš nazvat. ESTRAGON: A co nám odpověděl ? VLADIMÍR: Že uvidí. ESTRAGON: Že nemůže nic slíbit. ESTRAGON (živě): Nejsme odsud, pane. POZZO (zastavuje se): Jste však přece lidmi (Nasadí si brýle). Vypadáte aspoň tak. (Sundá si brýle). Stejného druhu jako já. (Propukne v záchvat smíchu). Stejného druhu jako Pozzo! Božského původu! VLADIMÍR: S tou výhradou. . . POZZO (usekne): Kdo je .Godot? ESTRAGON: Godot? POZZO: Spletli jste si mne s Godotem. VLADIMÍR: Ale ne, panečku, ani na okamžik, pane! POZZO: Kdo je to? VLADIMÍR: Ách, to je ... to je jeden známý. ESTRAGON: Ale ne přece, vždyt ho sotva známe. VLADIMÍR: Jasně, neznáme ho zcela dobře, ale přece . .. ESTRAGON: Já bych ho ani nepoznal. POZZO: Spletli jste si mne s ním. ESTRAGON: To víte. . . soumrak. . . únava. . . slabost. . . čekání. . . přiznávám. ., věřil jsem ... na okamžik. . . VLADIMÍR: Nemůžeš přece jít bos? ESTRAGON: Ježíš taky chodil bos. VLADIMÍR: Ježíš! Co s tím máš co dělat! Přece se k němu nechceš přirovnávat! ESTRAGON: Už celý život se k němu přirovnávám. VLADIMÍR: Ale tam, tehdy, bylo teplo! Tam bylo krásně! ESTRAGON: A křižovali tam rychle. (Mlčení). VLADIMÍR: Tady se už nedá nic dělat. ESTRAGON: Tam taky už ne. VLADIMÍR: Ach, Gogo, nebuď takový. Zítra půjde vše lépe. ESTRAGON: Proč, myslíš ? VLADIMÍR: Neslyšels co to děcko řeklo? ESTRAGON: Ne. VLADIMÍR: Řeklo, že Godot zcela jistě zítra přijde. (Po čase). To ti nic neříká? ESTRAGON: Tak nezbývá než tu čekat. . VLADIMÍR: Jsi blázen! Musíme se schovat. (Uchopí Estragona za paži). Pojď! (Táhne ho. Estragon nejdříve povolí, pak se vzepře. Oba se zastaví). ESTRAGON (pohlížeje na strom): Škoda, že nemáme kus provazu. VLADIMÍR: Pojď už! Začíná být zima (táhne jej pryč). , ESJRAGON: Připomeň mi, abych nezapomněl vzít zítra s sebou provaz ! (Úryvky přeložila -ná). [pageend9]10 TRIBUNA I. GADOUREK CO NOVÉHO PŘINÁŠÍ SPOLEČENSKÉ VĚDY Moderní doba stále intensivněji pocituje jak má zapotřebí empirické, objektivní védy o společnosti a o lidské kultuře. Vidíme to, na příklad, na rostoucím zájmu o společenské vědy po druhé světové válce. Dokonce i země, které nepoznaly sociálních problémů vyplývajících z revolučních převratů (které zažila na př. Francie) či z nutnosti asimilovat velké skupiny přistěhovalců (jak to poznaly Spojené Státy a Brazílie) se po válce zamyslely nad podstatou svých společenských zřízeni. A tak pozorujem zintensivnění výzkumu a sociologické aktivity v Anglii, která poprvé v tomto desetiletí pořádá sociologickou konferenci mezinárodni úrovně', v Holandsku a v Belgii, kde se sociologie poprvé stává studijním oborem na universitách, v Dánsku a Norsku, kde se sociologický výzkum úspěšně rozviji, i ve Švýcarsku, které dalo Německu jednoho z nejlepšich poválečných sociologů (René Kbnig). Byla-li poslední válka skutečně příčinou současného rozvoje společenských věd, jsou-li sociální otřesy jedním z hlavních impulsů, kterých se těmto vědám zvenčí dostává, pak neni divu, že my exulanti k výsledkům sociologického badání nejsme lhostejni. Vždyt více než kterou jinou skupinu lidi, nás postihla zákonitost dějinných a společenských procesů', otázka »proč?«, »jak je to možné?* lpí na rtech mnohých z nás, kterým, sociální a politické převraty posledních let zbořily domovy, přetrhly rodinná pouta, svazky s národem a zviklaly víru v budoucnost a v spravedlnost. TRIBUNA věnuje proto čas od času pozornost sociálním vědám, které ioho zůstávají ještě tolik dlužny naší generaci exulantů. Vědy speciální V hlavních rysech sleduje poválečný vývoj sociálních věd linii, kterou se ubíraly již před válkou: rostoucí specialisace a diferenciace. Narůstají nám nové vědní obory nejen štěpením předmětu vědního ale i vymyšlením či uplatněním nové metody poznání. Zatím co »průmyslová sociologie« (snad lépe do češtiny přeložena pojmem »sociologie práce«), lékařská sociologie, věda o sdělovacích prostředcích a j. vznikly dělbou původního nediferenciovaného pojmu »spo- lečnost« na jeho lépe vymezené, konkrétnější části, »nauka o dynamice skupin«, »sociografie«, »obsahová analysa (content analysis) »výzkum akcí« (action research) spočívají na nově objevených technikách sbírání a interpretace faktů. Sociometrie je snad (podobně jako i »nauka o lidských vztazích«, »cyber- netika« a »sociatrie«) příkladem kombinace obou vývojových tendencí: aplikace nových metod k novému předmětu vědnímu. Rostoucí specialisace není dosud vyvážena novými pokusy o synthesu. Sporadicky sé ve vědecké literatuře objeví nové názvy, které mají za účel spojit několik vědeckých oborů v nový celek, na základě vnitřní spojitosti. Tak Američané, věrni své filosofické tradici, mluví o vědách o lidském chování (behavior Sciences); myslí tím sociologii, sociální psychologii, psychologii (případně těž empirickou psychiatrii). Proti vědám o chování stojí již starší vědy historické (historie, archeologie, paleografie, atp.), které v současné době prodělávají jednu z nej vzrušenějších fází svého vývoje. Neuplyne téměř roku, aniž by nám nebyly hlášeny nové archeologické nálezy z oblasti Středozemního moře při čemž rozluštění prastarých písemných památek z krétských a mezopotamských vykopávek dávají poznat civilisaci současníků Abrahamových či jeho předchůdců, k nimž se už ani biblická mythologie nevztahuje. Pokrok věd historických přináší nové impulsy i některým vědám kulturním, jako na př. vědě o náboženství; srovnávání písemných památek Sarého zákona s nově objevenými texty není zdaleka ještě ukončeno, zatím co interpretace a racionální výklad synergismu, t.j. vzájemného prolínání a slučováni rozličných náboženských systémů v těchto oblastech, stojí ýeprve na samém počátku, ve stadiu neověřených, byt i plodných teorií. Vedle věd historických a náboženských zaznamenávají i vědy hospodářské značný pokrok. Na jedné straně pozorujem tendenci k stupňované racionalitě; t.zv. ekonometrie uplatňuje důsledně matematický a logický kalkulus na poli hospodářských jevů a snaží se na základě minimálních předpokladů určit zákonitost a periodiku hospodářské konjunktury a tím dát praktikům prostředky k jejímu zvládnutí a kontrole. Na druhé straně pozorujeme snahu ekonomů opřít svou vědu o empirický výzkum skutečnosti; t.zv. »market research — průzkum struktury trhu, používá nových psychologických a sociologických technik výzkumu veřejného mínění, aby zjistil chování zákazníků a motivy, jež je ke koupi vedou. Poměrně stále ještě pozadu za ostatními obory pokulhávají vědy politické i když i zde pozorujem značný vývoj, jak se dočítáme na př. ve sborníku Contemporary Political Science, vydaném UNESCO v roce 1950. Pozadu v konstrukci racionálních modelů (západní věda v tomhle ohledu by našla vhodnou inspiraci v teleologické a normativní i>brněnské škole právní«) politická věda, zejména v USA, se opírá poslední dobou více a více o sociální psychologii: poučky o veřejném mínění aplikuje při studiu chování voličů, poučky o dynamice skupin a popularitě vůdců uplatňuje při studiu způsobu, jakým dosahují rozličné komise a politické mašiny svých rozhodnuti a mocenských posic. I když pracovníci v těchto speciálních společenských a kulturních vědách hledají ve »vědách o chování« (behavior Sciences) oporu, je už velmi málo těch, kdo vidí stále ještě v sociologii starou »královnu společenských věd« či jak ji Comte a jiní zakladatelé postulovali — všeobecnou vědu o společnosti. Příznačné pro poválečnou sociologii je, že přestávají vycházet systematická pojednání, která charakterisovala tuto vědní disciplinu před válkou. Sorokinovo dílo (Society, Culture, and Personality) z roku 1948 je snad jediným pokusem ve Spojených státech obsáhnout celé pole všeobecné sociologie. Ve srovnání s ním jsou díla Talcott-Parsons-a přece jen užšího zaměření; R. Mer- ton, jeden z nejvýznamějších amerických sociologických teoretiků posledních let, pak vědomě ještě více zúžuje pole.sociologické teorie: místo všeobsáh- lých systémů má prý sociologická teorie vyhovovat kriteriím, která již Bacon popsal ve svých »principia media«. Má se vystříhat přílišné abstraktnosti ale též úplné konkretisace, která znemožňuje jakoukoliv generalisaci. »Zlatá střední cesta« v tvořeni teorií, nazvali bychom to snad. Merton sám podal příklady: pojem sociologické role, funkce, latentní funkce a dysfunkce, které vypracoval; též klasifikační schéma v oboru sociologie poznání, které racionálně pomáhá uspořádat poznatky v celém speciálním vědním oboru. V Evropě pozorujem také odklon od teoritjsování; s výjimkou Belgie, kde v posledních letech vyšly dva systémy sociologie (Sociologie générale) od profesorů Haesert-a a Dupréel-a, hlavní těžiště činnosti leží ve výuce a ve výzkumu. Liverpoolský profesor T. Simey dokonce na konferenci britské sociologické společnosti vystoupil s tvrzením, že velci systematiko- vé vlastně bránili sociologii v rozvoji, poněvadž apo- dikticky zastávali názory, které se vlastně měly stát předmětem sociologického badání. Které předměty jsou to, jež stojí v popředí zájmu badatelů v posledních letech? [pageend10]TRIBUNA 11 Sociální psychologie Sociologický výzkum Na poli sociální psychologie především již výše zmíněná dynamika skupinového života. Výzkum na tomto poli se ubírá hlavně cestou přísně kontrolovaných experimentů v laboratořích. Výlohy jsou značné; jednak z.ařízení laboratoří si vyžaduje zvláštních nákladů (nákup zvláštních zrcadel, která jsou z druhé místnosti průhledná a umožňují pozorování, aniž by průběh experimentu byl rušen, t.zv. one-way screen, případně i s filmovou kabinou, jistě však i s možností registrace zvuku), jednak jde vždy o celou skupinu zkušebních osob — pěti či šesti školáků, studentů, pacientů či jiných, při čemž z statistických důvodů nutno experiment aspoň čtyřicetkrát opakovat. To znamená, že k potvrzení jedné hypothesy máme zapotřebí 250 či více osob, které obvykle musí být vybrány tak, aby se navzájem neznaly. Pomoci podobných pokusů, zjištují psychologové vztah mezi strukturou skupiny (zda jsou možnosti vzájemného styku centralisovány či de- centralisovány), její výkonností, a satisfakcí, které se jednotlivým členům dostává; takto studují též vznik a vliv sociální prestyže, volbu skupinových vůdců, sugestibilitu ve skupinách a ješte mnohé jiné jevy. Jiným velmi plodným oborem sociální psychologie se stal moderní výzkum atitud. t.j. postoje širokých vrstev obyvatel k rozličným otázkám. Zvláště v Americe, kde veřejné mínění hraje důležitou roli v celém veřejném životě, pracují dnes jistě již desítky rozmanitých institutů, které studují obraty v smýšlení voličů, zákazníků, kuřáků, pacientů, čtenářů, či jiných zájmových kruhů. Kromě těchto celostátních anket, umožňujících pomocí 3.000 či 4.000 interview určit smýšlení 130 milionů dospělých Američanů s přesností několika málo procent, jsou tu ovšem příklady intensivního výzkumu v určitém kraji či místě, zkoumející postoje menši skupiny obyvatel k celé řadě důležitých otázek a usilující o isolaci kau- sálních vztahů statistickým rozborem odpovědí určitých sociálních skupin: mužů a žen, mladých a starých, katolíků, protestantů a židů, měštanů a vesničanů, atp. Vydatné pomoci výzkumu atitud se dostalo vynálezem a aplikaci moderních elektrických tabulátorů, umožňujících roztřídit tisíce anketových formulářů do desítek či stovek kategorií během několika minut či hodin. Uplatnění elektronických kom- putátorů, ač slibné, je zatím v Samých počátcích. Jiným podnětem byl objev nové metody měření, kvantifikace, postojů, hodnotících soudů a percepcí obyvatel pomocí zvláště konstruovaných škál. L. Gut- man, P. Lazarsfeld a C. H. Coombs platí dnes za průkopníky těchto nových technik škálováni (scaling) přispívajících nemálo k zpřesnění metody sociálních věd. Jiným pokusem kvantifikovat dosud nepřesnou, srovnávací metodu je i proslulá »obsahová analysa* (content-analysis), která zvláště přispěla k rozboru propagandy — at už jde o propagandu proti alkoholismu či proti průmyslovým úrazům nebo o propagandu totalitních režimů — nacistů a komunistů. Oba směry, výzkum veřejného mínění a nauku o dynamice skupin, nelze chápat jako dva isolované proudy sociální psychologie. Ukázalo se totiž, že právě v malých skupinách člověk podléhá nejvíce vlivu okolí na své přesvědčení a názory a že chceme-li způsobit změnu veřejného mínění, třeba tak činit v malých skupinách, pomocí mechanismů, ktere psychologická věda v laboratořích odkryla. Tento poznatek generalisuje sociálně psychologická teorie natolik, že tvrdí, že jak naše hodnotící soudy, tak i způsob vnímání je podmíněn názory a konvencí skupin v nichž jsme vyrostli a v nichž se pohybujem. Začlenění jedince do skupiny je směrodatné i prd jeho duševní rovnováhu a stabilitu. Pokud se vlastního sociologického výzkumu týče, zaznamenáváme v posledních letech zejména rostoucí zájem o sociologii práce. Problém radosti a zadostiučinění z práce byl osvětlen anketami v rozličných zemích. Ve Spojených státech a v Nizozemí byl zkonstruován zvláštní standardisovaný dotazník, který zaměstnanci podniku výplni za dohledu výzkumníků a který sociologům umožňuje identifikovat podniky či odělení, kde to »klape<<, a ty, v nichž poměr dělníků k závodu či k dohlížejícím je vesměs negativní. Výzkum o postoji dělníků k technickým změnám v podniku a o vlivu, který tyto změny vykonávají na organisaci práce, strukturu skupiny pracujících a na sociální život dělníků byl proveden k sociology v šesti evropských zemích. K jiným předmětům zájmu patří výzkum nedostatku popularity určitých podniků v krajích, kde se nacházejí či nízké prestyže, které se určitým průmyslovým oborům či zaměstnáním dostává. Studie sociální prestyže pak nás přivádí na jiné- pole, těšící se mimořádnému zájmu zejména ve Velké Britanii, v Dánsku a v Holandsku — studie sociální stratifikace, sociálních tříd a stavů. Většinou se Opírají o rozsáhlé ankety, které mají za úkol určit sociální prestyž různých povolání; Pomocí takto získané hierarchie zaměstnání, sociologové usilují měřit rozsah a dosah sociální mobility; jak vysoko se mohou vyšplhat na společenském žebříčku lidé v rozmanitých zemích, a jak hluboko a v jakém počtu též padají. Zajímavé poznatky byly získaný o cestách, kterými se ti zdatní dostávají »nahoru« (školení, osamostatnění se v podobě správkařů kol, atp.) Z demografických oborů je to zejména migrace a problém uprchlíků, který si sociologové vzali na mušku. Rodící se evropské hospodářské společenství umožní kolektivní přesuny pracujících z jedné země do druhé — Italů do belgických dolů, Alžíranů do Francie, atp. Sociologické ústavy v těchto zemích studovaly překážky bránící cizím dělníkům se přizpůsobit na nové pracovní a životní prostředí — od faktorů čistě hospodářských až po náboženské poměry, odlišný životní sloh a zakořeněné předsudky obou skupin. Stejně zaměřeny na praxi jsou i četné místní výzkumy, at už v městech či ve vesnických okresech. Slouží převážně plánování budoucího růstu osad, určení polohy a intensity komunikačních spojů (silnice a železnice) a rekreačních a obchodních center. Mnohem méně účelně navazuje sociologie na praxi v oboru sociální péče, stavebnictví a politiky. Ačkoliv na př. celá západní' Evropa byla po válce konfrontována s nutností rychle postavit miliony domů, jen sporadicky bylo užito sociologie k zjištění nejakutnějších potřeb a nej kýženějších přání obyvatel pokud se bydlení týče. Snad je to tím, že na rozdíl od dvou zájmových skupin v průmyslu (podnikatelé a odboráři), ve stavebnictví není důležitějších instancí, které by výzkum financovaly. Sociální péče pak naráží na neutěšený stav t.zv. sociální patologie, která se stále ještě opírá více o zastaralé teorie a oficiální statistiky o alkoholismu, prostituci, rozvodech a kriminálních přestupcích než o vlastní badání. Věda o kultuře Hiáty a nedostatky je ovšem možno pozorovat nejen na styčném poli sociologie a praxe, ale i v teorii samé. Přes módní sociální a kulturní anthropologii se nám totiž stále nedostává vědy o kultuře, kterou postuloval ve svém pionýrském spise polsko-americký sociolog Florian Znaniecky (Cultural Sciences, 111. 1952). Vědy, která by studovala strukturu kulturních systémů a symbolických projevů (na př. jazyk, náboženství, umění) stejně všeobecně a objektivně, jak činí sociologie s kategoriemi společenskými. [pageend11]12 TRIBUNA Podstata symbolu, podmínky pro jeho rozšíření a uznání, zákonitosti paralelních změn v kulturních systémech, nám zůstávají stále ještě neznámy. Podobné vědy o kultuře bude zapotřebí tím vícem, že předmět současné kulturní anthropologie (a s ní i ethnologie) splývá více a více s předmětem sociologie. Tak zv. primitivní národy si totiž více a více přisvojují vymoženosti západní civilisace, původní jejich isolace je zcela prolomena vlivem letectví, lodní dopravy, silnic a radia. Původně samostatný předmět ethnologie se tedy stále více připodobňuje předmětu sociologie — naší vlastní společnosti. Navíc se ukázalo, ze i pro studium západní společnosti jsou metody kulturní anthropologie velmi vhodné, jak na př. Lynd a Margaret Mead ve svých spisech ukázali. Synthesa obou věd se ukazuje velmi plodnou a neznamená v žádném případě »pohlcení« anthropologie sociologií. Přínos ethnologických věd byl v posledním období velmi bohatý. Pracovníkům těchto disciplin se podařilo popsat život velkého počtu technicky méně vyspělých národů ve všech jeho aspektech: náboženství, politická zřízení, sociální stavy, zvyky, způsob myšlení. To vše přispělo k tomu, že západní sociologové a západní člověk vůbec si uvědomil, že společenská zřízení a kulturní prostředí a i niterná část jeho osobnosti nejsou neměnné ani vrozené, ale podléhají případným změnám; jejich platnost není dána sama sebou. Tak vše, celá kultura a věda, i poznání sociologické, se staly opět sobě Samým problémem. Sociologie vědění a poznání se tohoto problému vědomě chápe a zkoumá, do jaké míry je člověk ve svém poznávacím aktu odvislým od svého prostředí. Její odpovědí, jak jsme psali již v TRIBUNĚ ze srpna 1955, ukazuje modernímu člověku cestu z relativismu a ze skepse, kterým propadá. Sociální vědy a moderní světový názor Je toho vůbec více, co moderní člověk může načerpat z přínosu sociálních věd pro. svůj životní názor. Některé aspekty, i přes omezení místa, si zaslouží pozornosti: 1) Vědomí, že role, které každý z nás v životě, hraje, ženy v domácnosti, muži vůči dětem, profesoři k studentům, dělníci k zaměstnavatelům, atp. nejsou něčím absolutním, ale ony také mohou být promyšleny a změněny v souladu s příkladem, v němž vidíme nejlépe zastoupen ideál lidství. Zvláště v rodině, která je dílem převážně nás samých, můžem se pokusit vytvořit své role na základě optimální syn- these všech existujících kulturních prvků. 2) Poznatek, že kruh přátel s nimiž se stýkáme a identifikuj em spoluutváří naši osobnost můžem uplatnit ve vlastní prospěch. Chceme-li se stát dobrými, velkými, tvořivými, volme společnost velkých, dobrých a kreativních lidí. 3) Větší váha připsaná tak zvaným situačním faktorům. Dnes si na příklad lépe uvědomujem, že lidé se rozlobí, ba rozvzteklí, často ne tak proto, že se narodili jako vzteklouni, ale že se nachází v situaci, kde se jim náhle něco nedaří, že jsou něčím prudce zklamáni, frustrováni. Tím, že se vědomě pokusíme se vystříhat podobných situací, zlepšíme vztahy k svým bližním, dosáhneme zlepšení lidských vztahů, které do velké míry jsou neodvislé od hospodářských systémů a společenského řádu, který ve státě převládá. 4) Navazuje na předchozí jsou to zejména poznatky o jedné typické, universální situaci — malé skupině lidí, které nám otvírají cestu k promítnutí demokratických principů do každodeního života. 5) Přejdem-li pak na pole veřejného života, k plánování společnosti, pak se budem opírat o výsledky sociálních věd zcela důsledně: při řízení hospodářství, při potírání následků alkoholismu, při plánování rozvoje měst i celého státu, církevní obce či kulturního sdružení, při plánování stavebních projektů, v domácí architektuře, atp. atp. Všude tu máme možnost rychlého referenda, které sociologická anketa dává každým dnem praktikům, politikům a státníkům k disposici. Více však než znalost smýšlení obyvatel pomůže nám znalost »mechanismů« ovlivňujících vnitřní spokojenost a produktivnost či, na druhé straně, rozervanost a desorganisaci lidí, zabezpečit lepší zítřek budovaný na optimálním využití vloh a možností a vloh daných člověku do vínku. MALÁ EVROPA SE UPEVŇUJE Západní veřejnost, sledující se vzrušením vystřelení sovětských a amerických raket do meziplanetárního prostoru, věnovala mnohem méně pozornosti událostem neméně významným, které pravděpodobně budou mít větší vliv na osudy lidí v této oblasti: 1. ledna 1958 vešly v platnost dohody o Evropském hospodářském společenství a o Evropském atomovém společenství (EURATOM). Bismarck a Clemenceau jistě ani nesnili o tom, že jejich vnukové a synové se navzájem dohodnou zrušit celní přehrady mezi svými zeměmi a že dovolí volný pohyb jak zboží, tak i osob z jedné země do druhé. Navíc, že se zaváží ke spolupráci jak ve výzkumu tak i při výrobě jaderné energie, která patří ve skutečnosti k nejdůležitějším mocenským prostředkům moderní doby. O nic méně nejde v dohodách, které se začínají uskutečňovat. Historie podepsaných dohod je krátká, ale poučná. Myšlenka »evropanství« utrpěla dočasnou porážku, když v srpnu 1954 francouzský parlament hlasoval proti plánu na vytvoření Evropského obranného společenství. Toto společenství bylo pokládáno za politicko-stratigeckou protiváhu již se uskutečňující hospodářské integrace západní Evropy, jak ji prosadil zejména Robert Schuman ve svém plánu na Evropské společenství uhlí a ocele. Není divu, že po pádu myšlenky Evropského obranného společenství, Francouz Jean Monnet, první předseda společenství uhlí a ocele se poděkoval pod vlivem dočasné převahy proti-evropanských proudů. »Evropané« se však nevzdali svých tužeb; za vedení Belgičana Henri Spaaka se v Mesině na Sicílii sešla v červnu 1955 rada ministrů (zastupujících země Evropského společenství: Francii, Německo, Itálii a Benelux), aby nejen zvolila nového předsedu Společenství uhlí a ocele, ale i narýsovala plány do budoucnosti. Toto byl počátek jednání, které se opírala zejména o zkušenosti Belgičanů a Holanďanů s Beneluxem a která vyvrcholila před rokem, v únoru 1957, v dohodě, podepsané o měsíc později v Římě. Byly to hlavně pádné argumenty Spaakovy, které přesvědčovaly odpůrce svou vnitřní logikou. Některé příklady: a) Ač země Společenství se vyrovnají počtem obyvatel téměř Spojeným státům a patří k nej vyvinutějším státům, přece není zde jedné automobilky, která by bez subvence zvenčí byla s to použít amerických automatických strojů; b) žádná ze zemí není schopna vyrábět moderní velké dopravní letouny; 3) přes intelektuální potenciál a suroviny (belgické Kongo), jež mají evropské země k disposici, v rozvoji atomové energie nemohou se ani zdaleka přiblížit tempu a měřítkům atomového vývoje v USA. Oč vlastně v podepsaných dohodách jde ? Signatáři se zavazují během patnácti až sedmnácti let postupně zrušit všechna cla, dovozní a vývozní omezení a tarify, které je dnes ještě navzájem oddělují. Cílem dohod je tedy vytvořit vpravdě hospodářské společenství ve smyslu širokého území podepsaných států, na němž bude panovat volný pohyb zboží i pracujících: dělníci z Itálie se budou volně ucházet o zaměstnání na př. v Belgii či ve Francii, při čemž jejich sociální Pokrač. na str. 15 [pageend12]TRIBUNA 13 J. MATES ZAKÁZANÉ OVOCE Po smrti Stalinově, více ještě po odsouzení Stalinismu 20. Sjezdem komunistické strany Sovětského Svazu, pozornost exulantů se upjala intensivněji zas k ztracené vlasti. Když nás dostihly zprávy o vývoji v Polsku a v Maďarsku, jedna otázka visela na rtech každého z nás: »Vrátí se? Vrátí se naše země do lůna světové civilisace z níž vzrostly a od níž je komunisté uměle isolují ?« Odpověď na tuto otázku se dotýká samé podstaty, »raison ďětre« exilu. Vždyt navrátí-li se svoboda myšlení a přesvědčení do naší vlasti, pak my můžem zůstat emigranty — exil však pozbyde důvodu svého trvání. Vývoj poslední doby nedává kladné odpovědi. Otázka však tu je a zůstává; Mates ji ve svém článku vědomě nadhazuje. V TRIBUNĚ, zamýšlející se nad vývojem západního myšlení, jeho úvaha o komunistické censuře je jistě namístě. Vývoj západu a isolace a kulturní stagnace komunismu tvoří rub a líc tragické skutečnosti našich dnů. Vzpomínáte si na onu kapitolu Starého zákona, která liči život prarodičů lidského pokolení? Putuji rájem přebohalym na plody. Všechny jim patří, všech mohou okusit, jenom ne téch jediného stromu. Jsou Stvořitelem varováni, ale ochutnají je přesto. Jsou to lidé, hledají poznáni. Jsme ve dvacátém století. »Ráj« už není nekonečných rozměrů. Jeho hranice jsou přesně určeny, obehnány železným drátem a hlídány psovody. Použijeme-li přirovnání, nejsou tu mnohé, ale jen jeden strom a jeho ovoce má být stravou všem — ba, říkají stvořitelé tohoto nového světa, že to tak musí být. Musí? Změnil se snad člověk? Českoslovenští novináři, spisovatelé, umělci, technici, vědci, ale i čtenáři knih a návštěvníci divadel a biografů nebyli od nekomunistických zdrojů odříznuti jedním rázem, ne hned v únoru 1948. Nedovolovala to stranická taktika upevňování čerstvě nabyté moci. K určitým omezením ovšem došlo. Tak na příklad jenom ďo února »proudila (do Československa) ze západu ve velikém rozsahu braková, otravná, tendenční literatura«, oznámil Václav Kopecký, tehdy ministr informací, delegátům IX. sjezdu KSČ. (Rudé právo 29.5.49.) Po tomto datu přešly téměř všechny kulturní prostředky, at již divadla či tiskárny, vydavatelské podniky a s nimi i distribuční knihkupecký aparát, jak v citovaném projevu řekl Kopecký, »do rukou povolaných*. Sovětský »socia- listický realismus* byl Svazem spisovatelů vyhlášen za vůďčí ideu čs. literatury; umělci-komunisté, kteří byli dosazeni do rozhodujících funkcí v příbuzných organisacích divadelníků, architektů, sochařů a malířů se postarali, aby byl převzat i tam. I vědcům byla projevena »nejvřelejší náklonnost*. »Jest jen třeba*, naléhal Kopecký, »aby se dali do práce v novém duchu, aby se na příkladě sovětských vědců přesvědčili, jaké převratné zázraky lze dokázet a jaká nepoznaná tajemství lze odhalit, když věda vychází z marxismu- leninismu, z vědy všech věd*. Ze styků se světem se tedy nutně stalo politikum. Připomeňme si ve zkratce důležité fáze ve vývoji komunismu po r. 1948. Na aféru s Titem navázal ve všech satelitních státech řetěz čistek; skutečné či domnělé styky se Západem, »kosmopolitismus« v myšlení a jednání byly podstatnou částí obžalob všech »úchylkářů«. Protizápadní kampaň byla rozehrána v širokém rejstříku, projevila se na všech úsecích veřejného života — ba zasáhla na př. i do domácností, kam si v prvních měsících r. 1951 chodili agitátoři pro podpisy na resoluci proti »bakteriologické« válce na Koreji. Zároveň bylo vystupňováno, to co bychom mohli nazvat kultem -Sovětského svazu. Boj proti všemu západnímu by! veden nejen na ideologické frontě, ale i administrativně. Tak v Československu byly na příklad velmi radikálně sníženy devisové kvóty, určené na nákup odborné literatury.. Vědecké ústavy přičleněné k ministerstvu lehkého průmyslu dovezly ještě v r. 1951 celkem F730 zahraničních časopisů; v r. 1953 již jen 113. Čísla citujeme z projevu ďelegáta celostátní konference komunistické strany, Jana Bureše, který byl otištěn v Rudém právu dne 15.6.56. FIned je můžeme doplnit zjištěním stejného pramene: Po r. 1953 (t.j. po smrti Stalinově) došlo k určitému zlepšení, ale ne uspokojivému. V prvním čtvrtletí r. 1956 směla lékařská fakulta v Olomouci odbírat jen 30 zahraničních nesovětských publikací. V tomtéž údobí bylo dováženo jen 14.500 kusů (nikoliv druhů, pozn. red.) západních odborných časopisů. Seznamu zakázané zahraniční literatury nemáme, ani nevíme přesně, kdo z domácích a z cizích autorů byl na indexu. Prameny jsou sporé a pokud jde o oficiální, mnohoznačné. Studenti-uprchlíci nám vyprávěli, že v universitních knihovnách (v tomto případě v Praze a v Bratislavě) bylo možno si vypůčovat zahraniční časopisy, vědecká díla a event. i beletrii. Bylo ovšem třeba předložit potvrzení, že je jich třeba ke studijním účelům. Některé knihy politické, ekonomické, filosofické a z medicíny (na př. díla o psychiatrii) byly půjčovány jen na zvláštní osvědčení, podepsané příslušným profesorem. Jeden student filosofie nám tvrdil, že tomuto omezení podléhaly na př. staré ročníky ideologického časopisu KSČ, Tvorby. Není důvodu pochybovat o správnosti jeho tvrzení. Stará Tvorba (jejíž vydávání bylo zastaveno začátkem r. 1952; v leďnu 1957 byla obnovena) obsahuje mnoho článků, které kompromitují jak generální linii strany, tak i mnoho jejich staronových vůdců. Závodní, městské i obecní knihovny byly »vy- čistěny* od nežádoucích autorů. Dne 6. dubna t.r. se k tomuto námětu vyjádřila přední redaktorka jednoho státního nakladatelství, Dagmar Steinová: »K vyřazení určitých knih z veřejných knihoven došlo v době výpjaté mezinárodní situace, kdy jsme často posuzovali spisovatele v prvé řadě podle jejich tehdejších politických projevů, nikoliv podle celkového významu jejich ďíla*. — Přiznala, že to byla v mnohých případech »ukvapená rozhodnutí*. Kriterium takto vyjádřené je velmi, velmi široké. Nelze ovšem říci, že neurčité. Jmenujte autora, o němž víte, že jeho názory odporují nebo se při nej- menším liší od hledisek komunistické theorie státu, umění (ale i zábavy) — a pomůžete sestavit listinu »vyřazených«. Některá »ukvapená« rozhodnutí býla či mají být napravena. Mladá fronta slibuje vyďat Faulknera, S. Lewise (a snad i Karla Maye). Po skoro deseti letech byl zase vydán první Dostojevský, v omezeném nákladu i Pasternak, Bauďelaire, Wilde, Alfred de Musset . . . Nesourodý to seznam autorů které komunistická censura zde shromáždila v jedné kupce! Komunističtí vůdcové slíbili, že v postalinské ěře [pageend13]14 TRIBUNA TI, KDO NÁM ODEŠLI PAVEL KOLDA Exilový časopis, který může vycházet jen v dlouhých intervalech, je odsouzen také k tomu, aby s mnohým přišel pozdě — i se vzpomínkou na zesnulé přátele. Pavel Kolda, po několik let spolupracovník Ústavu a zakladatel jeho Dokumentačního střediska, zemřel 23. záři 1957 v New Yorku. Bylo mu jen sedmadvacet let. Práce, kterou za sebou zanechal, ukazuje, co mohl pro nás všechny znamenat v budoucnosti. Jsme o něho slabší. JEŠTĚ ZA ZDEŇKEM NĚMEČKEM Česká kulturní rada v exilu udělila "Říjnové uznáním za rok 1957 in memoriam spisovateli Zdeňku Němečkovi. — Je v tom kus symbolického vítězství dovršeného uměleckého a lidského osudu i kus exilové tragiky. Symbolické literární ceny mají totiž v exilu připomenout někdejší československé státní ceny, udělované 28. října. Zdeněk Němeček byl poctěn čs. státní cenou za slovesné umění v říjnu roku 1927, za svůj román »Na západ od Panonie". Ústřední postava tohoto románu, horník Polu- boj, (který nám připomíná Čapkova Hordubalal), nebo Němečkův malíř Roušar z románu »Ďábel mluví Španělsky" — to jsou typičtí čeští emigranti, skoro bychom řekli'. »malý český člověku velkých lidských hodnot, sociální dělnosti a nacionalismu činu. Jev našem moderním literárním světě nemnoho autorů Němečkova významu, kteří se setkali s tolika cizími zeměmi a osudy jejich lidí. — Již tyto zevní okolnosti samy o sobě, by mohly jeho dílo poznamenat moderním internacionalismem, jemuž tak zvaní ^pokrokoví* autoři i čtenáři zapalovali oslavné ohně dávno předtím, než nesmysl t.zv. »proletářského internacionalismu a socialistického vlastenectvím, se stal součásti ar- senálu marxistické propagandy. Němečkovo literární dílo, jež se střetlo s tolika cizími klimaty a osudy, je vnitřně vzácně celistvé a typicky české. Nikoli náhodou je Němečkova literární prvotina věnována našim legionářům. A jakoby nějakým řízením osudu, jedna z posledních Němečkových úvah, »Meditace legionářská*), uveřejněná krátce před autorovou smrtí, se znovu k posláni legií vrací. V této úvaze Němeček citoval slova italského revolucionáře Mazzini-ho, podle nichž wlast není pouze zeměpisným celkem, ale ideou, jež se na tomto celku vytváří. Vlast je láskyplná myš- lenka«. Zdeněk Němeček sledoval tuto Mskyplnou myšlenku* na všech svých poutích, od sibiřských tunder až k rovníkovému pásmu (^Ostrovy smaragdového růžence*, "Dopisy se Senegambie*), od iberského poloostrova. ("Ďábel mluví Španělsky*), až k severoamerickému kontinentu, (»New York — zamlženo*) a ke kanadské PTvrdé zemi*). Ve svých některých pracech, Němeček jako by prožíval s četnými emigranty svůj osud vlastní. Je v těch postavách a osudech kus sukovitého češství, českého mravního příkazu i trpělivého, neokázalého hrdinství. Proto jsou postavy jeho románii tak živé, srozumitelné a spontánní. Němeček — autor mimořádně zvídavý a poučený — měl jedinečný smysl pro detail a konkrétum, aniž by těmito atributy přeplnil scénu nebo děj svých románů či dramat. Jak v jeho varovné hře »Most«, poznamenané již přízrakem druhé světové války, tak i v přemítavé a trpké hře "Zač lidský život*, (zase z prostředí českého vystěhoval- ce), Němeček se dobral hlubokého jádra filosofického a značného účinku psychologického. A ještě bychom rádi upozornili na zajímavou vlastnost autorova osudu i osudů jeho hrdinů'. Zdeněk Němeček — voják, diplomat, spisovatel — odešel tolikrát do světa, aby se vždy -— ještě s větší dychtivostí a láskou — vrátil domů. — Pěkně to řekl básník Jan Tumlíř nad jeho rakví'. yyOdcházel, aby nemusil přestat milovat*. I v Němečkově poslední cestě z New Yorku do Evropy a v jeho náhlém skonu v Mnichově, je kus tragiky spisovatele-exulanta. A kus dalšího návratu domů. Návratu nedokončeného... Pavel Javor Dr. HUBERT RIPKA Dr. Hubert Ripka zemřel v Londýně dne 7. ledna 1958. Z našeho exilu odešel muž, který více než kdo jiný ztělesňoval československou politickou tradici — tradici pokrokové, realistické demokracie. V tom smyslu navazoval přímo na Masaryka a Beneše, na jejich program stejně jako na jejich methodu pracovní. Toto příbuzenství šlo až tak daleko, že tak jako Masaryk a Beneš, i dr. Ripka začal svou státnickou dráhu v exilu a v exilu dal své politické filosofii formu konkrétního politického programu. Pro toto příbuzenství byl často terčem těm, kdo neměli dost odvahy mířit přímo na Hrad. Theoretická i praktická práce dr. Ripky byla zaměřena na zahraniční politiku. Jeho kniha o Mnichově byla zavrcholenim předválečné přípravy. Když vyšla v roce 1939, byla z nej důležitějších zbrani naši zahraniční akce. Dodnes je nejlepšim dokumentem o politice, která vedla k rozkladu mezinárodního řádu, jak jej Evropa znala od míru versailleského. Postavení malého národa na křižovatce velmocenských zájmů bylo od té doby Ripkovým prvním zájmem. Jestliže selhaly jeho naděje v řešeni, které pomáhal připravovat, chyba nebyla v koncepci, nýbrž v nedostatku vnitřních i vnějších záruk, které by byly československou nezávislost pojistily. Tyto záruky hledal dr. Ripka ve svém druhém exilu a jeho federalistické práce a myšlenky o neutralizované střední Evropě byly v mnohém směru průkopnické. V exilu se rodí myšlenky, ale žáci, zejména v politice, se získávají jen doma dlouhým, nepřetržitým stykem, za něhož si ideje vsávaji do nových mysli jako voda do nové půdy. Dr. Ripka věděl také o této tragické stránce našeho exilu a pomáhalo mu ji snad nést jen vědomí, že československá politická tradice, k ňiž. patřil, nepadá s jedním mužem, ba ani ne s jedním exilem. V tom smyslu měl dost žáků, aby se nemusel bát, že zanechává po sobě prázdné místo. V tom smyslu jsme i my s ním byli zajedno a jeho osobní přátelství k nám bylo nádavkem, kterého jsme si vždy vážili, na který budeme s úctou vzpomínat a který budeme s bolestí postrádat. [pageend14]TRIBUNA 15 ZAKÁZANÉ OVOCE bolševismu naplní Leninova hesla o koexistenci. Hovořilo se o mírovém soutěžení vědy i umění. Na západě by se na daném stavu moc nezměnilo. Komunistické strany nesovětské sféry nejsou nefundovány a co z kulturního bohatství mateřské země bolševismu chtěly publikovat, to směly uveřejnit. Ze slibů doufali ale těžit ti, jimž byl vstup do nekomunistického světa po léta zakázán: vědci, literáti, umělci, řadoví občané v Československu. Změnilo^se skutečně něco? oByrokrácia ovládá zatial aj zásobovanie knižnic zahraničnou literatúrou«, psal Lud 18.4.1956. oSituácia dospěla tak daleko, že dnes nemáme takmer nijakú západnú vedeckú literaturu, ale od našich vedcov požadujeme, aby západnú vedu a techniku nielen poznali, ale svojmi dielmi aj prekonali«. Ján Bobok mluvil ve Slovenských pohladoch č. 12/1956 za filosofy: »Zaisté najvyššou ambíciou filozofa má byt: držat ruku na tepne čias; intenzívně sledovat myšlienkové prúdenie domáce i zahraničně, dianie spoločonské a vedecké, zaujímat k nim postoj odhalovat ich zákonitosti a zauzlenia. . . No naša filozofická produkcia ukazuje, že právě toto sa zanedbává najviac — v zmysle osvědčeného hesla: veď aktuálně otázky vyrešia sa na vyšších miestach. Velkou překážkou je tu nesporné i slabý dotyk s filosofickou tvorbou kapitalistických krajin, čo len oslabuje bojovnost filozofov«. Časopis Lud i s. Bobok jistě vyjádřili, co chtěli říci mnozí. Zapomněli ale, že moudrost strany se opírá o zkušenost a ta je někdy — ba často — pro stranu smutná. Příklad: na všech universitách a technikách existují stolice marxismu leninismu. Jejich učitelé procházejí zvlášt pečlivým školením a požívají přitom mimořádných práv. Mohou na př. studovat i z knih »normálním smrtelníkům* záká- zaných, Co se ale nestalo! Právě tito učitelé, (asi proto, že ochutnali zakázaného ovoce!) se stali propagátory tendencí komunistické straně nepříjemných, dokonce nepřátelských, jak jsme se již zmínili jv Tribuně, srpen-září 1957, v článku o jednotě KSČ. Může strana po těchto špatných zkušenostech vyslyšet přání vědců a umožnit jim přístup k neso- větským zdrojům? Může vyhovět manželům Zoubkovým, kteří považují za »legrační«, že ve XX. století musí »přežvykovat z třetí ruky zprávu o tom, co je a nebo není v pocitu lidí, vzdálených od nás pět set kilometrů*; kteří deset let starou reprodukci díla italského sochaře musí, dík poměrům, považovat za »sensační« novinku. (Výtvarná práce 5.7.57.) Nebo — vyhoví strana umělci Oldřichovi Smutnému, který si stěžuje, že do ciziny jezdí i dnes »jen úzká, stále stejná skupina umělců*, ačkoliv podle jeho — jistě správného — názoru právě mladí a nej mladší by měli poznat Louvre, Itálii a všechna ostatní místa, kde jsou soustředěny kulturní a umělecké památky, díla a poučení. (Výtvarná práce / 3.8.57.) Jistě, strana by mohla vyhovět, ale nechce. Ludvík Kundera, básník, a na domácí poměry velmi odvážný literání kritik, napsal v orgánu Svazu spisovatelů — v Novém životě č. 7-1957: »Myslím, že jsme na samém začátku literárně historického průzkumu údobí první republiky. Jde především o to, zpřístupnit vše co kde napsal. Mít porozumění pro vývoj, který se nedál podle pravítek, natož podle jednoho metru. Mít úctu k faktům. K jejich mnohosti a mnohotvárnosti. A nefixlovat s nimi/* Je KSČ schopna »neflixovat« ? Podle našeho názoru není. Fakta která nedovede překroutit — raději i nadále zamlčuje. Byla ochotna k určitým ústupkům. Směl vyjít třeba výběr z Kiplinga, na kterého se režim dlouho díval »s nedůvěrou, jako na opěvovatele ‘ctností’ bílého muže* (Učitelské noviny 7.2.57). Byla »přehodnocena«, jak zní úřední termín, i řada jiných autorů: Rimbaud, Feuchtwanger, Hemingway, Čapek — i Homer. Byli ale vydáni v tak malém počtu výtisků, že jejich »uznání« je aktem trochu podivným. (Odyssea vyšla v 10.000 výtiscích a byla rozebrána již v Praze; Stařec a moře se do patnáctitisícového města Varnsdorfu dostal jen ve 'dvou exemplářích; Rimbaud v Nezvalově překladu byl rozebrán během několika hodin a nový dosud nevyšel; hlad po Čapkovi, nedávno ještě zakázaném, není dávno ukojen. Přitom, jak víme z Rudého práva z 21.6.1957, knihy v ceně 60 mil. Kčs, vydané v r. 1956, byly »zlikvido- vány«, protože je nikdo nechtěl.) Dvanácté hudební jaro v Praze se v r. 1957 »po prvé otevřelo palčivým problémům soudobého hudebního života*. (Literární noviny č. 19-1957.) A nová, odvážná inscenace Mozartovy Kouzelné flétny v Praze na Národním divadle? Její režisér raději uprchl na západ, aby se vyhnul komplikacím -— nejenom ideologickým — které z ní vyplunyly. Můžeme ještě, ve světle těchto skutečností říci, že slib smírového soutěžení* byl v oblasti kultury a vědy se strany režimu v Československu splněn ? V úvodníku Tribuny z února-března 1957 jsme psali: »Destalinisace«, »liberalisace« a »demokratisace« v mocenské sfeře komunismu jsou plánovány a prováděny komunistickou stranou jako příprava další expanse. Chrusčov prolil mnoho krokodýlích slz nad svou stalinskou minulostí. Dnes si ji upevňuje podle zásad svého učitele. Novotný, který vzešel, vyrostl a stal se vrchním velitelem z moci aparátu KSČ, nebude jiný. Bude rdousit a škrtit ale bude se také tvářit ušlechtilý, přející vědě a umění, dobromyslný a velkorysý. Stalinský sputnik Chrusčov je mu pánem a vzorem. V praxi to bude znamenat, že u nás v Československu poroste i nadále jen jeden jediný strom. A komu bude chutnat ovoce, jež dává, ten to bude mít, jak se říká, dobré. Bude mít peníze, tituly, snad i moc a v některých případech i právo přivonět ke květům, které rostou za plotem. Citovali či připomněli jsme hlasy, kterým se toto řešení nelíbí. Oponují, chtějí i nadále vzdorovat. Jmenovali jsme, ale ta nej důležitější jména se asi neobjevila. Jsou zatím schována v zápolí fronty, na které bojujeme. Nyní jde o to poddat se — anebo vyhrát. Buď se smířit s tím, že poznání je něco, co budeme my, lidé, věčně hledat — anebo uvěřit tvrzení, že pravda byla už nalezena provždy a na věky. V komunismu. Nevěříme, že ti kdo hledají jsou zbabělci, a že jsou v menšině. MALÁ EVROPA (se str. 12) zabezpečení stěhováním nebude vůbec ohroženo. Podobně německá auta či fotografické přístroje budou dováženy bez cla do Beneluxu, máslo pak z Holandska do Německa, atp. Ve styku s Anglií či s USA budou mít státy Společenství jednotná celní a dovozní ustanovení, takže i v tomhle ohledu budou vystupovat jako jeden hospodářský celek. Signatáři se rovněž zavazují vytvořit zvláštní investiční fond pro financování hospo dářského rozvoje svých zámořských osad (převážně v Africe). Ve čtyř až pětiletých periodách má být tohoto cíle dosaženo a to tak, že ke konci každého údobí sníží státy svá ochranná omezení asi o deset procent. Druhou dohodou se signatáři zavazují koordinovat veškerou výrobu atomové energie, jak pro vojenské tak i pro mírové účely. Široká formulace byla umožněna tím, že Německo samo se zříká výroby atomových zbraní. Uzavřená smlouva obsahuje kapitoly o investicích, výzkumu, výměně poznatků a o jednotných cenách atomové energie. Ke konkretisaci plánu EURATOMU přispěla zpráva komise t.zv. »tří moudrých mužů*, Louis [pageend15]16 TRIBUNA Armanda, Franz Etzela a Francesco Giordani. Dle jejich odhadu evropské země dováží dnes přibližně čtvrtinu energie zvenčí (většinou v podobě nafty z Blízkého východu) — přepočteno na kamenné uhlí to obnáší zhruba 100 milionů tun. V roce 1967 budou tyto země muset dovážet už 33% své spotřeby, t.j. asi 200 milionů tun a o .deset let později kolem 300 milionů tun kamenného uhlí. Náklady dovežené energie stoupnou tedy zhruba z 2.000 milionu dolarů na 6.000 milionů dolarů ročně (v roce 1975). Aby tyto náklady byly sníženy, navrhují členové komise postavit atomové reaktory v kapacitě 15 milionů kW, což je dle jejich odhadu za současné situace optimální kvóta, která pomůže udržet dovoz energie na mezi asi 165 milionů tun kamenného uhlí. Postavit reaktory s podobnou kapacitou je dle těchto odborníků během deseti let zcela dobře uskutečnitelné. Obě dohody obsahují řadu organisačních ustanovení. Hospodářské společenství bude spravováno Radou 17ti ministrů (Francie, Německo a Itálie delegují každý 4, Belgie a Holandsko každý 2 a Lucembursko 1 člena Rady; v prvním údobí je k rozhodnutí zapotřebí většiny dvanácti hlasů, později jen většiny absolutní). Kromě Rady ministrů je zde Evropská komise (složená z devíti členů), která však na rozdíl od Nejvyšší autority Společenství pro uhlí a ocel nemá rozhodující pravomoci, ale má funkci převážně poradní. Podobně jako Rada ministrů je i parlamentní shromáždění obesláno členskými státy — je voleno z parlamentů dotyčných zemí. Toto shromáždění je společné i Společenství uhlí a ocele a EURATOMU, podobně jako i soudní dvůr, jmenovaný členskými vládami na sedm let. Z jiných orgánů zaslouží zmínky: a) investiční banka disponující kapitálem 1 miliardy dolarů (Německo a Francie každý přispívá 300 miliony dolary, Itálie 240 miliony, o zbytek se dělí země Beneluxu); b) poradní měnová komise; c) hospodářská a sociální komise; a d) fond pro školení a přesun dělníků v případě se vzmáhající nezaměstnanosti. Z výše uvedeného organisačního náčrtu vyplývá, že hlavní slovo budou mít členové vlád účastněných států a ne, jak je tomu v případě Společenství uhlí a ocele, na vládách nezávislý orgán (Nejvyšší autorita či Evropská komise). Nové evropské organisace se tím: 1) vyhýbají dvoukolejnosti administrativy, a 2) jsou pevněji zakořeněny v mocenské půdě, na níž členské státy konec konců spočívají: parlamenty a vlády. Jde vlastně o návrat k mezinárodnímu a odklon od nadstátního principu — i když mezinárodní orgány okleštují akční pole členských států dnes již drastickým způsobem. A ješte jeden krok učinila západní Evropa k vlastní integraci: v prvních dnech února 1958 byla po deseti letech konečně podepsána smlouva o hospodářské unii zemí Beneluxu, po deseti létech celní unie, která de facto tyto země od r. 1948 spojuje. Ne méně než 72 podpisů bylo zapotřebí k tomuto právnímu aktu, kvitují novináři v Hágu s ironií. Ironie je však jen gestem; v podstatě jsou občané těchto malých států hrdi na to, že ukázali Malé a snad v budoucnosti i Velké Evropě cestu k jednotě a spolupráci. CO VYCHÁZÍ V EXILU Několik publikací došlo nám na adresu TRIBUNY; rádi upozorňuj em na ně své čtenáře, roztroušené po několika světadílech. Bohemica Viennensia vydala v roce 1956 antho- logii básníků českého exilu pod názvem Čas stavěni. Antonín Vlach se v úvodu zmiňuje, že cílem sbírky je doplnit obraz exilní poesie, který si čtenář učinil četbou sbírky Neviditelný domov. Vkusnou cyklostylovanou formou Čas stavěni podává ukázky tvorby Borové, Čermáka, Kavky, Kovtuna, Martina, Martínka, Pavla, Popěry, Strnada, O. Tomana, R. Vlacha a Zeleného. O knižku si napište na adresu: Wien XII/82, Fach 8, Rakousko. V téže edici vyšla německy (patrně pro krajany ve Vídni) tiskem, sbírka humorných, satirických povídek: Alfa, Der Mann vom Mond, Vídeň 1957, 35 stran. Jinou anthologii nám připravil Ladislav Matějka Kulturním sbornikem ROK (1957), vydaným péčí Moravian Library (Box 161, Grand Central Station, New York 17.) Jde o kulturní péle-méle, obsahující příspěvky k české literární vědě a k linguistice od mužů nemenší úrovně než profesor Roman Jakobson; vzpomínky Alice Masarykové; články od J. Cepa, A. Hrubého, úryvky z Komenského; básně Seifertovy, Kainara, Whitmana, Tumlíře; a jiné. Vkusně graficky vydaná, vázaná knížka vychází v nákladu 3.000 kusů(/). Z knižnice Sklizeň svobodné tvorby nám došla historická studie Adolfa Mokrého, První kroky. Příspěvek k historii roku 1848 v Cechách, s copyright autorovým. Cena tištěné práce o 87 stranách obnáší dva dolary. Adresa: Dr. R. Vlach, Postfack 227, Lund, svédsko. Jiným svazkem Sklizně je druhá část proslovů Přemysla Pittera vysílaných do vlasti, vydaná v osmdesátistránkovém svazku pod názvem Oheň na zemi. Cena: $ 1.50. Edice Nový domov (978 Queen Street, W. Toronto, Ont. Kanada) vydává graficky krásně upravenou sbírku básní Miloslava Zlámala, Keby sa ■ jaro nevrátilo... Cena výtisku o 123 stranách: $ 1.50. Křestanská akademie v Římě (Via della Con- ciliazione 1) vydala cyklostylovaný, graficky pěkně upravený Výbor ze spisů J. V. Sládka, který si můžete za čtyři mezinárodní odpovědky na uvedené adrese vyžádat. Nejen česky, slovenský a německy, ale i francouzský nám vychází knihy v exilu. Comité ďétudes culturelles Franco-Tchécoslovaques přispělo subvencí k vydání téměř třistastránkové studie Jiřího Pistoria, zabývající se poměrem komunistů v Československu k Francii a k francouzské kultuře: Destin de la culture Francaise dans une démocratie populaire. La presence francaise en Tchécoslovaquie (1948-1956) Paříž, Les Iles ďOr, 1957. TRIBUNA — LIST ČS ZAHRANIČNÍHO ÚSTAVU V EXILU. REDAKCE: POSTBOX 91, LEIDEN — HOLANDSKO. Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22sh. — Belgie: 100 frs.—Velká Britanie: 18 sh. — Brazílie: 70 CrS. — Erancie: 900 frs. — Holandsko: 9 zl. — Itálie: 1500 lir. — Kanada: $3.—Německo: 10D.M. — Norsko: 16 K. — Švédsko: 12 B. — Švýcarsko: 12 frs. — USA: $ 3. — Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko'. z USA a Kanady na Czechslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute i ' Exile, Commonwealth Bank of Australia, Concord, Sydney, N.S.W. Děkujeme Vám. [pageend16]