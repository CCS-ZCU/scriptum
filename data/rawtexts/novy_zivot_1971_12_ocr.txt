novů ± • J i , život Z OBSAHU Benáček: Dvě tváře vánočního tajemství • Rucker: Hořící svíce # Otec biskup Trochta na synodu • Opat Anastáz: Památce pana Josefa Floriana • Oswiečimský vězeň — blahoslaveným • Petřík: Caritas vero aedificat • P.: Koleda vyhoštěných • Petr: Konce a nové začátky • Ovečka: Třetí zasedání biskupského synodu • Kratochvil: Svědectví o 21. srpnu • Veselý: Busta kardinala Berana # Naše povídka: Stárková, Váleční Mikuláši ROČNÍK XXIII • PROSINEC 1971 [pageend1]«i>vy život MĚSÍČNÍK CYR1L0MET0EDJSKÉ LIGY PRO KULTURU A 2IV0T Z VIRY * VYDÁVÁ KŘESŤANSKÁ AKADEMIE V ŘÍME * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. * Řídí redakční kruh. * Předplatné na rok 1971: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 ACCADEMIA CRISTIANA - Via della Conciliazione, 1, Roma (617) s pozn. NŽ 1971. * Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 06193 Roma, Via della Conciliazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberta Hrubý), nebo naším zástupcům v jednotlivých zemích: Anglie: CML (P. Jan Lang S.J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont, nebo Czech Jesuit Fathers (Rev. B. Janíček, SJ.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P.O. Grafton, No. Dakota. 58237. Vita Nuova. - Mensile. * Autorizzazione Tribunale Roma N. 3779 del 16-3-54. * Direttore responsabile: P. Vincenzo I n s o l e r a S.J. SVATKY V PROSINCI 1. Edmunda Campiona, jednoho ze čtyřiceti anglických mučedníků, prohlášených za svaté 25. října 1970. V Římě r. 1573 vstoupil k jezuitům, noviciát dělal v Brně, v Praze na Klementinu dokončil svá studia a r. 1578 byl vysvěcen na kněze. Byl hledaným kazatelem a zpovědníkem, pro studenty založil první mariánskou družinu. Pak se tajně vrátil do rodné Anglie, ale jen rok mohl pracovat. Byl odsouzen k smrti rozčtvrcením, prý pro spiknutí proti vládě a 1. prosince 1581 popraven. 3. Františka Xaverského (1506-1552), jezuity, patrona misionářů. 6. Mikuláše, biskupa v Myře v Malé Asii na sklonku třetího a čtvrtého století. Proslul skutky milosrdné lásky k chudým, které však nejraději konal potají; jeho úcta se rozšířila i na křesťanský Západ. 9. Bl. šebíře (zemř. 1067), biskupa pražského za knížat Břetislava, Spytihně- va a Vratislava. 12. Ct. Přibyslavy, sestry sv. Václava. 28. Betlémských mláďátek, zavražděných Herodem. V mnoha zemích je to den modliteb za děti utracené ještě před narozením v lůně matčině. 29. Tomáše Becketta, arcibiskupa v Canterbury, mučedníka v obraně práv proti přehmatům anglického krále Jindřicha II. Neb řeky, moře, vše splyne, což na. světě, všecko mine, kromě Božích slov jedině. české přísloví DVĚ TVÁŘE VÁNOČNÍHO TAJEMSTVÍ Jsou pravdy, k nimž se nám otevírá přístup jen na kolenou. Patří k nim bezpochyby i ta, která je obsahem a nepomíjející krásou vánočních svátků: »Zvěstuji vám velikou radost, která bude pro všechen lid: v městě Davidově se vám dnes narodil Spasitel — to je Mesiáš, Pán« (Lk 2,10); poselství, že Syn Boží se z lásky k nám stal člověkem, aby nás vykoupil. Nepatří k nim však jako jedna z mnohých, nýbrž jako žhavé ohnisko, do něhož se všechny sbíhají a v němž se navzájem prosvěcuje to, co víme o světě, o Bohu a o člověku. * * ★ Syn Boží — člověk, Slovo — tělo: rozpjato mezi těmito dvěma nerozlučnými póly vstupuje vánoční tajemství do zšedlé osnovy našich dnů, zatím co před jeho posledním smyslem se nám úžasem zatajuje dech. Podivná shoda okolností způsobila, že ono dítě, kterému bylo dáno jméno Ježíš, se narodilo v Betlémě právě ve chvíli, kdy mohlo být připočteno k občanům římské říše jako jeden z milionu drobných kaménků, které měly skládat zářivou mozaiku lidské slávy císaře Augusta. Ale podle jiného plánu, o němž císařské úřady neměly tušení, je toto dítě »odlesk božské slávy, dokonalá podoba Boží podstaty a všechno udržuje svým mocným slovem« (Žid, 1,3). Kristus je jeden z mnohých a zároveň Jediný. Vyslovovaný ústy všech a zároveň Nevýslovný a Nevyslovitelný. Blízký a Nedostupný. Člověk a Bůh. Vánoční tajemství se podobá váze, jejíž ramena se rozpínají mezi nebem a zemí a na jejíchž miskách leží osud světa. * * * 226 [pageend2]Machourek: BERANEK BOŽI, KTERÝ SNÍMÁ HŘÍCHY SVĚTA »A porodila svého prvorozeného syna, zavinula ho do plének a položila do jeslí« (Lk, 2,7), tak zní záznam o Kristově narození v lidsky přístupné řeči; téměř jen jako několik řádek v novinové rubrice »Co přinesl den« nebo » Osobní zprávy.« A proti němu slova, která usedají na lidské rty jen plaše jako ptáci z cizích světů: » on je obraz neviditelného Boha, zrozený dříve než kdokoliv z tvorů« (Kol, 1,15). Není tedy divu, že i pohled těch, kteří jako pastýři pospíchají do Betléma »podívat se na to, co Pán oznámil, že se tam stalo« (Lk, 2,16), se za hřejivě známým obrazem betlémské idyly utápí v závratné nedostupnosti. O pastýřích říká evangelium s prostou samozřejmostí, že » pospíchali do Betléma a nalezli tam Marii a Josefa i děťátko ležící v jeslích« (Lk, 2,16). Ale co vlastně vidí oči a srdce těch, kteří ke Kristu p řecházejí, to se dovídáme ze slov svátého Jana: »viděli jsme jeho slávu, jakou má od Otce jednorozený Syn, plný milosti a pravdy« (Jan, 1,15). Nedozírné rozpětí ticha vánoční noci: hřejivě blízké a nedostupně božské. HOŘÍCÍ SVÍCE Dopis nemocným Jsem často dlouhé hodiny sama. Jediným živým pohybem v mém pokoji je plamen svíce u nohou Madony. Hořící svíce je cosi podivuhodného. Na tisíce se jich zažíhá za dlouhých adventních večerů, aby se pak spojily v hymnus světel na štědrý večer. Je-li venku tma a chladno, hledají lidé teplo, jas a bezpečný klid ve svých domech. Svítí-li i ve tvém pokoji svíce, necítíš se už tak opuštěn a sám. Jako by měla v sobě život. Plamen plápolá, praská, tu a tam zcela zeslábne, aby znovu jasně vyšlehl. Teplá zář neosvěcuje jenom tvůj pokoj, proniká až do srdce, aby je potěšila, osvěžila a zahrnula jej pocitem bezpečí. Svíce je jakýmsi věrným přítelem, který s tebou sdílí všechny temnoty a smutky, aniž by od tebe něco očekával. Chtěla by tu pro- 227 [pageend3]stě být, jenom pro tebe, obdarovávat tě, abys měl dost útěchy a světla. Přeměňuje sama sebe v jas a světlo. Stává se vždy menší, pomalu taje, až se docela stráví. Není to nádherné podobenství čiré oddanosti! Je mnoho temnot na naší zemi. Nejen navenek, kde jsou teď delší a delší noci a dnů ubývá. Existuje tolik neútěchy, smutku, bídy, utrpení, šílenství a bezcitnosti. A přece má tentýž svět touhu po dobrotě a lásce. Nesčetná srdce volají po světle a radosti, po útěše s nebes. Tisíce křesťanů zpívají adventní písně, miliony doufají, že přijde světlo, které by dokázalo proniknout až do hlubin duše a přinést tam pokoj a štěstí, které nelze koupit penězi. Ve svaté noci, uprostřed nejhlubší temnoty, se otevře nebe a vyleje se světlo na naši ztemnělou zem. Světelný most mezi nebem a zemí. Živé světlo, Ježíš Kristus, chce prozářit temnoty našeho světa, chce utěšovat, uzdravovat, milovat nás celým svým životem i tím, že je mezi námi. Světlo padá s nebe a chce zažíhat a chce zůstávat. Světlo hledá lidi, kteří je přijmou, kteří budou ochotni tát v jeho síle a stravovat se. Chceš být ty tou svící? Tvé utrpení a tvé bolesti se promění skrze Ježíše ve světlo, v útěchu a požehnání. Milý nemocný a opuštěný příteli, věnuj své bolesti Bohu bezvýhrady. Jsou jako olej, jako rozpouštějící se vosk, který plamen právě potřebuje, aby mohl plát. Dovol mu, aby z tvé bolesti vytvořil světlo, tím že se budeš stravovat jako svíce. Nabízej mu své utrpení jako stálou oběť, aby mohlo být proměněno na požehnání a moc uzdravovat pro tuto temnou zem, pro tvůj kraj, pro tvé město či vesnici, pro tvé přátele i rodinu. Tvé těžké hodiny plné osamění budou naplněny bohatstvím, přijmeš-li je a na- bídneš-li je Bohu jako svůj dar, a obda- ruješ-li jimi i lidi, které miluješ, ty blízké i ty, co žijí daleko. Můžeš být pro ně světlem. To, co můžeš darovat, se nedá získat ani zlatém ani moudrostí. Dáváš své síly, svůj život v stravující a úmorné bolesti. Rozdáváš se kapku po kapce, aby měl plamen dost potravy, aby svítil, hřál, utěšoval a hojil. Připravme se, aby mohl Spasitel zapálit novým živým světlem naše srdce uprostřed ticha Svaté noci. Jen toto světlo dokáže vyzařovat pokoj a štěstí do temného a vyhladovělého světa. Nemocný a osamělý příteli, jsi nejkrásnějším darem pro celé lidstvo, dáš-li se přeměňovat ve světlo i ve svých bolestech, strádáních a Mezi těmito dvěma póly radostné zvěsti: mezi božskou nedostupností Věčného Slova a a něžnou přítomností Dítěte v jeslích se otevírá prostor pro úžas, dík a pro nevyčerpatelnou meditaci. A lidská myšlenka se pohybuje jako tkalcovský člunek od jednoho konce k druhému v horoucím neklidu a v klidné horoucnosti, na každém kroku obdarovávána, všude oblažována. Upíráme-li vnitřní zrak do nepřístupného světla Božího bytí, pod jehož majestátem se lámou všechna lidská měřítka a slova tím neúprosněji, čím houževnatěji se snažíme vyslovit nevyslovitelné, promluví k nám znenadání právě z hlubin onoho božského ticha vlídný hlas: » zjevila se přece Boží dobrota, která přináší spásu všem lidem« (T it, 1,11). Bohatství a nádhera Božího bytí se zrcadlí na tváři Kristově. » Boha nikdo nikdy neviděl. Jednorozený Syn, který spočívá na srdci Otcově, ten o něm podal zprávu « (Jan, 1,18). A obrátíme-li se k druhému pólu, necháme-li se přitáhnout lidskou postavou Kristovou a vším, co je na ní ušlechtilé, veliké a silné, začne před naším užaslým zrakem prokmitávat právě z Kristových lidských slov a gest záblesk něčeho, co se nedá vtěsnat do zákonů lidské psychologie. Z jeho čisté a silné lásky, z jeho suveréní svobody uprostřed spleti nástrah, nepřátelství a nenávistí, z jeho ryzí mravní síly, která reaguje citlivě na nejmenší záchvěvy lidské bídy a zůstává přitom nedotčena jejím mrazivým dechem, z jeho moci, která neponižuje, nýbrž osvobozuje, z jeho vědomí, v němž se nepochopitelně prolíná touha sloužit všem až do oběti vlastního života s nárokem rozhodovat o lidských osudech — z toho všeho-probleskuje Kristova nadzemská moc. A myšlenka, sražená na kolena, se vrací k druhému pólu s pokorným vyznáním: » Pán můj «. * * * Avšak nezůstáváme jen uchvácenými diváky mystéria vtělení věčného Slova; evangelium o narození Kristově vyzařuje blaživé světlo do nejvnitřnějšího jádra našeho života. Se zvěstí o Slově, které se stalo tělem a přebývalo mezi námi, se současně dovídáme, že jsme » všichni dostali z jeho plnosti a to milost za milostí« (Jan, 1,16). To je nejvzácnější dar vánoc, před nímž nám naše nejskvostnější dárky padají z rukou jako bezcenné tretky. Bůh nám daroval svého Syna. Světlo vánočního mystéria září v našich srdcích: » Neboť Bůh, který řekl: ať ze tmy zazáří světlo! zazářil i v našem srdci, aby nás osvítil poznáním Boží slávy na Kristově tváři« (2 Kor 4,6). Kristova zář v našem srdci — betlémy, které o vánocích stavíme, jsou jen symboly tohoto drahocenného světla; dárky, které rozdáváme, postrádají smyslu, zapomenou-li na podstatný dar, jehož jsou chudou a dalekou ozvěnou. » Boží dar je věčný život skrze Krista Ježíše, našeho Pána« (Rím, 6,23). * * * 228 [pageend4]A to znamená též: Kristus, jednorozený vtělený Syn Boží, zůstává darem neustále. »Bůh tak miloval svět, že dal svého jednorozeného Syna, aby žádný, kdo v něho věří, nezahynul, ale měl věčný život« (Jan, 3,16); Kristus je v nás a mezi námi bez ustání jako svátý a oživující dar; je dar Otce lidem, tak jako je jejich Vykupitel. A proto se nám nikdy nepodaří proměnit jej v samolibé vlastnictví. Nemůžeme vlastnit Krista, můžeme ho jen rozdávat. Nebo spíše v paradoxu: Kristus patří těm, kdo v něho věří, tím intimněji a nezcizitelněji, čím větší je jejich touha, ochota a odvaha povědět celému světu radostnou zvěst, že v Něm mají všichni lidé »vykoupení, odpuštění hříchů« (Kol, 1,14), že Kristus je v nás »naděje na věčnou spásu« (Kol, 1,27). Když proto svátý Pavel prohlašuje: » od Krista jsme dostali milost ke konání apoštolského poslání, abychom na oslavu jeho jména přivedli k ochotnému přijetí víry všecky národy« (Rím, 1,5), dosvědčuje těmi slovy, že mu padla do srdce ona »velká radost«, o níž anděl řekl pastýřům v betlémské noci, že »bude všemu lidu«. I tyto dva póly vánočního tajemství patří nerozlučně dohromady: je vysloveno do osobní intimity a chce být hlásáno na ulicích a náměstích. * * * Z lidské blízkosti Kristovy vyzařuje světlo a teplo do lidských srdcí; zažehává ohně radosti v dětských očích, sbližuje rozhněvané, umlčuje třesk zbraní na frontách, vrací do paměti a na rty zapomenutá slova modlitby. Ale vlastní světlo a radost — sláva vtěleného Syna Božího — nám zároveň brání, abychom nezůstali vězet v síti mělkých citů, třpytivých ozdob, dárků a kouzelných melodií, jimiž jsme vánoční tajemství ověsili. Neodolatelná poesie, kterou staletí s dojemnou úctou a něžnost do vánočních hodin vdechla, byla vytvořena, aby nám pomohla přijmout podstatný Dar, v němž se sdílí sám Bůh. » A všem, kdo ho přijali, dal moc stát se Božími dětmi, těm, kteří věří v jeho jméno« (Jan, 1,12). A tento Dar nelze přijat jinak než na kolenou. Josef BenáČek BL MAXMILIÁN M. KOLBE P. Kolbe je knězem Kristovy Církve, služebníkem krvavě pronásledované Církve v Polsku, velký mariánský ctitel, ušlechtilý bojovník za práva živého Boha, ztělesnění františkánského ducha chudoby a odříkání, uvězněný pro Kristovu Církev, mučedník pro národ, oddaný Božím zákonům i své vlasti, člověk, který dává svůj život za svého bratra. Je znamením tohoto času. Bůh mluví k národům skrze své proroky a své vyvo- osamělosti. Tvůj život není nadarmo, není méněcenný, není bez smyslu, ponoříš-li ho do Boha, který jej přemění v živé světlo pro všechny, které miluješ, ano i pro celý svět. Až ozáří ve Svaté noci tvůj pokoj a tvé srdce hořící svíce, pak se raduj, že smíš být sám takovou svící, která vyzařuje nebeské světlo. Maria Rucker PAMATCE PANA JOSEFA FLORIANA Byl to neobyčejný člověk, což každý okamžitě poznal, když s ním promluvil jen několik vět. Byl to člověk Božího řádu a myslitel, na slovo vzatý. Jeho život zaznamenává tolik nevšedních událostí, že připomíná život starého, mnoha boji prošlého křižáka. Bojoval po celý život proti prostřednímu katolictví i s občanským maloměšťáctvím. V době všeobecného úpadku a nedozrálé tak zvané katolické Modemy přijal za vlastní katolickou tradici Sušilovu a posiloval své přesvědčení dílem Léona Bloya. Jeho přímení knihou a orientací pro duchovní život byl Tridentský katechismus a Písmo bylo denním pokrmem, k němuž se později řadilo sv. přijímání, když vyšel dekret Pia X. Pan Florian znal na rozdíl od tehdejšího světa Starý i Nový Zákon, vyhledával nejlepší překlady, nejvzácnější mu pak zůstala Bible svatováclavská, a Písmo, pokud se pamatuji, přeče.tl a promeditoval aspoň sedmkrát. Dalšími jeho učebnicemi byl římský misál a rituál. Jejich mnohé teksty znal zpaměti a dovedl jich užívat slovem i písmem. Jeho řeč i psané slovo to byl ostrý meč, 229 [pageend5]pod kterým padaly hlavy maloměšťáků, ať to byli kněží nebo laici. Nebylo to nikterak pozérství, kterému někdy podléhají i katolíci, avšak hluboké přesvědčení a z něho vyplývající život. Žil z víry do všech důsledků a pronásledování ze strany světského anebo církevního úřadování. Smrt jednoho z jeho odpůrců, kancléře a později mírového (z mírových sice nejmímějšího) kapitulního brněnského vikáře Kratochvíla, který se úředními cestami dostal na ta místa, svědčí i po Florianově smrti o jeho nesporném vítězství. Vidoucím zrakem rozpoznal velikost svatosti Pia X., jehož dekrety vydával, dávno před jeho svatořečením. Již mnoho let visí u Florianů velký obraz tohoto papeže. A spolu s Léonem Bloyem uctíval léta před jejím svatořečením Johanku z Arku jako svátou. Měl dar rozeznávání duchů i znamení doby mu byla více než jiným srozumitelná. A tak poznal nedostatky i nebezpečí plynoucí z politického katolictví, k němuž byl od počátku aspoň nedůvěřivý. Jestliže se vícekrát za svého života octl v konfliktu s mocí světskou či duchovní, nikdy to nebylo ze zlé vůle aneb z lehkomyslnosti jako spíše pro nepochopení jeho argumentů protivnou stranou. To dosvědčují stovky lidí, v jistém smyslu žáků či čtenářů staroříšských knih, kteří ve své většině zůstali v nej těžších dobách po první válce a i v těchto létech věrni katolické církvi. To je jistě rozhodující svědectví pro správnost cesty pana Floriana. Nechci se pochopitelně dotýkat jeho vlastního náboženského života, chtěl bych se jen zmínit o přání, jeho, který po celý život přijímal Tělo Páně, — přání, které několikrát vyslovil, aby totiž při jeho umírání po celou dobu byl přítomen kromě rodiny katolický kněz a s ním a za něho se modlil. Toto přání bylo vyslyšeno. Nebyl to sice místní farář, byl to jeden z jeho přátel, dosud žijící moravský kněz. Chtěl bych ukončit malou připomínkou, která daleko není vyčerpávající, vždyť je to jen poznámka, — (jak jej znám, ani by si nepřál, aby se o něm psalo) — o jeho významu pro českou kulturu vůbec. To nám prozatím připomene několik jmen. Jsou to objevy až překvapující: První české vydání Franze Kafky, díla Durychova, Demlova, Čepová i Zahradníčkova, cesta k Josefu Čapkovi, jehož díla si vážil více než Karlova, k Vančurovi, Holanovi i Halasovi. Jeho věčně mladé katolictví vábilo tolik mladých lidí lené. Je víc než jasné, že právě dnes chce říci světu, Že hodnoty opravdové důležitosti jsou: láska, odříkání, chudoba a oběť. Dobré bydlo uzavírá srdce a dělá je chladným. Svět nasycených egoistů není s to zahřát člověka. Horečná touha mít stále víc oddaluje od sebe Boží děti a zatím by se víc a víc měli cítit bratřími. Hypnotizující pohled války, vedené kamennými srdci, nahání strach a terorizuje všechny národy. Svět se musí naučit věřit v lásku, že má moc jít až k oběti, rozdělit i své srdce s druhými, i pokrm i oděv, všechno... Jen člověk, který věří, že je lepší dávat, než přijímat, může dospět k pravé svobodě. P. Kolbe nikdy neustal pro únavu nebo nemoc vykonávat své kněžské povinnosti. Kázal na svobodě i ve vězení. Zpovídal všude i v koncentračním táboře. Neustále se modlil, i v cele smrti. Žehnal všem i svým věz- nitelům. Je vzorem moderního kněze, věrného Kristu a Jeho Církvi. Kard. Štěpán Wyszyňski » P. Maxmilán naplnil skutkem Ježíšovu větu o vyku- pitelské lásce i v příšerném prostředí koncentračního tábora Osvěčim. Obětoval svůj život za svého druha, který už byl odsouzen ke smrti hladem; a když se ho v rozhodném okamžiku lagerfúhrer Fritsch ptal: Kdo jsi? P. Kolbe odpověděl: »Jsem katolický kněz«. Není kněz druhý Kristus7 Nebyl Kristus-kněz výkupnou obětí za celé lidské pokolení? Jaký příklad pro nás kněze! Nový blahoslavený nám ukazuje, jaké je naše zasvěcení a naše poslání. A to právě v této době nejistoty, kdy by lidská přirozenost chtěla převýšit úplné obětování se Kristu. A jaká posila pro dobré kněze a řeholníky, kteří chápou své poslání podobně jako on: Jsem katolický kněz, proto obětuji svůj život, abych zachránil druhé. Náš blahoslavený dal svůj život také z přátelských pohnutek. Byl Polák. Aby zachránil svého spoluobčana, otce rodiny Františka Gajowniczka, šel místo něho na smrt. « Při těch slovech se ozval basilikou mohutný potlesk. Sv. Otec zakončil poukazem na slavný katolický polský národ, na jeho historický osud, poznamenaný tolikerým utrpením a který našel právě v této tragedii jednotu a dovedl rytířsky bojovat za svou svobodu a zachoval si vždy katolický ráz. Pod ochranou Matky Boží si zachoval svou víru a zbožnost. To všechno nám připomíná jméno blah. Maxmiliána Maria Kolbe. Církev a svět se z toho radují. Pavel VI. při beatifikaci OTEC BISKUP TROCHTA NA SYNODU Biskup Trochta nejdříve i jménem biskupů ČSSR zdůraznil důležitost projednávaného tématu o kněžství jako službě: Jaký kněz, taková církev. Jistě existuje jistá krize kněžství, ale není tak všeobecná, jak bývá 230 [pageend6]představována; vzniká tu nebezpečí, že mezi věřícími a také kněžími povstane dojem, že biskupský synod bude jednat jen o negativních stránkách dnešního stavu věcí a zapomene na tolik kněží, kteří konají své povinnosti s velkou obětavostí a věrností. Tito kněží vidí v neustálém a okázalém upozorňování na bolestné zjevy krize urážku svého vlastního kněžství. Ostatně mnozí i lidé nevěřící vidí právě v této krizi kněžství a autority známku pokroku. Není krize kněžství spíše důsledek jiné krize, jejíž příčiny nutno hledat? Místo přehrabávání přítomného stavu mysleme na budoucnost. Nezůstávejme jen u negativních zjevů, razme cestu pozitivním, které také existují. »Dux vitae non est mortuus, regnat vivus. Vůdce života není mrtev, je živý a kraluje.« (1. října) * * * Také druhé téma synodu O spravedlnosti ve světě je nejvýš aktuální. Všichni očekávají jasné a přesvědčivé závěry, které by v nich probudily důvěru a nadchly k činům. Je politováníhodné, že podněty encykliky Rerum novarum našly malé pochopení nejen u věřících, ale i u kněží a biskupů; tím si vysvětlíme, že v některých zemích církev ztratila důvěru dělnické třídy, části inteligence a mládeže. Církev ovšem nenese sama odpovědnost za dnešní situaci, mnohdy byla vázána právními předpisy a nemohla spravedlivěji a užitečněji užívat svého majetku. Nikdy však nezapomněla na zlepšování životních podmínek dělnických a chudších tříd; dosvědčují to jména svátých Jana Bosca a Josefa Cot- tolenga v Itálii, Kettelera a Kolpinga v Německu a dala by se uvést i další. Od doby Lva XIII. církev zasahuje hlouběji a účinněji do sociálního dění; posledním důkazem je list PavTa VI. » Osmdesáté výročí« k jubileu encykliky Rerum novarum. Co může církev vykonat pro spravedlnost ve světě: 1. Především je nutné vnitřní obrácení nás samých. 2. Musíme se nechat inspirovat evangeliem, které nás učí lásce k Bohu a k lidem. 3. Ale je třeba němu přistoupit s vírou, a je úkolem teologů, aby evangeliem oživovali a prohlubovali sociální vědomí, ochotu k oběti, citlivost pro potřeby bližního. Sociální nauku církve, kterou kážou, kněží mají dokazovat vlastním životem. 4. Je nutné velkomyslně uskutečňovat evangelní chudobu v církvi samé. 5. Třeba vypracovat jasnější výklad práva na soukromé vlastnictví, jeho rozsah a meze, jeho omezení pro dobro celku. A především je třeba osobního svědectví života, který jedině dodá učení církve věrohodnosti. Odříkání a oběť jsou cesty, které vedou ke spravedlnosti, uchovávají živé sociální vědomí, potlačují sobectví, disponují k lásce a vedou ke spolupráci a solidaritě. (21. října) i bohoslovců stejně jako snaha proniknout do moderního myšlení a poznat dílo Blondelovo nebo Einsteinovo. Když dnes vzpomínáme 30. výročí jeho smrti, směle a odpovědně můžeme ba musíme říci, že dodnes jeho duch a celé dílo staroříšské edice zůstávají nadále základnou českého novodobého katolictví. Opat Anastáz Prosím vás, budete-li mít příležitost a bude-li to vhodné — vyřiďte svým přátelům, rovněž nemocným, pozdrav od jejich biskupa, a řekněte jim, že biskupova péče a láska platí obzvláště nemocným a všem tělesně postiženým. A to ze dvou důvodů: Nemoc nebo nějaký tělesný nedostatek jsou Božím navštívením; to znamená že velmi záhy zakoušíte ve svém životě a na vlastním těle, a to někdy už po léta, že pozemský život je pomíjivý a smrtelný. Je šťastný ten člověk, který si to zavčas uvědomí, srovnáme-li ho s jiným, který pro své mládí a zdravé tělo míní, Že to zůstane vždy tak a že tento život nekončí. Vy jste ale živým kázáním, jak pomíjivý je pozemský život a že my všichni tu na světě máme jen příbytek, který jednoho dne budeme muset opustit. Děkuji vám za toto kázání, které tak tiše, ale důrazně hlásáte ostatním. Sami se ale na to dívejte jako na Boží navštívení a milost, které se vám dostalo. Na základě tohoto poznání můžete být Bohu obzvláště blízko. A prosíte-li pak Pána o něco, už oproštěni od tohoto světa, pak buďte jisti, že se Bohu víc líbí vaše prosba a že vaše modlitby dojdou vyslyšení. Proto vám kladu na srdce biskupovy starosti, těžkosti a práce kněží, potřeby diecéze v této době. Vezměte je za své a proste pro ně všechny o Boží ochranu a požehnání. Tím se můžete stát našimi dobrodinci a přímluvci v nejlepším slova smyslu. Za to vám zvlášť děkuji. Ať vám Pán žehná. Ať vás všude provází Boží pokoj a jeho milost. Kard. Konig po mši svaté, sloužené s nemocnými. I to je umění, Boží dar, z několika slunečních dnů si odnést do srdce tolik světla, že jejich zář ještě plane, když už léto dávno pominulo. Goethe Bůh je původ, v němž vše začíná, cíl, do něhož vše ústí, přítomnost, která v sobě nese vše. Paul Claudel 231 [pageend7]OSW IEGMSKÝ VĚZEŇ - BLAHOSLAVENÝM K blahořečení minority Maximiliána Maria Kolbe Otče Ricciardi, vy jste vedl beatifikační proces P. Maxmiliána Kolbe. Znal jste ho osobně? Ne, jsem z generace, která přišla do Říma na studie později. Poprvé jsem o něm slyšel v roce 1926. Můj novicmistr P. Quirico Pignal- beri byl spolužákem P. Kolbe za studia teologie a patřil k spoluzakladatelům » Šiku Neposkvrněné«. V letech, kdy se P. Kolbe na svých cestách občas zastavil v Římě, byl jsem v našich domech mimo Věčné město. Roku 1942 — to už jsem byl řádovým postulátorem, jehož úkolem je vést beatifikační proces členů řádu, popřípadě i jiných kandidátů oltáře — jsme se dověděli o hrdinné smrti svého spolubratra; krátká zpráva byla i na stránkách vatikánského L’Osservatore Romano. Ale byly to jen neurčité zvěsti, ztěžka pronikalo něco spolehlivého z obsazeného válečného Polska. Roku 1946, když už jsme měli zpráv více, požádal mě náš P. Generál, abych prostudoval život P. Kolbe a zjistil, zda by se nedal zahájit proces blahořečení tohoto našeho spolubratra. Musím říci, že mě osoba P. Kolbe zaujala: stál jsem před mimořádnou osobností, před světcem a apoštolem, kterého Bůh poslal naší době. R. 1947 jsem vydal první životopis; už předtím jsem dal pokyn k shromažďování materiálů, k výslechu svědků jeho života a zkoumání spisů. R. 1948 byl proces oficiálně započat a skončil 14. června 1971 schválením dvou zázračných uzdravení připisovaných přímluvě P. Maxmiliána. A 17. října byla beatifikace. Jaký dojem na vás zanechalo studium života rodičů P. Kolbe? Vás bude jistě zajímat, že můžete v P. Kolbe vidět do jisté míry krajana. Rodiče jeho otce byli Němci, ale na Halič se přistěhovali » z Rakouska«, snad z Moravy. Otec P. Maxmiliána, Julius, měl malou tkalcovskou dílnu s jedním zaměstnancem. Víme o něm jen to, že to byl vzorný katolík. Se svou ženou Marií, rozenou Dambrovskou, bydleli ve Zduňské Wole, blízko Lodže, na území, které při dělení Polska připadlo carskému Rusku, tedy »v pohraničí«. Tím si vysvětlíme, že datum narození syna Raj- munda — Maxmilián je řeholní jméno, které přijal při vstupu k minoritům — je uvedeno v matrice jak podle gregoriánského kalendáře (8. ledna 1894), tak i podle juliánského, pravoslavného (27. prosince 1893). Válečná fronta se r. 1914 přehnala Zduňskou Wolou hned první dny, směrem na východ; Julius Kolbe, jak jsme řekli z německé rodiny, ale cítil se Polákem, dal se k polským legionářům, kteří potom bojovali po boku Rakouska; byl ale zajat a protože byly u něho nalezeny osobní dokumenty psané také ruský, byl jako dezertér a vlastizrádce odsouzen k smrti a zastřelen nebo oběšen. Svou matku měl Maxmilián velmi rád. Dokazují nám to vřele psané dopisy, které si uchovávala. V mládí prý chtěla jít do kláštera. Byla to svátá matka, jaké Bůh stále posílá své církvi. Ona jistě uvedla svého synka na cestu svatosti. Zemřela 17. března 1946 v klášteře sester feliciánek v Krakově. P. Kolbe měl rušný život. Mohl byste našim čtenářům naznačit jeho hlavní události? Po studiích v řádovém malém semináři mi- noritů ve Lvově vstoupil r. 1910 do noviciátu a pak byl poslán na studia do Říma. 28. dubna 1918 byl vysvěcen na kněze v kostele San Andrea delle Fratte, nedaleko Španělského náměstí, a v tomto kostele, před milostným obrazem Panny Marie, před nímž dostal milost víry velký apoštol za obrácení židů Alfons Ratisbon- ne, sloužil první mši svátou. Už předtím však přišel na myšlenku založit tzv. Šik Neposkvrněné — laické apoštolské hnutí, které mělo pod ochranou P. Marie neposkvrněné a prostřednice všech milostí pracovat za posvěcení svých členů a především za obrácení hříšníků, heretiků, schismatiků, nevěřících a zvláště zednářů — P. Kolbe byl v Římě svedkem jejich vítězoslavných oslav 200. výročí založení. Po skončení studií se vrátil do Polska, ale místo do aktivní práce, kam ho to táhlo, musel do Zakopaného, zotavovat se z vážného onemocnění souchotinami, které u něho zjistili lékaři. P. Maxmilián měl čas promyslit si své plány, jak pracovat s Neposkvrněnou ve štítě za rozšíření Božího království; stejným způsobem využil taky později jiné měsíce nečinnosti, k níž ho tolikrát odsoudilo jeho chabé zdraví. » Šik Neposkvrněné« se ujal a šířil. Pro jeho členy založil měsíčník » Rytíř Neposkvrněné «, pro mládež » Páže Neposkvrněné« a pro ty nej menší »Dítě Neposkvrněné«. Všechny tyto časopisy, spolu s »Malým deníkem« (který mimochodem řečeno míval v pondělí výbornou sportovní ru232 [pageend8]briku a tak doslovně šel na dračku, kdežto ostatní deníky v pondělí nevycházely) byly tištěny v nově založeném »Městě Neposkvrněné « — Niepokalanowě. » Rytíř « dosáhl nákladu tříčtvrtěmilionu, »Malý deník« dvouset tisíc. Niepokalanow se stalo snad největším klášterem na světě. V roce 1939 v něm pracovalo jen řeholníků 762, a pak ještě laici. Podobné »Město Neposkvrněné« založil r. 1930 v Japonsku blízko Nagasaki, mělo i svého »Rytíře « — Seibo No Kiši. R. 1934 vzniklo třetí středisko tiskového a vůbec moderního apoštolátu v Indii, blízko města Ernakulum. Další centrum plánoval ještě pro Číňany a pro země Latinské Ameriky. To už jsme v předvečer druhé světové války? Ta znamenala konec jeho apoštolátu. Už 5. září přišel rozkaz z Varšavy, ještě polské, Niepokalanow vyklidit. Řeholníci odešli a zůstal jen P. Maxmilián. Nacisté, kteří město po několika dnech obsadili, zatkli P. Maxmiliána a deportovali do Německa. Po třech měsících, bylo to právě na svátek Neposkvrněného početí, 8. prosince, P. Maxmilián byl zpět ve svém klášteře. Ale jen na rok. 17. února 1941 byl zatčen gestapem spolu se čtyřmi nejstaršími spolubratry; vytýkaly se jim styky s partyzány, kteří měli své skupinky v lesích okolo Niepo- kalanowa. Nejdříve byli uvězněni v Pawiaku ve Varšavě; 28. května se P. Kolbe ještě s 320 zatčenými octl za ostnatým drátem oswie- čimského tábora, dostal číslo 16 670 a byl přidělen do bloku č. 17, kde byli vězni, určení ke zvlášť těžké práci. Snadno si domyslíme, jak bylo asi velké jeho tělesné utrpení: P. Kolbe nikdy neměl nějak pevné zdraví, byl kost a kůže. Spoluvězni vyprávějí, že často při práci vysílením upadl, že ho pak dozorci bili a kopali, a když mu někdo chtěl pomoci, říkal: »Nechte mě, ještě vás taky budou bít. Panna Maria Neposkvrněná mi pomůže... « Zanedlouho byl námahou úplně vyčerpán, takže byl přeložen na nemocniční blok. Po třech týdnech musel zpět do tábora, na blok č. 12, vyhrazený tzv. invalidům. Nezůstal tam dlouho, jeden polský přítel mu pomohl na blok č. 14. Tak tedy došlo k hrdinnému aktu, kdy se nabídl zemřít za svého spoluvězně. Myslím, že bude lepší, když tu necháme mluvit očité svědky. Zde jsou výpovědi dvou z nich: výpověď pana Františka Gajowniczka, za kterého se P. Kolbe obětoval, třebas ho vůbec neznal — dosud žije a byl na beatifikaci; a pak výpověď pana Bruna Borgowiecze, který viděl P. Kolbe umřít. BLAHOSLAVENÝ MAXMILIÁN M. KOLBE Otče, P. Kolbe je františkán minorita, jak vy se na něho díváte jako na svého řádového spolubratra? Považuji P. Kolbe za věrného syna našeho duchovního Otce Františka z Assisi. Znal velmi dobře ducha našich řeholních pravidel a velmi správně vystihl, jaké místo mohou nebo mají mít při naší apoštolské práci řeholní bratři, nekněží. Ze sedmi set, kteří pracovali v Niepokalanowě, tvořili naprostou většinu. P. Kolbe dále si uvědomil, co mohou znamenat moderní komunikační prostředky pro šíření evangelia. Proto založil apoštolské centrum Niepokalanow s nejmodernějšími stroji; město mělo mít své vlastní letiště a filmová studia. P. Kolbe snil o vlastní katolické rozhlasové a televizní stanici, a jako student bohosloví sestrojil první náčrtek vesmírové lodi, která by doletěla až do blízkosti hvězd, ofotografovala je a vrátila se na Zemi. Nákresy tohoto » éteroplánu « jsou uchovány. P. Kolbe je konečně věrným následovníkem svátého Františka svou nezdolnou 233 [pageend9]vnitřní radostí, s níž v Oswiečimi bral na sebe utrpení. Byl andělem radosti a pokoje. Tajně celebroval a nosil pak eucharistický chléb těm, k nimž se dostal a kteří byli smrti blíž než on — »blízko« jí byli všichni bez výjimky. Oswiečim byl pro P. Kolbe tím, čím pro sv. Františka byla hora Alverna, kde dostal stigmata. A jako Kristus v Olivové hoře se nabídl za spásu lidí, tak P. Kolbe šel zemřít, aby zachránil svého bližního. Ještě dvě otázky. Setkal jste se při procesu s velkými těžkostmi? Které to byly? Beatifikační proces byl snadný i nesnadný. Život P. Kolbe je naprosto přímočarý. Je to prostě výstup k svatosti. On sám kdysi řekl: » Život člověka se skládá ze tří údobí: příprava k práci, práce, utrpení;. duše dosáhne nejrychleji svatosti touto poslední třetí cestou: utrpením přijatým z lásky«. A jiný výrok P. Kolbe: » Život je krátký; musíme dobře užívat času, šetřit s ním, žijeme jen jednou, musíme být svati skrz naskrz, ne pouze napo- lovic...« Myslím, že P. Kolbe tím charakterizoval sebe sama. — A těžkosti procesu: P. Kolbe nevykonal hrdinné obětování svého života ani v záchvatu nadšení, ani to nebyl šílenec. O tom, že někdo obětoval svůj život za druhého čteme často: matka zachrání své dítě před řítícím se autem; my v Itálii jsme vzpomínali hrdinství mladého vojáka Salvo D’Acqui- sta, který se dal zastřelit místo jedenadvaceti rukojmí. Ani jedno ani druhé není případ k bea- tifikaci. P. Kolbe se na svůj heroický akt vědomě připravoval. Svou první mši svátou neobětoval za ty, kdo mu pomáhali k oltáři Páně, jak to dělá většina novokněží, ale za obrácení heretiků, schismatiků a zvláště zednářů; druhou mší svátou, u hrobu svátého Petra, prosí o »milost apoštolátu a ... mučednictví«. Mohu uvést svědectví lékařů z tábora, nekatolíků, že P. Kolbe byl muž zcela vyrovnaný, žádný nadšenec. Evangelík dr. Diem např. mu několikrát zjednal místo na nemocničním bloku, ale P. Kolbe vždycky pustil místo sebe někoho druhého, prý potřebnějšího. V táboře, kde vládl přímo zvířecký boj o život, kde pud sebezáchovy neznal ty nejmenší zábrany, bylo něco takového neslýchaného. » Svým mravním postojem, živou vírou v Boha a v jeho prozřetelnost, křesťanskou nadějí a především láskou k Bohu a k bližnímu P. Kolbe prostě převyšoval všechny,« vypovídá dr. Diem. A ještě jedno svědectví, dr. Wlodarského, zase lékaře: » P. Kolbe se obětoval dobrovolně za Gajowniczka, chtěl zachránit rodině otce. Udělal to jistě z lásky k Bohu a bližnímu. Považuji to za vrcholný hrdinný skutek. Vylučuji jakoukoliv neuvá- ženost, protože v době, kdy se to stalo, P. Kolbe byl v dobrém fysickém i psychickém stavu, mnoho lidí ho mělo rádo a bylo mu oddáno, takže skoro jistě by byl přežil pobyt v táboře a dostal se ven «. A má P. Kolbe co říci naší době? K beatifikaci došlo za zasedání synodu, který jednal o kněžství jako službě. Tak si to přál svátý Otec a nejednou ukázal na P. Kolbe jako na vzor kněze, který se naučil obětovat se u obětního oltáře od Krista, obětníka a oběti. ★ ★ ★ František Gajowniczek, muž, za kterého se P. Kolbe obětoval: O tom, jak došlo k odsouzení P. Kolbe k smrti, mohu říci toto: Z našeho bloku utekl jeden vězeň. Při večerním nástupu nás seřadili do deseti řad. Stál jsem v téže řadě jako P. Kolbe, jen tři či čtyři vězni stáli mezi mnou a jím. Přistoupil k nám velitel tábora Fritsch s doprovodem esesmanů; najednou začal vybírat z řad deset vězňů, kteří měli jít na smrt. Fritsch ukázal prstem i na mne. Vystoupil jsem z řady a začal jsem křičet, že chci ještě spatřit své děti. A tu vyjde z řady jeden vězeň a obětuje se za m ne... To je přistoupil k lagerfiihrerovi a začal mu cosi vysvětlovat. Fritsch ho zavedl ke skupině odsouzenců a mně dovolil se vrátit na mé místo do řady. To vše se událo už po vlastním nástupu. Dva nebo tři dny potom jsem se dověděl, že oněch deset odsouzenců je v bunkru a že jsou odsouzeni k smrti hladem. Od svých kamarádů, jsem se dověděl, že onen vězeň, který se obětoval za mne, byl P. Kolbe. Vyprávělo se též, že z deseti žil nejdéle. Spoluvězni měli pro P. Kolbe velký obdiv. Bruno Borgowiecz, písař a tlumočník německého velitele bunkru smrti: Blok č. 13 stál na pravé straně tábora; byl obehnán zdí šest metrů vysokou. V podzemí byly kobky, v přízemí bydlel trestní oddíl. Některé kobky měly zamřížovaná okna, jiné byly bez oken, takže v nich byla tma. Do jedné z těchto temných kobek zavedli po večerním nástupu deset vězňů z bloku č. 14. Vězňové se museli před blokem úplně vysvléci; pak je vehnali do podzemí; tam už bylo asi dvacet odsouzenců z předcházejícího procesu. 234 [pageend10]Nově příchozí byli tedy zavedeni do jiné kobky. Esesmani přirazili těžkou bránu a se smíchem říkali: »Uschnete tam jak hrušky.« Od toho dne ubožáci nedostali nic jíst ani pít. Každý den přicházela hlídka esesmanů kontrolovat, kdo zemřel, a toho pak nám poručila odnést, Byl jsem vždycky při těchto kontrolách, musel jsem zapisovat čísla mrtvých, nebo překládat přání vězňů. Z cely, kde bylo těch deset ubožáků s P. Kol- bem, se ozývaly každý den hlasité modlitby. Když se esesmani vzdálili, sestoupil jsem do podzemí a nějakým slovem těšil spoluvězně. Úpěnlivé modlitby a mariánské písně se nesly celým podzemím. Bylo to jako v kostele. Začínal P. Maxmilián a všichni ostatní se k němu přidávali nebo mu odpovídali. Nejednou byli tak pohříženi do modlitby, že ani nezpozorovali esesmany, kteří přišli na obvyklou kontrolu; až na jejich řev zmlkl jejich hlas. P. Kolbe se choval jako hrdina. Neprosil o nic a na nic si nestěžoval. Dodával mysli druhým spoluvězňům, aby doufali, že najdou uprchlého vězně a oni že budou vyvedeni ven. Po několika dnech byli už tak slabí, že se modlili jen šeptem; když už druzí leželi na zemi, P. Maxmilián stále stál, nebo klečel uprostřed kobky, klidně se díval vojákům do očí. Esesmani věděli, že se dobrovolně nabídl jít do bunkru, věděli též, že všichni s ním umírají nevinně; s úctou říkali o něm: »Tento kněz je opravdu kabrňák. S něčím takovým jsme se ješte nikdy nesetkali. « Tak uplynuly dva týdny. Ubožáci umírali jeden po druhém; na konci třetího týdne zůstali jen čtyři, jeden z nich byl P. Kolbe. Esesma- nům se zdálo, že umírání trvá příliš dlouho; potřebovali kobku pro nové oběti. 14. srpna přivedli s sebou velitele nemocničního sálu, Němce, jménem Boch. Ten dal každému do levé ruky injekci kyseliny karbolové. P. Kolbe s modlitbou na rtech sám napřáhl ruku katovi. Nemohl jsem vydržet ten pohled. Proto jsem vyšel ven, vymluvil jsem se, že nám nějakou práci v kanceláři. Když esesmani s katem odešli, vrátil jsem se do kobky. P. Maxmilián seděl, opřen o zeď, hlavu měl nakloněnu na stranu. Jeho tvář byla klidná, celá krásná, jako by z ní vycházela jakási zvláštní záře. Spolu s holičem z bloku panem Chlebníkem z Karviné jsme odnesli mrtvé tělo do koupelny. Tam jsme je dali do rakve a zanesli do umrlčí komory. Tak zemřel kněz, hrdina oswiečimského tábora. Dobrovolně nabídl svůj život za otce rodiny. Zemřel klidně a odevzdaně, modlil se až do posledního okamžiku. Emil petrik C ARIT AS VĚRO AEDIFICAT K. 10. výročí smrti lisleského opata Ambrože Ondráka (23. prosince) Před podzimem roku 1947 se zastavil v Československu na své cestě do Říma nový opat benediktinského opatství svátého Prokopa Ambrož Lev Ondrák. Poprvé zhlédl evropský kontinent, a abychom použili jeho slov, » byl doslova učarován krásou české země, jejími kostely a mariánskými svatyněmi «. Nezapomenutelně na něj zapůsobila i poutní cesta Prahou s lebkou svátého Vojtěcha a neméně iniciátor této velkolepé oslavy český primas arcibiskup Josef Beran. Sešel se s ním vícekráte. Byl částečně také jeho hostem. Za krátkých návštěv spřátelili se dokonale. Opat Ondrák hned zval českého primase, aby roku 1948, nebo roku 1949, podniknul pouť s ostatky svátého Vojtěcha do Ameriky. Lebka svátého Vojtěcha měla být nesena podobným slavným průvodem jako v Čechách a na Moravě těmi americkými kraji, kde se usadil náš lid. Mezi opatem Ondrákem a arcibiskupem Beranem byla o tom vyměněna nejedna korespondence, která je teď uložena v archivu Apoštolátu sv. Cyrila a Metoděje v opatství v Lisle. Touha arcibiskupa Berana navštívit Ameriku s ostatky světce-mučedníka byla zřejmá. Leč roku 1948 zapadla za Československem železná opona a zakrátko došlo k nejhoršímu pronásledování křesťanů, jaké znají české dějiny. Primas český a s ním de- setisíce kněží, řádových sester a věřících bylo pro víru internováno a vězněno, desetitisíce prchaly do svobodného světa. Pro opata Ondráka návštěva Československa a tragický spád událostí, který brzo nato následoval, znamenal zajisté přeměnu myšlení i života. Když v listopadu roku 1946 byl zvolen opatem jednoho z největších benediktinských opatství na světě, stal se nástupcem vroucně vlastenecky cítícího opata Prokopa Neužila. 235 [pageend11]SLOVO Ještě dříve, nežli jsem se stal, Bůh si přál, aby věčnost se opakovala proto vypálil své znamení do mého srdce a kolem něho navršil mne, člověka Ještě dříve, než jsem byl, byla tato láska v Něm ke všemu, co nastává. Aby vyplnil prázdnotu mezi krásou světa a láskou k Sobě, vložil Bůh v to nejsvětlejší místo myšlenku a dal jí zrcadlení Sebe, světla, lásky, v nepomíjivém, nezhmotnělém tvaru Bůh řekl: Abys mohl bytí se Mnou, musím dříve Já být s tebou. A tak se stalo. Velikým dramatem Bohočlověka vstoupil do zúženého kruhu stvoření kde v rozžhavené spěži jedno srdce hoří ze dvou pólů lásky ulité a zvonem rozzvučené po všechny dny času tohoto V pokorném lidství narodil se mezi námi nepoznán prošel v zkratce bídou světa, aby provždy přesáhl lidské záští jediným Slovem jež spojuje věčnost s opakovatelností lásky Věra Stárková Tehda se psalo v pražském Katolíku, že volbou opata Ondráka nastává nova éra v opatství, které prací opata Neužila bylo tak úzce spojeno s Církví a děním v Československu. Komentátor uváděl, že nový opat » je už rodem Američan«. Naznačoval, že za nového opata vztah mezi opatstvím a Československem nebude živý. Opat Ondrák byl skutečně plným produktem Ameriky. Narodil se v Chicagu, měl americké vychování, americké zájmy, uměl řídit auto, užíval diktafon, psal na elektrickém psacím stroji, zajímaly ho komputory, americké sportovní události, americké vynálezy, pokroky lékařské vědy a léčebných prostředků, hvězdářství, matematika, raketové motory a sociální práce, pomoc utlačovaným. Z českých zájmů mu zbylo vice méně jen vědomí, že jeho rodiče pocházeli ze středních Čech, mluvil s nimi jejích nářečím, které později částečně i pozapomněl, když dvacet let strávil mimo opatství na slovenské řádové faře svátého Michala v Chicagu. Tam se mluvilo anglicky a občas slovenský. Ani českou kuchyň moc neochutnal. Přes 40 let trpěl žaludečními vředy a žil na dost přísné dietě. Byl to však veskrze hluboce sociálně cítící kněz, dokonalý řeholník. Nejlepší charakteristiku o něm vydali jeho vlastní řádoví spolubratři, když říkali, že je prostoupen láskou ke každému a že má ve všem mnohem větší srdce než hlavu. Už jako kaplan udivil Ameriku svým vystoupením jako kněz demonstrující ve prospěch stávkujících dělníků. A neméně svou radikální sociální prací v chudé chicagské čtvrti Za jatkami v čtvrti, kterou Upton Sinclair popsal tak drasticky ve svém proslulém románu »Džungle«. Tato oblast zásluhou kaplana Ondráka a jeho spolupracovníků byla proměněna v nej lepší dělnickou čtvrť Chicaga. Tento skromný cílevědomý mnich, který byl skutečně ve všem svědkem Kristovým, se stal proti své vůli v Americe » celebrity « — oslavovanou osobou, o níž se psalo často i v časopise Time. To vše snad mělo i vliv, že jej roku 1946 vyvolili jeho řádoví spolubratři za svého opata. Z jeho dosavadní činnosti však nevyplývalo, že vstoupí jako opat ještě radikálněji ve šlépěje svých předchůdců co do vztahu ke všemu českému. Ale návštěva Čech, osobní kouzlo arcibiskupa Berana, setkání dvou hodnostářů zanícených pro věc Boží, pak tragické dění v Československu, provedlo změnu. Za dalších třináct let opa- tování stál opat Ondrák v popředí všemožných snah: pro pomoc uprchlíkům, akce pro Československu a do táborů, na pomoc knežím-upr- chlíkům, záchrana Nepomucena, úsilí pro náboženské vysílání do Československa, oslava 900. výročí blažené smrti sv. Prokopa, v čele Hnuti pro obnovu křesťanské tradice v Československu, atd. Tloukl na nejedny dveře ve Washingtoně, psal presidentům, členům amerického kongresu, žádal svobodu pro utiskované národy, žalařované církevní hodnostáře. Nebylo dne, kdy by — ač sám ve stálých bolestech od žaludečních vředů — něco nepodnikl a současně stále se modlil »za ten dobrý český lid, který tolik trpí«. Doučil se česky »a česky mluvím nepraději«, často říkal svým známým a nejbližším a nejednomu knězi z Československa, protože kněze-uprchlíky obzvláště miloval a udělal by pro ně vše. Mnohým pomohl do Ameriky jako desítkám jedinců a rodin. Roku 1954 začal sbírku na obnovu mariánského sloupu, za Ondrákova opatování se uskutečnily tři unionistické kongresy po způsobu potlačených unionistických sjezdů velehradských. Kardinál Anděl Roncalli, tehdejší patriarcha benátský, pozdější papež Jan XXIII., psal k nim, že » si zaslouží úctu a srdečnou pozornost katolického světa«. Osud arcibiskupa Berana a Církve v Československu měl stále na mysli. Dělal vše, co mohl, aby svět na trpký 236 [pageend12]úděl Československa nezapomněl. Modlil se za umlčenou Církev v kongresu Spojených států, kde dostal jeho memorandum o Československu, ať to byl tehdejší vicepresident Nixon, president Eisenhower, či S. Shriver, švagr presidenta Kennedyho, který se r. 1960 stal čestným doktorem koleje sv. Prokopa, a skoro každý senátor, často také promlouval do Československa na vlnách rozhlasu Svobodná Evropa, nebo Hlasu Ameriky a povzbuzoval. Zajímavé je, komunisté skoro nikdy opata Ondráka nenapadli, ačkoliv patřil v jejich očích mezi nepřátele číslo jedna. Naopak stala se jedna věc, která není dosud vysvětlena. Komunistický emisar jej chtěl roku 1960 navštívit. Telefonoval, že chce jednat stran propuštění církevního hodnostáře. Pan opat chtěl doufat, že jde o propuštění arcibiskupa Berana. Na návrhl amerických činitelů a některých členů kláštera nejel na schůzku sám, ale vyslal za sebe svého spolubratra, nynějšího opata Tomáše Havlíka. V podstatě šlo o sovětský písemný návrh, za jakých okolností by mohl kardinál Mindszenty opustit Maďarsko, kdyby Vatikán souhlasil, a jak možno vyjednávání zahájit. Emisar žádal o důvěrné doručení písemného vzkazu kardinálu Hamletu Cicognanimu, který zakrátko nato byl jmenován státním tajemníkem papeže Jana XXIII. O kardinálu Ci- cognanim se vědělo, že je v úzkém styku s opatem Ondrákem. Návrh byl postoupen do Vatikánu tajnou cestou nynějšího opata Havlíka do Říma za kardinálem Cicognanim. Zda onen emisar jednal o své vůli a chtěl do Vatikánu naznačit, co by se dalo podniknout pro svobodu kardinála Mindszentyho, nebo jednal přímo na popud politbyra, není známo. Rovněž zatím zůstává ve vatikánských archivech utajeno, zda se oním šifrovaným písemným vzkazem zahájilo nějaké jednání. Letos před vánocemi tomu bude deset let, POLSKO. — Na 40 000 lidí bylo přítomno mši svaté, kterou 17. října, v den blahořečení Maxmiliána Kolbe, sloužil na území oswiečimského tábora krakovský světící biskup mons. Julius Groblicki. Oltář stál blízko »černé zdi«, před níž byly zastřeleny tisíce vězňů; nad oltářem byl obraz blahoslavencův ovinutý ostnatým drátem a bíločervenou stužkou. Bylo to poprvé po 25 letech, že mohla být zase celebrována mše na tomto největším hřbitově světa. Sekretář polské biskupské konference mons. Dam- browski zaslal dopis předsedovi hnutí »Pax«; sděluje mu, že biskupové nesouhlasí s dalším pokusem organizovat kněze v rámci programu tohoto hnutí. Mons. Dambrowski připomíná podobné neblahé pokusy v údobí stalinismu a tvrdí, že návrat k těmto metodám by ohrozil normalizaci vztahů mezi církví a státem. Opat ONDRÁK s are. Beranem a biskupem Hlou- chem za oslav svatovojtěšských r. 1947. co opat Ondrák, kněz plný lásky, zbožnosti a velkých činů přešel do věčnosti. Je jistě zajímavé, co o svém příteli, opatu Ondrákovi nejednou pronesl na své cestě Amerikou později osvobozený kardinál Beran, který se rovněž stále upínal v život nadzemský: » Já nepociťuji se modlit za pana opata. Modlím se k němu! « Nic krásnějšího nemůže být řečeno nad tato slova hrdinného kardinála-arcibiskupa svaté paměti, o Američanovi a knězi, který ve svém opatském erbu měl heslo: Caritas vero aedi- ficat * — a který svou lásku přenesl také pro dobro země svých rodičů, kterou vlastně jen jedenkrát navštívil a již si tolik zamiloval. * Jsou to slova sv. Pavla v prvním listě Korinťa- nům (8,1): »Poznání dělá domýšlivým, ale láska vzdělává. « Polský episkopát považuje za škodlivé a proti rozhodnutím II. vatikánského sněmu, aby politická centra organizovala kněze. Vnášení politických ideologií do jejich života, spojení s organizacemi, které nemohou všichni katolíci přijmout, musí nezadržitelně vést kněze do izolace a ztížit vykonávání jejich služby: kázat Boží slovo. V polských seminářích a řádových učilištích se připravuje na kněžství 4229 studentů. Během letošního roku bylo vysvěceno 480 diecézních nebo řádových no- vokněží. Všem čtenářům, předplatitelům a dobrodincům přejeme požehnané vánoce a Boží ochranu v Novém roce. 237 [pageend13]Naše povídka VÉRA STÁRKOVA V Á L E Č N Í M IK U L Á Š I Mnoho se vyprávělo v našem městečku o triumfálním průvodu svátých Mikulášů s andělem po Pražském předměstí v prosinci 1944, ale málokdo věděl, jak k tomu vlastně došlo. Bylo to v posledním roce války, auta nejezdila, benzinu nebylo, všechno bylo na lístky — jenom Mikuláši ne. A těmi se v tom tichém podvečeru pátého prosince po Pražském předměstí jen hemžilo. Nebyla jsem přitom, ale Marie, která měla muže ve válce, mně o tom všem vyprávěla. Na její svatbu se ještě mnoho lidí u nás pamatovalo — měla šaty z ručně dělané bílé krajky a ty daly živobytí dvanácti krajkářkám v Orlických horách na tři neděle. Svatební šaty se po veselce uloží a více se nevezmou. Ale pátého prosince navštívila Marii Vlasta Nováková, která byla hbitou švadlenkou a která se doposud pamatovala na tu bílou krásu Mariiných šatů: » Proč bys, Mařenko, neudělala radost našim dětem a i dětem našich přátel a neoblékla si svoje svatební šaty dnes večer? Nikdy ti toho nezapomeneme. Víš, Mikuláše už Vašek obstará (Vašek byl její manžel, bodrý krejčí na Jakubově) a Pepek dělat čerta, ale anděla jsme k tomu neměli už ani nepamatuju.« Marie kývala hlavou ze strany na stranu a nevěděla přesně, co má říci. Válečná vdova — ve svatebních šatech — oblečená za anděla? Cílem výpravy měla být domácnost Vaškova a Vlastina přítele, kupce Vávry na Pražském předměstí, a to tudíž znamenalo dosti dlouhý pěší výlet. Marie šla k oknu a dívala se na zasněženou silnici. Venku byl palčivý suchý mráz, občas někdo přejel se sáňkami nebo na lyžích, ale auta nejezdila, benzinu nebylo. Pro ty děti, udělat jim radost... Marie se obrátila k Vlastě a slíbila, že se anděl dostaví. Nevečer asi kolem šesté hodiny se sešla skupina mytologických postav dole v prostorné kuchyni: Dobrácký biskup s bílým plnovousem, čert v obráceném kožichu po zemřelém kočím Hartmanovi a anděl, v drahocenných krajkových šatech s hermelínovou pláštěnkou a závojem na hlavě. Na nohou měl bílé atlasové střevíčky a na rukou bílé rukavičky s krajkovou manžetou. V ruce držel stříbrný zvonek a stačilo, aby rukou pokynul a čert s chřestícím řetězem se hned uklidil do kouta. Děti klečely kolem s pusou otevřenou, s rukama sepjatýma a slibovaly, že budou na mou duši hodné celý rok. Skromné dárky byly rozdány z koše, který zkrocený čert poslušně položil na zem a pak za zvuku stříbrného zvonku celá velebná společnost vykročila do mrazivé bílé noci. Sníh křupal pod nohama, měsíc jim svítil na cestu. Jedinkrát v životě kráčela Marie přes celé naše městečko prostředkem silnice, úzkou vyšlapanou cestičkou, aniž se starala o provoz nebo nějaké nebezpečí. Všelicos jí kroužilo hlavou a Mikuláš i čert byli k ní po celou cestu neskonale uctiví. Sem tam potkali nějakého osamělého chodce, který přátelsky pozdravil a prohodil několik slov o dětské radosti. Jeden se zastavil a zvolal, nabíraje dechu: » Jé anděl! To je krása! « Blížili se k Martínkově kolařství, když z prvního domu na levé straně se vynořily dvě postavy: svátý Mikuláš a čert. Zastavili se a otevřeli ústa v údivu: » Jé vy máte anděla! Pučte nám anděla, jenom támhle za rohem! « Mariin Mikuláš s čertem se na ni. mlčky a tázavě podívali. Marie pokynula hlavou a připojila se k neznámému páru. Tak měla Mikuláše dva a dva čerty. Vykonali povinnou návštěvu u ševče za rohem, zatím co Mariino dvořanstvo čekalo venku. Když však vycházeli z domu, šel kolem další Mikuláš s čertem a hned začali vyjednávat: Tohle tady nebylo už mnoho roků: takový krásný anděl, to je přece škoda, aby šel jen k Vávrovům. Nešel by také k Hu- bálkovům? Anděl se dostal do pravé andělské nálady: Ale ovšem, k Hubálkovům i k pletařce Švertne- rové, k Malíkovům a k dětem zahradníka Černého. Zvonek cinkal a anděl rozprávěl o nebi. Děti klečely na zemi s otevřenou pusou a ani nedýchaly. Čertu bylo dovoleno jen nosit nůši a rozdat pár cukrlat. Nakonec čtyři Mikulášové a čtyři čerti dokončili triumfální pochod Pražským předměstím. Lidé se sbíhali a divili se. U kupce Vávry čekali všichni na prahu. Okna byla podle předpisu zatemněná černým klotem, ale světlo z vytopené světnice se lilo přes chodbu až na bílou ulici. Maminka Vávrová spráskla ruce: »Inu to je nadělení! Tolika Mikulášů a je- 238 [pageend14]r o z h le d y KONCE A NOVÉ ZAČÁTKY Mezinárodní přehled Ctižádostivost jednotlivce, který stanul na vysokém místě, na němž se chce udržet, způsobila už mnohokrát ve světě dalekosáhlé změny, přesahující cestou rozbíhavých soustředných vln bezprostřední okruh jeho úsilí. Tím více změn může být způsobeno, jsou-li současně takoví ctižádovci dva, a rozviřují-li vody světové politiky ve stejné době, každý ve své oblasti. Takový je dnes případ amerického presidenta Nixona a německého kancléře Brandta. Začněme kancléřem. Dříve nežli se jím stal, byl po léta předsedou německé Sociálně-demokratické strany; vedl ji do řady voleb, ve kterých mu Konrád Adenauer připravil řadu neslavných porážek. Dodnes nedosáhl většiny ani ve voličstvu ani v parlamentě a musí se podílet o vládu s malou a nespolehlivou stranou Svobodných demokratů. Samozřejně, že by chtěl prorazit tento bludný kruh v příštích volbách a zajistit si v čele Německé spolkové republiky trvalé místo, jaké držel před ním tak dlouho Adenauer. Jak ale zapůsobit na voliče do té míry, aby mu věnovali trvalou přízeň? K tomu je zapotřebí nečeho velikého, převratného a krajně záslužného; kancléř myslí, že to našel v »průlomu na Východ «. Dvacet let zkamenělých postojů vůči Německu východnímu, Polsku, Rusku a Československu, soudí, je dlouhá doba, která volá po někom, kdo by ji velkoryse skončil a začal novou éru, jež by Němce vyvedla z nehybnosti poválečné mentality a dala jim konečně vyrůst do plné mezinárodní zletilosti. Podložena jejich neustále rostoucím hospodářským potenciálem, nej mohutnějším v evropském Společném trhu, tato zletilost by je emancipovala na nom jeden anděl! Děti, pojďte se honem podívat, tohle už asi v životě neuvidíte!...« Jak jsem už napsala: bylo to v posledním roce války, všechno bylo na lístky, jenom Mikuláši n e ... A naše městečko se jimi hemžilo. Kupec Vávra nabídl andělovi »stopečku vína «. » Aby se vám ten váš drahý brzo vrátil... My věříme, že je na živu.« Andělovi se zaleskly slzy v očích. Srdce se mu tetelilo lidskou radostí. Jako by se najednou všichni měli rádi, i ti, co se skoro neznali... Marie se smála přes slzy, když mně to vyprávěla. Tenkrát ještě nevěděla, že se její drahý opravdu vrátí, rovného partnera s kteroukoli světovou mocností a zejména se Sovětským svazem, vůči kterému by se už nemuseli skrývat za zády a pod ochranou Spojených států. Tohoto výsledku se kancléř Brandt rozhodl dosáhnout i za cenu uznání svrchovanosti východoněmeckého komunistického státu, zvláštního postavení Berlína mezi Německem západním a východním, potvrzení hranic s Polskem na Odře a Nise, a podepsání povšechné smlouvy o vzájemném smíření se Sovětským svazem. Willy Brandt nelenil s prováděním svého plánu. Sblížil se s Moskvou a našel u ní porozumění; vyjednával, docílil toho, že potřebné úmluvy jsou připraveny, za čež mu norský parlament už nyní udělil Nobelovu mírovou cenu; zbývá jen zakončit celé dílo podpisem a ratifikací toho, co bude v podstatě mírovou smlouvou uzavírající druhou světovou válku mezi Německem a evropským Východem, a — předložit to ke schválení německým voličům v naději, že se jim to bude líbit do té míry, že Brandtovi dají nespornou většinu v parlamentě a mandát ke konsolidované vládě nad nimi. To se však neobejde bez velkého třídění duchů. Pojem mírového »průlomu na Východ« je stále ještě slovem do pračky v západním Německu, kde vzpomínky na vojenské průlomy tímto směrem a jejich neblahé následky dosud nevy- hasly, a Willy Brandt bude musit vyztužit svou ctižádost velkou dávkou energie a průbojnosti, nežli se stane také mezi svými krajany oním záslužným mírotvorcem, na jakého jej už pasovali jeho norští přátele. President Nixon na druhé straně zeměkoule má za sebou rovněž delší období osobních nezdarů, které ho pronásledovaly až do chvíle, kdy byl malou většinou zvolen za presidenta Spojených států. To nepochybně přispívá k jeho touze po velkém úspěchu, jenž by mu zajistil slušné místo v dějinách a další čtyři léta ve své funkci. Také on potřebuje něco, co by ho vymrštilo do zvýšené popularity, a čas se mu na to povážlivě krátí, neboť nové presidentské volby se budou konat příštího roku. Triumfální skončení války ve Vietnamu vojenskými operacemi, jež Američané za jeho vlády podnikli v Kambodži a v Laosu k obchvácení a zničení nepřítele, by bylo bývalo takovým úspěchem. Operace však ztroskotaly a tehdy president Nixon obrátil svou pozornost k něčemu jinému, ne nepodobnému evropským úvahám německého kancléře Brandta. Velkorysá mírová iniciativa by mohla mít pro něj stejný účinek jako triumf válečný; iniciativa, která by zakončila dobu zkamenělých postojů na světovém měřítku, v prvé řadě v okruhu Pacifického oceánu: jinými slovy, jeho vlastní » průlom na Vý chod«, na »Dálný«. Když president Nixon oznámil, že hodlá navštívit Peking, aby začal tam, kde jeho průlom měl být nej senzačně jším, dala se světem do pohybu řetězová reakce. V jejím rámci se mnohé věci začaly jevit, jakoby dotčeny magickým kouzlem, pojednou v jiných světlech. Dávaly tušit, že i v nich jsou možnosti skončení 239 [pageend15]KOLEDA VYHOŠTĚNÝCH Půjdem spolu do Betléma ne, daleko to není jen stačí zatlouct na nejbližší bránu a ohlásit se: matka na slehnutí a poutník bez přístřeší žádají kousek tepla, koutek na přespání. Světlo se zlomí v půli Chlad vzdálených hvězd Koloryt biblického dění Tak jako tenkrát zůstaneš na chodníku překvapen zírat na barevný kartón neonem ve výkladní skříni osvětlený: Betlém, kde dodnes místa není ... Z. P. předchozích epoch a započetí nových. Uveďme její účinky nejdůležitější. Reakce Sovětů byla okamžitá. Perspektiva sblížení dvou velmocí, jediných, před nimiž má Moskva respekt, jehož účinky nemohou podle ní vyznít než protirusky, zapůsobila na Kreml velmi hluboce. Mír se tam stal heslem i pro ty, jejichž jména jsou neoddělitelná od desítiletí sovětské pánovitosti a násilnosti, včetně Leonida Brežněva, podmanitele Dubčekova Československa, úsilí po konsolidaci míru, jež by od nich mohlo odvrátit hrozivý přízrak americko čínské dohody, do nich vlilo elektřinu do té míry, že celý triumvirát Brež- něv-Kosygin-Podgomy se dal promptně do skoku. Ofensivou míru nazvali kaskádu cest do zahraničí, ve kterých si rozdělili úlohy, aby se rozjeli s poselstvími dobré vůle do Jugoslávie, do Maďarska, do Bulharska, do Vietnamu, do Alžíru, do Maroka, do Kanady, na Kubu, do Egypta a do Francie, nemluvě o Německu, kde se jejich mírová ofenzíva druží a prolíná s mírovou kampaní kancléře Brandta. Všude nabádali k umírněnosti a smířlivosti a všude ujišťovali, jak jim záleží na odstranění mezinárodních napětí, na uspořádání odzbrojovací konference v Helsinkách příštího roku a na úspěchu této komference. Pohled na tyto neočekávané poutníky za ideály sbratřování národů je tak mimořádný, neřku-li neuvěřitelný, že nemůže nechat nikoho na pochybách o hloubce proměn, které se dnes ve světě odehrávají. Nixonův čínský gambit už vydal první ovoce v podobě připuštění komunistické Číny do Spojených národů a v jejím usazení na křesle stálého člena Rady bezpečnosti s plným právem veta v důležitých otázkách světového míru. Je to skok do neznáma, neboť nikdo mimo vladaře v Pekingu nemá ponětí o tom, jakou politiku Čína hodlá ve Spojených národech vést. Je to však také konec jedné éry v existenci Spojených národů a začátek jiné, a nic nemůže lépe ilustrovat význam této změny než vzbouření malých států proti nadvládě Američanů, které ji doprovázelo. President Nixon zamýšlel dosáhnout kompromisu mezi oběma čínskými vládami, pekingskou a taiwanskou; první měla být usazena na stálém křesle v Radě bezpečnosti a druhá měla s něj sestoupit do Valného shromáždění jako obyčejný člen. Proti tomu se však spikla skupina malých států, většinou afrických a asijských, a odhlasovala úplné vyloučení Taiwanu ze Spojených národů, proti velmi jasně vyjádřené vůli washingtonské vlády. Důvody k tomu měli vzbouřenci různé; arabští účastníci tak chtěli vytvořit precedent k obdobnému vyloučení Israele (pro soustavné zne- uznávání rezolucí Rady bezpečnosti, které odsuzují jeho válečné výboje) a černí účastníci chtěli mít precedent k vyloučení Jižní Afriky pro její rasovou politiku. Hlavním společným jmenovatelem jim však přitom byl výbuch nevole proti přílišnému poručníkování Američanů, Ti jim platí od počátku jejich dekolonizace stalé podpory, jež dohromady dosahují pohádkové výše dvou tisíc milionů dolarů ročně; za to od nich očekávají protislužby, zejména ve valném shromáždění Spojených národů, kde tito novopečení členové mezinárodní pospolitosti dnes mají většinu. Svého výbuchu dnes asi litují, neboť rozhořčený washingtonský senát ihned zamával tlustou holí a zamítnul šmahem všechny další úvěry na zahraniční hospodářskou pomoc. Co z toho vzejde, nikdo neví. President Nixon ujišťuje, že to není konec všeho a že se vynasnaží nějakou další podporu poskytovat. Kdyby se však jeho zhrzení klienti obrátili nyní na Čínu a kdyby ta jim udělila to, o co přišli na straně Američanů, nevěstilo by to nic dobrého ani pro budoucnost Spojených národů ani pro Nixonovu kandidaturu v příštích presi- dentských volbách. Ve Spojených národech až dosud, přes všechno soupeření mezi Amerikou a Sověty, vládla stabilita. Co přijde teď, až se v nich usadí na jednom z vedoucích míst nevyzpytatelná Čína? Po této změně, která vyznívá v otazník a na jejíchž důsledcích se budou podílet všechny zemědíly, uveďme ještě jednu, jež se týká po výtce Evropy. Dne 28. října tohoto roku, (v den památný pro Československo) londýnský parlament schválil velkou většinou vstup Velké Británe do Evropského společného trhu. I toto rozhodnutí je jedním ze současných konců předchozích ér, a začátkem nových. Není tomu dávno, co se po skončení poslední války Angličané musili stáhnout z více než dvoustaleté slávy, když ztratili impérium, v němž slunce nezapadalo. Rozhodnutí ze dne 28. října vyjadřuje, že Velká Británie chce poskytnout svůj plný přínos ke kolektivně obnovované velikosti Evropy. Znamená, že v budoucnosti její zájem o dosavadní spoje s její bývalou koloniální 240 [pageend16]říší bude ustupovat vůčihledě do pozadí a její sounáležitost s kontinentální Evropou nastoupí na jejich místo. V retrospektivě dějin lze význam této události nejlépe měřit tím, že po dvou světových válkách, které Evropané rozpoutali a ve kterých rozplýtvali svou prestiž a své mocenské pozice ve světě, jim dnes nezbývá než se snažit, kolektivně, o uznání rovného místa mezi novými supermocnostrai, Spojenými státy americkými, Sovětským svazem a Čínou. Zdeněk Petr TŘETÍ ZASEDANÍ BISKUPSKÉHO SYNODU Skončilo 6. listopadu, o víc než týden později než se čekalo, posledním hlasováním o opravených větách definitivního prohlášení o dvou synodálních tématech — o kněžství jako službě a o spravedlnosti ve světě — a řečí papeže Pavla VI. Třeba říci, že to vlastně nebylo hlasování v pravém smyslu slova, obě definitivní prohlášení ukáží pouze papeži Pavlu, jak biskupové smýšlejí o té či oné otázce, synod nemá právo nic rozhodovat, je to jen poradní sbor papežův. Ve věci samé byli vždy biskupové jednotní, jestli nějaká věta nebyla přijata, bylo to kvůli její formulaci, která se některému z biskupů zdála nepřesná, popřípadě s ní nesouhlasil. Jedinou výjimku tu snad tvořila otázka celibátu a pak, zda se i v latinské církvi mají připustit ke kněžství ženatí mužové; obě tyto se otázky podle názoru mnoha biskupů na sebe příliš soustředily pozornost světové veřejnosti. S napětím proto čekali novináři na výsledek hlasování; byl uveřejněn až v převe- čer ukončení synodu: Z 202 hlasujících Otců 168 se vyslovilo pro uchování celibátu v latinské církvi, jak je nyní; 10 hlasovalo proti, 21 podalo k pozitivnímu hlasu své výhrady; potřebné dvě třetiny hlasů nedostaly při prvním hlasování věty o odůvodnění celibátu, takže musely být poopraveny. Stran druhé otázky, zda je vhodné v latinské církvi udělovat svátost kněžství i ženatým mužům, k jednotě názorů mezi biskupy nedošlo. Nakonec byly dány Otcům dvě formulace, z nichž si k hlasu, který musel být podepsán, každý mohl vybrat. Pro první formulaci se rozhodlo 107 Otců, kteří odmítli svěcení ženatých mužů i v mimořádných případech; pro druhou, v níž se připouští možnost svěcení ženatých mužů na kněze v mimořádných případech, žádá-li to dobro církve, se vyslovilo 87 Otců; obě formulace však přiznávají papeži právo nakonec o věci rozhodnout, jak uzná za vhodné. Pavel VI. ve svém projevu poděkoval všem, kdo se přičinili o zdar zasedání, dotkl se obou projednávaných témat a vyzvedl, že i když se nejednou mínění Otců lišila, všechny je vedla láska k církvi, k věřícím i k světu. Schválením celibátu biskupové jen stvrdili to, co rozhodl koncil; Pavel VI. poslal pozdrav všem kněžím, kteří mnohdy s krajní obětavostí pracují na vinici Páně a setrvávají ve způsobu života, k němuž je Bůh Zimní pozdrav z PRAHY. povolal a který si svobodně zvolili. Stran spravedlnosti ve světě zdůraznil, že vlastní povolání církve není politické, sociální a hospodářské, nýbrž náboženské. Přesto však církev svou činností přispívá k nastolení všestranné spravedlnosti všude tam, kde jí v tom nekladou překážky. Kněžství jako služba První téma synodu » Kněžství jako služba « bylo rozděleno na dvě části: na část teoretickou, dogmatickou, a pak část praktickou. Diskusi o teoretických stránkách uvedl kolínský arcibiskup kard. Hóffner: kněžství má svůj původ v Kristu a pokračuje v církvi, celá církev proto má kněžský ráz; v církvi existuje různost darů, nejpřednější mezi nimi je právě kněžství, je to služba Božímu lidu, účast svého druhu na kněžství Kristově a kněžství církve, je to trvalé zasvěcení se službě Bohu a lidí, je původu božského, od Krista, nelze je vysvětlit sociologickými pojmy; nerodí se »demokraticky «, není to jen specifikace, funkce poslání, které mají všichni věřící, ani služba Božímu lidu, kterou někdo může vykonávat dočasně, kdokoliv, ani pouhé »vedení« bohoslužby. I když pojem kněžství a zvláště jeho rozdělení na různé stupně (biskup, kněz, jáhen) během staletí zrály, názory o kněžství zůstaly vždycky v podstatě stejné. »Výhradní zasvěcení a celistvá služba Bohu a církvi má své vyjádření v celibátu; je zvolen pro Boží království a třebas neplyne z podstaty kněžství, z mnoha hledisek tomuto způsobu života odpovídá. Celibátem se kněží znovu zasvěcují Kristu; s nerozděleným srdcem se mu odevzdávají a dávají se k dispozici službě Bohu a lidem. Stávají se živým znamením budoucího světa, který vírou je přítomen už zde na zemi a v němž lidé jako Boží děti, účastné vzkříšení, se už ne- žení a nevdávají. Celibát je důkazem rozhodnutí kněze dát celý svůj život do kněžské práce, dokazuje sílu Boží lásky, která dovede přeměnit celý citový život kněze. Zdrženlivost z lásky ke Kristu byla vždycky poznamenána »pohoršením kříže « a proto ji »svět« nechápe. Čím více ochabuje víra a láska, tím větší je též nepochopení pro stav panický a odpor proti celibátu,« řekl kard. Hóffner a nakonec ještě poznamenal, že kněžství jako 241 [pageend17]služba pro Boží království, jež není z tohoto světa, ale v tomto světě, má svou činností dopad i na pozemské skutečnosti; nesmíme je však redukovat na nějakou humanitní nebo sociální funkci. Tím že vede lidi k Otci skrze Krista, jenž je cíl lidstva a celého stvoření, kněz prokazuje lidem službu, kterou jim nemůže dát nikdo jiný. Třeba říci, že už první diskusní příspěvky, a to se pak opakovalo i o následujících plenárních zasedáních, přesahovaly rámec referátu kolínského arcibiskupa. Drželi se ho ti, kteří si přáli upřesnění některých vět, ale i oni chtě nechtě skončili u otázek spíše praktických, jako smysl dnešní kněžské činnosti, jasné naznačení hranic mezi kněžstvím všeobecným, všech věřících, a kněžstvím jako stavem, vyhrazeným službě věřícím, a konečně u celibátu a jeho souvislostí s kněžstvím jako takovým. Možno proto říci, že diskuse o této teoretické části byla předčasně skončena jak v plénu tak i potom ve dvanácti diskusních kroužcích, v něž se Otcové rozdělili podle jazyků. Ani nebyly vypracovány společné závěry, jak to původně bylo plánováno, nýbrž hned se přikročilo k diskusi o praktických otázkách kněžství. Kněžský celibát Už v úvodním projevu ukázal španělský kardinál Enrique y Tarancon, co asi bude středem diskusí. Posláním kněze i dnes je kázání Božího slova a přisluhování svátostmi; je pravda, že kněz je pokoušen věnovat se také činnostem rázu spíše světského, jako kulturní, vědecké, nebo jít pracovat jako dělník, avšak i tato činnost má mít apoštolské zahrocení, má v novém prostředí umožňovat knězi hlásat Krista, byť jen svědectvím svého života. Zvláštní kapitolu tvoří politická činnost kněze. Španělský kardinál naléhal na koordinova- nost a jednotu v kněžské práci; kněžské spolky se nesmí stát nátlakovými orgány na biskupa, nástrojem rozdělení, ani prostředky jak kněžím vtloukat jistou ideologii; zmínil se o duchovním životě kněží, o ekonomické stránce jejich práce, o nutnosti připravit kandidáty kněžství tak, jak to vyžaduje naše doba, Poměrně krátká byla kapitolka o celibátu, tušil, že o něm budou Otcové mluvit nejčastěji. Uchovat ho? Světit ženaté muže na kněze? Světit ženaté muže na kněze? Závěrečné hlasování ukázalo, že si Otcové přáli uchování celibátu, jak je dnes; v druhé otázce zůstala rozdílnost názorů až do konce, Byl to jen ojedinělý hlas např. mons. Grana z Norska, když navrhoval, aby se kandidáti kněžství mohli rozhodnout, zda chtějí být kněžími celibátními nebo ženatými. Biskupové východních církví samozřejmě hájili svou praxi, že se jáhni před kněžským svěcením mohou oženit, kard. Slipyj odmítl hlasy, že by se východní kněží měli přizpůsobit latinským, když pracují v zemích, v nichž latiníci jsou ve většině — nikomu dosud nenapadlo, že by se latiníci měli přizpůsobit praxi východních kněží. Ukrajinský arcibiskup Hermanjuk z Kanady mocně hájil dvojí povolání ke kněžství: k celibátnímu nebo ženatému, synody východních církví nebo biskupské konference ať posoudí, co je v jednotlivém případě lepší. Východní biskupové připomněli, jaká je v jejich církvích praxe u kněží, kteří ovdovějí: mohou se oženit, ale tím ztrácejí právo vykonávat kněžské funkce, taková má být praxe i u latinských kněží, kteří vstopí v manželství; mnohdy se jim však může nabídnout větší účast na apoštolátu; dosavadní snad příliš strohý postup vůči nim neodpovídá křesťanské lásce. Přijmout tuto praxi východních církví navrhovalo mnoho Otců, ať už mluvili jménem konferencí, které zastupovali, nebo svým — museli to výslovně říci. Snad nejmocnějším bojovníkem za svěcení ženatých mužů byl belgický kard. Sue- nens: Je povinností biskupů postarat se o dostatek kněží; celibát je předpis církevního práva, který Písmo nezná; církev, která jej zavedla, má právo dovolit od něho výjimku. Brazilský arcibiskup Brandao Vilela, předseda Rady latinskoame- rických biskupů, upozornil, že v jeho zemích se horší poměr kněží k věřícím, kterým mají přisluhovat; je si vědom, že ženatí kněží ztěžka vyřeší tento problém, ale proč to aspoň nezkusit, a nevysvětit na kněze ženaté muže, poněkud starší, kteří už dali důkaz vzorného věřícího života nebo se angažovali v církevní práci jako jáhni nebo katecheté? Vyhraněný diskusní příspěvek druhé strany podal např. boloňský arcibiskup Porna: není to poprvé, že se celibát ocitá v diskusi; bylo to vžycky, když zavládl úpadek mravů a poklesla vážnost pro kněžskou službu a stoupla životní hlediska naturalistická. Nedostatek kněží se dá vyřešit pomocí jáhenství a větším zapojením laiků, především žen, do aktivního apoštolátu. Kard. Šeper, Chorvat, poznamenal, že celibát nikdy nebyla snadná věc, měl svá nebezpečí, ale manželství je nemá? Zavedení ženatých kněží by byl krok do tmy, revoluce psychologická, sociologická a také... finanční — jak uživí církev v řadě zemí kněžské rodiny, když kněží tam živoří i při svém celibátě. Kard. Willebrands, předseda sekretariátu pro jednotu křesťanů, odmítl názor, že ženatými kněžími prospějeme věci ekumenismu. Ani manželství kněží nejsou bez vady, upozornil jugoslávský mons. Kuharič. Odloučené východní církve a také katolické i se svými ženatými kněžími trpí jejich nedostatkem. Novozélandský kard. McKee- fry žádal rozhodně, aby skončila tato prý nedůstojná diskuse: pohleďte na naprostou většinu kněží, kteří i v této věci jsou naprosto věrni závazku, který na sebe vzali. — A rozdělení mezi episko- páty bylo vidět ve všech světadílech. Kdežto např. kard. Malula z Konga dosvědčoval o velké vážnosti svých občanů pro manželský život a plodnost — že tedy kněží, bez potomstva, jsou považováni za méněcenné (biskup z Bangui ve Středoafrické republice řekl, že při biřmování věřící dávají pozdravovat jeho ženu a děti), jiný biskup z téže Afriky ujištoval, že by si jeho věřící ženaté kněze 242 [pageend18]nedovedli představit. Pařížský Le Monde uveřejnil 30. října statistiku, podle níž 30 biskupských konferencí ústy svých zástupců je pro ženaté kněze, 28 je zásadně proti (sem zařadil všechny země socialistické), 6 je proti za nynější situace a 2 se nevyjádřily. Jiné hlasy Celibát nebyl však jediným obsahem diskusních příspěvků; několikrát se ozvalo volání, aby také ženám byl otevřen přístup k oltáři, zvláště to byli kanadský kard. Flahiff a biskup z Jamaiky mons. Carter. Mnoho řečníků mluvilo o činnosti mimo oblasti, které jsou tradičně vyhrazeny kně- žím. Jednohlasně odmítali vyhraněně politickou činnost kněží, protože kněz má sloužit všem, a dá-li se do politiky, musí zaujmout postoj, možná i v druhém táboře, než jsou jeho někteří věřící. To však neznamená, že se nesmí angažovat na obranu lidských práv — tu je zase těžké naznačit hranice. Indický mons. Rayappa hájil profánní činnost kněží, že je to velmi vhodná před- evangelizační práce — jiní jeho spolubratři zas byli proti. Mluvčí francouzských biskupů poznamenal, že v jeho zemi kněží se musí rozhodnout bud’ pro kněžskou nebo politickou činnost; neodvažuje se však soudit o zemích, v nichž vládne otevřená nespravedlnost. Tyto diskusní příspěvky ale byly už na přechodu k druhému velkému tématu O spravedlnosti v dnešním světě. O spravedlnosti v dnešním světě V diskusi, uvedené filipínským mons. Alberto y Valderramou, promluvili také tři laici. Angličanka lady Jacksonová (Barbara Wardová) vyzvedla, že tři čtvrtiny bohatství země je v rukou jedné třetiny lidí, a jsou to z naprosté většiny křesťané. Situace se ještě horší. Křesťané si mají být vědomi tohoto nespravedlivého stavu; jako občané své země usilovat o zlepšení obchodních, sociálních i politických vztahů s rozvojovými zeměmi, osobní obětí dát najevo, že si jsou vědomi své odpovědnosti, a církev skromným vystupováním navenek dodávat lidem naději a ukazovat smysl jejich života. Brazilčan Mendez de Almeida naléhal na změnu ekonomických struktur, politiky — má to být na obou stranách, u zemí bohatších i rozvojových, na změnu smýšlení, jinak nemají smysl veškeré pomocné akce. A Japonec Kinhide Mušakoji nabádal k nenásilným akcím, dal za vzor práce za pozvednutí chudých států Gandhiho, Luthera Kinga a arcibiskupa Helder Camaru, tyto nenásilné metody třeba šířit všemi prostředky; církev jako jediná insituce je přítomna všude, může tu vykonat velmi mnoho. Církev by měla především odsoudit existující nespravedlnosti, říkali synodální Otcové, a kromě těch, o nichž vědí všichni ať už v oblasti politiky a ekonomie, má být upozorněna veřejnost na popírání práva na náboženskou svobodu — velmi silný proslov pronesl tu kard. Slipyj: Svatá stolice se opětovně zastala latinských katolíků v komunistických zemích, ale mlčí vůči tomu, jak miliony uniatů byly donuceny k odpadu, a situace není o nic lepší ani v katolickém Polsku, v němž uniaté za 30 let nedostali ani jednoho biskupa; nesmíme o tom mlčet v ekumenických rozhovorech. Především arabští biskupově upozorňovali na truchlivou situaci utečenců a zajatců v zemích Středního Východu a na požidovšťování Jeruzaléma a tamějších posvátných míst; více biskupů nazvalo nespravedlností vyloučení Formózy z UNO a řeklo, že UNO se stalo i jindy dějištěm nových nespravedlností. Biskupové odsoudili hýření penězi na zbrojení, únosy letadel, osob, genocydium, které provádějí vládcové národů tím, že dovolují potraty a omezování početí, že pronásledují národnostní menšiny, že neuznávají právo na vystěhovalectví atd. Meze pravomoci a vlivu církve Nepřekračuje však církev svou kompetenci, když by se o těchto bezpochyby nespravedlivých situacích vyjádřila, když by jmenovala, kdo se tak proviňuje proti svému bližnímu? Mons. McGrath z Panamy upozornil, jak nejednou hlas církve vyvolal jen hněv vládců, kteří v tom viděli navádění k neposlušnosti a revoluci. Kardinál Hoffner z Kolína upozorňoval, že pojem svoboda v evangeliu má jiný obsah než svoboda v našem občanském smyslu, i když jsou tu bezpochyby styčné body. Jiní zas se domnívali, že práce za pozvednutí chudších lidí zapadá do celistvé činnosti církve, církev musí zaujmout pozici stran morálních a lidských stránek života, týkajícího se budoucí společnosti, mluví o tom přece tolik výnosů posledních papežů. Podle názoru kard. Al- frinka se církev chtě nechtě neubrání politickému aspektu své činnbsti, jistě má usilovat o to, jak osvobodit lidi od hříchu, ale mezi hříchy musí zařadit i ostentativní porušování příkazů lásky a spravedlnosti. A jakým způsobem to má církev dělat? Slavnostním odsouzením »ex cathedra«? Ne, spíše úsilím o vnitřní převýchovu svých věřících; spoluprací episkopátů zemí bohatších s chudšími, spoluprací katolických organizací, s organizacemi křesťanskými i mimokřesťanskými ano i vládními, pokud mají podobné cíle; příkladem spravedlnosti vůči svým zaměstnancům, dopřáním plného, oprávného místa ženě, v to počítajíc i právo být kněžkami, poznamenali někteří; benátský patriarcha navrhoval zavedení nového církevního přikázáni: pomáhat zemím třetího světa, nebo aby se alespoň biskupové i církevní instituce bohatších zemí zavázaly dávat jedno procento svých příjmů na pomoc rozvojovým zemím. Už 7. listopadu se biskupové rozjížděli do svých sídel. Vykonali kus práce. Tím že se znovu společně mohli poradit o dvou otázkách, které tíží Asijce stejně jako Kanaďana. Výsledky svých porad předložili papeži, který slíbil, že na ně bude brát ohled. A ještě jeden pozitivní přínos: Synod začíná nabývat tvář. Je poradním sborem papeže. 243 [pageend19]stalo se doma, v exilu a jinde ve svété VE VATIKÁNE A V ITALU 17. října prohlásil papež Pavel VI. blahoslaveným minoritu P. Maxmiliána M. Kolbe, který se nabídl v oswiečimském táboře jít do bunkru smrti místo spoluvězně Františka Gajowniczka (viz str. 229 a 232). Bylo přítomno na 5000 Poláků, 1500 z Polska, mezi nimiž byl i Gajowniczek, dnes jedenašedesátiletý muž, s chotí; on nesl při obětování kalich ke mši svaté a při přijímání byl mezi těmi, jimž Pavel VI. podal Tělo Páně. Polskou vládu zastupovali vedoucí úřadu pro církevní záležitosti Skarzyňski a velvyslanec v Itálii Chabarzyňski. Svou delegaci poslala i vláda NSR, někdejší německé koncentráčníky vedl mnichovský světící biskup mons. Neuhäusler. — V rámci tridua ke cti nového blahoslaveného celebroval jednu mši svátou také mnichovský kard. Döpfner, předseda německé biskupské konference; bl. Kolbe nazval světcem smíření, vyzývajícím všechny, kteří si ublížili, aby si i v křesťanském duchu odpustili. 24. října, na Světovou misijní neděli, Pavel VI. odevzdal misionářský kříž jako symbol smyslu jejich práce, 450 kněžím, řeholníkům a řeholním sestrám, kteří odcházejí do misií. Při slavnosti se bazilikou sv. Petra několikrát nesly zpěvy v jedné samojské řeči: 20 obyvatel samojského souostroví spolu s biskupem z Apie mons. Taofin’u přijelo do Říma, aby papeži poděkovali za jeho loňskou návštěvu. V kázání sv. Otec zdůraznil hlásání evangelia jako první úkol misionářů, třebas jistě svou prací pomáhají oněm národům pozvednout se i po lidské stránce, a stěžoval si, že stále některé země jsou uzavřeny před misionáři. Ve prospěch misií Pavel VI. daroval 20000 dolarů a náprsní biskupský kříž a prsten, které patřily Piu XII. Ve dnech 24. až 27. října dlel v Římě jako host papeže Pavla patriarcha mat Ignác Jakub III., hlava syrské pravoslavné církve, která vznikla po chalcedon- ském sněmu (451); její biskupové nepřijali rozhodnutí o formulaci jednoty dvou přirozeností, božské a lidské, v jedné Kristově osobě. Dnes má tato církev asi tisíc věřících, kteří žijí hlavně v zemích Středního Východu; patriarcha sídlí v Damašku v Sýrii. Při dvou setkáních a také při rozloučení v synodálním sále za přítomnosti biskupů jak papež Pavel tak patriarcha Ignác Jakub opakovali svou odhodlanou vůli jít dál po cestě sblížení a odstraňování teologických rozdílů; vládce národů vybízejí, aby lidstvu a především zemi posvěcené životem a smrtí Vykupitele, dali pokoj a mír. V audiencích Pavel VI. přijal mj. krále jihoafrického státu Lesotho Mošoešoe II.; litoměřického otce biskupa dr. Štěpána Trochtu; Poláky, kteří přijeli na blahořečení P. Kolbe — tuto audienci si natáčela také polská A kdo radí, myslí-li to upřímně, poví i slova, která by mohla znít jako kritika pro toho, komu se dává rada. Pavel VI. byl mlčky přítomen všem plenárním zasedáním. A biskupové mluvili otevřeně, velmi otevřeně. Mnohému se o takové svobodě projevu v církvi před deseti roky ani nezdálo. Petr Ovečka televize pro svůj dokumentární snímek; ministry zahraničních věcí států EHS, když měli v Římě svá zasedaní; nemocné z Vídně, jimž uspořádal pouť do Říma řád maltézských rytířů; poslance strany CDU v bavorském parlamentě; skupinu pastorů německé evangelické církve, kteří měli Římě studijní seminář o přirozeném právu a etice podle situace. V Den solidarity s Pákistánem, který vyhlásil na 10. říjen Pavel Ví., sloužilo dvacet synodálních Otců mši svátou v římských kostelích: mons. Trochta celebroval v salesiánské bazilice Božského srdce Páně u nádraží Termini. Svou podporou a souhlasem s touto iniciativou ujistili sv. Otce ekumenický patriarcha Ate- nagoras, arménsko-gruzínský pravoslavný patriarcha Snork Kalustian, cařihradský velkorabín David Asseo a Federace švýcarských reformovaných církví. * 9. října navštívil Pavel VI. předměstskou faru zasvěcenou svatem« Řehoři Barbarigovi, biskupovi z Padovy v 17. století, kanonizovanému papežem Janem XXIII.; na jeho přání byla tato fara založena. Věřící, z naprosté většiny přistěhovalce, vybízel, aby vytvořili opravdové farní společenství. * Římská diecéze má farní kostel, zasvěcený Parmě Marii Čenstochovské; byl postaven k památce 1000. výročí křtu Měška a Doubravky, který znamenal vstup křesťanství do Polska, Obřadu posvěcení kostela byl přítomen primas kard. Wyszyňski a polští biskupové ze synodu. Svou faru v Římě mají i Ukrajinci, a to okolo chrámu a studijního střediska sv. Sergeje. Chrám je napodobeninou slavné kyjevské katedrály. * K tisícímu výročí narození sv. Štěpána, který uvedl křesťanství do Uherska, vydaly vatikánské pošty dvě známky s portrétem světcovým a reprodukcí P, Marie, patronky Maďarska. * Telegramy Pavel VI. projevil svou účast obětem přírodních katastrof a neštěstí: indickému presidentovi Diirimu, když se nad východním pobřežím snesl zhoubný cyklón; arcibiskupovi skotského města Glasgow a obětem výbuchu, k němuž tam došlo. * Zvláštní list poslal účastníkům sjezdu Mezinárodního hnutí za morální a sociální obrodu — nabádá v něm všechny, jednotlivce i veřejnou moc, k ráznému boji proti šířící se vlně pornografie — a zasedání hnutí »Skupina 77«, které sdružuje zástupce 91 zemí a usiluje o hospodářský rozvoj všech zemí pomocí spravedlivější politiky v mezinárodních obchodních stycích. * Také ve Vatikáně vyvolala příznivou odezvu zpráva o přijetí Čínské lidové republiky do OSN; volal po něm už r. 1964 Pavel VI. v projevu před Valným zasedáním v Novém Yorku; vyloučení Formózy však postrádá platného odůvodnění a zdá se, že tvoří porušení statutu SN, jejichž prestiž je tím velmi otřesena. 23. října odjel z Říma do Vídně maďarský primas kard. Josef Mindszenty. Bude tam bydlet v koleji Pazmaneum, v níž bydlí alumni z ostřihomské arci- diecéze, kteří studují- na vídeňské teologické fakultě. Ráno před odjezdem koncelebroval mši svátou s papežem Pavlem v jeho soukromé kapli. V Bergamu skončil diecézní informační proces k blahořečení papeže Jana, Anděla Josefa Roncalliho. Bylo vyslechnuto 64 svědků jeho života, též všichni žijící sourozenci. Je už skončeno 11 informačních procesů, konaných např. v Cáchách, Benátkách, Aténách, Istanbulu a Sofii. Do konce roku mají být skončeny i procesy v Turínu, Lisabonu a Paříži. 244 [pageend20]V ČESKOSLOVENSKU NÁBOŽENSKÉ ZPRÁVY V rozhlase i tisku věnovali velkou pozornost návštěvám, které vykonali biskupové Tomášek a Skoupý v doprovodu svých spolupracovníků u politických představitelů, jako primátora Prahy dr. Zusky a místopředsedy jihomoravského KNV Pavluse; museli je ujistit, že i katolická církev udělá vše ke zdaru voleb a že plně stojí za programem NF, který je programem KSČ. * KN z 24. října přinesly » předvotebni « úvodník kanovníka J. Beneše: úryvky z koncilní pastorační konstituce »Radost a naděje«, vytrženými ze souvislosti, dokazuje, že věřící jsou povinni přijmout čs. socialistické zřízeni a ... jít volit. * Německá katolická tisková služba si všimla, jak KN » cenzurovaly « projev biskupa Trochty u ministra kultury Brůžka; biskup Trochta poukázal na to, čím režim přispěl k pozvednutí životní úrovně, ujistil aktivní spoluprací katolíků a svůj projev zakončil »několika přáními, jejichž splněni by bylo jistě důležitým předpokladem uspokojivého soužití státu a církve, které by se odrazilo v náladě našich věřících«. »Přání« jsou v KN vynechána. * V den blahořečení P. Maxmiliána Kolbe, 17. října, byla v olomouckém dómě slavná mše svátá za přítomnosti mnoha bývalých vězňů z nacistických koncentráků; kázal děkan Bedřich Hoffman. * Bohoslužbou slova a koncertem duchovní hudby uctili památku oswiečimského mučedníka také v chrámu Nanebevzetí P. Marie v Mariánských Lázních. * Na Velehradě vzpomněli 29. září 48. výročí smrti sl. Božího Antonína Cyrila Stojana. Hlavním celebrantem při koncelebrované mši svaté byl olomoucký kap. vikář prof. Josef Vrana; o situaci ve věci beatifikace promluvil dp. dr. Vojtěch Tkadlčík. Kytice byla položena také ku hrobu Stojanových spolupracovníků, především preláta Cinká, na velehradském hřbitově. * Pražský apoštolský administrátor otec biskup Tomášek jmenoval svým generálním vikářem dosavadního kancléře kanovníka dr. F. Vaňka. * 5. října začal v Litoměřicích akademický rok na CM bohoslovecké fakultě; mši svátou sloužil biskup Tomášek; v aule měl zahajovací proslov děkan dr. Jan Merell, který »zdůraznil odpovědnost studia teologie pro službu našemu lidu nejen ve smyslu duchovního života, ale i v občanské angažovanosti, spojené zejména s prací pro mír«. 2. listopadu uplynulo deset let od smrti posledního olomouckého arcibiskupa dr. Karla Josefa Maíochy. Deset let čeká už Olomouc na nového arcipastýře. * 15. srpna 1972 uplyne šedesát let od korunovace milostné sochy P. Marie na Svatém Hostýně. O uskutečnění měl velké zásluhy sl. Boží Ant. Cyril Stojan. Ve dnech 16.-17. října zasedal nejvyšší orgán církve československé, její církevní sněm. Konal se už po šesté. Schválil základy víry a další předlohy pro příští činnost církve, název církve doplnil charakteristikou »husitská« a patriarchou znovu zvolil dr. M. Nováka. V závěrečném prohlášení sněm vyzývá věřící ke zvýšení pracovního úsilí a podpoře kandidátů NF. * Svůj synod měla také českobratrská církev evangelická na téma »Církev — společnost — stát«; byla podána zpráva synodní rady o stavu církve, zvolen synodní kurátor, navrženo nové církevní zřízení. * Starokatolická církev má svého generálního vikáře v osobě dr. Jana Hegera. * Zemřeli: dpp. Václav Maun, administrátor v Budyni nad Ohří, po těžkém úrazu při vykonávání svého úřadu; František Korál, dlouholetý správce poutního chrámu Panny Marie ve Strašínu Pozdrav z ŽAROŠIC na jižní Moravě, jednoho ne tolik známého mariánského poutního místa. Tak to tam vypadalo o jedné z letošních dvou zářijových »zlatých sobot«. u Sušice; děkan Ladislav Burda v Senohrabech, pohřben byl v Týnci n. L. * Podle KNA je budoucnost prešovské pravoslavné bohoslovecké fakulty velmi nejistá; má jen dvacet studentů a bohoslovecké vědy přednáší pět profesorů. Je to původní seminář řeckokatolické církev zabraný po jejím zrušení. RŮZNÉ ZPRÁVY Volby do FS a ostatních zastupitelských orgánů začnou 26. listopadu ve dvě hodiny odpoledne; může se volit do deseti večer a na druhý den od sedmi ráno do dvou. Volí se 200 poslanců do Sněmovny lidu, po 75 na Slovensku a v českých zemích do Sněmovny národů, pak po 150 poslancích do ČNR a SNR a ještě do národních výborů nejrůznějších stupňů. Celkem je kandidátů-poslanců na 140000; z dosavadních kandiduje v českých zemích 55 % a na Slovensku asi 60 %. Ve FS a obou národních radách budou tři čtvrtiny nových poslanců. Zdá se, že režim má stále z těchto voleb strach, ne tak že by předložení kandidáti nebyli zvoleni, ale že účast přece jen nebude 99 procentní, nebo že se přece jen objeví lístek bílý, nebo že jméno jednotného kandidáta bude přeškrtnuto, nebo že lidé se budou dožadovat, aby mohli jít za plentu, jak jim to dovoluje zákon — k tomuto druhu bojkotování prý občany vybízely letáky, podepsané 245 [pageend21]šesti tajnými opozičními skupinami, např. komunistů v opozici, Soc. hnutí čs. občanů, Hnutí pro demokratický socialismus a Revolučního hnutí Jana Palacha. Všechny rodiny dostaly návštěvu agitátorů (»v některých případech je nepozvali dovnitř, snad neměli ukli- zíno, jen zcela výjimečně byli odbyti hrubými slovy »). K mikrofonu volali komunisty i bezpartijní, vědce, umělce i sportovce, kteří však též ujišťovali, že dají hlas kandidátům NF; Karel Gott na volby přeruší své turné v NSR. Pro zahraniční návštěvníky budou ve dnech kolem voleb hranice neprodyšně uzavřeny. Na besedách s kandidáty se objevily i nepříjemné otázky, např. jak se choval kandidát při pohovorech o výměně legitimací, nebo nereálné požadavky, ať hospodářské nebo i politické. Objevení beden se zbraněmi, místo strojního nářadí, na letadle přicházejícím z Prahy do Amsterodamu vyvolalo v CSSR vlnu pokryteckého rozhořčení: rozhodně popřeli, že CSSR dodává zbraně Irské republikánské armádě. Rakouský týdeník Die Furché přinesl zajímavou reportáž o podivné činnosti firmy pro zahraniční obchod Omnipol, která zbraně odeslala a jejíž jméno se už tolikrát objevilo tam, kde se právě bojovalo; že by Praze šlo jen o výhodné získání valut, nebo o podporu podvratné činnosti proti tamějším vládám? V souvislosti s touto »novou protičeskoslovenskou kampaní« byla odvolána návštěva čs. ministra zahraničí ve Velké Británii. * Paní Anna Pořízková, která jela do CSSR pod cizím jménem, aby si odvezla svou šestiletou dceru, byla opravdu zatčena; máme-li věřit pražskému rozhlasu, z něhož se ozvala, žije u svých rodičů; ještě tento rok čeká narození dítěte. Kanadský Hlas mladých napsal, že na 4700 rodin posrpnových exulantů je rozděleno, to je má manželku nebo děti v CSSR. * V Praze byl odsouzen na deset let žaláře pro špionáž pro USA v letech 1968-1970 novinář Arnošt Vrajík, který psal pod pseudonymem Arnošt Pražák. * Po vypovězení Gerharda Kriwanka, dopisovatele UPI, pro šíření »nepřesných zpráv«, jsou v CSSR jen dva akreditovaní američtí novináři. Svaz socialistické mládeže má podle slov předsedy české odbočky Himla v celém CSSR víc než půl milionu členů, a Pionýrská organizace sdružuje přes sedmset tisíc dětí. Na papíře je toto členství dobrovolné, ale každý ví, že když do SSM nevstoupí, možná se nedostane na vysokou školu, nebo její studium nedokončí. Příští rok v květnu se asi bude konat první celostátní sjezd. * 19. října uplynulo sedmdesát let od ustavující schůze Českého svazu fotbalového v restauraci »U zlaté váhy« v ulici Karoliny Světlé na Starém Městě pražském. U kolébky CSF stály kluby a kroužky: CAFC Vinohrady, FK Horymír, FK Hradčany, AFK Karlín, SK Slavia, AC Sparta, SK Union Žižkov, Letenský kroužek česká vlajka, z venkova SK Plzeň, FK Union Plzeň a AC Roudnice. CSR získalo dvakrát stříbrnou medajli na mistrovství světa (1934 a 1962) a r. 1960 bronzovou medajli z Poháru evropských národů. * Od 1. listopadu bylo zvýšeno porto za poštovní balíky do ciziny; zavinily to samozřejmě poštovní správy cizích zemí, které prý zvýšily své ter- minální a tranzitní podíly. Zvýšení má bezesporu ztížit poštovní styk s uprchlíky. * Nové známky vyšly: s výtvarnými motivy (obraz J. Němčíka Krompašská vzpoura, Josefa Mánesa Venina Čudová 1854, Mistra Vyšehradského Vzkříšení a pak od Imro Weinera- Krále Očekáváme 1967) a šest známek českého a slovenského lidového umění k 25, výročí organizace Unicef, na pomoc dětem. * Západoněmecká Lufthansa má v Praze svou samostatnou kancelář v Pařížské ulici. * Indická Air India zrušila své mezipřistání na lince Bombay-New York dvakrát za týden. Odůvodňuje to nasazením velkokapacitních letadel typu Jumbo, pro které nejsou v Praze všechny technické podmínky, a také malým zájmem cestujících; rovněž jiné letecké zahraniční společnosti uvažují o tom redukovat své lety do Prahy. * Ostrava je město národností: 91,9% se hlásí k české národnosti, 6,2 % (17232) k slovenské, 0,3 % polské, 0,2 % německé, 0,3 % maďarské, 0,15 ruské a 0,1 % k jiným. ★ Začátkem listopadu zemřel v Praze generál Karel Janoušek, gen. inspektor čs. vojenských leteckých sil ve Velké Británii za druhé světové války; po únoru 1948. byl odsouzen pro velezradu a vyzvědačství na doživotí; nato v r. 1960 z vězení propuštěn a r. 1968 rehabilitován. ★ »Zprávy v boji proti kontrarevoluci « je souhrn hlavních článků smutně proslulého časopisu vydávaného Sověty v měsících po Srpnu 1968. KULTURNÍ ZPRÁVY Na území CSSR je 44 vysokých škol, na nichž studuje 106 417 posluchačů, 65 547 v České a 40 870 v So- venské soc. republice. V prvních ročnících je v českých zemích 13 000 studentů a 10300 na Slovensku. Středních odborných a odborných škol je v CSSR 667 a navštěvuje je 218900 žáků. * V březnu příštího roku se bude konat ustavující sjezd Svazu českých skladatelů a koncertních umělců, hudebních kritiků a publicistů. Předsedou přípravného výboru je J. Páleníček; členství bylo nabídnuto 160 tvůrčím pracovníkům, jejichž »angažovaná činnost a postoj odpovídají programu a poslání budoucí organizace«. * 5. listopadu byla zaháena v Muzeu etnografie národů SSSR v Leningradě výstava » Velká Morava — poklady minulosti Čechů a Slováků«, která byla v letech 1963-1968 uskutečněna v Brně, Nitře a Praze a potom prošla několika evropskými městy. * Z přílohy k Učitelským novinám se dovídáme, že z KSČ bylo vyškrtnuto v Čechách a na Moravě 30 % učitelů komunistů, na Slovensku 15,7 %. Ze 105 učebnic devítiletek bylo schváleno 55 titulů, na gymnáziích z 80 učebnic jen 48. * N. p. Učební pomůcky byl přemenován na Komenium; jeho úkolem bude připravovat tradiční didaktické pomůcky, ale též pomáhat učitelům ke »zvýšení ideově výchovného působení školy«. * Nový Svaz českých spisovatelů přijal své první členy; přípravný výbor, vedený D. Šajnerem, si vzal za úkol rozšířit členskou základnu. * Jako příloha Tvorby vychází jednou za měsíc dvanáctistránkový LUK — Literatura, umění kultura. Je to pokus o literární časopis, po kterém se už delší dobu volá; první říjnové číslo mělo verše domácích spisovatelů, kteří se už »zařadili«, např. J. Kainara, M. Floriana a L. Stehlíka, a jako ukázku zahraniční literatury » Dopis z vězení« od D. Jacksona. * V rozhlasové Politické aktualitě vyslovili nespokojenost s příznivou recenzí díla Josefa Pekaře Kniha o Kosti, kterou vydalo nakladatelství čs. spisovatel. * Chilský básník Pablo Neruda kterému byla udělena Nobelova cena za literaturu, má své jméno po našem Janu Nerudovi; vlastním jménem se jmenuje Naftali Ricardo Reyes Basualto. Několikrát byl v ČSSR, prý také v srpnu 1968, a ve strachu před sovětskými tanky rychle ze země ujel. Nerudovi blahopřál k udělení Nobelovy ceny i chilský primas kard. Silva Enriquez. * Svobodné slovo uveřejnilo krátkou velmi příznivou vzpomínku na Bohuslava Reynka, který zemřel 28. září; autor oceňuje Reynka jako básníka, grafika a překladatele. 246 [pageend22]V EXILU A V KATOLICKÉM SVĚTĚ RAKOUSKO. — Vídeňské Orelstvo i katolíci jiných krajanských spolků vzpomněli v neděli 31. října při mši svaté v českém kostele na Rennwegu všech orel- ských sester a bratří, kteří položili svůj pozemský život za ideály náboženské a národní. Zvláštní zmínka platila dr. Vojtěchu Jílkovi, který se stal r. 1936 jako osmadvacetiletý mladý muž ústředním náčelníkem Čs. orla a 20. září 1941 bez soudu byl zastřelen na nádvoří Kounicových studentských kolejí, pod obrazem českého knížete sv. Václava. Dojemné kázání pronesl dp. Dominik: my křesťané netruchlíme nad těmi 1504 orel- ských obětí z let nacismu, radujeme se spíše nad tím, že jim Bůh dal sílu svědčit o tom, že existují vyšší hodnoty než je byť i lidský život. Už 10. září obnovila svou činnost jednota Orla Vídeň II. Vznikla roku 1911 z tělocvičného odboru křes- ťanskosociálního dělnictva ve Vídni; její činnost poprvé přerušila první světová válka a po 18 letech zase obsazení Rakouska r. 1938. Za starostu byl zvolen Karel Ryba. Závěrem schůze byly promítnuty filmové záběry mj. z návštěvy kard. Josefa Berana ve Vídni r. 1966. Biskupové USA požádali ve společném prohlášení, aby byl upraven zákon o branné povinnosti: vojenské služby mají být zproštěni ti, kdo ji odmítají pro zábrany ve svědomí; má byt udělena amnestie těm, kteří utekli ze země nebo jsou ve vězení, protože odmítli bojovat ve Vietnamu. 26. září se sešli naši krajané z Los Angeles na oslavu sv. Václava do kaple střední školy »Loyola«. Při mši svaté byla provedena sborová prosba k našemu světci od skladatele Eduarda Ingriše, který ji řídil. Obvyklé občerstvení bylo ve velkém auditoriu, v němž to vypadalo opravdu jako na pouti: stánky s perníkovými a marcipánovými srdéčky, s pečivem, nápoji atd. Svatováclavská mše svátá se opakovala neděli potom v San Francisco. 31. října byla mše svátá obětována za vlast. KANADA. — Česká misie sv. Vojtěcha v hamiltonské diecézi oslavila svátek osvobození, 28. říjen, bohoslužbou za naši rodnou zemi v neděli 31. října v kostele sv. Cyrila a Metoděje v Hamiltoně. ANGLIE. — Londýnská česká doplňovací škola zahájila 25. září svůj jedenadvacátý školní rok. Připomněli si to na táboře u moře, jehož se letos zúčastnilo 20 chlapců a 26 děvčat. — Na oslavu svátku svátého Václava, 3. října, zavítal mezi naše krajany arcibiskup Tomáš Roberts, který udělil našim dětem první svaté přijímání a svátost biřmování. Při odpolední besedě na Velehradě mohli přítomní vidět obrázky z lurdské pouti a z dětského tábora v St. Mary’s Bay. — 10. října odvážely dva autobusy naše poutníky k P. Marii Ayles- fordské a na Allington Castle, kde je studijní středisko a místo pro exercicie. — Mše svátá 24. října byla obětována za vlast a za vyprošení Božího požehnání pro manžely Lokayovy, kteří právě oslavovali svou zlatou svatbu, dr. M. Lokay, italský legionář, nadto svou osmdesátku. — V sále na Farmstreet si naši krajané pořádají vždy první sobotu v měsíci seriál hovorů a rozhovorů, ale i jiných kulturních zážitků. Letošní cyklus má heslo »Bouřtiváci, rebelové a tvůrci našich dějin«; je to pokračování loňského cyklu »My Češi jsme muzikanti«. O Karlu Čapkovi mluvila v září dr. B. Bradbrooková, v říjnu hovořil red. R. Kopecký o dr. K. Sladkovském, a v listopadu o Boleni Němcové paní Věra Stárková. Pošlete co nejdříve předplatné na rok 1972. A za předcházející léta nedlužíte nic? Děkujeme vám. FRANCIE. — Duchovní služba pro krajany v Paříži uspořádala ve dnech 31. října-1. listopadu duchovni obnovu pro české katolíky. Vedl ji dr. Jaroslav škar- vada z Říma. Přišlo na ni na 40 krajanů. NSR. — Ve dnech 8. a 9. listopadu se sešli naši čeští kněží v bavorském benediktinském klášteře Neresheim, aby projednali nové právní uspořádání krajanských misií, které budou povýšeny na farnosti. Blahopřáli při té příležitosti i vedoucímu české duchovní služby v Německu P. Karlu Fořtovi k padesátinám, kterých se právě v těch dnech dožil. V Mnichově se konala ekumenická bohosluiba slova pro příslušníky východoevropských národnostních skupin; tři čtení z Písma četli a doprovodili je krátkou meditací kněz ruské pravoslavné církve, lotyšská farářka evangelické církve a polský duchovní správce prelát Pavel Kajka. Pozdrav německých katolických biskupů a mnichovských katolíků pronesl prelát Jandl. Maďarský pastor se předmodlíval přímluvné modlitby. Mezi třemi duchovními, kteří udělili závěrečné požehnání byl i náš dr. Alexandr Heidler. Čs. svaz křesťanských pracujících ŠVÝCARSKA chystá Křesťanskodemokratické symposium na konec ledna v lázních Zurzachu. O referát byli požádáni přední čs. exiloví pracovníci ze Švýcarska i jiných evropských zemí a tři odborníci švýcarští. Svaz by rád pořádal symposium každý rok. TURECKO. — Teologická fakulta ekumenického patriarchátu, která byla na ostrově Chalki v Istanbulu, byla definitivně zavřena. Stalo se tak na základě nově vydaného zákona, jímž se zestátňují všechny soukromé školy. Tím je vážně ohroženo i trvání cařihradského patriarchátu; nebude totiž napříště možné, aby na tureckém území studovali řeckopravoslavní kněží. V souvislosti se zrušením semináře uveřejnili v Aténách Bílou knihu o utrpení konstantinopolského patriarchátu a pravoslaví: v osmanské říši, jejíž dědičkou je od r. 1923 turecká republika, bylo 16 patriarchů usmrceno nebo krůtě pronásledováno. Jen v 17. stol. bylo popraveno sedm patriarchů, v 18. století musel patriarcha Jeremiáš III. zaplatit vysokou peněžní pokutu, Meletios II. byl r. 1768 ubičován k smrti. V 19. stol. skočili na Šibenici Kyrii VI. a Řehoř V., patriarcha Evžen byl roku 1822 ubit cháskou, Konstantin I. r. 1834 donucen k abdikaci, Řehoř VI. sesazen tureckým nejvyšším soudem, r. 1922 vykázali Kemalovi přívrženci z Istanbulu patriarchu Meletia a r. 1947 byl patriarcha Maximos donucen k odstoupení. Bílá kniha uvádí také jména a osudy četných biskupů; mučedníků a vyznavačů, např. metropolitů Chrysostoma z Ismiru, Řehoře z Kydonie a Ambrože z Moschonisie, kteří byl r. 1922 zavražděni, a pak biskupů, kteří byli vypovězeni r. 1964. Svatá stolice dala biskupům v MAĎARSKU moc odejmout trest exkomunikace vynesené r. 1957 nad čtyřmi kněžími, protože se aktivně účastnili politické činnosti. Kněží kandidovali za poslance v parlamentu a nevzdali se této funkce, ani když k tomu byli vyzváni. Odvolání exkomunikace si' tehdy vyhradila Svatá stolice. Tři z kněží jsou stále poslanci a biskupové nyní mají posoudit, zda se jejich činnost shoduje s kněžským úřadem, aby z nich mohl být církevní trest sňat. Víc jak 1100 katolíků z kraje Alitusski na LITVĚ poslalo dopis Brežněvovi a žádali ho o záruky.pro své právo na svobodné vyznávání náboženství, jak jim je zaručuje ústava. Už předtím si podobným dopisem stěžovalo 2000 katolíků z kraje Prenajski, že se jim brání žít podle své víry. 247 [pageend23]d o p isy • d o ta z y • odpovědi Busta kardinála Berana Zesnulý kardinál Beran — 28. prosince by se dožil 83 let — byl Čechům tak drahý, že ani nepřekvapuje, že jeho osobnost a památka se často stávají předmětem zájmu i uměleckého. Stojí za zmínku, že vynikající sochařskou práci na bustě kardinála Berana podala též akademická sochařka Ljuba D u r- ď á k o v á , která opustila Československo brzy po sovětské okupaci, a po určité době rozhodování a bloudění se s manželem usadila v Glendale, Kalifornie, zatím co její dcera Broňa studuje na provské universitě v Utahu. Ljuba Durďá- ková patří k mladší sochařské generaci, která hledá rozumnou a vyváženou cestu mezi tradiční klasikou a upřílišněnou modernou. Nelze proto říci, že by umělkyně patřila k nějakému určitému směru, ale její práce je sama o sobě svérázná. Tím, že se tato umělkyně připojila k československému exilu, nás obohatila o další cennou osobnost, která bude mít zajisté hodně co říci k osudu emigrantské kultury. Na celé věd je nejsmutnější, že jakkoli Amerika přijímá československé uprchlíky vcelku vlídně, na její půdě nejsou právě nej lepší podmínky pro existend těch, kteří se ve volbě povolání neorientovali hodně technicky. Dobře by se uplatnil filmový technik, televizní odborník, finanční znalec, ale s obtížemi bude shánět výživu znalec historie, duchovních věd, hudebník, malíř a sochař. Ljuba Durďáková musí brát zavděk mnoha vedlejšími činnostmi, chce-li si vydělat aspoň na nejnutnější živobytí. Zabývá se i rehabilitačním tělocvikem. Ale všechny volné chvíle tráví v prostředí, které je jí nejmilejší, u materiálu a svého uměleckého nářadí. Svoji radost i bolest, výsledky svého pozorování i fantasie, vše dovede vtisknout hmotě. Stálo by za to, zajet si za ní a pohovořit si o problematice Michelangela, o nesplněných snech Leonarda da Vind, o rozplašené mladé generaci českých sochařů, ale prozatím aspoň dodejme, že jedna z jejích velkých prací je busta kardinála Josefa Berana, vytvořená v letech 1969-1970. Jinak dodejme, že Ljuba Durďáková i při svém mládí není ve své oblasti žádnou začá- tečnití: vystavovala už v Paříži, Athénách, Londýně, Vídni a na Jaltě. Její úcta k zesnulému, nám drahému kardinálovi, bude křesťanskou veřejností v československém exilu jistě po zásluze oceněna. Jiří Veselý Svědectví o 21. srpnu V Mnichově zahájilo Činnost nové exilové vydavatelství CCC Books GmbH, v jehož čele stojí tři čeští žurnalisté v zahraničí: Richard Bel- credi, Jaroslav Kučera a Karel Friedrich. Jako první svazek vyšla graficky výborně vybavená drobná publikace Jaroslava Kučery »Pražský srpen«. Jak titúl naznačuje, je to kniha subjektivního svědectví z oněch tragických dnů z konce srpna 1968. I když v knize na první pohled nenajdeme žádnou novou událost či svědectví, které bychom neznali, její význam vidím především v celkové souvislosti jednotlivých obrazů, které jsou spojeny vnitřní ideou otřesného svědectví. Jedná se o realistický, místy až suchý pohled, podložený řadou novinových a rozhlasových citátů, člověk čte Kučerovu knihu, jako napínavou historii od první do poslední strany. Kučera znovu dokázal, že i žurnalistický jazyk má svou kulturu slova. Na knize mi vadí pouze jediná věc: životopisy čtyř mužů pražského jara jsou násilně a v podstatě neorganicky vklíněny do obsahu knihy. Životopisy v podstatě nic neříkající, budící spíše dojem, že byly napsány pro rozšíření počtu stran celé knihy. V životopisech není dostatečně podtržen mravní rozdíl mezi takovým dr. Krieglem, Smrkovským, případně Dubčekem, a Svobodou a Černíkem na druhé straně. Dr. Kriegel zůstává do důsledku čistý a Svobodu zde nemůže omluvit ani senilita. »Pražský srpen« je dokument a svědectví pamětníka, které by nemělo v žádné knihovně chybět. Antonín Kratochvil Z dopisů Jsou nyní překrásné dny. Mám nejradéji podzim, kdy ovoce dozrává a celá příroda se pomaloučku připravuje k odpočinku. Člověk se bezděčně ptá, jak je to s jeho práci a námahou. Mnohdy mi nezbývá než se usmívat a cítit radost protkanou tesknotou; radost nad troskami nadějí. Nebýt té celé a jediné naděje, kterou je Kristus, dávno by bylo třeba nám odzvonit. Jen nesejít s cesty, šeptá hlas andělův, zatímco šalebný hlas dáblův nahrává Výmluvám strachy. Obojí potkáte na podzimních chodnících. Rád po meh chodím. Závidím spadlým listům jejich krásu, ale jen na okamžik, když myslím na mlhou míchané barvy. I tak je Pán Bůh dobrý, že bez něho jsme jen padlí lidé, zatímco i na posledním lístečku jsou jeho barvy. I v takových drobnostech je Pán Bůh věrný. Jak veliká by měla být naše naděje. Benedictus sit Deus in sae- cula! Z domova Apoštolát modlitby V prosinci se modlíme na úmysl, aby lidé všude na světě byli vychováni k míru; misijní úmysl: Za mír ve Svaté zemi. Redakci došlo Znamení pouště, český překlad úryvků ze spisů francouzského kněze Charles de Foucaulda (1858-1916), duchovního otce malých bratří a sester Ježíšových. Vyšlo jako 32. svazek náboženské serie Křesťanské akademie. Cena 1500 lir. Mílo Komínek, I pod oblohou je peklo. Prostým slohem psané vzpomínky statečného člověka, který prožil sedmnáct let za mřížemi komunistických věznic. Cena 5,50 dol. Vydaly: »Naše Hlasy, TI Florence Street, Toronto 3, Ont. Canoda. 12. číslo Nového života vyšlo v Símě 1. prosince 1971. — Vytiskla P.U.G. Roma, Piazza della Pilotta 4, - Italia [pageend24]