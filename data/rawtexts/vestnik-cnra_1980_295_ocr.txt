VĚSTNÍK ČESKOSLOVENSKÉ NÁRODNÍ RADY AMERICKÉ Čís. 295 Únor 1980 Dr. Mikuláš Ferjenčík: MNICHOV A FEBRUÁR 1948 42 rokov nás delí od Mníchova a 32 rokov od februára 1948 a svet, slobodný svet, sa - hlavne dnes - znova vracia a pripomína tieto dve udalosti, ako odstrašujúce príklady bezmocnosti a bezradnosti národov a vlád, ktoré boli povolané svojou silou a významom strážiť slobodu ohrozených národov. Slabosť a bezradnosť povolaných strážiť bezpečnosť a poriadok rodia zlodejov, teroristov a diktátorov. Skúsenosti i zo súčasnej histórie nás tiež učia, že pokiaľ na svete je i len jediný národ, trebárs malý a slabý, ktorý vie, čo sloboda je a bol o túto pripravený, nemôže byť istoty a mieru ani pre ostatné slobodné národy sveta. Osobne u mňa - a viem, že tak zmýšla aj mnoho zo starších - Mníchov a február 1948 ešte aj dnes po toľkých rokoch vzbudzujú pocit akejsi zahanbenosti, akejsi rozpačitosti a viny, že sme sa na ne poriadne nepripravili a im nejak nečelili. Verili sme našim spojencom a zmluvám, ktoré sme s nimi uzavierali, ačkoľvek sme museli vidieť a vedieť, že napr. Francúzsko sa nachodilo v hlbokom mravnom rozklade, že sa schovávalo za svoju Magi- notovu líniu, že nebolo schopné a odhodlané ani túto udržať a brániť. O zmluve so Sovietmi ani nehovorím. Sovieti to nikdy s nami vážne a poctivé nemysleli. Hitlerov agresívny nacizmus bol pre Sovietov vítaným a tajne podporovaným. Priali si vojnu medzi Hitlerom a Západom, v ktorej videli hospodársky a mravný rozklad Európy, z ktorého mohli ťažiť. Naše spojenectvo s nimi nám znepriatelilo Poľsko, ktoré bolo, pokiaľ išlo o hrozbu zo strany Hitlera v podobnej situácii v akej sme boli my sami. Dorozumenie a spojenectvo s Poľskom mohlo našu zúfalú situáciu za a po Mníchove podstatne zlepšiť. Pokusy o nejakú dohodu a spoločnú obranu, podniknutú z našej strany, prišli pozde a nie zrovna vo vhodnej forme. Február 1948 bol v mnohom smere dôsledkom podobných omylov, akých sa slobodný svet dopustil za Mníchova. Chceli, alebo si priali veriť Stalinovi, že to s mierom a s mierovým usporiadaním Európy a sveta myslí dobre a poctivo. Mali a museli mať zpravodajsky dobre overené poznatky a zprávy kto Stalin je, aký barbarský režim zaviedol v Rusku, ako aj o jeho a Leninových cieľoch na zlikvidovanie t.zv. kapitalizmu, počítajúc v to aj slobody národov a nastolenie sovietskej diktatúry a hegemónie. Veď tieto ciele a úmysly ani Lenin a Stalin nijako nezatajovali a vo svojich prejavoch sa k nim s rozkošou vracali. Aj my sme sa do istej miery nechali ošialiť, chceli sme veriť, že sa s našimi komunistami, ktorí patrili k našim národom, môžeme nejak dohodnúť, ačkoľvek sme mali príležitosť sa poučiť zo skúsenosti našich légií v Rusku a z rečí a prejavov našich komunistických poslancov. Po nacistickej hrôzovláde a po hroznej vojne bolo len prirodzené, že sme túžili po mieri a úzkostlivo sme sa vyhýbali vyvolávať zlých duchov, ktorí nás v podvedomí strašili; a tak sa stalo, že na to, čo začalo koncom roku 1947 a skončilo 1948, sme sa náležíte nepripravili. Chceli sme riešiť neriešiteľné, t.j. súžitie demokracie s komunizmom. Priali sme si veriť, že môže napr. prezident, keď neprijme demisiu demokratických ministrov (a to ani nie väčšiny) niečo na osude našej demokracie zmeniť a komunistov a ich sovietskych poradcov prinútiť k ústupčivosti. A tak sa opakoval druhý Mníchov so svojou bezradnosťou a zmätkom. Utrúsené slová pravdy o situácii, v ktorej sme sa nachodili z úst tých, ktorí boli informovaní pobytom na Západe, mohli aspoň trochu zmeniť ten neutešený obraz naprostej nemohúcnosti a kapitulanstva. Obsadenie Československa Sovietmi v roku 1968 práve tým, že národ vedel o čo ide. dáva docela iný obraz so svojím spontánnym odporom a vzdorom a mal ďalekosiahle následky pokial išlo o chápanie a poznanie pravej tváre sovietskeho komunizmu. Dnes na začiatku poslednej dekády nášho storočia sa nachodíme v situácii, ktorá sa snáď už inak ani riešiť nedá, než novou vojnou. Ničivou a strašnejšou než ktorákoľvek vojna v histórii ľudstva. Dostali sme sa do nej skoro navlas jednako, ako tomu bolo za Mníchova a na konci druhej svetovej vojny. Hriešnou nedbalosťou a úpadkom mravných síl tých mocností, ktoré boli zodpovedné za svetový mier a poriadok. Hospodárska prosperita Európy a Ameriky spôsobila úpadok mravov, tolerovanie gangsterstva a vzrastu tohto gangsterstva podnikaného Sovietmi a ich imperializmom. Ideológia komunizmu je dnes takmer mrtva, stala sa pre vzdelanejšieho človeka neprijateľnou. Poslúžila však Sovietom, ktorí dnes svojou vojenskou silou a podvodnou politikou ohrožujú celý svet a celú slobodnú civilizáciu. Svetu a v prvom rade našej novej americkej vlasti muselo sa dostať trpkých ponížení a poučení, aby sa prebudila z falošnej ilúzie k trpkej skúsenosti. Chceme veriť, že sa tak stalo ešte včas. Sovietsky zväz nie je neporaziteľný. Čím viac sa bude rozpínať a rozširovať, tým vačšia bude hrozba vnútorného rozkladu a rozpadu. Niet snáď na svete ani jediného národa porobeného a obsadeného Sovietmi, ktorý by Sovietov smrteľne nenenávidel. Pre nás amerických občanov, ktorých vlasť bola a je znásilňovaná Sovietmi a ich domácimi pomáhačmi, prišiel čas, aby sme zvýšili naše úsilie a pomáhali všetkými dostupnými prostriedkami zosiliť našu americkú obrannú schopnosť vojenskú aj hospodárskú aj za cenu, že sa budeme musieť zriecť mnohých veci, ktoré nám bohatá Amerika poskytovala a uskromniť sa s našimi často prehnanými požiadavkami. V tomto volebnom období nenechávajme žiadneho z našich politikov, kongresníkov a senátorov ani v najmenšej pochybnosti, čo od nich chceme a čo od nich očakávame. Lebo len silná Amerika je schopná ešte zabrániť vojne a zaistiť spravodlivý mier. Oblastní výbor Chicago, III. koná svoji výroční schůzi v nedeli 16. března 1980 v místnosti spořitelny Land of Lincoln, Berwyn, Ill. v 1:30 hod. odpoledne. Prosíme všechny členy o účast. [pageend1]VĚSTNÍK February 1980 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Únor 1980 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Dr. Mikuláš Feijenčík: Hovoríme o Štefánikovi H CURRICULUM VITAE Gen. Milan Rastislav Štefánik narodil sa 21. jula 1880 v Košariskách. V kraji Brezovej pod Bradlom a Myjavy, odkiaľ v 1848 roku vyšľahli plamene prvého slovenského povstania pod vedením Jozefa Miloslava Hurbana. Po absolvovaní ľudovej školy (slovenské už neboli) šiel na strednú školu do Pešti, odkiaľ ho vyhodili pre jeho slovenské cítenie, takže len horko-ťažko mohol doštudovať v maďarskom Šoproni. Po maturite zatúžil za matičkou Prahou, ktorá ho, ako mnoho iných našich študujúcich mládencov priťahovala osobitným kúzlom. V Prahe učil sa hvezdárstvu. Vo spoločnosti veľkých českých mužov tej doby naučil sa ctiť veľké národné tradície národa českého a ich vrelé sympatie k Slovákom. Bez znalosti reči odchodí do Paríža, kde sa ho ujal veľký hvezdár Jansen. Vystupuje na Mont Blanc; cestuje do Španielska; pozoruje hviezdy v Turkestane. Na Tahiti študuje Halleyovu kométu. V r. 1913 išiel domov, pochovať svojho otca. Francúzska vláda posiela ho do Ecuádoru s politickou misiou. Už v tejto dobe sa hlási ťažká choroba žalúdku a zoslabuje jeho aj tak slabú telesnú konštrukciu. Svetová vojna ho zastihla v Maroku, vracia sa do Francúzska a hlási sa ako jednoduchý letec do služby Francúzska. Bol už v tejto dobe presvedčený, že zachrániť Slovákov od ďalšieho otroctva je možné len spojenými silami a spojením ich osudu s osudmi Čechov. Tejto myšlienke získal veľkého štátnika Brianda. Na frontoch ako letec vyslúžil si uznanie a ako meteorológ vzbudil všeobecný obdiv vojenských autorít. Z Francúzska prešiel do Talianska a odtiaľ do Srbska, kde prekonal jeden z najstrašnejších ústupov prvej vojny so zbytkami srbskej armády. Vracia sa unavený a chory cez Taliansko do Paríža, kde Masaryka a Beneša soznamuje s význačnými osobnosťami Francúzska. Stáva sa v Českoslov. Nár. Rade, pri jej založení zástupcom Slovákov a pozdejšie jej podpredsedom. V lete 1916 odchodí do Ruska, aby prepravil na francúzsku frontu čo nej väčší počet čs. vojakov. Cez Rumunsko a Francúzsko odchádza do Ameriky, aby zjednotil amerických Čechov a Slovákov a získal ich pre myšlienku spoločného štátu. Podarilo sa mu pritom získať sympatie Washingtonu pre úmysly a ciele Čs. Nár. Rady. Z Ameriky vracia sa do Talianska, kde jeho cesta mala mimoriadny úspech u talianskej vlády, pokiaľ išlo o organizovanie našich légií v Taliansku. Navštívil pritom tiež Vatikán, s ktorým naviazal trvalé styky. Pri jeho misii na ďalekú Sibír bol menovaný Čs. ministrom národnej obrany. Podnikal všetko, čo mohol, aby spojenci pomohli našim vojskám dostať sa cez Sibíriu a Vladivostok do Francúzska. Začiatkom roku 1919 vrátil sa do Paríža a odtiaľ zasa do Talianska, aby pripravil odchod našich légií domov. Po uhostení sa tohto úkolu vo sprievode troch talianskych letcov vvdáva sa na svoj posledný iet. Na poludnie 4. mája letí ponad Bratislavu. Silný vietor hatí jeho pristanie. Vracia sa k Dunaju smerom k Ivanke, kde sa lietadlo náhle zrútilo na zem a kde prví pozorovatelia, medzi nimi Dr. Ľudovít Medvecký, našli už len horiace lietadlo a neďaleko mrtvolu ministra gen. Štefánika. Z hlbín poroby vzniesol sa ako meteor k výšinám a tiež ako meteor padá na rodnú zem. Jeho tragický pád bol a aj dosiaľ je zneužívaný neprajníkmičeskoslovenskej jednoty k propagande, že bol zostrelený a odstránený ako nepohodlný pre niektoré osoby. Natíska sa tu otázka vlastne komu, alebo pre koho mal byť nepohodlným. Prezidentu Masarykovi alebo min. zahr. vecí Dr. Benešovi? V čom, a ako? Vyložený nezmysel. Nikto sa nenašiel z tých, čo sledovali pád, že by bol len vyslovil podozrenie, že mohlo ísť o atentát. Pravdou je, že jednomotorové vojenské lietadlo bolo hračkou pre silný vietor, ktorý sa rozpútal nad Bratislavou. Pristanie, podľa mienky a názorov letcov odborníkov, bolo s jednomotorovým lietadlom, vyrobeným za prvej vojny, za silného vetra nemožné. * Konference v Bílém domě Ve dnech 10. až 16. ledna byla v Bílém domě uspořádána série konferencí o americké zahraniční politice, pokud se týká nynější situace v Iránu a v Afghánistánu a uvalení embarga na vývoz obilí a technologického zařízení do Sovětského svazu. Pozváni byli zástupci různých obchodních, průmyslových a farmářských organizací, jakož i představitelé obchodu a průmyslu a zástupci různých celonárodních etnických organizací, pokud mají vztah ke střední a východní Evropě. Ministr zahraničních věcí Cyrus Vance vysvětlil postup americké vlády za nynější krise a jednání se spojenci, pokud se týká společného postupu ve věci embarga. Další podrobnosti přednesli min. zemědělství Bergland a min. obchodu Klutznicki. Konferenci řídil David Aaron, zástupce presidentova poradce pro otázky národní bezpečnosti, Dr. Brzezinského. Československou národní radu americkou zastupovali Anna Faltusová a Dr. Josef Hašek. Československá národní rada americká oznamuje se zármutkem, že v sobotu dne 16. února 1980 zesnul její dlouholetý člen bratr ČENĚK TORN býv. poslanec Čs. národního shromáždění, exilový pracovník, člen zastupitelstva Rady svobodného Československa, věrný Čechoslovák a vlastenec, který za sebou nechává širokou, úrodnou brázdu. Se zesnulým jsme se rozloučili při pohřebních obřadech v pátek večer 22. února a v sobotu dopoledne 23. února v pohřebním domě H. Maříka v Berwynu. Pochován byl na hřbitově Woodlawn. Rodině zesnulého projevujeme hlubokou soustrast. Ing. Štefan Papánek Dr. Mikuláš Feijenčík místopředseda ČSNRA předseda ČSNRA 2 - Věstník [pageend2]CHARTA 77 A MADRID . . . Také “Charta 77” v Československu se svým způsobem připravuje na konferenci o bezpečnosti a spolupráci v Evropě, která se má konat v listopadu t.r. v Madridu. Charta vypracovala několik námětů pro diskusi, která by měla konferenci předcházet, jakož i řadu konkrétních návrhů, o kterých by bylo záhodno na konferenci jednat. Níže přinášíme podrobnější údaje o námětech Charty, které byly již v překladu rozeslány na příslušná úřední místa ve Spojených státech a v Evropě. Bělehrad byl výlučnou tribunou oficiálních zástupců států; dnes je zapotřebí dosáhnout, aby průběh Madridu byl ovlivněn předcházející širokou a konkrétní diskusí, která by mimo jiné reagovala i na zkušenosti nekonformních hnutí východní Evropy. Představy Západu o našem životě a možnostech jsou většinou zkreslené (zvláště na vládní úrovni) a jejich návrhy nesledují obvykle specifika zdejších poměrů a neznamenají tedy i žádné specifické přístupy. Charta by se měla obrátit veřejně na všechna zájmová sdružení, politické strany, zastupitelství a státní orgány všech účastníků konference, včetně našich, s návrhem, o čem by se mělo v Madridu rovněž jednat. Některé z podnětů mohou posloužit zejména tím, že k nim budou muset jednotlivé politické strany a organizace zaujmout stanovisko. Důraz by však měl být dán na ty podněty, které nebudou moci být jen paušálně odmítnuty, a které budou mít pro občany východoevropských zemí praktický význam - (jeho míru můžeme ocenit jen my, kteří v komunistických zemích žijeme). Podáním návrhu, na který bude pro světoznámost “Charty” bezesporu reagováno, si Charta upevní své mezinárodní a tedy i vnitřní postavení - (už jen tím, že by se na ni některé orgány nebo organizace zpětně obracely). Základním cílem by však mělo být rozšíření občanského prostoru ve východoevropských zemích. Víme, že východoevropské státy v obecné poloze akceptují a dokonce slavnostně vyhlašují “nejdemokratičtější” zásady a to dokonce i ve formě zákonů. K nim ovšem nejsou prováděcí nařízení, nebo se jimi naopak zákon zužuje či přímo ruší a nakonec nejsou v praxi dodržovány. Na tento problém by se proto měla zaměřit naše pozornost především, a to například tímto způsobem: “Nedoporučuje se vydávat seznamy knih a časopisů zakázaných mimo případy, které považují jednotlivé státy za absolutně nezbytné. V tomto případě musí být seznam se zdůvodněním veřejně publikován. Zařazení díla do seznamu musí být provedeno na základě soudního rozhodnutí a musí být stanovena závazná právní odvolací procedura.” Dále musí návrhy respektovat daný stav, to je totální reglementaci všech sfér veřejného života na jedné a pluralistickou praxi na straně druhé. Příklady: “Jakékoliv skupině, sledující dodržování zákonitosti, musí být na její podnět ve lhůtě odpovídáno a musí být zaručena právní ochrana”; nebo: “Každá vláda se zaručuje, že určité knihy budou zastoupeny v dostatečném počtu ve veřejných knihovnách (dary, dotacemi atd.)” * * * Náměty I. 1. Uveřejnit seznam mezinárodních organizací a sdružení, které podle svých statutů dovolují individuální členství. Každý stát veřejně určí, kde členství individuálních osob není schvalováno národními výbory těchto sdružení a organizací. 2. Cenzura není vítána, ale pokud je, musí zveřejňovat seznam svých zásahů. 3. Není vítáno proskribovat umělce (a další), ale pokud se k tomu přistoupí, může to být jedině na základě soudního výroku, a musí být zveřejněn seznam těch, kteří nesmí vystupovat na veřejnosti a pod. 4. Zaručuje se právo na práci podle kvalifikace. Není-li umístění, následuje podpora v nezaměstnanosti. Jiné se kvalifikuje jako nucená práce. 5. Není trestné dopravovat a zveřejňovat literární a vědecké práce v zahraničí. 6. Není trestné pracovat pro zahraniční podniky a instituce a pobírat za to odměnu. 7. Faktické zveřejnění všech procesů soudních, není-li jinak stanoveno přímo zákonem, a stejně tak zveřejnění soudních spisů. 8. Podporovat všechny skupiny osob, sledujících justici a výkon trestů. 9. Odstoupit od zbavování občanství a vypovídání z vlasti. 10. Určit podmínky (formální), za kterých stát neschvaluje sdružení a spolky občanů, zejména odborové organizace. 11. Zřídit právní výbor konference, který by vypracoval a zveřejnil seznamy zákonů jednotlivých zemí, které neodpovídají mezinárodně platným závazkům. * * * Náměty H. Zvláštní dokument o evropském kulturním programu. Pojem evropské kultury. Její význam pro svět. Dnešní postavení. Nutnost studia tradice a posilováni kulturní integrace. Společné texty, problémy, vyjadřování. 1. Vytvoření seznamu (cca 500) základních klasických evropských děl filozofie, vědy, literatury. V každé zemi by měly být v dostatečném počtu k dispozici všem. 2. Vytvoření seznamu (cca 30) základních děl společenských věd, které by měly být povinně zahrnuty do učebního plánu humanisticky orientovaných vysokých škol. 3. Obdobný užší program pro vysokoškoláky vůbec. 4. Pokus o vytvoření standardních učebnic základních oborů. 5. Stanovit společný minimální program, který by byl pro humanitní vědy na vysoké škole povinný. Výměna literatury a přednášejících. 6. Zřízení Evropské literární ceny, jejíž soutěže by se mohli bez obtíží a svobodně účastnit i autoři z komunistických zemí. 7. Zřízení obdobných cen pro další obory. 8. Povinné vydání laureátů těchto cen ve všech zemích. 9. Zřízení společných novin a periodik. Jen právním zajištěním těchto specificky vyjádřených svobod lze komunisty a diktátorské režimy s výlučnou totalitní ideologií přimět k respektu mezinárodně samozřejmých lidských práv. ♦ * * Noví mluvčí Charty 77; Podle zprávy z Vídně byli u příležitosti třetího výročí Charty 77 jmenováni její noví mluvčí, a to: Zdena Tomínová (která zůstává v zájmu kontinuity), Marie Hromádko- vá a kněz Českobratrské evangelické církve Miloš Rejchrt. Reuterova tisková kncelář přinesla zprávu, že byl koncem prosince 1979 z vězení propuštěn František Hrabal, který byl zatčen v únoru 1978 a odsouzen v říjnu téhož roku pro “podvratnou” činnost: distribuci materiálu Charty 77. Věstník - 3 [pageend3]Pavla Němcová, která byla 96 hodin ve vazbě v době procesu s pěti členy VONS v říjnu 1979, při kterém byla její matka, Dana Němcová, odsouzena podmíněně na dva roky pro “podvratnou činnost”, si stěžovala na špatné zacházení bezpečnostních orgánů. Bvlo prý jí slíbeno, že bude proti provinilcům zavedeno disciplinární řízení. * * * Z Vídně došla zpráva, že po tříletém vězení byl na svobodu propuštěn Jiří Lederer. Další zpráva uvádí, že propuštěni byli také dva římsko-katoličtí kněží a jeden katolický laik. * Podle zprávy z Polska bylo v Gdansku polskými úřady propuštěno ze zaměstnání 45 polských zaměstnanců, pro účast na demonstraci, která byla organizována k devátému výročí povstání polských dělníků v prosinci r. 1970. Demonstrace se zúčastnilo kolem 5000 osob. Demonstranti položili věnce na místa kde v r. 1970 padli jejich kamarádi. * * * Nejnovější číslo Svědectví, které vychází v Paříži, bylo téměř celé napsáno a redigováno v Československu. Dvacet devět českých a slovenských spisovatelů, kteří nemohou publikovat v Československu, se podílelo na uskutečnění plánu vydat své články a úvahy v zahraničí v této publikaci. Mezi nimi jsou Ludvík Vaculík, František Pavlíček, Jan Mlynařík, Václav Černý a Jiří Grůša. Hlavní články jsou z oboru dějin, literatury a ekonomiky. V přípravě je francouzské vydání tohoto “Pražského” čísla Svědectví. Podle zprávy Reuterovy kanceláře byl v Hradci Králové na 10 měsíců ztráty svobody odsouzen advokát Josef Danisz, bývalý obhájce Václava Havla, Dr. Jaroslava Sabaty a jiných obhájců lidských práv v Československu. Byl odsouzen pro kritické hodnocení postupu soudců při soudních procesech s Chartisty a členy Výboru na Obranu Nespravedlivě Stíhaných (VONS). Dr. Josef Danisz podal proti rozsudku odvolání. Londýnské TIMES uveřejnily nedávno otevřený dopis skupiny pražských občanů, ve kterém doporučují bojkot olympijských her v Moskvě. Tento deník otiskl také 5. února 1980 prohlášení Charty 77, které učinila k třetímu výročí svého trvání. V prohlášení mluvčí konstatují, že hnutí je stále živé a aktivní, přestože se československé úřady snaží je zničit. Efektivní dialog se státním zřízením o občanských právech zaručených Ústavou se ukázal být iluzorním, protože státní aparát potlačuje i sebemenší projev občanské iniciativy. Charta však je přesvědčena, že její poslání a snahu chápe čím dále větší počet občanů, kteří si uvědomují svoji morální odpovědnost, k čemuž také přispěly události posledních šesti měsíců, kdy politické vedení republiky vlastně odhalilo ty aspekty Charty 77, proti kterým nejvíce namítá - totiž stálé obhajobě základních lidských práv a občanských práv. - Charta také vzbudila zájem o činnost u mladých lidí, kteří nejsou zatíženi ani minulostí ani ideologií. Vzhledem ke zvýšenému počtu aktivně se podílejících občanů na činnosti Charty a k novým úkolům, které si Charta vytýčila, rozšířila svůj řídící orgán na 15 hlavních mluvčích, z nichž čtyři jsou ve vězení: Václav Havel, Jiří Dienstbier, Václav Benda a Jaroslav Šabata. Prohlášení z 1. února 1980. uveřejněné v londýnských Times, bylo podepsáno těmito mluvčími: Rudolf Battěk. Jiří Bednář, Zdena Freundová, Jiří Hájek, Ladislav Hejdánek, Marie Hromádková, Vendelín Komeda, Ladislav Lis, Miloš Rejchrt, Jan Ruml a Zdena Tomínová. ČSNRA-afa Došlo z Československa: Vážení přátelé! My pracující Severomoravského kraje ČSSR se obracíme na Vás s prosbou, abyste zabezpečili potrestání zločinu, kterým se zase provinili Sověti. Obsazení Afghánistánu je zločinem proti všem státům světa - my občané ČSSR to pociťujeme do dnešního dne. Horníci, hutníci, strojaři, pracující celého kraje Vás žádají, a celá inteligence: zrušte Olympiádu 1980 v Moskvě, tuto přeložte do jiného státu a nedovolte sovětským vrahům, aby získali ve světě další popularitu, dolary, marky atd. Potvrzení převzetí těchto dopisů, prosíme, zveřejněte ve Vašem vysílání Hlasu Ameriky, Svobodné Evropy, Britského rozhlasu a Deutsche Welle, kde oznamte světu, o co žádají pracující Severomoravského kraje. Srdečně Vás zdravíme a děkujeme za pochopení našich útrap, ponižování sovětskou okupací ČSSR. 21.1.1980 Practtfící Ostravska 100. výročí narození gen. Milana Rastislava Štefánika oslaví Československá národní rada americká v neděli odpoledne 8. června slavnostním programem, spojeným s obědem. Místem pořádání oslavy byl užším přípravným výborem zvolen sál Chicago O’Hare hotelu Marriott (8535 West Higgins Road, Chicago). Na pátek 25. ledna 1980 byla do hotelu Marriott předsedou ČSNRA dr. Mikulášem Ferjenčíkem svolána schůzka užšího přípravného výboru, které se mj. zúčastnil rev. Rudolph S. Shintay ze Slovenského evangelického kostela sv. Trojice v Chicagu a p. Josef E. Bukový, ředitel Slovenského pěveckého souboru Zora. Na schůzce byly vytčeny směrnice pro připravení programu oslavy. Dr. Mikuláš Ferjenčík vzhledem ku svému pracovnímu přetížení požádal místopředsedu ČSNRA Ing. Štefana Papánka, aby se ujal předsednictví přípravného výboru. Ing. Papánek pověření přijal. Příští schůze přípravného výboru, stanovená na pátek 29. února, se bude konat v 6 hod. večer v budově Trinity Slovak Lutheran Church, 5106 No. La Cross Ave., Chicago. Dary na činnost ČSNRA Rád Turnov č. 302, ČSA $500.00 Odbočka ČSNRA “Gen. M. R. Štefánik Chicago - dary členů odbočky u příležitosti vánočního večera u manželů Struhařových 330.00 Odkaz z pozůstalosti p. Josefa Kaminského, MN 100.00 Frank Havlík, člen odbočky Long Island, NY 100.00 Na předplatné pro nové odběratele American Bulletinu věnuje Czechoslovak American Education Council, VA 87.50 Odbočka ČSNRA “T. G. Masaryk”, Los Angeles, CA 63.00 Dr. Jan Papánek s chotí, NY 50.00 Ladislav Treskon IL 35.00 Dr. Jaroslav a Angela Jírovi 20.00 Frank Turek. CA 15.00 manž. Anton J. Vlčkovi, FL 12.00 manž. Robert a Jiřina Podgorných, IL 10.00 manž. Fred. J. a Bessie Štěpánek, AZ 10.00 Patricia R. Řehoř 10.00 manž. James a Margaret Melicharovi, IL 5.00 4 - Věstník [pageend4]IN MEMORIAM zesnulého pluk. gšt. Oskara Pejši věnují manž. Eduard a Marie Dellinovi $20.00 zesnulého Ing. Vladimíra Richtrera věnují: Ludmila Kosová $10.00 Ludmila Chlupáčková $10.00 Anny Havlíkové, dlouholeté členky odbočky ČSNRA Long Island, věnuje Frank Havlík, manžel $150.00 Břetislava Vaňka, ku čtvrtému výročí jeho úmrtí (23. února 1976), věnuje Božena Vaňková, manželka $20.00 zesnulého pluk. gšt. Oskara Pejši věnují manž. Eduard a Marie Dellinovi $20.00 zesnulého Ing. Vladimíra Richtrera věnují: Ludmila Kosová $10.00 Ludmila Chlupáčková $10.00 Anny Havlíkové, dlouholeté členky odbočky ČSNRA Long Island, věnuje Frank Havlík, manžel $150.00 Břetislava Vaňka, ku čtvrtému výročí jeho úmrtí (23. února 1976), věnuje Božena Vaňková, manželka $20.00 Br. Břetislav Vaněk byl po 10 let předsedou Oblastního výboru ČSNRA Chicago, jeho čestným členem, a po 20 let členem předsednictva Čs. národní rady. ČSNRA jej vděčně vzpomíná. Odbočka Čs. národní rady americké “28. říjen” věnuje k uctění památky svých zesnulých členů: ses. Aničky Tornové, kterou všichni nazývali “maminka”, br. pluk. gšt. Oskara Pejši, zakládajícího člena odbočky, a br. Čeňka Torna, místopředsedy odbočky a zakládajícího člena $1,000.00 Z oblastí a odboček Br. Břetislav Vaněk byl po 10 let předsedou Oblastního výboru ČSNRA Chicago, jeho čestným členem, a po 20 let členem předsednictva Čs. národní rady. ČSNRA jej vděčně vzpomíná. Odbočka Čs. národní rady americké “28. říjen” věnuje k uctění památky svých zesnulých členů: ses. Aničky Tornové, kterou všichni nazývali “maminka”, br. pluk. gšt. Oskara Pejši, zakládajícího člena odbočky, a br. Čeňka Torna, místopředsedy odbočky a zakládajícího člena $1,000.00 Z oblastí a odboček Ústředí Čs. národní rady obdrželo dopis od Rádu Turnov, č. 302, ČSA, z kterého pro jeho závažný a krásný obsah uveřejňujeme . . . “Vážení přátelé: Oznamujeme Vám, že náš řád po skoro stoletém trvání se sloučil s řádem Lincoln č. 69 pod novým společným jménem Lincoln - Turnov č. 302. - Při této příležitosti úředníci řádu Turnov, dole jmenovaní a představující poslední výbor řádu před jeho slolučením, v jeho poslední členské schůzi jednomyslně odhlasovali peněžité dary pro podporu další činnosti následujících dlouholetých organizací krajanských: $500.00 pro Český domov pro zestárlé v Chicagu $500.00 pro Matici vyššího vzdělání v Chicagu $500.00 pro Československou národní radu americkou v v Chicagu v uznání za poskytovanou ochranu krajanů v jejich stáří - za podporu dětí na vysokých školách nemajetných krajanů a za boj o udržení svobody v této zemi a obnovení svobody ve staré vlasti. Úředníci řádu Turnov chtějí tímto způsobem dáti najevo, že náš řád měl vždy na mysli dobro a podporu těchto záslužných organisací, a nepochybujeme o tom, že tak činíme i se souhlasem všech našich předchůdců. Prosíme, aby dary byly přijaty jako trvalá památka na náš řád Turnov - CSA 302. Předseda: Ing. Ed. Dellin Místopředsedkyně: Věra Rokničová Tajemník: Karel Halaška Účetní: Jean Vokáč Pokladník: James Vokáč Průvodčí a strážce dveří: Mary Mattas Početní výbor: Anna Halašková, Věra Rokničová a Mary Mattas Přejeme Vám hodně zdaru ve Vaší další činnosti a zůstáváme s přátelskými pozdravy, Řád TURNOV č. 302 Ed. Dellin, předseda Karel Halaška, tajemník” Odbočka Československé národní rady americké “Západní předměstí” společně s chicagskou místní skupinou SVU - Společnosti pro vědy a umění srdečně zve Vás, Vaši rodinu a Vaše přátele na promítání anglicky mluveného barevného filmu americké společnosti Gateway Films MISTR JAN HUS Film dramaticky líčí život Mistra Jana Husa - jeho boj o pravdu a reformaci církve, Husovu oddanost Sv. Písmu, neotřesenou nespravedlivým uvězněním a soudem - a ani odsouzením k smrti upálením. Film byl natočen v Československu, Německu a Kalifornii. Laskavostí Školní rady školního obvodu č. 98 uskuteční se tento filmový večer v auditoriu Havlíčkovy školy v Berwynu (Ridge- land Ave. a 15. záp. ulice) v pátek 14. března 1980 v 8:00 hodin večer Film uvede prof. František Svejkovský, úřadující místopředseda místní skupiny SVU v Chicagu. Těšíme se, že na tento večer mimořádné hodnoty pozvete i své české, slovenské a americké přátele. Vstupenky v ceně $3.00 za osobu obdržíte v úřadovně Čs. národní rady, 2137 So. Lombard Ave., místnost 202, Cicero, 111. (tel. 656-1117) nebo u firmy F. Pancner, 6514 záp. Čermákova tř., Berwyn. Za odbočku ČSNRA “Západní předměstí”: Marie Langová Vlasta Vrázová tajemnice předsedkyně Za místní skupinu SVU v Chicagu, 111.: Božena Riedlová prof. František Svejkovský tajemnice úř. místopředseda Odbočka “28. říjen” Výroční schůzi, konanou 14. února 1980 zahájil předseda odbočky Emanuel Lát srdečným uvítáním členů a hostů - a projevem, v němž vzpomněl zemřelých členů odbočky, Aničky Tornové, pluk. gšt. Oskara Pejši a v lednu zesnulého člena Oblastního výboru ČSNRA Chicago br. Ing. Vladimíra Richtera. Též vzpomněl t.č. onemocnělých, ses. Gertrudy Lesyšynové a zakládajícího člena odbočky br. Františka Kalkuse, který se až do svého onemocnění záslužně podílel na rozvíjení živé činnosti odbočky “28. říjen” i chicagského oblastního výboru ČSNRA, jehož byl předsedou. Br. Lát vyzval přítomné, aby br. Kalkuse navštívili v Českém domově na Pulaski Rd., Chicago, kde je jako rekonvalescent v nutném ošetřování. Br. Lát pokračoval podáním zprávy o činnosti odbočky za uplynulé roční období, o schůzích a programech, které odbočka pořádala - pásmu k výročí tragické smrti Jana Palacha (18. března 1979 v Havlíčkově škole v Berwynu), zářijovém pikniku u Látů v Michigan, který byl mimořádně úspěšný, a účasti členů odbočky na všech podnicích ústředí či chicagského oblastního výboru. Po podání své zprávy přistoupil br. Lát k programové části schůze a svým osobitým, vtipným výkladem doplnil promítání filmu, který naročil během týdenní dovolené, kterou manž. Látovi zasvětili cestě “Ze Seattle do Anchorage”. Film ukázal nádhernou aljašskou přírodu, které v převážné části aljašského území neubylo na panenskosti. Program byl přítomnými po zásluze oceněn. Večer pokračoval - po odchodu hostů - zahájením výroční schůze. Omluveni byli: O. Mrázek, V. Tomsa, M. Viktorin. Ses. Kalkusová přečetla zápis z minulé výroční schůze a podala zprávu tajemnice. Za omluveného pokladníka VI. Tomsu přednesl pokladní zprávu br. Josef Bárta. Během roku 1979 odbočka věnovala ústředí $2,000 a na člen. příspěvcích zaplatila Věstník - 5 [pageend5]$332.00. Pokladní hotovost, kterou přesto pokladní zpráva ku dni výroční schůze vykazuje, svědčí o dobrém hospodárení odbočky. Revisoři účtů br. J. Bárta a br. O. Mrázek shledali pokladní zprávu za správnou. Po udělení absolutoria přikročeno k volbě úředníků. Při volbě předsedy převzal vedení schůze místopředseda odbočky br. Čeněk Torn, který vřelými slovy ocenil práci br. Emanuela Láta a poděkoval mu za ni. Br. Lát byl znovu zvolen předsedou a ujal se vedení schůze. Další volby ponechaly v úřadech dosavadní činovníky. Dopisovatelem jednomyslně zvolen br. Čeněk Torn. Ve svém závěrečném projevu předseda odbočky br. Lát nabádal k další práci, o níž všichni věříme, že bude stejně úspěšná. Vynasnažíme se, uvedl, zapojit do vedení odbočky a její činnosti také mladé členy odbočky, kteří by nám měli být dobrými spolupracovníky a mohli naši práci postupně, tak jak bude třeba, také převzít. Je nutné, abychom v mladých získali následovníky. Odbočka ČNRA “Generál Štefánik” Tak jako každým rokem v zimním čase, sešli se členové odbočky, aby zhodnotili práci vykonanou během minulého období a zároveň stanovili směrnice pro letošní rok. Výroční schůze se konala v domě u manželů Bukovských v Highland Parku v sobotu 26. ledna 1980. Již účast více jak 30 členů zdůraznila životnost a zájem o tuto čilou organisaci. Potvrzením této skutečnosti je i celkový růst členské základny. Počet se od založení odbočky pohyboval kolem čtyřiceti. V posledních dvou létech však dosáhl počtu 62. Mimo řady dalších jmen byl to i předseda ústředí ČSNRA dr. Mikuláš Ferjenčík s manželkou, kdož rozmnožili naše řady. Tento růst je dalším svědectvím toho, že ač územně značně rozptýleni, příslušníci českého a slovenského původu touží alespoň po občasném soustředění, výměně svých zkušeností a názorů, že tak potvrzují zájem o život a osud své staré vlasti. Tak se stalo, že odbočka dnes sdružuje ve shodě a porozumění všechny vlny emigrantů a politických uprchlíků. Je mezi námi řada tak zvaných starousedlíků, vlna z r. 1948-1968 i někteří z těch posledních. Tím se stává, že odbočka při všech svých občasných bolestných ztrátách má naději na dlouhé pokračování svého života. Dobrá shoda mezi Slováky a Čechy tuto naději do budoucna ještě navíc potvrzuje. Výroční schůze byla řízena předsedou br. Dellinem, jenž mimo jiné podal i obšírnou zprávu z ústředí Rady, jehož je členem. Po přečtení protokolů z poslední valné hromady a členské schůze následovala jednatelská zpráva neúnavného br. Karla Halašky. Bude jistě dobré a užitečné, když si alespoň body loňské činnosti i na tomto místě připomeneme. Předešlá valná hromada se konala 2. prosince 1978 u Kraupnerů v Chicagu. Byla spojena s úspěšnou Mikulášskou zábavou. Přes krajně nepříznivé počasí účast členstva a úspěch večera byly překvapující. 10. prosince téhož roku obětavostí manželů Struhařových byla uspořádána samostatná vánoční zábava za četné účasti členů a mnohých hostí, hlavně z odb. “28. říjen” z Chicaga. - 17. února 1979 se konala první členská schůze v novém roce u Synků ve Winnetce. Formální program byl zpestřen přednáškou úředníka mezinárodného oddělení First National Bank ohledně navazování obchodních styků s Rudou Čínou a o vyhlídkách obchodu s touto zemí do budoucna. 31. března 1979 za pohostinnosti manželů Taubitzových v spolkové místnosti okrsku Lake Villa nám manželé Bukovských sdělili své poznatky a dojmy ze svého posledního zájezdu do Československa. 29. dubna byla uspořádána velmi důstojná vzpomínka na šedesáté výročí tragické Smrti dr. Milana R. Štefánika. Slavnostním řečníkem byl předseda ČSNRA br. dr. Ferjenčík. V hodnotném kulturním - pěveckém a recitačním programu se objevila osvědčená jména prof. Fr. Kubíny, Věry Rokničové, Vladimíra Holečka, Jiřiny Podgorné, Alice Koudelové a Marcely Chrobákové. Na tento, zásluhou br. Dellina pečlivě volený program, budeme dlouho vzpomínat. 16. června - opět v Township Hall Lake Villa, za pohostinství manželů Schejbalových, byla na schůzi uvedena zajímavá přednáška br. Ing. Pazdírka o jeho prvních poznatcích z obchodní cesty v Rudé Číně. 12. srpna nás sestra Laurichová hostila v Lindenhurstu na tradičním pikniku, který se i tentokráte po všech stránkách vydařil. - 13. října v Lake Villa pod záštitou manželů Šmerdových nám br. dr. Šalanský-Kent velmi poutavě vyprávěl o své cestě po Dálném Východě, Indii a Anglii. K dokumentaci použil řadu zdařilých diapositivů. - 15. prosince zásluhou a obětavostí manželů Struhařových byla opět připravena Mikulášská zábava nebývalého rozsahu. Také tentokráte se zúčastnilo mnoho hostí a patřil k nim též předseda chicagského oblastního výboru ČSNRA br. Emanuel Lát s chotí. Vedle této samostatné činnosti se členové odbočky v nemalé míře podíleli svojí účastí na podnicích chicagské oblasti Rady či ústředí. Byla to např. účast na representačním plesu oblasti, na přátelských večerech zpěváka Hutky, na oslavě 28. října obohacené projevem p. Škutiny, na přátelských večerech ČZNRA a jejím vánočním bazaru. - K pravidelné informaci členů slouží všem měsíčník “Věstník” a “American Bulletin”. Též v Denním Hlasateli” a “Hlasu Národa” jsou naši členové o ústředních neb oblastních akcích Rady dobře informováni. Volby pro příští období byly provedeny aklamací bez mnoha změn. Vždyť osvědčená dvojice, br. předseda Ed. Dellin a jednatel Karel Halaška, již sama o sobě je zárukou díla, v němž bude dobře pokračováno. Změna nastala jen v úřadě místopředsedy, když na přání br. Prossnitze (zdravotní důvody) byla do této funkce zvolena sestra Anna Bukovská. Nemáme malý cíl. Ten vynikne tím spíše, že naše členstvo je rozptýleno v 25 severních předměstích Chicaga i v Chicagu samém. Chceme především udržet stávající pospolitost, obětavost kde je žádána a nutná, a přes všechny výhody, které nám naše nová vlast USA poskytuje, nechceme zapomenout na tu naši starou a původní vlast. Tu, odkud jsme si přinesli rodnou řeč, kde jsme spatřili první úrodná údolí a tvrdé hory, kde jsme trhali první vonné květy z našich luk. - Nezapomenout na tuto starou vlast je naší povinností. Kdysi byla svobodná a nyní znovu o svobodu volá a prosí. Potřebuje naši pomoc. Chceme toto volání a prosbu vyslyšet . . . Josef Zeman, dopisovatel Z Washingtonu, D.C. Narozeniny presidenta T. G. Masaryka budou oslaveny v neděli 9. března. Promluví jeden z posledních pamětníků “pátečníků” a T.G.M. dr. Karel Steinbach, Majáles je letos 10. května v hotelu Sheraton. Odbočka ČSNRA vzpomene na členské schůzi 5. června 30. výročí popravy dr. Milady Horákové. Promluví dr. Jaroslav Drábek. 30. července bude vzpomenuto 100. výročí narozenin gen. Milana Rastislava Štefánika. Přípravný výbor zakoupí v Kennedy Center křeslo v koncertní síni, na které bude umístěna pamětní plaketa. Křeslo se bude nacházet poblíž podobného křesla věnovaného památce T. G. Masaryka, Náklad $1,000 bude uhrazen veřejnou sbírkou a washingtonskými organizacemi. Recepce s pietni vzpomínkou bude rovněž v Kennedy Center. 6 - Véstník [pageend6]Dvacáté výročí sovětské okupace bude Washingtonu připomenuto patrně alegorickým vozem s menší autokolonou 21. srpna. V říjnu se koná ve dnech 17.-20. sjezd SVU. Jeho kulturním vyvrcholením bude koncert na georgetownské universitě v upomínku na 100. výročí narození Jana Kubelíka. 28. říjen bude oslaven pásmem Jaromíra Zástěry “A to, co neumírá”. 18. prosince bude valná hromada washingtonské odbočky ČSNRA. Odbočka TGM Los Angeles Naše odbočka konala dne 27. ledna 1980 výroční členskou schůzi, na které byli zvoleni tito úředníci: předseda: Br. Ing. Jiří Strune; místopředsedkyně: Sestra Jarmila Kracíková; místopředseda: Br. Ing. Jiří Breber; pokladník: Br. Frank Zámyslický. Dále bylo zvoleno 8 členů výboru včetně revisorů účtů. Br. Ing. Boris Rájek přednesl zprávu o činnosti odbočky a mnoho přítomných bylo překvapeno, kolik práce naše odbočka za minulý rok vykonala. Br. Ing. Jiří Strune přednesl velmi zajímavý referát o současné situaci v sovětském zemědělství. Za dosavadní velmi záslužnou práci ve prospěch odbočky byli výroční členskou schůzí jmenováni sestra Louise Nekudová a bratr Karel Finek čestnými místopředsedy odbočky. Výroční členská schůze také schválila přijetí 8 nových členů, kteří se přihlásili během roku. Po přestávce byly promítány filmy : The SALT Syndrome a stará česká veselohra s Vlastou Burianem: Anton Špelec, ostrostřelec. Mimo hlavní program byl ještě promítán film z kulturního pořadu na počest sedmdesátých narozenin br. Karla Finka a z posledního veřejného cvičení Sokola Los Angeles. Výroční členské schůze a promítání filmů se zúčastnilo přes 80 návštěvníků. Československý klub v Coloradu Na zprávu uveřejněnou v denverských novinách, že jak guvernér státu Colorado, tak starosta města Denveru se veřejně postavili za návrh presidenta Cartera, aby se Američané nezúčastnili olympijských her v Moskvě - pokud Rusové nestáhnou své okupační vojsko z Afganistanu - reagoval Čs. klub v Coloradu tím, že guvernérovi státu a starostovi Denveru zaslal dopis s vyjádřením souhlasu s jejich stanoviskem. V dopisech Čs. klub též zdůraznil, že však nejde jen o Afganistan a připomněl osud Československa, které bylo nezávislou zemí, Čechoslováci nehlasovali ve prospěch kolonizace, a navíc i čs. komunisté veřejně odmítli podpořit sovětskou lež, že do Československa sovětskou armádu pozvali (kdežto soudruh Babrak v Afganistanu sovětskou lež naopak odsouhlasil). O několik dnů později hlasovala denverská městská rada o návrhu podobné resoluce o bojkotu olympiády v Moskvě. Členové Čs. klubu, kteří se na zasedání městské rady dostavili, se vyslovili ve prospěch resoluce; zároveň však vyslovili i své politování, že v resoluci není zmínka o Československu, Maďarsku a jiných zemích, které postihlo násilí sovětské invase. Denverské noviny The Denver Post a Rocky Mountain News přinesly o zasedání městské rady a o diskusním projevu Čechoslováků zprávu. * V červenci 1979 promítal Čs. klub v denverské veřejné knihovně film “Seven Days to Remember”, v říjnu jej promítal br. K. A. Škapa na Universitě Colorada ve třídě politických nauk prof. Rožka, který je původem Polák. Promítání filmu mělo velký úspěch a vedlo k debatě o současné situaci v Československu, americké zahraniční politice od druhé světové války, vyhlídkách do budoucnosti, atd. V listopadu měl Čs. klub úspěšnou besedu s Vladimírem Škutinou. V lednu 1980 členové Čs. klubu znovu promítali film “Seven days” v coloradském městečku Boulder, které je sídlem University of Colorado. Tentokrát v jednom z tamních klubů. I toto promítání velmi zapůsobilo. Dalším záslužným činem Čs klubu je snaha o zachování češtiny. Klub zorganizoval kursy češtiny pro děti. Živá činnost, kterou Čs. klub v Coloradu vyvíjí, si zasluhuje pozornosti a také následování. - Chicagské ústředí ČSNRA přijalo zprávy o činnosti Čs. klubu s uznáním. Kalendář 1980 1. března: Taneční večírek Svazu čs. sportovců - odbočky Chicago a Sparty ABA v Elk Klubu, Berwyn. 7. března: Klub svobodné kultury promítne v 8 hod. večer ve Velehradě film vzpomínek na T. G. Masaryka a ukázky z předválečné čs. filmové tvorby. 8. března: Banket Svazu přátelství národů Střední a Východní Evropy v chicagském Velehradě. Cocktaily v 6:00, večeře v 7:00. Program: národní písně - Vladimír Holeček a Jiřina Podgomá, klavírní doprovod prof. Frank Kubína. Hlavní řečník pozván z Washingtonu, D.C. Zdravice zástupců členských národnostních skupin. 14. března: Odbočka ČSNRA Západní předměstí a míst. skupina SVU v Chicago - promítání filmu “Mistr Jan Hus” v Havlíčkově škole v Berwyn v 8 hod. večer. Uvede prof. F. Svej- kovský. 16. března: Výroční schůze Oblast, výboru Chicago v 1:30 odp. ve spořitelně Land of Lincoln, Berwyn. 19. dubna: Jarní věneček Čs. ženské národní rady v Elk Klubu, Berwyn. Vystoupení taneční skupiny Beseda. 10. května: Majáles Klubu Domov v chicagském Velehradě. 7. června: Sjezd Čs. národní rady v hotelu Chicago O’Hare Marriott, od 9. hod. ráno. - Večer sjezdová večeře v hotelu. 8. června: dopoledne sjezdové zasedání (viz shora). 8. června: Slavnostní odpoledne s programem (a obědem) k oslavě 100. výročí narození gen. Milana R. Štefánika, v hotelu Chicago O’Hare Marriott. 15. června: Piknik Čs. ženské národní rady na farmě Temple. Vysílání Věstníku a American Bulletinu 1. poštovní třídou Po dvě desetiletí byly časopisy ČSNRA Věstník a American Bulletin rozesílány předplatitelům zlevněnou 2. poštovní třídou. V poslední době docházelo v doručování pošty 2. třídy často k prodlení. ČSNRA se proto rozhodla vysílat oba časopisy rychlou 1. třídou - jako dopisy - za sazbu 15c za 1 oz. Předplatné časopisů je po léta pouze $2.00 ročně. - Nezvyši^jeme před* platné, ale prosíme předplatitele Věstníku a American Bulletinu, aby nám dobrovolným příspěvkem pomohli uhradit vyšší náklady poštovného. - Budeme vděčni za pochopení. Redakce časopisů Véstník - 7 [pageend7]O. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 VĚSTNÍK (USPS 658-460) CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED 4.36 [pageend8]