VĚSTNÍK ČESKOSLOVENSKÉ NÁRODNÍ RÁDY AMERICKÉ Číslo 204 Listopad 1971 Do Bílého domu Dne 24. listopadu 1971 zaslala ČSNRA dopis presidentu Spojených států a jeho text citovala též v dopisech zaslaných státnímu sekretáři Williamu Rogersovi a U.S. vyslanci u Spojených národů George Bushovi: “Pane presidente: ČSNRA chce ve jménu amerických občanů čs. původu upozornit presidenta Spojených států na protismyslnost stávající mezi trvající okupací Československa a hlasovacím právem představitelů dnešní pražské vlády v orgánech Organizace Spojených národů. Toto jsou skutečnosti, na kterých se zakládá tento paradox : V srpnu roku 1968 došlo k invasi a okupaci Československa cizími vojsky. Tehdejší komunistická vláda Československa ( s ministrem zahraničních věcí Hájkem, který promluvil ve Spojených národech v New Yorku) odsoudila nejostřejšimi výrazy tuto nevyvolanou agresi. Tato okolnost slouží za důkaz, že jakákoliv pozdější o- pačná tvrzení pražské vlády byla očividně učiněna pod nátlakem. Od té doby sovětská úřední místa tvrdila, že okupace je ospravedlněna nutností “normalizace” poměrů v Československu, což znamená, že okupace bude časově omezena. Nejvyšší úřední místa Sovětského svazu prohlásila se zadostiučiněním v blahopřejném poselství ze dne 14. května 1971, adresovaném Komunistické straně Československa, že k normalizaci došlo. Pražská vláda opakovala tento názor. A tak dle pana Brežněva i dle pražské vlády již nestává ani tato pochybná výmluva pro dále trvající přítomnost sovětských vojsk v Československu. Přesto však sovětské vojenské odíly okupují i nadále československé území. Tyto skutečnosti mohou vésti pouze k jedinému závěru: Československo, pod cizí okupací, není navíc svrchovaným a neodvislým státem ve smyslu Charty Organizace Spojených národů. Nynější pražská vláda je zřejmě ochotna přijmout pod nátlakem důsledky tzv. Brežněvovy nauky a spokojit se čímsi méně, než je svrchovaná rovnoprávnost. Pražská vláda již tedy není vládou svrchovaného a neod- vislého státu. Trvající cizí okupace a stávající hlasovací právo v orgánech Organizace Spojených národů jsou neslučitelný a vzájemně se vylučují. Dle uváženého úsudku Československé národní rady americké jsou povinnosti Organizace Spojených národů a jejích členů — jednotlivě i sdružené — zcela jasné. Za účelem dodržování Charty a udržení Spojených národů jako organizace svrchovaných a neovislých států musí členové Spojených národů buď dosáhnout obnovení československé svrchovanosti a neodvislosti stažením všech cizích vojenských odílů na území Československé republiky, anebo suspendovat hlasovací právo v orgánech Organizace Spojených národů, vykonávané dosud představiteli pražské vlády, která přestala být svobodným vykonavatelem vůle svrchovaného a neodvislého státu. Československá národní rada americká Státnímu sekretáři ČSNRA zaslala 1. listopadu 1971 státnímu sekretáři Wil- liamovi Rogersovi dopis následujícího znění: “Vážený pane sekretáři! Mnozí pozorovatelé se shodují v názoru, že jeden z hlavních důvodů naší nepříznivé situace spočívá v naší pasivní platové bilanci se zahraničím. Československo je jednou ze zemí, kam stále plyne značné množství amerických dolarů. Mezi nejdůležitějšími položkami jsou následující: 1. dary zasílané americkými občany prostřednictvím Tuzexu, 2. obnosy utrácené americkými turisty, 3. cestovní výlohy, uhražované americkými občany za návštěvy československých příbuzných, přijíždějících do Spojených států a konečně 4. americké pense a sociální požitky, zasílané do Československa. Část tohoto odlivu dolarů vede k potěšujícím důsledkům z hlediska lidskosti. Jinak však tyto náklady nepřinášejí žádnou protihodnotu ani politickou, ani hospodářskou. Ve všech případech si čs. vláda ponechává tvrdou valutu pro své vlastní účely, které jsou těžko slučitelné s cíli americké zahraniční politiky. Jeden způsob, jak ulevit současné nepříznivé platební bilanci ve vztahu k Československu, by mohl spočívat v obnoveném naléhání na naprostou vzájemnost v otázkách proplácení penzí a sociálních požitků. Dnes žije ve Spojených státech mnoho jednotlivců, kteří si již dříve, dokud žili v Československu, vysloužili nárok na takovéto důchody. Tyto jsou jim zadržovány, i když opustili Československo “zákonitě.” Československá národní rada americká žádá vládu, aby trvala na naprosté vzájemnosti s Československem v záležitostech proplácení penzí a sociálních důchodů . Československá národní rada americká Dr. Mikuláš Ferjenčík, úřad, místopředseda Prof. Vratislav Bušek, předseda Dr. V. Chalupa, taj. DARY NA ČINNOST ČSNRA Prof. Vratislav Bušek, předseda ČSNRA ..................8100.00 (zasláno Krajanským výborem, Cleveland, Ohio, za cestovné br. Buška do Clevelandu, kde by] pozvaným slavnostním řečníkem na oslavě 28. října. Br. Bušek se náhrady cestovného vzdal ve prospěch ČSNRA), American Czechoslovak Ladies Club. No. Miami Beach, Fla.................................................................. 50.00 Prof. Julius V. Kuchyňka, Berwyn, Bl........................ 22 00 Antonin and Anna Filipi, New York, N.Y.................... 20.00 Mr. and Mrs. A. J. Vlček, Jacksonville, Fla................. 20.00 Mr. Joseph Kasai, Wagner, S. Dakota ..................... 8.00 Mr. and Mrs. Emil Nekuda, Hollywood, Cal............. 6.00 Mrs. Camille Thornell, Hinsdale, Ill............................. 6.00 Vernon T. Tittle, Chicago, Ill........................................ 6.00 Mr. and Mrs. Joseph F. Trávníček, Omaha, Nebr. .. 6.00 Anna Tichý, Miami, Fla................................................ 5.00 [pageend1]VĚSTNÍK NOVEMBER 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK LISTOPAD 1971 Orgán Československé národní rady americké Vychází měsíčné (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Josef Falta MÍROVÁ OFENSIVA NA NĚKOLIKA FRONTÁCH Když letos před svátkem nezávislosti president Nixon zahajoval pětileté údobí věnované “obnově ducha r. 1776” k oslavě dvoustého výročí zrození Spojených států, upozornil vhodně na to, že Amerika tehdy, ač malá a slabá, u- poutala pozornost všeho světa, dobyla si úcty a vzbudila naděje, do té doby dušené. Tím chtěl pan president jistě říci, že k slavnému jubileu v r.1976 musí Spojené státy nejenom svou mocí vojenskou, technickou a hospodářskou, nýbrž i duchovní a mravní silou viditelně ztělesňovat to, co na úsvitu americké svobody bylo příkladem a zárukou i národům Starého světa, jejichž myšlení, tužby a pokusy byly vlastně také vyjádřeny v prohlášení americké nezávislosti. Není divu, že dnešní lidé, unaveni a zděšeni neklidem, bídou, výbuchy nespokojenosti či zuřivého fanatismu, šílenstvím jednotlivců i davů, zmateni občanskými vojnami, převraty a po nich hromadnými popravami, vypalováním měst a vyvražďováním celých krajů, touží po oddechu a mírnosti a hledají cestu k pokoji, cítíce, že nikde jinde není útočiště před morem této doby. Stratégové a zakladatelé válečné vědy, která jim byla přípravou na “politiku jinými prostředky,” varovali před válčením na dvou frontách, a jestliže by nebylo vyhnutí, doporučovali napadnout protivníka silnějšího. Stálo by za uváženou, neplatí-li tato poučka i pro ofensivu mírovou, jakou se teď Spojené státy chystají vést na několika frontách zároveň. * Účast Spojených států ve dvou světových válkách byla úsilím o spravedlivý trvalý mír a o bezpečný svobodný život národů. Je tomu právě půl století, co z podnětu americké vlády začalo se vyjednávat o omezeni zbrojení, a pětatřicet let se Spojené státy snaží o přátelský poměr k Sovětskému svazu pokládajíce takové sblížení za základ světového míru. Bylo mnoho konferencí ministerských i vrcholných, mnoho chlácholivých výroků (také ten, že prý se nejlíp vyjednává u baru a u sklenky) a už se také věřilo v opravdovost “pokojného soužití,” jak to hlásal Chruščov a jeho američtí milionářští přátelé, ale výsledky jsou stále hubené. Opravdu závazná smlouva o omezení zbrojení hlavně jaderného je ještě vzdálená a Moskva stále odmítá mezinárodní kontrolu, stačí si prý na kontrolu sama. A zatím sovětská branná moc převyšuje naši, sovětské válečné lodi jsou na všech mořích, sovětský vliv vytlačuje nás ze základen, jak o tom svědčí případ Malty. Přitom sověty (a s nimi Československo) vyzbrojují kdejaké “osvobozen- ské” hnutí, nejnověji teroristy v Severním Irsku, ale Sovětský svaz si stále hraje s tzv. zajištěním evropské bezpečnosti. Francie dobře věděla, proč nevyhověla Brežně- vovu naléhání, a vypovědění sovětských diplomatů z Anglie a Belgie pro špionáž mělo jistě vážné příčiny, když Moskva na to takřka ani nemukla. Popálení bojí se ohně a národy, které od konce druhé světové války tolikrát byly zklamány, rozmýšlejí se, komu podají ruku. Vždyť i ten opatrný a zkušený Winston Churchill, jenž stále ochlazoval americkou důvěřivost a už 12. května 1945, tedy před proslulou řečí ve Fultonu, varoval, že sovětská vláda si vykládá dřívější dohody, zejména jaltskou, jenom podle svých potřeb, a spouští “železnou oponu,” se nechal ošálit. Jak uvádí v posledním svazku svých Pamětí, večeřel 18. července 1945 v Postupimi se Stalinem (bylo to krátce před osudnými volbami ve Velké Britanii) v návalu přátelských citů slíbil Stalinovi, že bude podporovat úpravu starých mezinárodních smluv, tak aby sovětské lodi mohly bez překážek do všech moří a všemi úžinami. Stalin ho ujišťoval, že Sověty nechtějí pronikat na západ, že nikoho nebudou znásilňovat a sovětisovat a že své vojáky pošlou domů hned, jak jen dají do pořádku železnice. Ale jako mimochodem upozornil, že na západě nesmí nikdo spoléhat na změny v Sovětském svazu: sovětská politika má prý nepřetržitou souvislost a kdyby se Stalinovi něco stalo, je tam dost schopných nástupců. “Myslil o třicet let dopředu,” končí Churchill svůj zápis o večeři se Stalinem. — Ta třicítka se blíží, ale svěť si to stále nechce uvědomit. Vychválená velmocenská dohoda o Berlíně je na mrtvém bodě, komunistická vláda Východního Německa neuznává její německý překlad, schválený západoněmeckou vládou, protože prý v něm není dost jasně vytčena svrchovanost a samostatnost Východního Německa. Tato neshoda, která oddaluje řešení ostatních choulostivých otázek, závisících na berlínké dohodě, je Moskvě zřejmě po chuti, třebaže dohoda dala Sovětskému svazu všecko, co tak dlouho chtěl. Brežněv po nezdařených námluvách v Paříži asi příliš ne- přemlouval východoněmecké komunisty k povolnosti. Při zastávce ve východním Berlíně oznámil Brežněv hrdě, že Sovětský svaz “zahájil mírovou ofensivu proti silám reakce” a bylo jasné, že tim mínil Spojené státy, neboť ihned, jakmile návštěva presidenta Nixona v Číně nabyla přesnějších obrysů, moskevská trojka rozjela se do světa se vzorkovou kolekcí návrhů a slibů. Poněvadž čínský premier Čou chce zajet k přátelům na Balkán, Brežněv byl v září v Bělehradě a s obvyklou smělostí prohlašoval, že teorie o “omezené svrchovanosti” satelitních zemí, kterou sám vyhlásil po invasi do Československa r. 1968, je prý “smyšlenka imperialistických nepřátel.” Ti prý si také vymyslili “pověsti o sovětských manévrech na Balkáně,” ačkoliv je známo z úředních projevů, že sověty musily manévry odvolat pro rázný odpor Rumunska a Jugoslávie. Jugoslávský president Tito v odpovědi na Brežněvův přípitek s nápadným důrazem připomínal samostatnost Jugoslávie a právo “jít svou cestou”, a novinářům potom řekl, že Rusové už nepomýšlejí na invasi do Jugoslávie a Rumunska, ale jenom proto, že tyto země uspořádaly vlastní manévry a ukázaly, že obranu myslí doopravdy. Potom také přestaly maďarské štvanice a umírnili se i Bulhaři, k nimž Brežněv rovněž zajel. “Pochopili, že nejsme Československo,” řekl Tito, což byla špatná poklona Praze. Také ve Francii horoval Brežněv pro úctu k nedotknutelnosti hranic, pro rovnost a nezávislost zemí a pro nevměšování do jejich věcí a zavrhl slavnostně všecky hrozby a násilí, ač po zlomeni Československa to ovšem zní málo přesvědčivě. A na touž šalmaj pískal Kosygin mezi Araby a v Kanadě, ale barvu přiznal na Kubě, jejíž diktátor Castro se potom vydal na návštěvu do Chile. Sovětský svaz také 2 • VĚSTNÍK [pageend2]nahonem ujednal dvacetiletou přátelskou smlouvu s Indií, a president Podgornij na oslavách v Iránu ujistil pákistán- ského kolegu Jáju chána, že Pákistán se této smlouvy nemusí bát. V severním Vietnamu sliboval další všemožnou pomoc ve válce proti Jihovietnamské republice a proti Spojeným státům — to ostatně slibuje také komunistická Čína v bratrském soutěžení s Moskvou. * A tak americká mírová diplomatická ofensiva směřuje právě k těmto dvěma ochráncům a podporovatelům války v jihovýchodní Asii. President Nixon vyložil své usilováni o nový poměr ke komunistické Číně docela střízlivě: není možno déle přehlížet nejlidnatější zemi na světě, která by mohla být (ač to není docela jisté) největším odbytištěm americké výroby — Sovětský svaz sice má dvakrát větší rozlohu než Čína, ale necelou třetinu jejího obyvatelstva. Přes to nezávisle na Pekingu jel do Moskvy tajemník departmentu obchodu Maurice H. Stans a Kosygin ho nadšeně uvítal s “velkými nadějemi.” President Nixon sám se brzy vypraví do Kanady a do Japonska. Je tu jakási tichá válka: Kosygin uzavřel v Kanadě důležité hospodářské smlouvy ve chvíli, kdy Kanada označila naši desetiprocentní dovozní přirážku za ohrožení svého obchodu se Spojenými státy. Na druhé straně stejně nelibě dotčené Japonsko se velmi snaží o obchodování s komunistickou Čínou, ale tajemník našeho departmentu obchodu Connally, rozezlený na Francii a ostatní evropské nespokojence, utišuje Japonce slibem, že by pomohl otevřít japonským výrobkům dveře do Evropy. Kdo si však pamatuje, jakou pohromu způsobila před válkou na evropských trzích (zahrnujíc v to i Afriku a Blízký východ) záplava japonského zboží za směšně nízké ceny, ví, jak evropské průmyslové země hledí na vlídnou nabídku pana Connally ho. Ale unie automobilových dělníků, velcí farmáři a obchodníci s obilím schvalují naši politiku k Sovětskému svazu i komunistické Čině, i když americká lodní doprava u- trpí. Pan president podnikne své "historické” cesty v příštím půlletí, není ještě rozhodnuto kam dřív. Návštěvu v Moskvě není potřebí zvlášť připravovat, američtí činitelé jsou velmi optimističtí, pokud jde o dohodu se Sovětským svazem v otázce zbrojeni. Názory na rovnováhu sil na Středním východě se arciť různí každý den, a Egypt, jenž si pochvaluje sovětské dodávky zbraní i politickou pomoc, vyhrožuje Izraeli novou válkou. Náš státní department podniká zatím nesmělé pokusy využít sovětských chyb v severní Africe a získat Araby a nevadí nám, že zvláště v poslední době každý projev všech komunistických činitelů, nevyjímaje ani bělehradskou deklaraci Brežněvovu a Titovu, je náležitě opepřen útoky na americký “imperialismus.” Zato výpravu do komunistické Číny bylo nutno připravit rozsáhle a opatrně. Pomohla nám v tom trochu i Francie, ale hlavně Rumunsko a Jugoslávie, které odklánějíce se od Moskvy, staly se vedle Albanie hlavními evropskými a- genty Pekingu. Presidenti obou států, Ceaušescu a Tito mají dobrý poměr k Washingtonu a také osobní styk; v době československé kříse r. 1968 převzali risiko, kterému se Spojené státy vyhnuly, ač by je byly unesly spíš. Také čínské ústřední zpravodajství si libuje v nadávkách Americe a bez tohoto komunistického způsobu se neobešel ani šéf delegace pekingské vlády u Spojených národů. Vyšperkoval svou vstupní řeč útoky a hrozbami na všechny strany a to byla jeho odpověď na nadšené vitací projevy delegátů 57 členských států světové organisace národů. Novináři a politikové, kteří urovnávali čínským komunistům cestu do Spojených národů, jsou nenapravitelní: i když po Spojených státech hodí někdo slinu, setřou ji a napíší, že nás to nemá zlobit, že vlastně nejsme o nic lepší a že pan Čiao Kuan-hua kladl jenom spravedlivé požadavky. Peking už předtím ohlásil, co chce: nebude prostředkovat ve vietnamské válce, ale bude dále zásobovat útočící Severní Vietnam; americké vojsko musí odejít z indočínské oblasti a z Koreje, Tajwan bude “osvobozen”, americké loďstvo musí zmizet z Tajwanské úžiny (naši senátoři tomu pomáhají výzvou, aby resoluce o obraně Tajwanu byla od volána) a konečně, že v Pacifiku musí být nově rozděleny úkoly a vlivy velmocí, t.j. Číny, Japonska, Spojených států a Sovětského svazu. To předloží Čou presidentu Nixonovi na uvítanou. ❖ Třebaže se už o tom stydlivě mlčí, vstup komunistické Číny do Spojených národů byl zaplacen draze. Není asi pochyby o tom, že Čankajškův režim není výlupek demokracie — jako ostatně žádná asijská vláda. Příčin je mnoho a my je většinou těžko chápeme. Ale národní Čína byla našim věrným spojencem a spoluzakladatelem Spojených národů. Když místo ní byla teď dosazena Čína komunistická, která bude rozhodovat v bezpečnostní radě jako její stálý člen s právem veta, kdo bude opatrovníkem míru a spravedlnosti? Pekinská vláda má totiž veliký podíl na nynějších zmatcích ve světě, a bude mít na dalších. Neboť co jiného je např. komunistické “osvobození Tajwanu” než válka ? Dlouho jsem si uchovával ze stockholmského Aftonblade- tu celostránkovou truchlivou fotografii z německo-polské války: polský důstojník na Westerplatte sedí u zahradního stolu, hlavu opírá o šavli, čeká na Němce, aby přijali kapitulaci vysíleného zbytku posádky, která prožila strašné bombardování Hitlerových válečných lodí. Po dvaatřiceti letech vidíme obrázky podobné: delegace národní Číny odchází se skloněnými hlavami z valného shromáždění Spojených národů — provází ji pošklebný smích “vítězů” a rozpačité tváře spojenců, kteří svým hlasováním nebo nehlasováním nechali potopit svého někdejšího druha ve zbrani. Čí je to hanba? Národní Číně, třebaže je omezena na ostrovní rozlohu necelých 14,000 čtverečních mil se 14 miliony obyvatel, vede se hospodářský dobře, politicky se režim chce reformovat a bezpečnost ostrovů zaručuje smlouva se Spojenými státy — vyloučení ze Spojených národů je tedy rána především mravní. Ale to se bohužel nepokládá za ránu těžkou, neřku- li smrtelnou. Politicky ublíží změna Spojeným národům samým a nejvíce Spojeným státům: jejich vliv podemlelo nejen hlasování ve Spojených národech, nýbrž i ukvapené rozhodnutí senátu, který v chlapeckém pobouření zrušil všechnu zahraniční pomoc, a nyní své dílo "napravuje.” Ale vždyť i z vlády, která čínský problém bezpochyby připravila pozdě a málo obratně, se ozývají hlasy, jimiž senátní zákrok byl vlastně podnícen. A horším následkem je nové otřesení důvěry demokratických národů, zejména menších. * Ke všem mírovým frontám náleží fronta domácí, která je nejdůležitější, neboť mír doma, mír politický a sociální, rozvážný mír hospodářský s čistým veřejným životem a náležitou politickou výchovou lidu, je největší zárukou bezpečnosti země a národa, nejsilnější oporou všeho zahraničněpolitického podnikání a proto nejmocnější posilou světového významu Spojených států. Nikdo nesmí zapomenout, jak osudné následky mělo, když Spojené státy odepřely vstoupit do Společnosti národů. Předplatitelé, zaplaťte laskavě své předplatné na rok 1971. Činí pouze $2.00. Roční předplatné Věstníku neb American Bulletinu VĚSTNÍK • 3 [pageend3]Ralph Perk - první český starosta Clevelandu Dne 2. listopadu dočkali se krajané velkého vítězství. Proti všemu očekávání znalců a prognosy velkých clevelandských deníků byl zvolen starostou velkoměsta Clevelandu Ralph Perk, syn českých rodičů. Byl to již jeho třetí pokus. Tentokráte měl opět proti sobě převahu kapitálu, politického vlivu, televise, ale “jeho sila je v občanech, kteří ho zvolili. Nikomu jinému není “zavázán.” Tak hlásal radostně “Nový svěť v pátek po volbách. “Perk šel do voleb téměř s prázdnou kapsou. Sbíralo se po dolárku, dávali lidé, pořádaly se stolečkové zábavy, obědy, večírky, sbíralo se i do klobouku. Opravdu zvláštní kampaň. Repu- likánští boháči podporovali Carneyho. Dělnický písmák Holman stál za Perkem.” “V úterních starostenských volbách promluvili občané. Naši čeští a slovenští krajané, příslušníci ostatních národnostních skupin a jejich rodiny si tentokráte zvolili starostu. Divně se tvářili všichni ti vybroušeně zkušení strůjci veřejného mínění, kteří podceňovali vlastní úsudek clevelandských občanů, když se v úterý záhy večer začali dovídat pro ně nepříjemnou pravdu . . . Samostatný úsudek občanů (i některých barevných) zvítězil nad vedením politickým, nad podporou obchodních a průmyslových korporaci i samostatných magnátů, kteří stáli za Carneyem, a prakticky všech sdělovacích prostředků . . . Clevelandští občané se rozhodli k této změně sami přispět — a v rozhodném okamžiku si svým vlastním hlasem zvolili nového starostu města. Ralph Perk si je této skutečnosti vědom a všichni, kdo ho známe, dobře víme, že nezapomene.” Ralph Perk se narodil a byl vychován v české čtvrti Clevelandu a je odchovancem vlasteneckého Msgr. Zlámala, který svému “Ralfíčkovi” prorokoval velkou budoucnost, při nejmenším úřad radního. Krajan Perk byl radním skoro deset let. Ve své wardě sloužil s tak poctivou svědomitostí, že se na to dodnes vzpomíná po celé Broadway. Dvakráte se marně ucházel o úřad starosty a po třetí šel do boje proti radě přátel, kteří ho všichni zrazovali. Tím větší dnes radost všech, kteří se o jeho vítězství zasloužili. Dne 8. listopadu byla inaugurace. Tisíce občanů se tísnilo v City Council Chambers, v rotundě a přilehlých chodbách. Naše ženy v národních krojích, byla tam kapela České sině Kolín, vysloužilci z cizích válek, Polish Legion, atd. Ceremoniářem byl český právník Franklin Polk. Jménem presidenta Nixona pozdravil starostu města senátor Robert A. Taft. Den po složení přísahy ujal se nově zvolený starosta svého úřadu. Má v úmyslu utvořit koaliční kabinet. Prvním členem jeho budoucího kabinetu je Andrew Putka, bývalý státní poslanec a senátor, kterého jmenoval finančním ředitelem. Putka, 44 let stár, je slovenského původu. Prvním jeho úkolem je zjistit skutečný stav městské pokladny, která je v žalostném stavu. Být starostou amerického velkoměsta za dnešních poměrů je neradostný úkol. Jsme hrdi, že se p. Ralhp Perk těší tak velké důvěře občanů, což jedině mu umožní zvládnout mnoho závažných problémů. Ralph Perk byl po léta místopředsedou Krajanského výboru, členské organizace Československé národní rady a- merické. ČSNRA mu s upřímnou radostí nad jeho zvolením zaslala telegram následujícího znění: “Československá národní rada americká blahopřeje k velkému volebnímu vítězství spoluobčanu českého původu, který vždy hrdě slovem i skutkem projevoval svoji jednotu s Američany československého původu. Jsme dvojnásobně hrdi, že jednomu z našich spolupracovníků byla projevena důvěra clevelandské většiny. Dr. Mikuláš Ferjenčík, Prof. Vratislav Bušek, úřadující místopředseda předseda Dr. František Schwarzenberg, místopředseda 4 • VĚSTNÍK K otázce slovenských separatistů Pravda vyjde najevo často s velkým zpožděním. Skutečnosti týkající se slovenských separatistů a jejich pro-na- cistické vlády ve druhé světové válce byly po 20 let takřka zapomenuty. V průběhu let Československá národní rada americká připomínala svobodnému světu při různých příležitostech jména některých pro-nacistických Slováků, kteří proti přání většiny občanů Slovenska byli v roce 1940 pro odtrženi Slovenska od Československé republiky, kteří se přidali k Hitlerově armádě, jejíž zásluhou byla prováděna nacistická forma vlády i norimberský zákon znamenající perse- kuci a vyhlazování Židů — a kteří byli s Hitlerem zajedno i při jeho vyhlášení války proti Spojených státům. Minulost nemohla být déle ignorována, když si tito spolupracovníci nacistů prodrali cestičku do americké politiky a veřejného života. Dva nejvíce v tomto směru “snaživí” jsou: dr. Joseph Paučo z Middletown, Pa. a dr. Kirschbaum z Toronta, Ont., Canada. Dr. Paučo byl hlavním nacistickým propagandistou v tzv. Slovenském státě od r. 1940 do r. 1945 a dr. J. Kirschbaum byl pražskou Židovskou náboženskou obcí obviněn z posílání Židů do plynových komor Osvětimi a jiných vyhlazovacích táborů. Když se Hitlerův sen a jeho plány zřítily, Paučo a Kirschbaum uprchli s ustupující německou armádou do Německa (později se Paučo usadil ve Spojených státech a Kirschbaum v Kanadě) a po několika letech “odmlčení” začali pracovat na posílení svých posic. Konečně se v r. 1971 stali spolusponsory a organizátory hnutí, jež si dalo název “Světový kongres Slováků” a vyzvalo všechny Slováky ke schůzce v Torontu, Ont. Canada Někteří pozvání vyhověli a v některých případech bohatý "strýček” dokonce zaplatil i cestovní výlohy účastníkům. Několik senátorů a kon- gresniků zaslalo své telegramy, dva se kongresu zúčastnili. V té době zastával dr. Paučo funkci kontrolora v národnostním výboru Republikánského národnostího výboru (controller on the Ethnic Committee of the Republican National Committee). Je naturalizovaným americkým občanem a háji se proti obviněním proti němu vznešeným, že jsou to pouhé lži a nic než lži. Má smůlu, že archivy knihovny amerického kongresu ve Washingtonu, D.C. chovají klíč k minulosti jak jeho, tak k minulosti dr. J. Kirsch- bauma. K disposici jsou noviny a proslovy dr. Paučo, kupř. s proslovem, v němž 17. září 1944 dr. Paučo prohlásil: "Je jen jedno spojenectví, a to je spojenectví s Německem.” Tento výrok učinil v době Slovenského národního povstání, kdy Slováci revoltovali proti loutkovému Slovenskému státu a pro-nacistickým kolaborantům. Tato a mnohá další fakta jsou obsažena v knize dr. Julia Lettricha “The History of Modern Slovakia” (Praeger Press, New York). Lettrichova kniha je dobře dokumentována a obsahuje autentické citáty, fotografie a dokumenty z té doby. V červnu t.r. Československá národní rada americká varovala před organizátory: “Doporučujeme Američanům, aby si dříve, než se dají získat k účasti, přečetli vynikající, dobře dokumentované dílo Williama Shirera "Vzestup a pád Třetí říše” (“The Rise and Fall of the Third Reich”). Z velkého počtu válečných záznamů v ukořistěných nacistických kartotékách, jež nyní vlastní vláda Spojených států a které zahrnují období celé války, rekonstruuje nám Mr Shirer výjimečným způsobem historický sled událostí. V jeho díle jsou zaznamenány všechny skutečnosti o Slovenském státě vytvořeném Hitlerem za ochotné spolupráce slovenských fašistů, oddaných nacistické myšlence.” [pageend4]Konečně se věci podíval na kloub Jack Anderson, autor “The Washington Merry-Go-Round” a 24. záři 1971 přinesl jeho syndikovaný sloupec následující článek s nadpisem “Poradce Republikánské strany byl odpovědným redaktorem pro-nacistických novin.” Článek se pak objevil v mnoha novinách po Spojených státech (Chicago Daily News, The Washington Post, The Times, adt.) Dr. Paučo obvinění samozřejmě popřel. Když byl dotazován na své útoky proti Židům ve slovenských pro-nacistických novinách z doby války, vyjádřil se, že se “nemůže upamatovat. Byli jsme přátelé Židů.” Ale Židé si pamatuji, že na Slovensku ztratili členy svých rodin, pamatují se na tisíce utracených životů. 8. října 1971 Washington Post přinesl oznámeni United Press, vydané Republikánským národním výborem, sdělující, že dr. Joseph Paučo podal resignaci “po obvinění ze strany mocné židovské organizace B’nai B’rith Anti-Defamation League.” Jak “Washington Merry-Go-Round” zdůrazňuje, prominentní Američané, Bílým domem počínaje (Paučo se zúčastnil 12. záři pobožnosti v Bílém domě) mohou být o- mluveni za to, že nevěděli o nacistické minulosti p. Paučo a Kirschbauma, “ale odpovědný úředník, jehož úkolem je sledovat stopy bývalých nacistů, Assistant Attorney General Robert Mardian, odborník pro vnitřní bezpečnost v ministerstvu spravedlnosti, se rovněž zúčastnil torontského kongresu.” Od té doby Jack Anderson uveřejnil další článek v syndikovaných časopisech “Nixon Appears a Little Soft on Nazis” (The Washington Post, Nov. 10, 1971), v němž se celou věci znovu zabývá a obviňuje Josepha Pauču a dále Maďara Laszlo Pasztora. * Úřadující místopředseda Československé národní rady a- merické Dr. Mikuláš Ferjenčík zaslal Jackovi Andersonovi, jenž tak účinným způsobem přispěl k tomu, aby americká veřejnost byla ve věci slovenských separatistů a o vůdčích sponsorech a organizátorech jejich hnutí správně informována, dopis následujícího znění: “Vážený pane Andersene : Chtěl bych Vám upřímně poděkovat za Vaše správné a mužné stanovisko ve věci Dr Paučo. Zdá se, že pravda si aspoň někdy najde svoji cestu a někoho, kdo ji obhajuje. Mám osobní zkušenosti z období Slovenského štátu, který chtěl být více nacistický, než nacistické Německo samo. Jako Slovák musel jsem bojovat proti tomuto státu a režimu prostě proto, že byl rasistický, nacistický a nelidský. Dr. Paučo byl hlásnou troubou tohoto režimu. Myslím, že bychom se prohřešili památce všech těch tisíců, kteří zaplatili svými životy za činnost Dr. Paučo a jeho společníků, kdybychom jej nechali šířit jeho zvrácené idee nacistické i zde ve svobodné Americe. Dr. Mikuláš Ferjenčík, generál Čs. armády a nositel amerického vyznamenání “Legion of Merit, Degree of Commander,” kterým byl vyznamenán generálem Eisenhowerem.” Redakce American Bulletinu zaslala Jacku Andersonovi červnový výtisk American Bulletinu, v němž v článku “History Accuses the Slovak Separatists” k torontskému sjezdu separatistických Slováků vyjádřila své varovné stanovisko. PANORAMA - $7.00 Praha vypověděla prof. Karla Hujera Dr. Karel Hujer je profesorem astronomie a fysiky na Universitě v Tennessee. Rodem je Čech, americkým naturalizovaným občanem se stal před mnoha léty. Na své cestě do Sovětského svazu, kde se měl v Leningradu zúčastnit Keplerova mezinárodního symposia, chtěl se Dr. Hujer zastavit na krátkou návštěvu v Praze a setkat se se svým bratrem a přáteli. Když letadlo v Praze přistálo, přátelé a bratr Dr. Hujera mu mávali na uvítanou z vyhlídkové budovy pro návštěvníky letiště. To bylo po prvé a naposled, kdy je dr. a jeho žena za této “návštěvy” Prahy viděli Jakmile Dr. Hujer a pani Hujerová předstoupili k pasové prohlídce, byli totiž ihned odvedeni do malé ú- řadovny, kde jim bylo úředníkem sděleno, že na základě protistátní publikační činností dr. Hujera jim není dovoleno setrvat na půdě Československa. Československá návštěvní visa jim udělená čs. vyslanectvím ve Washingtonu, D.C., byla v jejich cestovních pasech označena jako “zrušená” a Hujerovým bylo nařízena nejbližšim letadlem opustit Československo. Dr. Hujer, který nebyl politicky činný, se snažil čs. úřadům vysvětlit, že nikdy nenapsal nic proti československému lidu — Československo je přece názýváno “lidovou” demokracií. Ale marně. Byrokratičtí úředníci sice zaváhali, když viděli sovětské visum v pase dr Hujera, ale rozkaz k opuštění Československa neodvolali. Manž. Hujerovým nebylo povoleno promluvit s příbuznými a přáteli čekajícími na ně na letišti ani telefonicky. Těm, kteří se po nich ptali, byly na vysvětlenou sděleny zcela nepravdivé informace, jež byly pouhou výmluvou. “Při posledním pohledu na pražské letiště jsem si všiml několika beden s velkým nápisem CUBA. Jasně to byla jedna z těch příznačných zásilek, jež prozrazují otrockou oddanost propastnému spojenectví, založenému podlými kremlinskými vládci,” napsal dr. Hujer po svém návratu do Spojených států. Dr. Hujer a jeho žena odletěli z Prahy do Vídně, svobodného města, a pak do Ruska. V Leningradě byl dr. Hujer dobře přijat a na vědeckém symposiu přednesl svoji práci na téma: “Kepler v Praze, 1600-1612.” Jelikož československé úřady odmítly vydat čs vědci Dr. Zdenku Horskému a dalším dvěma čs. delegátům výjezdní povolení. tak aby se mohli symposia v Leningradě zúčastnit, je osudovou ironií, že dr. Hujer, jehož Praha právě vykázala, na symposiu representoval Československo. Z případu dr. Horského a dalších dvou čs. delegátů je patrno, že v ČSSR nikomu dnes nevěří — nikomu — ani když jde o cestu do Ruska a nikoli na západ — nikomu, kdo byl v době československého “tání” pro Dubčeka; a protože pro něho byla většina universitních profesorů, vědců a spisovatelů, zdá se, že jsou nyní odkázáni na to, žit jen v zajeti československých hranic před ostatním vědeckým světem. * Obdobné případu dr. Hujera je vykázání kanadského občana československého původu z Československa. Jde o p. Adolfa Wenzbauera a jeho příběh je popsán v našem článku “Události z Československa” na str. 6. OMLUVA ČTENÁŘŮM Ne naší vinou vychází listopadové číslo Věstníku téměř s měsíčním zpožděním. Opoždění bylo zaviněno onemocněním českého sazeče v naší tiskárně. Děkujeme za pochopení. Redakce VĚSTNÍK • 5 [pageend5]Z UDÁLOSTÍ V ČESKOSLOVENSKU NĚCO O VOLBÁCH V ČESKOSLOVENSKU Čs. noviny si stěžují, že není příliš velkého zájmu v zahraničí o volby v Československu, neboť prý je pouze jeden určený kandidát a volič nemá možnost výběru. Dále zvolení vždy dostanou 99% hlasů a volby jsou pouze jakousi okrasou diktatury komunistické strany, proč se tedy o takové volby zajímat. V Československu samém se však již posledního půl roku o ničem jiném nepíše. Husák se snaží, aby získal co nejvyšší procento účasti na volbách a tak přesvědčil Moskvu o své popularitě a normalizovaných poměrech. Stalinisté se zase snaží prosadit za kandidáty co nejvíce svých lidí, aby měli silnější pozice proti Husákovi. Volby se konají ve dnech 26. až 27. listopadu. Tedy dva dny, a to pracovní, a tím se volby konaly vždy v neděli. Čs. tisk to vysvětluje tím, že v pátek odpoledne každý již končí práci a chystá se na chatu nebo mimo město, kde bydlí, a proč lidem nevyhovět,, aby měli pohodli?! Pravdivějším důvodem ovšem je, že pokud je zaměstnanec v práci, lze ho lépe kontrolovat a hlavně poslat ho volit v pracovním čase spíše zaručuje, že se k volbám dostaví. Když byly volby v neděli, mnozí voliči na ně “zapomněli.” Tentokráte se rodná komunistická strana snaží, aby účast v loutkových volbách byla co největší. Kdo vybírá kandidáty: “Kandidáty navrhuje Komunistická strana Československa a “jiné” politické strany a společenské organizace sdružené v Národní Frontě.” Kandidáty mohou být jen kandidáti Národní fronty, což prý zaručuje, že za kandidáty jsou vybráni a navrženi jen občané oddaní věci socialismu, politicky vyspělí, vysokých morálních kvalit atd. Protože slovy “oddáni věci socialismu” se míní “komunismu,” znamená to, že jsou komunisté, a jejich “věrnost” patří straně a nikoliv národu. Kdo bude volen. Bude voleno 200 poslanců (dříve bylo voleno 300), z toho 137 poslanců českých, 63 poslanců na území Slovenska do Federálního shromáždění (dříve Národního shromáždění). Dále 150 poslanců do sněmovny národů, z toho 75 ze zemí Českých a 75 ze Slovenska. Do České národní rady bude voleno 200 poslanců, a to pouze ze zemí Českých, do Slovenské národní rady bude voleno 150 poslanců. Tedy celkem 700 poslanců, čili 700 komunistických funkcionářů bude placeno státní pokladnou za to, že budou vykonávat pokyny strany. Krajské výbory: — celkem budou provedeny volby do 10 Krajských národních výborů — z toho do 7 českých a 3 slovenských, dále do Národního výboru hlavního města Prahy a Bratislavy. Do 120 okresních národních výborů a do 10,500 místních a městských národních výborů. Jako obvykle, aby KSČ na sebe upozornila ve světové veřejnosti, budou hranice čs. území uzavřeny od 22. do 29. listopadu, přesto že se volby konají pouze 26. a 27. listopadu. To už patří jaksi ke hře. Odměna za dolary: V minulém čísle Věstníku jsme psali, že krajané a exulanti v USA posílají ročně přes TUZEX do ČSSR přes 3 milióny dolarů. V to nespadají dolarové obnosy, které dovezou do ČSSR návštěvníci. To ovšem pražským komunistům nevadí, že jsou stejně hrubí jako za Novotného. Dr. Husák již jednou pokáral soudruhy za to, že vydírali na uprchlících peněžní částky v dolarech, aby směli při souzení uprchlých hrát úlohy právníků — obhájců. Oznámení o rozsudcích však dochází dále. Například . . .: “Okresní soud v Nymburce vás a vaší paní odsoudil na 15 a 12 měsíců odnětí svobody nepodmíněně pro nezákonný pobyt v cizině. Trest si odpykáte dle I. nápravní skupiny a zároveň vás uvědomujeme, že veškerý 6 • VĚSTNÍK váš majetek propadá státu. Odvolání k Nejvyššímu soudu v Praze bylo zamítnuto . . . Váš dr. XY, právní zástupce.” Pak se komunističtí dráhové rozjeli po příbuzenstvu “u- prchlých” a vyšetřovali co kdo z nich si ponechal. Ustrašená matka tedy musela zaplatit 40 Kčs za polštář, 100 Kčs za peřinu, 400 za starou televisi a 700 za ledničku. Ložnice mladé uprchlice musela být též vykoupena. O nic lépe se nezachází s návštěvníky přijíždějícími do Československa ze Západu. V létě t.r. — jak referujeme na jiném místě tohoto čísla — přistál na letišti v Praze Dr. Karel Hujer, profesor astronomie na universitě v Chata- nooga, Tennessee, a byl z ČSSR neprodleně vykázán. Musil z Prahy odletět nejbližším letadlem a s příbuznými a přáteli čekajícími na něj na letišti nesměl promluvit ani telefonicky. — Stejně se vedlo kanadskému občanu čs. původu p. Adolfu Wenzbauerovi z Winnipegu, který přišel do Prahy na podzim t.r. Pan Wenzbauer navštívil Československo již v roce 1969 a 1970 a neměl potíží. Letos jej hned na letišti při pasové kontrole zastavili, byl vyšetřován a byly mu kladeny četné otázky, a nejbližším letadlem musel opustit Československo. Čs. úředníci nechtěli uvěřit, že by si člověk mohl dovolit jet třikrát na dovolenou z Kanady do Evropy, aniž by “někdo” jeho cestovné platil. Podezírali p. Wenzbauera ze špionáže atd. Dále mu sdělili, že je i nadále dle čs. zákonů československým občanem •— i když již léta má kanadské občanství — nedovolili mu, aby se spojil během výslechu s kanadským velvyslanectvím v Praze, zrušili jeho návštěvní visum vydané mu čs. vyslanectvím v Kanadě a neprodleně musel odletět. Pan Wenzbauer z Kanady odletěl na návštěvu do Československa v pondělí a ve středu byl již zpátky ve Winnipegu. Snad o těchto případech opět pan Husák “neví”, jako nevěděl o vyděračských dopisech, jež čs. úřady posílaly čs. uprchlíkům. Tedy, milí přátelé, až budete opět posílat americké či kanadské dolary do Československa prostřednictvím TUZEXU, nebo budete plánovat zájezd do Československa, pamatujte na tyto nepříjemné záležitosti, a na to, jakému režimu v Československu posíláte peníze. NOVÉ ÚKOLY PRO ČESKOSLOVENCKÝ PRŮMYSL Československo podepsalo v září t.r. novou smlouvu v rámci Rady vzájemné hospodářské pomoci a to na zasedání v Moskvě, kde jim byly uloženy následující úkoly. Ve výrobě nákladních automobilů se bude Československo v rámci RVHP specializovat na výrobu osvědčených vozů Tatra, ve výrobě sklářských zařízení na automatické linky na výrobu láhví a výrobní linky na taženi skleněných trubek menších průměrů. Smlouvy pro výrobu sklářských strojů, keramických strojů a nákladních automobilů podepsali představitelé PZO Molotov, Pragoinvesta a Strojimport a Čs. automobilové závody, dále Sklo-Union Teplice, ZTS Martin a ČKD Praha. Podepsané smlouvy prý přinesou naprostou nezávislost na dovozu z kapitalistických zemí, a československým podnikům pak prakticky zajistí výrobu na příštích deset let. PÍŠE TETA Z BESKYD . . . “Co by člověk neudělal pro tříměsíčního synovce? Jeho matka chce pro něho nějaké malé kastrůlky, a tak jsem si ihned vzpomenula na malé kastrůlky v prodejně na Václavském náměstí . . . Prosím, dva půllitrové kastrůlky — říkám prodavačce v Diamantu, a hned ji je již beru z ruky, abych se s nimi potěšila. Ale potěšeni nebylo dlouhé, jeden kastrů- lek má rezavý okraj, druhý také. Mohla byste mně dát jiné [pageend6]— ptám se prodavačky. Tyhle mají rezavý okraj. To mají všechny, říká prodavačka a podá mně další. Proč to nere- klamujete? — ptám se prodavačky. Co bychom je reklamovali, prošly přece ve výrobním závodě kontrolou a jsou první jakosti. Přivolaný vedoucí vysvětluje: .. . podívejte se, my jsme rádi, že jednou za tři měsíce trochu toho malého zboží dostaneme. Je po něm velká poptávka. Dříve se okraje smaltovaly ručně štětečkem, teď se to zřejmě nevyplatí. Malé nádobí dlouho nikdo nedělal, a jsme rádi, že se toho v Ma- tějovicích ujali. Stále ho je nedostatek, nejvíc ho žádají staří lidé, kteří nemají peníze na dražší smaltované nádobí nebo nerez. Budeme-li reklamovat a vrátíme je, ráda a rychle si je vezme prodejna jiná. Výroba nádobí pracuje na váhu, — pochopitelně, že na větším nádobí vydělá víc. Poděkovala jsem se za informaci a zaplatila za dva půllitrové kastrůlky prvni jakosti s rezavým okrajem 21 Kčs. Lepší půllitrový kastrůlek nerezavící stojí 50 Kčs. Doufám, že dobrý vzduch Beskyd synovce otuží natolik, že mu trochu rzi neuškodí!” Svět práce, č. 38. 71. ZÁJEM O ŽVÝŠENÍ POPULACE V ČSSR. Federální shromážděni ČSSR se usneslo na uzákonění nových mateřských příspěvků s platností od 1. října 1971. Při narození dítěte obdrží matka jednorázový příspěvek 2,000 Kčs, a pak měsíčně 500 Kčs při jednom dítěti do dvou let. Při dvou dětech 800 Kčs, při 3 a více dětech 1200 Kčs. ‘‘Důvodová zpráva” — tj. proč došlo k tak zvýšeným mateřským příspěvkům, ke kterým patři též prodloužení placené mateřské dovolené na 26 týdnů a prodlouženi neplacené do- dovolené do dvou let dítěte, zní následovně: “Po uspokojivém vývoji a vysoké úrovni porodnosti v prvých letech po roce 1945 se populační situace v našich zemích zhoršila. Po roce 1952 počet dětí narozených na 1000 obyvatel značně klesl a vlivem ve věkové skladbě obyvatelstva se dále snižoval. Tempo poklesu se zrychlovalo po přijeti zákona o umělém přerušení těhotenství a 1968 byl zaznamenán nejnižší počet živě narozených dětí. Počet narozených dětí v letech 1945- 1949 činil 285,737 to je 22.4 na 1000 obyvatel. V létech 1965- 1969 byl počet narozených dětí 228,334, to je už pouze 15.5 na 1000 obyvatel.” — Z těchto suchých čísel lze vidět smýšlení obyvatelstva k dané situaci po únoru 1948, kdy se komunisté v ÖSR zmocnili moci a dle svého tvrzení přinesli lidu českému a slovenskému pravé požehnání. Proč však po roce 1949, což bylo ihned po komunistickém puči, tak rapidně poklesl počet narozených dětí? Neznamená to, že lidé nevěřili slibům, ani neměli důvěru v budoucnost svojí vlastní přes komunisty slibovaný blahobyt ? To, že během komunistické vlády za posledních 23 let v ČSSR byly též doby, kdy úmrtnost byla vyšší než porodnost, o tom důvodová zpráva pomlčela. RUDÝ TISK O EMIGRACI Emigranti jsou lidé, kteří ztratili vlast, zaprodanci, zrádcové, nic neznamenající, živořící, kteří se chytají každé malé příležitosti na sebe upozornit. Prostě — nic. Proč tedy celostránkové studie v rudém tisku ČSSR o jejich “zrádné” činnosti. Zatím co “Týdeník aktualit” přinesl velkou studii o emigrantských Listech Jiřího Pelikána, přinesla “Tribuna” v říjnu 1971 dlouhou studii o emigrantském časopise Text 71, napadajíc bývalé soudruhy i nesoudruhy jako Slávu Volného, Karla Jezdinského, Ivana Pfaffa, Milana Schulze, Gabriela Lauba, Radoslava Seluckého, Eduarda Goldstueckera, Otto Šiká a další z pomluv a nepravd, které prý rozšiřují o pražském rudém “režimu.” Nejvíce je rozčiluje komentář britské rozhlasová stanice BBC Londýn, která prý 1. záři t.r. vysílala do Československa následující zprávu: “Podle zprávy z Prahy se balí pro odvoz do Sovětského svazu stovky beden a doklady o kritických obdobích v dějinách Československa. Ke studiu mnohých českoslovenští historikové neměli nikdy příležitost. Doklady jsou z knihovny a archivu Lobkovického paláce. Do r. 1966 byl archiv přístupný jen na zvláštní povolení. Loni Husákův režim uzavřel Ústav dějin Československé komunistické strany jako pařeniště revizionismu. Ve sbírce jsou: soukromá knihovna presidenta T. G. Masaryka, jakož i soukromé archivy jeho a presidenta Beneše. Vedle toho je tam velký počet dokladů o československém odboji za obou světových válek.” Asi na tom bude hodně pravdy, když se komunisté tolik rozčilují. O STAVU SOCIALISTICKÉ ZÁKONITOSTI Večerní Praha z 27. října t.r. přinesla malý článek pod nadpisem: — Rozkrádače trpět nebudeme — ale ve skutečnosti říká docela něco jiného. Prozrazuje, že v uplynulém roce bylo stiháno v ČSSR celkem na 168,876 lidí; došlo prý však “ve značné míře k postihu trestné činnosti spáchané v předchozím období, výrazně poznamenaném pravicově o- portunistickým liberalismem v trestní politice.” Pro trestnou činnost proti veřejnému pořádku bylo loni v ČSSR stíháno 4700 osob, — tedy přímo nebo nepřímo — politické procesy. A. Šalamoun K anketě o české a slovenské stolici na Chicagské universitě (Odpověď na výzvu Denního Hlasatele) Jsem jedna z těch, kteří byli dopisem redakce Denního Hlasatele vyzváni zúčastnit se ankety, ale neučinili tak. Dne 5. listopadu objevila se výzva v Denním Hlasateli, která končila výtkou Národní radě s tím, že žádný člen předsednictva Rady nepřispěl, “pokud ovšem nepočítáme za přispění podpůrné prohlášení vydané Radou před třemi roky.” Dne 12. listopadu byla výtka opakována. Uvažovala jsem sice o daných otázkách, ale nevymyslela jsem nic nového, co bych mohla dodat k tomu, co jsem již dávno napsala do Věstníku, American Bulletinu a v krajanském tisku a co jsem řekla na schůzích našich odboček a v krajanských spolcích o událostech na Chicagské universitě. A co — v mém případě — také odpovědět na přímý dotaz v dopise, zda míním přispět svou “hřivničkou.” Rada a členové jejího předsednictva byli pro zřízení stolice od prvopočátku. Dokonce jsme si vytkli tento národní úkol na sjezdech za jeden ze svých cílů. Již před deseti lety Dr. Jos. Andrle, předchůdce Dr. Lašky v knihovně na Chicagské universitě, začal obětavě shánět knihy do prázdných polic československého oddělení a zachraňovat staré české knihovny před zánikem v zašlých národních budovách. Tím byl dán základ dnešní krásné knihovně. Československá národní rada americká mu v tom pomáhala. Na universitě došlo k rozhodnutí, které je naším štěstím; universitní správa si vytkla za cíl vybudovat slovanské oddělení z nejlepších v Americe a ve svém rozhodnutí od té doby cílevědomě postupuje. Hlavním slovanským jazykem je přirozeně ruština, ale od universitních kandidátů, kteří se specializují na slovanské vědy, se vyžaduje též obor druhého slovanského jazyka. Tím se nám tedy naskytla vítaná možnost konečně uskutečnit dávný sen. Universita věnovala již velké obnosy na nákupy vzácných knih do čs. knihovny, která je dnes naší oprávněnou chloubou; pozvala si z Karlovy university významného vědátora — a dala základ české a slovenské stolici. To jsou základní fakta, která je třeba stále zdůrazňovat (a o kterých jsem se dosud v anketě a výzvách v novinách nedočetla). Pak teprve přišla řada na nás krajany, abychom projevili svůj zájem a pochopeni. Cokoli dáme, universita víc než ztrojnásobí. Není třeba zdůrazňovat, že jiné slovanské národy — především Poláci a Ukrajinci — se přičiňují, aby zájem VĚSTNÍK • 7 [pageend7]university obrátily na sebe, a nemohli bychom se divit, kdyby zájem university o nás Čechoslováky ochaboval, když bychom my sami neprojevovali pochopení. Je o nás přece známo, že tvoříme početně, finančně a hlavně kulturně silnou etnickou složku v Chicagu a proto se od nás očekává, že nezklameme. Uvítala jsem rozhodnutí Chicagské uiversity s velkou radostí a za Radu jsem začala psát články, dopisy, intervence, atd. Osobné se mi podařilo získat vzácnou mecenášku (rodem Američanku), která darovala na Czech and Slovak Studies $100,000. Byla jsem v té době předsedkyní ČSNRA a proto úspěch má být připsán k dobru Rady. V Radě se nám totiž nejedná o osobní hřivničku, ale o výsledek společného úsilí. Rada nemá fondy, ale členové předsednictva podporují akce z vlastní kapsy a naše jména najdete v seznamu hlavních dárců na čs. stolici. Tím jsem zodpověděla otázky 1. a 3., zda souhlasím se zřízením katedry a zda něčím přispěji. K otázce čís. 2, zda jsem spokojena s “průběhem realizace” myšlenky, přiznávám, že nikoli. Obávám se, že se tříštíme, že každý si věc vykládá po svém. Mám na mysli hlavně starokra- jany a jejich budování po sto let, vzpomínám na jejich oběti, úspěchy i zklamání, uvědomuji si jejich dnešní ú- navu. Československo, pro které dvakráte pracovali a bojovali, je nesvobodné, v moci nepřítele, který nenávidí a haní naši Ameriku. Mnohé sokolovny, národní síně, kostely, školy, které krajané postavili ze svých tehdejších neuvěřitelně malých příjmů a za velkých finančních obětí, propadají — ne naší vinou — zkáze a dokonce zanikají. Zůstává nám však dobré jméno poctivých, pracovitých a čestných amerických občanů. Jsme velice hrdi na svou dobrou pověst a na Masarykovo Československo. V tom smyslu píši do Věstníku a American Bulletinu o tom, co se děje na universitě, z čeho mohou mít krajané radost. Byli povzbuzeni např. slavností na Chicagské universitě, na které byl odevzdán universitě portrét T. G. Masaryka a síň pojmenována po prvním presidentovi Československa. Píši o tom, co se stalo již skutečností na universitě, co není sen mlhavé budoucnosti. V dubnu t.r. uspořádala Rada krásné odpoledne na universitě laskavostí děkana Dr. Streetera a za pomoci Masarykova klubu. Vyslali jsme pozvánky a pozvali krajanské organizace. Přišlo přes 120 zástupců krajanských organizací a krajanského života. Prohlédli si československou knihovnu umístěnou v nové, jedinečné Regenstein knihovně, navštívili slovanské učiliště, kde je přivítal prof. E. Stankiewicz a prof. František Svejkovský, profesorka Milada Součková, členové Masarykova klubu, atd. Hlavního uvítání a vysvětlení se nám dostalo od děkana Streetera. Odpoledne jsme zakončili prosbou k zástupcům krajanských organizací, aby na schůzích svých spolků o své návštěvě university podrobně referovali. Víme z několika případů, že se tak stalo a odezvou bylo i několik finančních darů, které universita obdržela. Správné pochopení pro věc nám získá příznivce, zvláště když krajané budou soustavně informováni o tom, co se na universitě podniká; potěšila by nás např. zpráva o tom, jaké další cenné knihy byly získány universitou pro čs. stolici; kdo přednáší o československé historii a literatuře; na jaké théma připravují kandidáti — budoucí profesoři, diplomaté, atd. — své disertační práce z čs. dějin, atd. Tímto způsobem se krajané přesvědčí, co vše universita podniká pro Czech and Slovak Studies, jaký je zájem o čs. oddělení u Američanů, a pak se také spíše rozhodnou přispět k vybudování této naší studijní a kulturní základny pro celou Ameriku. Bude to náš trvalý pomník — zůstane 8 • VĚSTNÍK po nás na dlouhá desítiletí. Krajany je možno získat pro dobrou věc nejlépe osobním stykem, návštěvou jejich schůzí, atd. Jsou starokra- janské spolky, které skončily svou veřejnou činnost, ale v pokladně mají peníze, jež by mohly věnovat na tento účel, přesvědčíme-li je, že ve dvacátém století je nám třeba universitního učiliště a že na Chicagské universitě jsou nejlepší předpoklady k tomu, aby zde bylo vybudováno světové středisko pro studium československé historie a literatury, a to právě v kritických létech temna v Československu, kdy dějiny národa jsou zkreslovány a hanobeny. Další možnosti je získání jednotlivců, kteří koncem každého roku věnují na dobročinné a výchovné účely, které jsou odpočitatelné od daní (tax deductible). Je nejvyšší čas podchytit teď jejich zájem o Czech and Slovak Studies na Chicagské universitě. Možnosti jsou veliké, ale celá věc vyžaduje neúnavnou, soustavnou práci, znalost lidí a poměrů, a hlavně šíření dobré vůle. Vlasta Vrázová Zprávy z Chicagské university - české a slovenské stolice Česká studia mají na University of Chicago pole otevřené, neboť na ní je rozvinut rozsáhlý program studií všech slovanských jazyků a literatur v rámci slavistického departmentu (Department of Slavic Languages and Literatures). Tady je místo pro specielní studia českého jazyka, české literatury a podle potřeby nebo zájmu je otevřena možnost studovat literaturu slovenskou. Ráz studií na této universitě nevede ovšem jen k tomu, aby se vychovávali toliko specialisté v té či oné literatuře nebo v tom a onom jazyce, nýbrž dává ve svém programu možnost studentům jiných zaměření, aby se zároveň seznamovali s různými oblastmi slavistických oborů. Je tedy i studium české slovesnosti začleňováno do studií srovnávacích literatur. Studium českého jazyka se rozvrhuje podle úrovně znalostí na kursy pro začátečníky a pro pokročilé. Literární přednášky se rozdělují tématicky na přehledové a na speciální (s tématikou výlučně českou nebo komparativní). V letošním školním roce 1971-72 jsou na programu: jednak souvislý přehled vývoje české literatury od jejích počátků až po tvorbu současnou, jinak specielní přednášky věnované začátkům moderní české poesie, což je spojeno s rozborem jednotlivých básnických textů. Je-li řeč o universitě a o možnostech studia, nelze přejit ani ten nejzávažnější zdroj — knižní fondy, které jsou uloženy v universitní knihovně. V jejím slovanském oddělení je možno nalézt bohatou a důmyslně organisova- nou i rozvíjenou sbírku české a slovenské literatury odborné a beletristické. Bez nadsázky se dá říci, že všechno podstatné, co potřebuje studující odborník, tady nalezne. Může listovat v původních nebo nových vydáních vzácných děl naší minulosti. Má k dispocisi cenný soubor slovníků češtiny a slovenštiny (mezi nimi i vzácné výtisky slovníků našeho národního obrození). Vedle děl vydávaných v Československu jsou tu dostupné i publikace vycházející v jiných zemích, pokud jsou součástí české literatury nebo studia o ní. Nelze zapomenout ani na závažný okruh star- šícli i nových časopisů, v nichž se kulturní život země odráží vždycky mnohostranně, a tedy činí z nich zvlášť potřebný zdroj informací a poznatků. Pro odborníka jsou dále důležité bibliografické prameny, které jsou tu rovněž zastoupeny bohatě. — A pro každého, kdo cítí vztah k duchovním hodnotám té malé, ale kulturním děním vždycky překypující země, dává knihovna příležitost setkat se s vzácnými tisky, které vzešly z dovedných rukou a tiskař- [pageend8]ských dílen našich lidí. K těmto zvláštním fondům se řadí i soubor stále doplňované české literatury, která byla vydávána v Americe, a také archivní dokumenty spojené s kulturním životem Cechů a Slováků zde. To je tedy celé pole, které se v universitních posluchárnách a v knihovně otevírá možnostem studia české i slovenské literatury a českého jazyka. Koncepce universitních přednášek je otevírá nejen studentům, ale i dalším zájemcům, kteří by — třeba jen příležitostně — chtěli prohloubit své poznání na tomto poli. Zpráva z předsednictva ČSNRA Schůze předsednictva se konala v úterý večer, dne 2. listopadu v úřadovně Rady. Předsedal br. Ferjenčík. Br. tajemník Chalupa přečetl došlé dopisy k projednáni a br. pokladník Vaněk předložil k schválení účty a finanční zprávu za uplynulý měsíc. Úřadovna podala zprávu o své činnosti. V prvé řadě byly vyřízeny poslední práce s Československým dnem, odevzdány ceny, odeslány děkovné dopisy spolupracovníkům a zbývající účty za památník atd. Tato oznámková akce značně přispěla k finančnímu úspěchu Československého dne. Z Československého dne byla zaslána “Resoluce” krajanskému tisku. Další tiskovou zprávou bylo prohlášení guvernéra Ogilvie k 28. říjnu Český text byl poslán krajanskému tisku, anglický originál prohlášení byl rozmnožen tiskárnou a zaslán americkým tiskovým kancelářím, chicagským novinám atd. Krajanskému tisku byl též zaslán text telegramu presidentovi Nixonovi k jeho zamýšlené cestě do Moskvy. Byl vydán Věstník a American Bulletin, připravena roční zpráva poštovnímu úřadu. Mimo běžných kancelářských úkolů byla to starost o uprchlíky, z nichž někteří pozbyli zaměstnání. V dnešní době nezaměstnanosti nebylo snadné získat některým nové zaměstnání, zvláště těm, kteří neumí anglicky. Úřadovně se podařilo několika najít práci a několik žen umístit k práci v restauracích. Několika uprchlíkům pomohla najít práci ses. Kovářová. Z rozpůjčeného obnosu $1,000.00 bylo splaceno $365. Bylo vzpomenuto zesnulého býv. předsedy chicagské oblasti a člena předsednictva br. Aloise Kopeckého. Rada dala uveřejnit v Denním Hlasateli oznámení úmrtí a několik členů předsednictva a četní členové odbočky Západní předměstí se zúčastnili pohřbu. Ses. Vrázová podala další zprávu ve věci slovenských separatistů a upozornila na článek Kirschbauma v amerických novinách “European Scholars Are Rehabilitating Msgr. Tiso, Slovakia’s President”; odvolává se v něm na francouzské a italské historiky ,kteří hodnotí Tisův humanismus, vlastenectví atd. Ses. Vrázová popisuje příběh Dr. Hujera, který ji psal z Vídně a nedávno z Chattanooga po svém návratu z Leningradu. Nebyla mu dovolena návštěva Československa, ač byl pozván na sjezd do Sovětského svazu. Velmi podobný je případ br. A. Wenzbauera z Winnipegu, který navštívil úřadovnu Rady a referoval o své zkušenosti s čs. úřady. I jemu bylo zakázáno opustit pražské letiště, ač měl visum čs. vyslanectví z Ottawy. Ses. Vrázová pak referuje o přípravách úřadovny na mezinárodní bazár za účasti Čs. ženské nár. rady v exilu, ses. Ferjenčíkové a její skupiny. Br. Schwarzenberg, předseda politického výboru předložil text dopisu na státního tajemníka Williama Rogerse ve věci reciprocity v kulturních, finančních stycích Spojených státu s Československem (hlavně reciprocity ve vyplácení pensi). Dopis byl schválen a kopie bude odeslána na úřad U.S. Social Security Administration, Division of Foreign Claims. Br. Schwarzenberg pak předložil memorandum ve formě dopisu na presidenta Nixona, týkající se postaveni Československa ve Spojených státech. Byl vysloven souhlas a br. Schwarzenberg byl pověřen memorandum připravit k odeslání do Bílého domu. Rokovalo se jako vždy o poměrech v Československu, členové si vyměňovali zprávy a zkušenosti, které jsou si velmi podobny a vesměs neutěšitelné. K 75. narozeninám Dr. Jána Papánka napsal br. Ferjenčík blahopřání za předsednictvo, originál byl zaslán předsedovi br. Buškovi v New Yorku k osobnímu dodání na slavnostním banketu SVU. Za předsednictvo bude též přítomen br. Štefan Papánek. Ses. Vrázová podává návrh k projednání na sjezdu Rady, aby Dr. Papánek byl jmenován čestným členem Rady. Jednomyslně schváleno. Schůze byla skončena v 11 hod. Z činnosti odbočky Washington za správní období od 23. listopadu 1970 do 15. listopadu 1971 Prvního května 1971 odbočka pořádala svůj tradiční ples Majáles, který měl letos výjimečný úspěch jak společenský, tak finanční. Předsedkyní byla s. Emilie Roycová. Čistý výtěžek byl opět věnován ve prospěch čs. uprchlíků. Odbočka byla instrumentální v tom, že se informace o vyděračské akci čs. vlády dostala na půdu amerického Kongresu a že State Department byl o všem přesně informován. Senátor Hruška nechal veškerý mu zaslaný materiál zanést do Kongresniho Zápisníku. Byl také ve styku s American Bar Association, kterážto organizace vydala proti vydírání uprchlíků čs. vládou silný protest. Spolupráce organizací a jednotlivců v celém svobodném světě přinutila režim Dr. Husáka, aby akci odvolal. Ze svého sociálního fondu odbočka poskytla pomoc několika našim krajanům, jak ve Washingtoně, tak i v Evropě. Mimo to poslala Domovu pro sirotky v Boysville, San Antonio, Texas, $25.00 k uctění památky Mrs. Hellen Weller Tkach, zesnulé manželky Brig. Gen. Walter R. Tkach, který je osobním lékařem rodiny presidenta Nixona. Dále na sociální činnost Ústřední Rady v Chicagu poslala odbočka $500.00. K třetímu výročí sovětské invaze do Československa byly ve Washingtoně provedeny tři protestní akce: jednu provedl na žádost Ústředí zástupce Rady u amerických úřadů br. Dr. Hašek — a sice v Kongresu USA. Tato byla provedena za spolupráce odbočky Washington. Výsledek byl vice jak 30 projevů v kongresu, odsuzujících sovětskou o- kupaci Československa. Na základě materiálu dodaného redakcím novin a některým redaktorům, vyšly v den třetího výročí okupace ČSR úvodníky ve Washington Post, Sunday Star, New York Times a článek v National Review. Další dvě akce sponsorovala odbočka — a sice protestní schůzi, na které byly promítnuty dva filmy, o sovětské invasi ČSR a o pohřbu Jana Palacha. Hlavním řečníkem byl Mr. Reed J. Irvine, předseda americké organizace McDowell Luncheon Group. V den výročí okupace, byl zor- ganisován automobilový průvod kolem sovětského vyslanectví a Bílého Domu. Autokolona, vybavená vhodnými transparenty a československými a americkými vlajkami, objela za policejního doprovodu dvakrát sovětské velvyslanectví a Bílý Dům. Washington Post přinesla obrázek au- tokolony právě před sov. velvyslanectvím a některé tele- visní stanice o protestu referovaly ve svých večerních relacích a přinesly z něj záběry. Odbočce opět letos připadla funkce hlavní pořádající organizace při pořádání vzpomínky dne čs. samostatnosti. Hlavní projev měl Dr. Ján Papánek a orchestr Greenbelt Concert Band uspořádal koncert čs. hudby. V r. 1967 odbočka pořádala — za spoluúčasti místní pracovní skupiny SVU a Sokola Washington — ples Majáles VĚSTNÍK • 9 [pageend9]a z čistého výtěžku bylo darováno $1,000.00 na zakoupeni t. zv. T. G. Masaryk Chair v John F. Kennedy Center for the Performing Arts, který se právě začal v hlavním městě Spoj, států stavět. Letos můžeme s radostí oznámit, že jménem Presidenta Osvoboditele bude v Opera House tohoto kulturního střediska označeno sedadlo č. 110 v řadě M (symbolicky pro Masaryka). Inscripce bude tohoto znění. Thomas G. Masaryk, First President of Czechoslovakia. Odbočka připravuje do tisku a vede administraci Krajanského Zpravodajství, které se rozesílá na adresy 450 čs. rodin ve Washingtoně a okolí. O výlohy spojené s vydáváním tohoto věstníku se dělí 5 organizací: místní prac, skupina SVU, SOKOL Washington, ČSA, řád 444, Czechoslovak American Center a odbočka ČSNRA. Washington. Za uplynulý správní rok odbočka prodala 66 knih The Birth of Czechoslovakia — jednotlivcům, veřejným knihovnám a universitním a 21 knih darovala osobám, které nějakým způsobem podpořily věc svobodného Československa, jako senátorům, poslancům, redaktorům a pod. Z celkového počtu 1,500 knih vydaných v r. 1968 k 50. výročí Československa, zbývá k prodeji již jen 250 knih. Od poslední valné hromady odbočka získala 11 členů — 9 přímo a dva přestoupením z Ústředí. K dnešnímu dni počet členů je 120. Byly zakoupeny dvě vlajky — československá a americká. Odstupující výbor v čele s předsedou br. E. Roycou, děkuje všem za spolupráci a pomoc Dne 16 listopadu uspořádala odbočka Washington, D.C. valnou hromadu. V provedených volbách byla předsedkyní odbočky zvolena ses. Anna Faltusová. Místopředsedy: Herbert Naylor, Jaroslav Kašpar Pátý a Vávro Ryšavý. Pokladníkem Václav Dlouhý, zapisovatelem Jiří Šplíchal. Dále bylo zvoleno 17 členů výboru, mezi nimi je řada příslušníků mladé exulantské generace. O funkci jednatele bude rozhodnuto v prvé schůzi výboru. Z valné hromady byl poslán písemný pozdrav nemocnému členu Václavu Majerovi. Podrobnější zpráva o průběhu valné hromady bude uveřejněna příště. Jedinečná oslava čs. národního svátku ve Washingtoně Letošní washingtonská oslava čs. národního svátku poskytla návštěvníkům vzácný požitek čs. hudby v podání 60-členného orchestru “The Greenbelt Concert Band.” Po- suchači byli uchváceni již od prvních tónů naší hymny. Dobře vybraný a dobře nastudovaný program dosáhl největšího úspěchu vroucím provedením Smetanovy “Vltavy.” Rovněž Dvořákova “Humoreska” a jásavé “Slovanské tance” i “Česká Suita” (Paul Whear) na motivy národních písní, byly znamenité. Slečna Erin McFadden sklidila nadšený potlesk za své sólo na tubu (Euphonium). Dirigent John DelHomme vedl svůj orchestr s jistotou umělce, který vystihl lyriku a duši čs. hudby. Jsme mu a jeho orchestru velmi vděčni, že nám učinil národní svátek dvojnásob krásným. Slavnostní projev Dr. Jána Papánka, jenž byl ve svých mladých létech spolupracovníkem T. G. Masaryka a M. R. Štefánika, vzpomněl skvělé minulosti Masarykovy republiky i tragické přítomnosti a zotročení českého a slovenského lidu. Je nutné bez únavy vytrvat v boji za obnovu demokracie a návrat svobody do naší staré vlasti. Referát o pořádaní vzpomínky, jakož i část koncertu, byl vysílán Hlasem Ameriky do Československa. —jk— St. Petersburg, Fla. Odbočka ČSNRA v St. Petersburgu uspořádala 2. listopadu v síni American Czechoslovak Hall Americko-česko- slovenského turistického spolku oslavu 20. výročí svého založení — a spojila ji velmi pěkně se vzpomínkou na 28. říjen 1918. Slavnostním řečníkem byl Dr. A. M. Gessman, profesor University South Florida, který ve svém anglickém projevu mimo jiné uvedl: “Dámy a pánové, oslava 20. výročí vaši odbočky ČS. národní rady americké je zajisté radostnou příležitostí. Přesto mně dovolte, abych do ní vnesl poněkud vážnější připomínku.” Dr. Gessman pak připomněl 53. výročí založeni Československé republiky, jež připadá na stejné časové ú- dobí a řekl, že dnes však je území od Černého lesa k Tatrám pod vlivem Moskvy, která tahá za provázky, jež určují směr dění v Československu. Československá republika se stala Československou socialistickou republikou a stala se tlm součástí onoho obrovského vězeni několika národů, jimž je Sovětský svaz. Poté Dr. Gessman věnoval několik vzpomínek Masarykově republice, vrátil se k historii českých a slovenských lidí a k roku 1918, kdy po letech poroby získali svobodu, jež trvala 20 let. Svoboda poválečných let 1945-48 už nebyla pravou svobodou. Stalinovi náhončí začali hned po roce 1945 Čs. republice kopat hrob — právě tak jako nadějím a snahám čs. lidu o získání “místa na slunci.” Bohužel jejich dílo se jim zdařilo. Dr. Gessman dále uvedl: “Někteří Čechoslováci utekli do svobodných zemí, jiní měli to štěstí, že se ve svobodném světě narodili. Ti všichni mají povinnost — jsouce dnes jedinými svobodnými representanty čs. lidu — uchovat ideály první Čs. republiky a jejího duchovního otce Tomáše G. Masaryka. Československá národní rada americká byla v popředí odbojů za první i druhé světové války. Dnes je toho málo, čím můžeme přispět k boji za osvobození Československa. Můžeme doufat, že vnitřní situace v Sovětském svazu se zhorší natolik, že dojde k jeho zhroucení. Další alternativou je III. světová válka, která by byla válkou nukleární. Československé organizace ve svobodném světě dnes musí být mluvčím československého národa. Musí svědomí svobodného světa znovu a znovu připomínat, jaké příkoří se děje národům za Železnou oponou. Nikdy nesmíme přestat nabádat k větší morálnosti v mezinárodních stycích. Za druhé musíme udělat vše, aby naše národní tradice, československý jazyk a československá kultura zůstaly živé. Dále se musíme snažit rozšířit znalost naší národní kultury — a také naší národní tradice. Kromě při výjimečných událostech, jako kupř. bylo léto 1968, slyšíme či čteme o Československu v našich zdejších novinách a rozhlase jen velmi zřídkakdy. Bylo by obtížným, ale zato velmi záslužným úkolem docílit, aby československé věci byla věnována pozornost na pravidelnější basi. Je nutno též připomenout, že je naší povinnosti učinit vše, aby byla zachována svoboda v této zemi. Spojené státy jsou dosud svobodnou zemí a poslední baštou svobody ve světě. Nezastírejme si ale, že svoboda Spojených států je dnes ohrožena zevnitř. Je nahlodávána a rozkladné prvky nacházíme všude — mezi umělci, v tisku, na universitách, a slyšíme je i z kazatelen našich církví, prostupuji do veřejných organizací i odborových unií. Šíří se i v samotném americkém Kongresu. Předpokládejme, že mnozí z těch, kteří narušují náš řád, tak činí z nevědomosti, z neznalosti a z nezměrné důvěřivosti, ale pokud jde o konečný výsledek, nemohli by efektivněji pracovat, kdyby všichni byli najati a placeni Moskvou a Pekingem. My, kteří jsme původem z Československa či jsme příslušníky kteréhokoli zotročeného národa střední a východní Evropy, jsme svědky obrovského zpustošení, jež temné síly způsobily této části světa. Právě tato zkušenost nám —- 10 • VĚSTNÍK [pageend10]jednotlivcům i organizacím — ukládá, hlídat a varovat a- merické spoluobčany, kteří nemají naši zkušenost. Sledujme pozorně každý pokus, který je podkopováním naší svobody a vydávejme svědectví, jaké jsou následky ztráty svobody, jež jsme sami tak dobře poznali. Pozdvihněme varovný hlas ku každému, kdo je ochoten naslouchat. Ve chvíli, kdy činnost Vaší odbočky ČSNRA vstupuje do druhého dvacetiletí, myslím, že je dobře, zopakovat si rozsah úkolů, jimž bude nutno čelit. Nechť máte ve všem úspěch a Bůh vás opatruj. Nazdar!” Těmito slovy Dr. Gessman svůj projev zakončil. Slavnost pokračovala předvedením české besedy krojovanou skupinou (pod vedením br. Karla Jahody). Pěvecký sbor ‘‘Senior Serenades” přednesl několik pěkně nacvičených písní (nacvičil br. J. Nožička, dirigoval br. Jos. Svoboda, na klavír doprovázela ses. Marie Svobodová). Dr. J. Mareš zapěl sólově tři písně melodickým barytonem. Pak následovala taneční zábava, která za srdečného, přátelského ovzduší trvala do pozdních hodin. Předsednictvo Čs. národní rady blahopřeje odbočce St. Petersburgu k 20. výročí jejího založení — a k celé její úspěšné mnoholeté činnosti. Děkuje za všechnu finanční a morálni podporu, kterou odbočka po 20 let ústředí poskytovala. Kolem ČSNRA a jejích odboček se soustřeďuje vlastenecký život krajanů a odbočka St. Petersburg uspořádala již celou řadu krásných veřejných podniků, které toho byly potěšitelným důkazem — a inspiraci pro vyvíjeni další činnosti. Br. Alois Kopecký zemřel Bývalý předseda oblastního výboru ČsNRA bratr Alois Kopecký zemřel 24. října ve věku 82 let a byl pochován na Českém národním hřbitově v Chicagu. Kromě četných rodinných příslušníků přišlo se s ním rozloučit veliké množství spolupracovníků a přátel. Jeho život a působení plasticky vylíčil v pohřební síni česky a anglicky starosta Čs. Sokola v zahraničí br. dr. Antonín Hřebík. Zesnulý br. Kopecký byl z Dolního města u Ledče nad Sázavou v Čechách, do Spojených států přijel r. 1907 a svou pílí a odbornými schopnostmi brzy se vzmohl na samostatného stavitelského podnikatele. Závod převzali po druhé válce synové. Krajanského života zúčastnil se br. Kopecký velmi horlivě, byl členem mnoha spolků a štědře podporoval všechny české snahy. R. 1948 jel do Československa na sokolský slet, projel celou republiku, hovořil s lidmi a přesvědčoval se na každém kroku, jak sráží komunistická diktatura všechen život v Československu. Proto když se vrátil, přijal v únoru 1949 předsednictví oblastního výboru a svědomité a úspěšně pečoval o jeho činnost. Byl také místopředsedou Čs. národní rady americké, pro kterou získal pozemek s pomníkem v illinoiských Lidicích u Joliet (nyní Crest Hill) a organisoval tam zájezdy o výročí vyvraždění Lidic u Kladna, zavedl letní slavnosti s názvem Československý den, výroční plesy, a zasloužil se také o rozhlasové vysíláni oblastního výboru, které mělo nemalý význam při překonávání nejistoty v krajanské veřejnosti. Bratr Kopecký byl skromný, poctivý muž hluboce lidského cítění. Byl upřímný a obětavý vlastenec a všichni želíme jeho odchodu. Paní Anně Kopecké, jež mu byla takřka 60 let věrnou družkou, a celé rodině vyslovujeme vřelou soustrast. I POD OBLOHOU JE PEKLO Upozorňujeme na knihu Milo Komínka “I pod oblohou je peklo”, kterou vydaly “Naše Hlasy,” nezávislý čs. týdeník v Torontě, Ontario, Kanada. Cena knihy je $5.50 a zašle vám ji redakce “Našich Hlasů.” — V příštím čísle přineseme recensi knihy, kterou jsme pro nedostatek místa nemohli v tomto čísle otisknout. In Memoriam K uctění památky zesnulého br. Aloise Kopeckého dlouholetého předsedy Oblastního výboru ČSNRA a bývalého místopředsedy ČSNRA věnuje Czechoslovak National Council of Women in Exile Chicago, Illinois .............................. $50.00 Mr. Jozef Žák-Marušiak, Berwyn, Ill............................ 10.00 K uctěni památky br. Josefa Janečky věnuje A K. Wenzbauer, Winnipeg, Canada............................. $10.00 Panorama Blíži se vánoce. Krásným vánočním dárkem pro vaše drahé je historie Čechů a Slováků v Americe PANORAMA. Dejte ji pod vánoční stromeček nejen svým nejbližším, ale též svým přátelům Američanům. Kniha jim jak svými hodnotnými články úvodními, tak biografiemi jednotlivců poví mnoho, nač můžeme být hrdi. Přistěhovalci českého a slovenského původu udělali v Americe kus dobré práce, vyznamenali se svojí pracovitostí, houževnatostí a dobrými vlastnostmi charakterovými. Panorama jejich život a působení v nové vlasti, již vždy byli odpovědnými loyálními občany zachycuje způsobem, který získal mnohé pochvalné u- znání. Pomozte rozšířit Panoramu mezi svými americkými přáteli, tak aby si mohli utvořit správný obraz o přínosu Čechů a Slováků v Americe. Panorama bude pěkným vánočním dárkem pro Vaše drahé a pro Vaše přátele. Cena Panoramy je $7.00 včetně poštovného, knihu rádi bez prodlení odešleme poštou. Rovněž ji můžete koupit v úřadovně Čs. národní rady americké, 2137 So. Lombard Ave., Cicero, Ill. 60650. Román Josefa Škvoreckého "Tankový prapor" Nové československé nakladatelství 68 PUBLISHERS TORONTO (Klub čtenářů v zahraničí) ohlašuje vydáni románu Josefa Škvoreckého TANKOVÝ PRAPOR Předmluva: Jiří Voskovec Tento satirický příběh o čs. armádě v době vrcholícího stalinismu byl v Československu několikrát zabaven cen- surou. Vyšel zatím pouze francouzský (Gallimard) a připravuje se vydání italské (Garzanti). Český originál stojí kanadských $2.80 a můžete si jej objednat na adrese: 68 PUBLISHERS TORONTO, BOX 695, P.S.A. Toronto, Ontario, Canada Spolu s výtiskem dostanete podrobný ediční program nakladatelství. Podrobnější informace o programu 68 PUBLISHERS TORONTO najdete v krajanském tisku. Přejete-li si, zašleme vám ediční program separátně. Současně upozorňujeme, že nakladatelství Peter Martin Associates, 17 Inkerman St., Toronto 189, Ont. Canada, vydává knihu Josefa Škvoreckého ALL THE BRIGHT YOUNG MEN AND WOMEN — osobní historii českého filmu v anglickém překladu Michala Schoenberga. Kniha je pozoruhodný dokument o kulturním ovzduší Československa, zejména v šedesátých letech. Kromě historie čs. filmu od jeho počátků podává zejména portréty mladých režisérů, scénáristů a herců tzv. Nové vlny (Forman, Papoušek, Jireš, Passer, Chytilová, Němec, Krumbachová, Menzel, Schmidt, Brejchová a j.) a také postav popmusic (Pi- larová, Kubišová, Matuška, Neckář) v jejich boji proti stalinským koncepcím umění a proti novotnovské censure. Kniha je vázaná a bohatě doprovázená fotografiemi. VĚSTNÍK • 11 [pageend11]MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mi kuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA .............. $5.00 $5.50 Josef Falta: PŘES FRONTY A PŘES HRANICE ........................................................ 1.50 1.85 DĚTSTVÍ A MLÁDÍ, vzpomínky Dr. Alice . . Masarykové ......................................................... 2.50 2.75 Vojtěch N. Duben: LEDY SE POHLY ............. 2.50 2.75 Czechoslovak Prize Pastry Recipes ................. 1.00 1.25 CZECHOSLOVAK RECIPES ........................... 1.25 1.50 ČSNRA 2137 So. Lombard Avenue Room 202 Cicero, Illinois 60650 ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. o 2138 S. 61st Court, Cicero, III. 60650 v ě s t n ík 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLASS POSTAGE PAID at Chicago, Illinois MERRY CHRISTMAS [pageend12]