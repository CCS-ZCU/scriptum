TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU KVĚTEN - ČERVEN 1954 ROČNÍK VI MILAN HRÁZA: DRUHÁ FRONTA Z OBSAHU M. Povolný: Lidová demokracie. K. Vondrák: Znárodnění. V. Chalupa: Organisace čs. průmyslu. P. Svoboda: Evropský valčík. Ze světa i podsvětí — Listy z exilu — Poznámky — Informace. Napětí, krise a převraty jsou jakoby vezdejší chléb našeho věku — pravidelné, samozřejmé, všední. Proto je v něm tak snadné stát se malověrným. A ještě snazší je upadnout do malosti, která má bez počtu podob a ve všech se na sebe musí dívat zvětšovacím sklem sebeklamu, aby se ospravedlnila. Všechna malost je ve velkých dobách nebezpečná. Dnes nám na jednom pólu hrozí malost v organisování, které se bez jasné odpovědi na své jak a proč mění v pouhé hemžení. Na druhém pólu je malost v denunciantství, které se samo pasuje na zásluhu. Proti nim jako skála musí stát klid, odvaha a víra: klid vnášející řád do bezcílného kolotání; odvaha bojovat s otevřeným hledím, nezapřít a nezradit; a víra přenášející přes hory čekání a propasti nezdaru. Dobudou si jich jen ti, kdo rozpoznají své poslání a přijmou je jako první povinnost svého života, TRIBUNA. Opojenectví extrémní pravice a extrémní levice je už v evropské politice tradiční. Dnes charakterisuje politickou scénu Itálie a Francie a do nedávná bylo strašákem na nebi poválečného Německa. V československém politickém ovzduší dorůstá teprve dnes do nebezpečných rozměrů. Není to spojenectví poznamenané vědomou spoluprací nebo koalicí, ale obdobou negativních cílů a totožností method a způsobu uvažování o politických otázkách. Obě skupiny vycházejí ze zásady, že je třeba v zájmu společnosti — v jednom případě ztotožňované s třídou, v druhém s nepřesně definovanou stavovskou nebo nacionalistickou elitou — veřejně odsoudit a na konec potlačit činnost všech skupin, které nepřijímají jejich program. Jejich taktika je jednoduchá: využívajíce lidové antipatie vůči nacismu a fašismu respektive vůči komunismu ztotožňují všechny protivníky s druhým extrémem a tak je staví do role nepřátel společnosti. Tento druh antifašismu a anti- komunismu má však ještě jeden, a podle našeho názoru daleko důležitější, styčný bod: popření mravnosti v řešení veřejných otázek a nastolení principu neomezeného politického boje. Nezáleží na tom, že se zároveň dovolávají odlišných filosofických systémů: komunisté quasi-racionalismu a neofašisté irracionál- ních myšlenkových systémů, které jsou formulovány jako volní vůdcovství nebo quasi-křestanství. Ba ani nezáleží na tom, že první tábor plánovitě vyhlazuje společenské typy a vrstvy, zatím co tábor druhý zvolil techniku individuálního teroru. Jejich popření humanitních ideálů a oddanost boji proti demokracii dělá z nich spojence, kteří si vzájemně stavějí v pravý čas a na pravém místě druhou frontu pro totální invasi. Fašismus a komunismus považují pravdu a spravedlnost za hodnoty relativní; fašismus tím, že stojí na právu silnějšího, komunismus vědomým setrváváním na třídní pravdě a třídní spravedlnosti. Vytvářejí z nich prostředky své moci, kterými kontrolují společnost a ospravedlňují svoji kontrolu. Třebaže demokracie svým přiznáním k pluralitě také staví pravdu a spravedlnost do roviny relativní, je svým pojetím relativity a svým záměrem kvalitativně odlišná. Obě hodnoty jsou pro ni prostředkem k dorozumění, kompromisu a vzájemnému vyrovnávání rozporů, které jsou vlastní systému, jenž sebe sama omezuje při kontrole spontánního růstu společnosti. Meze demokratické kontroly a z nich plynoucí způsob uspořádání společnosti jsou pak určovány dvěma činiteli: odpovědností voličům a nadřazením mravních postulátů, které společnost přijímá, mocenské posici. Je-li vyloučen jeden z těchto prvků, systém demokratické kontroly se ocitá v nebezpečí ztot.alisování. Tento pochod je obzvlášť příznačný pro život v exilu a třetí československý exil není výjimkou. Politické vedení, poměrně nezávislé na československých masách a popírající právo uprchlíků vy- str. 3 —> [pageend1]2 TRIBUNA POZNÁMKY ZE SVĚTA... n Aš n áz o r . Stalo se už zvykem, že v novinách i -potají útočí na Ústav především ti, kdo za šest let exilu dokázali jen jedno\ bořit. Josef Alsop, jeden z nej známějších amerických úvodní- kářů, nazval tento druh lidí moderními lidožrouty: neživí se prací, ale polykáním druhých. Začátkem února rozepsal se Jiří Hálek z chicagského Národa o tom, jak prý nám francouzská policie zatkla jednoho redaktora. Třebaže Josef Kubal nikdy redaktorem Tribuny nebyl, je pravda, že byl od srpna 1952 do května 1953 spolupracovníkem Ústavw, a je také pravda, že byl zatčen francouzskou policii pro špionáž. Ale — a to chicagský informátor nedodal — je neméně pravda, že jsme francouzské policii za její odhalení vděčni. Nebezpečí komunistické infiltrace jsou vystaveny všechny exulantské skupiny včetně agrární strany nebo kteréhokoli katolického sdružení. Je nerozumné předpokládat, že se. uprchlíkům podaří odhalit pražské agenty na vlastni pěst, když tito lidé dokázali proniknout do svobodných zemí i přes kordony protišpio- nážníc služeb. Špion, který se do exulantské organisace vetře, se především snaží získat informace. Proto nebude vyvracet názory druhých, ale bude co nejméně odlišný a nápadný. Předstíraná loyálnost a ochota jsou jeho nejlepši zbraní. Vyzvědaři, kteří se dostali do československého exilu, byli už patrně pozatýkáni. Z jejich odhalení jsme nikdy nevyvozovali, že by bylo záhodno vinit z prokomunistické činnosti živnostníky, agrárníky, lidovce, národní socialisty nebo demokraty. Naopak, posílilo to naši důvěru v protišpionážni služby svobodného světa, které chrání svobodné občany a proto také nás. TRIBUNA HROZNY ZLOBY Podvýbor senátu Spojených států pro vnitřní bezpečnost oznámil na začátku letošního roku, že se bude také zabývat činností některých československých exulantů, nyní usazených na území Spojených států. Dne 2. března byl před něj obeslán Dr. Hubert Ripka a ve zprávě, datované téhož dne z Washingtonu, chicagský Národ přinesl zatím největší známé podrobnosti o obsahu Ripkova vyšetřování. I když šlo o zprávu anticipovanou, Dr. Ripka její obsah svými obrannými články v New Yorských Listech v podstatě nepřímo potvrdil. Národ napsal, že Dr. Ripka bude vyšetřován, »proč za války usiloval o uzavření přátelské smlouvy sovětsko-českoslo- venské«, »proč roku 1947 uzavřel v Moskvě československo-sovět- skou obchodní dohodu«, a 'obvinil ho, že »pracoval tak, aby v československém exilu nemohla vzniknouti jednota, nýbrž jedině jednota pochybných, minulostí zatížených lidí*.. Zpráva Národa dále uváděla, že před Jennerův podvýbor budou postupně předvoláni všichni vedoucí politici v exilu, kteří se mezi rokem 1945 a 1948 podíleli na správě československých věcí. Podle dalších zpráv byli dosud předvoláni Dr. Petr Zenkl, Dr. Jozef Lettrich a generál Mikuláš Ferjenčík. Zatím co Národ se zadostiučiněním úspěšného udavače komentoval tento útok na celé současné vedení československého exilu, varovné hlasy, které jsou si vědomy nebezpečí tohoto postupu, se ozvaly hned s několika stran. James B. Carey, pokladník americké odborové ústředny C.I.O., odsoudil v otevřeném dopise vicepresidentu Nixonovi udavačskou činnost politických nepřátel Rady svobodného Československa a celé jednání před Jennerovým podvýborem, které vystavuje Američany ^posměchu Moskvy, protože ničí právě ony muže, kteří se mohou stát vůdci v boji o osvobození Československa«. Washington Post upozornil Jennerův podvýbor, že »se možná stal nevolky nástrojem v politickém boji mezi československými exulanty s výsledkem, který je vítanou vodou na mlýn komunistické propagandy*. Manchester Guardian odsoudil nejen podstatu celého vyšetřování, nýbrž i jeho methody jako »hrubé zacházení s českým exulantem*. Podle Le Figaro »zpráva o výslechu Dr. Huberta Ripky před výborem snátora Jennera vyvolala opravdové překvapení u těch, kdo vědí, kdo je Hubert Ripka, a kdo znají jeho demokratické přesvědčení*; Le Figaro uvedl dále jména svědků, kteří vystupovali před Jennerovým podvýborem proti československým politikům: »Jistý Vobořil, notorický český separatista, Američan slovenského původu jménem Hrobák, předseda slovenské separatistické organisace »Slovenská liga*, a Kurt Glaser, Američan německého původu, který napsal několik štvavých letáků proti bývalým spolupracovníkům Edvarda Beneše a který dělá v Americe advokáta sudet- ským Němcům*. Sueddeutsche Zei- tung ocitoval zprávy z Washington Post a Manchester Guardian, »že očerňování demokratických emigrantů, pronásledovaných Moskvou a Prahou, jejich reakčními krajany a americkými úřady, jež se málo vyznají v evropských otázkách, jest pro Západ politicky velmi nebezpečnou hrou*. Die Zeit v Hamburku spojil vyšetřování s tažením proti Československé republice a jejímu státoprávnímu oprávnění. V exilu lidovečtí poslanci Chomutovský a Desenský otevřeně zavrhli psaní Národa. Krajanský chicagský Denní Hlasatel a New Yorské Listy s New Yorským Denníkem začly na svých stránkách bez váhání stavět přehradu proti vzdouvající se vlně exilového neo- fašisimu, který si chce ze senátu Spojených států udělat nástroj pro své nízké cíle. Pomlouvači a udavači československého exilu se svým posledním činem dopustili tří chyb. Za prvé jsou na omylu, pokud jde o základní příčiny, které zavinily dnešní postavení Československa. Za druhé udělali z naší vnitřní záležitosti otázku mezinárodní a tím nenapravitelně podkopali prestyž československé zahraniční akce. Za třetí se stali vědomými spojenci těch, jejichž nevědomost nebo zlá vůle zbavují Západ právě těch zbraní, jimiž jedině může zvítězit: víry v demokracii a sebedůvěry demokratů. V tom smyslu nejsou odpovědni jen našemu lidu doma, nýbrž jsou zrádci na věci svobodného světa. Jan Balada. ... I PODSVĚTÍ [pageend2]TRIBUNA 3 DRUHÁ FRONTA (se str. 1) konávat vliv na jeho uspořádání, stává se nutně nesesaditelnou oligarchií. Tato posice je ospravedlnitelná, případně i prospěšná, jen jako výjimečné řešení a jen za předpokladu, že vedoucí orgán vyznává a svou činností stvrzuje mravní hodnoty, které udržují a vytvářejí demokratickou společnost. Vzdá-li se i této zásady, zbývá mu jen samoúčelný boj o moc, nejdříve mezi stranami a frakcemi a na konec boj všech proti všem. Chaos, nemohoucnost, oportunismus a paranoia jsou posledními příznaky tohoto pochodu. Mluví se dnes o exilu československém a proti- československém, masarykovském a protimasary- kovském, o těch, kdo jsou pro Radu a proti Radě. To jsou schematická dělítka, která neodpovídají kategoriím myšlení a ideovému seskupení našeho exilu. K zastáncům Československa patří mnozí komunisté a přece je nikdo z nás nepovažuje za nositele československé myšlenky. K Masarykovi se hlásí ledaskteří z odsunutých Němců, kteří na mapách střední Evropy zakreslují sudetské území do velko- německé říše. Nesourodost dnešních »radních« a »pro- tiradních« není ani třeba dokazovat. Dělítkem mezi exulanty je především, jak a co vyznávají, a teprve na druhém místě k čemu nebo ke komu se hlásí. Je to mravní postoj a ne mocensko-politická posice retušovaná na jedné straně gloriolou národního mučednictví, lichou poplatností velkým jménům nebo institučním zadostiučiněním, a na druhé straně předstíraným internacionalismem, šlapáním po tradicích a »radikálním antikomunismem«. Dnes proti sobě stojí lidé s rovnou páteří, velkorysí a prozíraví, a lidé podlézaví, pleticháři a krátkozrací bojůvkáři. Útočí-li dnes druhá skupina, representovaná především krajní pravicí, na Masaryka, Beneše a pokračovatele jejich tradic, je to hlavně proto, že nenávidí jejich mravní a intelektuální velikost a jejich pojetí demokracie, které jsou největšími překážkami na její cestě k moci. Není náhodné, že si tuto taktiku vypůjčuje z rekvisit pražského režimu. A rovněž není náhodné, že její útok nese ovoce teprve v okamžiku, kdy funkce politického vedení exilu byla zjednodušena na vnitřní boj ad absurdum. Změny v domácí a zahraniční politice Spojených států a vzkříšení velkoněmeckých myšlenek dodávají situaci tragický ráz a mezinárodní význam. Na konec, zdá se, velikost našeho exilu nebude měřena tím, co dokážeme, ale ■jak. Je pravda, že přehradu mezi námi a komunisty tvoří víra v soukromé nebo smíšené vlastnictví na rozdíl od naprostého znárodnění a plánování; zásada dvou až osmi stran na rozdíl od jedné; idea národního společenství na rozdíl od třídního boje ve jménu proletariátu; myšlenka federální Evropy na rozdíl od Kominformy; anebo idealistická filosofie na rozdíl od materialistické. Ale zásadním dělítkem mezi námi a jimi je, nebo má být, mravní postoj k životu-, úcta k člověku, snášenlivost, odpovědnost, velkorysost, sebeovládání, tvořivost, úcta k vědění, odvaha intervenovat, odpouštět, hájit pravdu a přiznat omyl. Je naší povinností toto dělítko držet, i když moderní věk dokázal, že pravdu i lež lze vyvracet lží a že moc a násilí snadno znamenají pravdu a spravedlnost. Má-li náš exil mít jakékoli oprávnění, musíme jej považovat za záležitost v prvé řadě mravní a pak teprve mocenskou. To znamená zřeknout se stranictví, funkcionářství a mythu mučednictví a vypnout všechny sílý k nezištné propagaci našich demokratických tradic v cizině, k realistickému vedení studené války a k vypracování československého programu, který by ukazoval cestu evropskému myšlení. Nedokážeme-li to, je zbytečné burcovat západní demokracie a dštít oheň a síru na dnešní vládce Československa. A je stejně zbytečné ukazovat prstem na stoupence »druhé fronty« a zastavovat jejich invasi zaklínacími formulemi. Mírou odpovědnosti demokratů za osud demokracie je jejich zásadovost, poctivost a prozíravost a ne síla komunismu, fašismu nebo »okolností.« NA OKRAJ KULTURNÍ KRONIKY Uvádíte trochu bez diskriminace příslušníky československého exilu. Ve Vašem seznamu je na příklad Jára Beneš, který zemřel v Rakousku, kam prchl s odcházejícími Němci ještě před revoluci. Stejní Pavel Ludikar, na jehož ultra-pronímecké články se snad i příslušnici vaši generace budou pamatovat. Žádného z nich, po mém soudu, nemůžeme pokládat za exulanta. Naproti tomu jméno Jarmily Novotné je ve vašem seznamu zastrčeno mezi »also runs«. Je to v nepominu třeba s pani Hořákovou {nikoli Horákovou)-Firkušnou. A mimochodem: skladatel Richard Moravec se piše Morawetz, stejně jako jeho otec, továrník a sběratel Morawetz. Promiňte, to je pro pořádek. Prof. Karel Bohuslav Jirák. »Je nás víc, než si myslíme®, napsali jsme na okraj Kulturní kroniky. Zaznamenáváme první doplňky, které nám poslali naši přátelé z New Yorku. Hudba: Dagmar Hasalová, profesorka zpěvu na Conservatorio Nacionál v Bogotě v Kolumbii, koncerty po Jižní Americe. Výtvarnictví: Helena Koldová, experimentální fotografie, U.S.A. Divadlo: Libuše Rogozová a Vladimír Fleischer, nyní v Hlasu Ameriky. Věra Fusková, Anglie a U.S.A. Všichni tři pokračují v české tradici ve Volném sdružení přátel českého divadla v New Yorku. Literatura: Ivo Ducháček, autor úspěšné knihy pro mládež »Secret of Two Feathers« a Jaroslav Drábek, který spolu s W. Ducloux napsal drama Evropská tragedie; oba v U.S.A. A ještě opravy: pseudonym Á. Hackenschmieda je Hammid, nikoli Haken; malíř Kupka pochází z Boskovic, ne z Bílovic u Brna. REDAKCI DOŠLO: Boje Čechů a Slováků za osvobození ve světové válce 1914—1918, třináctý svazek Dokladů a rozprav Ústavu Dr. Edvarda Beneše. Sbírka obsahuje úvod Wickhama Steeda, dopis Dr. Beneše Steedovi o uznání československé vlády, úvahu Jana Vydry »Naši francouzští přátelé« a vzpomínky Karla Lisické- ho. Jan Klánský: Člověk číslo 147, exulantská reportáž. Sedmý svazek Edice satiry, kterou řídí Stanislav Brzobohatý. Cena 5 šilinků. Pavel Javor: Daleký hlas, verše. Vyšlo nákladem edice Nového domova, Toronto, Ontario, Kanada. Rediguje Rudolf Nekola. Str. 125, cena 2 dolary. Alois Kohout-Lecoque: Tragický week-end, dvoudílný román. Edice Knihy dobrých autorů v exilu. Chicago, 1953. Jan A. Baťa: Satiry a aforismy, básně, edice satiry, Londýn 1953 J. Měšťan: Malá noční hudba. Lyrika. Akademická knihtiskárna, Mnichov 1954. Neviditelný domov. Verše exulantů 1948-1953 Sestavil Petr Demetz. Edition Sokolová 1954. [pageend3]4 TRIBUNA MOJMÍR POVOLNÝ LIDOVÁ DEMOKRACIE Každý pozorovatel, zabývající se vývojem lidových demokracií, je vystaven dvojímu nebezpečí. Na jedné straně mu hrozí, že jej bude vidět pouze ve světle tradičního ruského imperalismu, jemuž nejde o více než o vykořisťování poddaných států ve prospěch Sovětského svazu. Na druhé straně stojí hrozba ideologického zjednodušení, jež přijímá svůdné theorie jako poslední vysvětlení a ospravedlnění všeho, co se v lidových demokraciích děje. Exulant je nadto vystaven třetímu nebezpečí: v jeho představách stále převládá konkrétní obraz země v tom stavu, v jakém ji opustil. A byt by i nechtěl, je pořád nakloněn podceňovat skutečnost, že změny, které probíhají doma v takřka neprodyšné isolaci od ostatního světa, jsou hluboké, dalekosáhlé, složité a theo- reticky tak připravené, že aspoň v hlavních rysech zapadají do celkového vývoje sovětského impéria. Tato theoretická celistvost je pro sovětskou politiku velmi důležitá, nebot v sovětském myšlení je prakse nerozlučně spjata s theorií a podle Stalina »theorie dává praktikům sílu a orientaci, jasnou perspektivu, důvěru v práci, víru ve vítězství« jejich věci. Vznik lidové demokracie. Podle sovětského učení lidové demokracie vznikly z protifašistické, protikapitalistické, lidově demokratické revoluce, která svou povahou byla od počátku revolucí socialistickou. Lidové demokracie procházejí zvláštním typem »permanentní revoluce«, která se ve svých začátcích obešla bez občanské války, protože ji znemožnila sovětská armáda, a která nyní probíhá bez vážných otřesů, protože jim předchází dokonalá struktura a technika totalitního státu. Je to revoluce plánovaná a kontrolovaná, opírající se o zkušenosti Sovětského svazu, z něhož je také v poslední instanci řízena. V první fázi této permanentní revoluce šlo o zničení buržoasního nebo feudálního státu a jeho nahrazení diktaturou proletariátu. V ní není rozhodující vnější forma, jíž se diktatura proletariátu přiodívá a v níž se na příklad dnešní ústrojí lidových demokracií liší od uspořádání sovětského. Rozhodující je obsah lidově demokratického zřízení, o němž Dimitrov řekl: »V souhlase s marxisticko-leninským učením sovětský režim a lidově demokratický režim jsou dvě formy jedné a téže moci — moci pracující třídy, spojené s pracujícími měst a venkova a stojící v čele tohoto svazku. Jsou to dvě formy diktatury proletariátu«. Diktatura proletariátu v lidové demokracii není možná bez vedení komunistické strany. Toto vedení nemůže být pohou hegemonií. Komunistická strana musí být předvojem proletariátu a její vedení v celém systému diktatury proletariátu musí zůstat nedělitelné. Od nekomunistických politických stran se v lidové demokracii očekává, že se tomuto vedení podřídí a že zapadnou do Stalinova mechanismu diktatury proletariátu jen jako další páky a převody, spojující komunistickou stranu s lidovými masami. V konečné fázi lidově demokratické revoluce nekomu- nistické strany ztratí materielní opodstatnění a mno- hostranická soustava národních front udělá místo vyšší politické formě — systému jediné strany, představovanému stranou komunistickou. Diktatura proletariátu má trojí funkci: výchovnou, donucovací a tvořivou. Za prvé má sloužit ke konečnému a trvalému odtržení pracující třídy od buržoasie, konsolidaci svazku mezi proletariátem a masami, získání mas pro věc socialismu a zajištění vedoucí role proletariátu. Za druhé jí má být použito ke zničení všech vykořisťovatelů a nepřátel sovětského režimu a k podpoře a vítězství revolučního hnutí kdekoliv na světě. Konečně má diktatura proletariátu vést k uskutečnění socialismu, beztřídní společnosti a ke společnosti bez státu. Tyto tři úkoly ‘splývají v lidové demokracii v permanentní používání násilí, které dotvrzuje, že i lidově demokratická diktatura proletariátu je totožná s Leninovou definicí, podle níž »revoluční diktatura proletariátu je moc, získaná a udržovaná násilím proletariátu proti buržoasii, moc, která není omezena žádnými zákony«. I když se v lidových demokraciích míra násilí mění a přizpůsobuje rozložení vnitřních sil anebo mezinárodní situaci, násilí je přesto všudypřítomné a theoreticky vysvětlitelné a ospravedlňované. Toto trojjediné poslání diktatury proletariátu je se sovětského stanoviska vysvětlitelné tím, že v lidové demokracii dosud přežívají dva z nej výraznějších prvků kapitalistického státu: část jeho hospodářské základny a na ní postavené třídní složení společnosti. Ačkoliv tedy lidová demokracie není socialistickým státem par excellence, je přece jen socialistickým typem sui generis, který k socialismu sovětského druhu nezadržitelně spěje. Třídní boj, v němž musí být zlikvidovány všechny kapitalistické složky lidově demokratické společnosti, je průvodním jevem tohoto stupně socialistické revoluce, »zákonem ve vývoji přechodného období« od kapitalismu k socialismu. Přechod k socialismu. Na této cestě uznává sovětská theorie lidové demokracie příklad Sovětského svazu za jediný. Není žádné jiné nebo zvláštní cesty. Ačkoliv způsob, jakým lidové demokracie přecházejí od kapitalismu k socialismu, není pouhou reprodukcí sovětských zkušeností, ve své podstatě je s nimi totožný. Lidové demokracie mohou být původní v některých svých methodách, formách a tempu, protože vyrostly z jiných historických podmínek, ale obsahově nemůže být jejich přechod k socialismu rozlišný od cesty Sovětského svazu. Říjnová revoluce a budování socialismu v Rusku nebyly jen záležitostí národní, nýbrž mezinárodním činem, který v lidových demokraciích nese své první ovoce. Bez vzoru a podpory Sovětského svazu, který se musel prosekat k socialismu sám a bez pomoci, by lidově demokratické revoluce a režimy byly holou nemožností a stejně by byl odsouzen k ztroskotání jejich přechod k socialismu, kdyby příklad Sovětského svazu nebyl v základních rysech bedlivě sledován. Přechod od kapitalismu k socialismu stále více připodobňuje lidovou demokracii dnešnímu Sovětskému svazu. I když se očekává, ze Sovětský svaz zatím přejde od socialismu ke komunismu a bude zase o stupeň před lidovými demokraciemi, tato konečná změna se již podstatně nedotkne hospodářské základny, kterou bude mít Sovětský svaz s [pageend4]TRIBUNA 5 lidovými demokraciemi společnou. Nad společnou materielní základnou pak může vzniknout jen jednotná společenská nadstavba. Už dnes sovětská theorie mezinárodního práva rozděluje rodinu národů na svět sovětský a neso- větský. Připouští, že oba světy mají společný mezinárodní právní řád, ale zároveň trvá na tom, že v sovětské oblasti vzniká nový, »sovětský« mezinárodní právní řád, který vyrůstá z hospodářské základny Sovětského svazu a lidových demokracií. Toto nové právo má tedy orthodoxní marxistickou základnu, roste v rámci proletářského internacionalismu, je naplněno socialistickým obsahem a představuje vzor jednotného socialistického systému mezinárodního práva, který bude charakterisovat vztahy mezi národy v budoucnosti, v níž už nebudou existovat protichůdné soustavy hospodářské. S nezastíranou upřímností potvrzuje sovětská theorie mezinárodního práva Stalinovu thesi o vzájemném vlivu mezi základnou a nadstavbou. Jsouc daleko vzdálena od pouhé pasivity nadstavba hraje v historickém procesu svou důležitou tvůrčí úlohu. »Aktivnost nové socialistické nadstavby mezinárodního práva dochází výrazu v tom, že urychluje nastolení socialismu v zemích lidové demokracie a postupný přechod ke komunismu v SSSR«, řekl E. A. Korovin. Mezinárodní právo plní takto totéž poslání, jež připadlo kdysi vnitrostátnímu právu v Sovětském svazu: sloužit za nástroj diktatury pro- letariátu při nastolení, utvrzování a rozšiřování jeho moci. Sovětské mezinárodní právo tedy nekontroluje a neomezuje politickou moc ve vztazích mezi lidovými demokraciemi a SSSR, nýbrž se stává pouze jedním z nástrojů, jimiž se tato moc, vycházející z Moskvy, proměňuje v politickou akci. A podobně je tomu se všemi ostatními formami společenské nadstavby lidových demokracií, jež se mají v co nejkratší době ztotožnit s nadstavbou sovětskou. Poslední fáze. Toto vzájemně na sobě závislé ztotožnění hospodářské základny a společenské nadstavby mezi Sovětským svazem a lidovými demokraciemi se bude ve svých praktických důsledcích rovnat včlenění lidových demokracií do soustátí Sovětského svazu. I když vnitropoliticky již pro ně bude čas zralý, k jeho formálnímu vyhlášení dojde teprve za takové mezinárodní konstelace, za které se obejde bez otřesu a mezinárodního konfliktu. Svým pseudofederálním státoprávním uspořádáním je Sovětský svaz na tento krok kdykoliv připraven; jeho možnost rozmnožovat počet svazových republik je kromě mezinárodních ohledů omezena pouze mírou moci, se kterou je může kontrolovat. A tato moc roste úměrně vnitřní konsolidaci a síle Svazu a rychlosti, se kterou probíhá sovětisace lidových demokracií. Všechno sovětské theoretisování a počínání nasvědčuje tomu, že Sovětský svaz chce tuto »poslední fázi« uskutečnit, at už jí dá jakoukoliv formu a at už v ni věří jako v naplnění dalšího stupně dějinného pochodu nebo jako v žádoucí a nevyhnutelné opatření mocensko-politické. Takto se tedy jeví lidová demokracie s hlediska sovětské theorie. Mnohé z ní je přistřiženo na takový vzor, aby se do něho vešla nepodajná skutečnost, a mnohé ze skutečnosti je zkresleno do té míry, aby theorie neutrpěla na sourodosti zásad a na jednosměrném zaměření: lidově demokratická revoluce byla ve skutečnosti nastolením domorodých diktatur za pomoci sovětské armády, diktatura proletariátu a vedoucí úloha komunistické strany jsou ve skutečnosti diktaturou úzké skupiny politických manažerů, nová státní forma je dokonalý systém vzájemně spjatých monopolů, poslání diktatury proletariátu a třídní boj nejsou více než permanentní likvidování všech, kdo by mohli ohrozit mocenské postavení vládnoucí skupiny, a vybudování společné základny se Sovětským svazem se rovná podřízení všech národních zájmů zájmům Sovětského svazu. Pod příkrovem suchých a chladných theoretických slov a za oponou takřka neprodyšné isolace od ostatního světa proudí skutečný život kdysi svobodných, či aspoň relativně svobodných lidí, násilím a urychleně vměstnávaný do formulí předem připraveného plánu. V této »sociální laboratoři lidové demokracie«, jak ji nedávno nazval Harry Schwartz z New York Times, se na živých lidech provádí ukrutný pokus o transformaci, který co do důmyslnosti, důslednosti a konečného záměru nemá obdoby. A la longue mu v sovětských plánech ustupují všechny hospodářské a vojensko-mocenské výhody, které Sovětský svaz má z nadvlády nad lidovými demokraciemi a které se od tradičního imperialismu liší jen obrovitostí, které dosahují, a technikou, jakou jsou vymáhány. Podaří-li se tento pokus na lidových demokraciích ve Východní a Střední Evropě, Sovětský svaz nebude vidět příčin, pro které by neměl být úspěšný kdekoliv jinde, bude nakloněn k jeho opakování využít kdejakou příležitost, která se naskytne, a bude si sám podobné příležitosti vyhledávat a vytvářet. Naopak nezdar tohoto pokusu zastaví a zvrátí vlnu sovětské rozpínavosti, která je ochotna udělat krok zpátky nejen tehdy, když počítá s dvěma kroky vpřed někdy v budoucnosti, ale také aby zachránila, co se zachránit dá. V tomto smyslu je funkce lidové demokracie dvojsečná a její vývoj otázkou životní důležitosti především pro sovbodný svět. Avšak všechno ukazuje, že Sovětský svaz je si toho vědom daleko více než západní demokracie a mnozí exulanti. Sovětské úsilí je úmyslně zaměřeno k tomu, aby se vývoj lidových demokracií neobrátil proti zájmům Sovětského svazu a aby se jejich existence nestala otázkou světovou. Sovětskému svazu nemůže být nic vítanější, než když se mu podaří odpoutat pozornost svobodného světa od lidových demokracií a v závětří světové nepozornosti vést jejich cestu do svých vod. Naopak ve svobodném světě je až příliš mnoho ochoty na lidové demokracie zapomenout a odepsat je ze současných mezinárodněpolitických plánů z nevědomosti, že jejich kladný význam pro Sovětský svaz roste geometrickou řadou s časem, po který jsou k němu připoutávány. Z toho důvodu je funkce exulantů a jejich vedení posláním světovým. První povinností politického exilu je udržet svět u vědomí, že osud lidových demokracií je otázkou světovou a že komunistické nebezpečí je nedělitelné. Druhou povinností politického exilu je z tohoto vědomí a z nahromaděného odporu doma ukovat jedinou zbraň, která sovětskému pokusu s lidovými demokraciemi udělá konec. Třetí povinností politického exilu je osvobozenému domovu nabídnout v základních rysech takový řád který by v něm zajištoval osobní svobodu, sociální spravedlnost a národní bezpečnost. Úkoly a význam exilu rostou v obráceném poměru k zájmu, který o osud lidových demokracií projevuje svobodný svět. Jestliže je zanedbá, ponese odpovědnost za neod- činitelné vítězství Sovětského svazu, jež spíš než úspěchem sovětské způsobilosti bude důsledkem selhání svobodného světa, jehož součástí je i politický exil z lidových demokracií. FILOSOFIE REVOLUCE. Debatovalo se o revoluční taktice. »Revolucionáři neprohrávají s policajty proto, že policajtů je víc«, povídá jeden. »Hlavní důvod je v tom, že policajti policajtují profesionálně, kdežto revolucionáři se kromě revoltování musejí i uživit«. [pageend5]6 TRIBUNA EVROPSKÝ VALČÍK PAVEL SVOBODA Na cestě za jednotou postupuji státy západní Evropy valčikovým tempem: krok dopředu, krok stranou a přikrok, krok dozadu, krok stranou a přikrok. Positivním přínosem je ustavení Schumanova plánu. Otázka evropského obranného společenství zdánlivé už dávno překročila meze připrav. Když byl ve Štrasburku přijat návrh evropské ústavy, optimisté čekali dobrovolné ustaveni federace či konfederace v blízké buducnosti. Od té doby však překážek spíš přibylo než ubylo, a evropský valčík změnil tempo. Když západní státníci začali po druhé světové válce plánovat novou evropskou politiku, mnozí zastávali názor, že těsná a formální skladba západní Evropy je hlavním předpokladem úspěchu. Mluvili o federaci a konfederaci, o funkční methodě a o generální methodě. Považovali politické sjednocení za klíč k řešení mnoha evropských a světových těžkostí. Pro Spojené státy je politická, vojenská a hospodářská integrace západní Evropy zárukou vlastní bezpečnosti, a proto tlačí na západoevropské politiky všemi možnými prostředky. Spojené státy si uvědomily, že rozdělená západní Evropa musí byt sjednocena za jejich pomoci, nemá-li podlehnout tlaku Sovětského svazu a být sjednocena procesem sovětisace. Sověti byli a jsou proti pokusům o federaci států -— at ve své vlastní sféře anebo v oblastech, které s ní sousedí. Vidí v nich jenom úsilí o zmenšení a vyloučení vlivu Moskvy. Snaží se všemi možnými prostředky znemožnit ustavení sjednocené západní Evropy, protože se obávají, že by je takový blok, podporovaný Velkou Britanií a Spojenými státy, mohl jednou zatlačit na východ od dnešní demar- kační čáry Lúbeck-Terst. Vliv Spojených států a tlak Sovětského svazu byly pravděpodobně dvě nejvýznačnější síly působící na sjednocovací proces. Velmi významnou se stala otázka poměru Francie a západního Německa, když se ukázalo, že jenom šest západoevropských států je ochotno přistoupit k dohodě. V poslední době byl sjednocovací proces obzvláště ovlivněn třemi okolnostmi : 1. změnou poměru sil mezi Francií a Německem, 2. událostmi v Sovětském svazu po Stalinově smrti, 3. novou formulací strategie Spojených států. Poměr sil mezi Francií a Německem se změnil v posledních dvou letech ve prospěch Německa. Je pravda, že Francie má stále ještě právo veta pokud jde o znovu vyzbrojení západního Německa; že je stálým členem Rady bezpečnosti a zasedá na konferencích velmocí; a že Francouzská unie co do rozlohy i co do počtu obyvatelstva daleko předčí svého evropského souseda. Západní Německo má však více obyvatel než kontinentální Francie; jeho těžký průmysl zaručuje silnější základnu pro vojenskou moc než průmysl Francie. Nad to válka v Indo- číně, nestálost vlád, slabosti a nedostatky hospodářství a síla komunistické strany oslabily Francii na tolik, že žádný odpovědný francouzský státník nemůže usilovat o vstup své zemé do západoevropské federace či konfederace na zásadě rovného s rovným, aniž by netrval na určitých zárukách pro Francii. Francouzi žádají záruku, že sárské území nebude použito ke zvýšení německého válečného potenciálu, ke zvětšení moci Německa a ke zvětšení nepoměru sil mezi oběma státy; současně chtějí sárské uhlí pro ocelárny v Lotrinsku. Dále trvají na tom, aby Velká Britanie byla stálým aktivním činitelem v západoevropské rovnováze sil, vojenské i politické. Rovněž žádají vojenské, hospodářské a politické závazky od Spojených států. Francouzi prostě chtějí, aby Velká Britanie a Spojené státy jim pomáhali v budoucnu vyvažovat německou převahu, a neuspokojí je žádné opatření v evropské ústavě či ve smlouvách o evropském obranném společenství, leč jasné slovo anglosaských spojenců, pokud možno formaliso- vané ve smlouvě. Není ještě jasné, co vzejde ze skutečnosti, že západnímu Německu bylo povoleno opustit evropské obranné společenství v případě sjednocení s východním Německem. Je samozřejmé, že to u Francouzů nevzbuzuje nadšení. Nerovnováha mezi Německem a Francií není však jedinou příčinou oddalování* vojenské a politické integrace. Události v Sovětském svazu po Stalinově smrti vzbudily u některých západních politiků naděje, jež sice byly otřeseny výsledkem berlínské konference, zdaleka však ne opuštěny. Vojenské úvahy a důraz na přípravě obrany proti útoku Rudé armády ustoupily na druhé místo. V popředí jsou dnes jednání o řadě mezinárodních konferencí, jež mají zaručit mír politickým řešením sporných otázek. Hlavně ve Velké Britanii, ale i ve Francii a jinde v západní Evropě roste přesvědčení, že je naděje na mír, že mír je možno zajistit, nebude-li Sovětský svaz »vyprovo- kován« k válce. Má-li se prý dosáhnout jakési dohody se Sovětským svazem, nelze předčasně schvalovat to, co je hlavním terčem útoku sovětské politiky: sjednocená západní Evropa s vyzbrojeným Německem. Ve všech politických stranách Francie jsou frakce, jež žádají, aby se Francie nezavazala tak, že by si tím uzavřela možnost diplomatického jednání se Sovětským svazem, od něhož závisí skoncování drahé války v Indočíně. Odpovědní činitelé však nezapomínají, že samotná příprava západoevropského sjednocení je velmi důležitá pro Francii, protože zlepšuje její mocenské postavení při vyjednávání se Sovětským svazem. Francouzi jsou si vědomi, že v budoucnu by se Sověti mohli pokusit o znemožnění sjednocené západní Evropy dohodou s Německem — jež by pravděpodobně Francii stála víc než její zdánlivá »nerozhodnost« či dokonce odmítavý postoj k politické a vojenské integraci západní Evropy. Proto strategicky manévrují a kličkují, dokud jim kyne naděje, že tím získají výhodné postavení. Zatím co někteří Němci mohou ve snech i v bdělém stavu připravovat absolutní porážku Sovětského svazu, Francouzi hledí takové perspektivě vstříc se smíšenými pocity. Francouzi si přejí rozložení Sovětského svazu jen za podmínky, že na jeho místě vyvstanou spolehliví a silní spojenci, kteří pomohou obnovit evropskou rovnováhu.. Jinak v okamžiku, kdy na východ od hranic dnešního západního Německa vyvstane politicko-vojenské vakuum a Německu nebude stát v cestě žádná protisíla, osud Francie bude opět ohrožen. Západnímu Německu bylo přikázáno, aby se dalo do práce na západoevropské integraci — a Německo se rozhodlo uposlechnout. Konec konců, cesta k Berlínu, k Odře a možná i dál může vést přes Paříž, Brusel, Řím, Hágy a Lucembursko. Proč by nemohl Štrasburk být náhradou za Berlín a Bonn? Ve jménu »evropské« politiky, pomocí orthodoxní diplomacie anebo pomocí války — kdo jiný se dá do sjednocování Evropy, t.j. celé Evropy a nejenom Evropy západní? Pod heslem »Evropa Evropanům« možno začít s likvidováním amerických základen v Evropě, jakmile Sovětský svaz přestane sabotovat sjednocení západního Německa a nebude mít námitky proti německé okupaci území přivtělených k Polsku v roce 1945. Němci jsou nutně už dnes a budou ještě více [pageend6]TRIBUNA 7 v budoucnosti lákáni k narovnání s Moskvou, jez by jim zaručilo klíčové postavení v Evropě. Cena je: odtržení západní Evropy, Německem ovládané, od severoatlantického paktu za stažení sovětských sil za pripetské močály. Kdo dá víc? Ne, Německo není tak spolehlivým spojencem, aby Francii bylo vyčítáno a spíláno, že si nechce padnout do náruče se svým východním sousedem, jenž nebyl spojencem, ba ani dobrým sousedem po celé století. Francouzové hledí dopředu a bojí se, že Němci ovládaná sjednocená západní Evropa se odtrhne od severoatlantického paktu za cenu narovnání se Sověty. Anebo Němci strhnou západní Evropu do války se Sovětským svazem, aby dosáhli sjednocení a ostatních cílů. At už tak či onak, bude-li dědicům Třetí říše dána příležitost, opět budou opakovat svoji tradiční politiku: až dosáhnou ve jménu národního sebeurčení spojení všech Němců, budou požadovat ve jménu práva na životní prostor východní Evropu a Balkán, a pak ve jménu politiky »Befehlsraumu« porobení celé Evropy. Třetím významným činitelem, jenž zapůsobil nepříznivě na proces integrace západní Evropy byla nová formulace americké strategie. Spojené státy pohrozily radikální změnou své politiky vůči kontinentální Evropě, neustaví-li se evropské obranné společenství. Nová koncepce dává přednost peri- feriální obraně Evropy a masivní odvetě; tím by sjednocené evropské pozemní síly ztratily svůj někdejší význam. První aspekt této strategie, peri- feriální obrana Evropy, je alternativou k severoatlantickému paktu; je založen na bilaterálních vztazích a soustřeďuje se na určité evropské oblasti: Španělsko, a snad i části Německa a Itálie. Spojené státy ovšem nemohou vyzbrojit západní Německo, aniž by k tomu neměly souhlas Francie a Velké Britanie. Opačná politika by nutně zahnala Francii do spojenectví se Sovětským svazem, obzvláště kdyby se dostal k moci generál De Gaulle či olidová fronta*. Druhým aspektem nové americké strategie je koncept okamžité odvety prostředky a na místech, jež si Spojené státy samy zvolí. To znamená, že se v budoucnu budou méně spoléhat na pozemní a námořní síly a více na atomové a hydrogenové zbraně a letectvo; že by těchto zbraní bylo použito nejenom v oblasti útoku, nýbrž i jinde; a že by asi nebyl čas na porady se spojenci v severoatlantickém paktu. Tato nová teorie zdá se být neslučitelná s přípravou evropského obranného společenství, jež je založena především na síle pozemních armád a společném postupu v případě napadení. Je otázkou, obstojí-li tato formulace v praksi, t.j. při konfrontaci s tahy Sovětského svazu a rudé Číny, a nebude-li i nadále nutno řešit agresi tradiční přímou a lokalisovanou akcí v koncertu se spojenci. At už jde o změnu v důrazu, nebo o změnu radikální, nová americká strategie se stala brzdou vojenského a politického sjednocení západní Evropy. Rovněž domácí pro- str. 16-> Z EXILNEJ LITERATURY: //Kdo je vinen?« Laušmanova brožurka *) nie je viac ako apologetikou osobného ja a obhajobou soc. dem. súputnictva z rokov 1942—1948. Je daleko pod úrovňou i len memoárových zápiskov', chyba jej dobrá redakcia a usporiadanie materiálu. Prináša yeVmi málo nových faktov a tam, kde ich prináša, zatažujú ony iba konto směru, ktorý Laušman do poslednej chvíle zastával. Vel’a věci ostává nedopovedaných. . . Je třeba pri stručnej kritike preniesl sa rychle cez fráze o onemocnom Tvovú, niekoVkonásobnej /márodnej hrdosti*, stelesnenej v autorovi, o elegickom útěku z drápov CIC a prečastej, náramnej shodě pisatel’a s Vrchlickým, TGM, Cicerom, Terenciom a inými mužmi rázných storoči. Úvod i závěr knihy prekvitá múdrosíami antiky, ináč je celkom irelevantný. . . Dielko vyplynulo očividné z horkosti a z protestu byl nevinným obetným baránkom — popři tol’kých vinných. Knižka teda hl'adá spoluvinnikov, my ostaňme u autora. Laušman je vzácné loajálny k Benešovi, hlási sa poctivé k jeho politike spolupráce medzi Výcho- dom a Západom, za ktorú soc. demokracia cítila »zvláštnu zodpovědnost*. Je si třeba vážil tejto upřímnosti; táto však nijako neomlúva tam, kde je Laušman za svoje činy a nečiny iba sám zodpovědný. Ako ostatných, ani Laušmana neexkulpuje priznanie sa k onomu weťkému omylu*, ktorého sa dopustili Churchill, Roosevelt, Beneš a ini. . . Benešove dobré úmysly cti si národ po jeho smrti. Bude rovnako hodnotil i politiku živého Lauš- manal Opakujeme, pokial' sa Laušmanovaobhajobapohybuje v rovině: //mali sme ilúzie o komunizme*, werili sme SSSR všetci*, //západ nás opustil* atď — je jeho vina či nevina podobná ostatným. (Rozdiel je iba v tom, že si ju už všetci nie sme ochotní přiznat.') Fierlingerovská a laušmanovská soc. demokracia má však ešte- o jednu# vinu naviac: súputnici sa domnievali, že majú s ko- munizmom spoločné body programu', preto volili radšie //dósledný socializmus* a opustili demokraciu. Laušman sa. poctivé přiznává k omylu obecnému, nepriznáva však omyl specifický, svoj omyl vlastný, soc. demokratický. Sociálna demokracia je, podl'a Laušmana, ^nikoli stranou sociálního reformismu, nýbrž stranou důsledného socialismu*, (str. 186). Poriadnej a poctívej definicie toho tak zv. dósledného socializmu u Laušmana nenajdete', jeho socializmus — podl'a všetkého — vyčerpává sa v dóslednom znárodněni. Inej problematiky sociálnej Laušman nepozná', jeho krédo //socialistického emigranta* neprináša ani jedon nový poznatok, ani jednu novů myšlienku do socialistic- kej a sociálnej problematiky našej doby. Ak je však //laušmanovské* znárodnenie jediným znakom dósledného socializmu, čo odlišuje socializmus od komunizmu ? Na túto otázku nedává nám odpověď ani prax, ani téoria socialistického ministra Laušmana. Ba čo viac, Laušman je tak dósledný a dogmatický socialista, že vyhlašuje vopred: z převedeného znárodnenia — mic neodvoláme. (str. 89). Akoby neexistoval zdravý rozum a skúsenosti s poštátňovanim — doma i v cudzine. (Laušman je dósledný i v tom, že sa nehlási k západnemu demokratického socializmu.) Čo bola u Beneša //středná cesta*, spolupráca s Východom i Západom, myšlienka NF, bolo u Laušmana súputnictvo, marxistická kon- fúzia, ideologický chaos, chcená i nechcená kolaborácia. Bolo i nebolo to — jedno a to isté. //Husitská demokracia*, //táborský socializmus*, myšlienky staré niekoťko storoči strašily my sel’ moderného štátnika: Ak niekedy, tak 23. februára 1948 — bola demokracia a socializmus jedno a to isté, totožné', Laušman však váha zaujat stanovisko, pretože //jedna strana je nedemokratická a druhá nesocial- istická* (str. 141): wafi klih* (str. 173). Hampl sa myli: //Také socialismus bez demokracie neni socialismem*, Nár. shrom., 30.11.1937: Laušman ustál od vypuknuti krise na správné straně b a r i k á- d y* (str. 173) 1 Laušman nevie o priprave revolúcie, hoci poctivo odmieta účast na nej (v rozhovore so Zápotockým, Erbanom-20. feb., str. 174); nechce zobrat na vedomie demisiu a pokládá ju dodnes za omyl', sám čeli náporu heslom //sme za ústavné riešenie«, za //spoluprácu NF*; uprostřed revolúcie je za //likvidaci krise cestou parlamentní*; nie je vodcom soc. dem.: ndélá všechno, na čem se usnesly vedoucí orgány* čsl. sociální demokracie* (str. 173) atď. Ako kvalifikovat tento nerealistický dog- matizmus, strkanie hlavy do piesku a hlavně tento eklatantný nedostatek odvahy ? Toto — je vina Laušmanova, ktorú nemožno přišit za golier inému. . . Po piatich rokoch prichádza iba neúplne osobné doznanie: »F Československu dnes není ani vláda demokracie, ani vláda socialismu, ani vláda diktatury proletariátu, nýbrž vláda hrubé moci nad národem a diktatury nad proletariátem (Krédo socialistického emigranta, str. 232). I. Ž. *) Bohumil Laušman, Kdo je vinen? Viedeň: Vor- wärts-Verl., 1953. [pageend7]8 TRIBUNA V ZAJETÍ PŘEDSUDKŮ: ZNÁRODNĚNÍ Málo diskusí — lze-li ostrou výměnu předujatých názorů nazvat diskusí—vyvolává více nenávisti a méně pochopení než debata o vlastnictví výrobních prostředků v osvobozené republice. Naslouchaje pravici nabude člověk dojmu, že politická levice se chystá zničit spořivé, podnikavé, pracovité a zkušené soukromé podnikatele, kteří spravují své těžce nabyté majetky y zájmu celého národního hospodářství. A nedoví se, že od roku 1939 soukromé iniciativní v ČSR neexistuje, že čím déle trvá komunistický režim, tím více se stává suhopný, zkušený podnikatel bílou vranou, a žé proto obnova soukromého podnikání potvrá nejméně jednu generaci. Návrhy levice na úplné či téměř úplné znárodnění k odstranění »bezpracných« zisků, k zajištění »nejhospodárnějšího« využití národních zdrojů ve snaze dosáhnout vrchního účelu národa nejsou o nic duchaplnější. Stačí si připomenout, že ani v Rusku, se všemi existujícími prostředky teroru, se neodvážili zavést výrobní plán, který by určoval chod celého hospodářství. Nenávist ke státu se tak střetává s bezmeznou důvěrou ve stát a diskuse končí na mrtvém vodě. Věcný rozbor—podle mého soudu—• musí vycházet z předpokladu, že případná atomická válka ČSR nepostihne, a z povahy situace, ve které se bude československé hospodářství po osvobození nacházet. Z rozboru bych předem chtěl vypustit zemědělství, protože bude mít omezený význam: bude zaměstnávat zhruba jen 15—20% všch pracovníků, a bude vyrábět jen 15—20% národního důchodu. Zcela nepochybně bude v něm mít soukromé vlastnictví naprostou převahu a po osvobození se bude rychle obnovovat. To vyplývá ze zájmů zemědělce a i z povahy zemědělské výroby. Konečně tento sektor bude čelit některým speciálním problémům, o kterých bych se chtěl rozepsat zvláště. V okamžiku osvobození bude mít vláda v držení celou průmyslovou kapacitu země. Jedním z prvních problémů bude otázka živností, rozděloven a drobných průmyslových podniků, které byly tradičně snadno dokazatelným jměním rodinným. Je velmi pravděpodobné, že tyto podniky, pokud budou existovat, budou okamžitě vráceny do soukromého vlastnictví a zásah vlády se patrně omezí na zajištění spořádenosti tohoto převodu. Řešení bude sice administračně obtížné, avšak politicky nesporné, protože živnostenské podniky nemají klíčového významu pro budoucí hospodářský vývoj státu. Jinak však bude vypadat situace v průmyslu, který svým rozsahem tvoří páteř státu a vyrábí rozhodující část národního důchodu. Vlastnické poměry. Čistě theoreticky lze rozdělit průmyslové podniky podle vlastnických práv. Do plnohodnotného vlastnictví národa jakožto celku je nutno zařadit: 1. závody, vybudované státem před rokem 1945. Sem patří brněnská Zbrojovka, hutě na Slovensku (Rožnava), doly na Ostravsku, vysoké peci v Tisovci, atd. Akciový kapitál těchto závodů měl v roce 1938 hodnotu 150 milionů korun. 2. závody, vybudované státem po roce 1945. 3. všechny závody, vybudované po roce 1948. Dnešní hodnota tohoto vlastnictví je v tomto článku odhadnuta na 125—150% ročního národního důchodu. 4. závody, které připadly státu z vlastnictví Němců na účet reparací. Ing. Hejda v Přítomnosti z roku 1927 odhadl podíl německých vlastníků na výrobě následujících průmyslů takto: Hutě a ocel 70%, hnědé uhlí 80%, černé uhlí 66%, textilní stroje 90%, elektrotechnika 70%, výroba vagonů 75%, cementu 80%, porcelánu 90%. Z těchto čísel si můžeme udělat hrubou představu o rozsahu této části majetku národa. 5. závody, které patřily cizincům a které komunistická republika vykoupila (na příklad smlouvou s Francií). Druhou skupinu tvoří závody, ke kterým mají jednotlivé soukromé osoby jasný právní titul. Jsou to z menší části závody, které patřily cizincům a které nebyly vykoupeny (na příklad majetky amerických firem) a hlavně závody, ktere byly vyvlastněny bez náhrady československým občanům at již Národní Frontou nebo komunistickým režimem. Návrat do soukromého vlastnictví. Jak jsme již řekli, toto rozdělení výrobních prostředků podle typu vlastnictví je čistě theoretické. Kdyby bylo možno říci: tento závod patří do skupiny prvé, tento do skupiny druhé, problém by byl jednoduší. Typický průmyslový závod byl však akciový a nikdo nebude schopen rozhodnout, která fysická část třeba Škodovky patří státu z titulu vlastnictví před rokem 1945, z titulu investic po roce 1945, z titulu reparací, z titulu výkupu majetků cizinců, a~ která patří jednotlivým soukromým majitelům, at již domácím či zahraničním. Návrhy na »návrat« průmyslu do soukromých rukou jako politika osvobozeného státu jsou tedy jasně plané a bezobsažné. Budou existovat ohromné majetky, jejichž »návrat« bude nemožný, protože nebudou soukromníci, kteří by právem mohli říci »vratte«. Byly vybudovány z potu, slz, krve a životů celého národa a patří celému národu. Osvobozený národ se může rozhodnout, a asi v mnoha případech rozhodne, že tento majetek bude lépe prospívat v rukou soukromníků a prodá jim jej; to je ovšem něco zcela jiného než »navrátí«. Jiná je situace u majetků, které jsme zařadili do skupiny druhé: tam soukromé vlastnické právo existuje a parlament se s ním bude muset poctivé vypořádat, bude-li si chtět dělat nároky na jméno domokratického, právního státu. Je zřejmě, že »návrat« ve fysickém smyslu by byl nemožný a krajně nespravedlivý. Na příklad majitel čelákovické Wolmanky by dostal majetek zněkolikanásobený otrockou prací celého národa; majitel liberecké textilky by mohl dostat zpět jen fotografii své továrny jak vypadala než ji komunisté rozebrali. Domnívám se, že z těchto důvodů bude nutno nároky vlastníků ze skupiny druhé považovat za hypotéku na celkovém vlastnictví státu a vypořádat se s nimi bud přímým zaplacením či jejich převedením (bude-li si vlastník přát) na závody, které parlament převede do soukromých rukou. Jak převést státní majetek do soukromých rukou? Předpokládejme, že parlament by dal přednost převést celou průmyslovou kapacitu národního vlastnictví do soukromých rukou. Jaké budou jeho možnosti ? 1. První řešení: národní vlastnictví po osvobození rozdat majetkově, politicky, válečně a jinak poškozeným. Není těžko si uvědomit následky a potíže takového řešení: kolik stojí zdraví ztracené v komunistickém žaláři, za kolik lze vykoupit bolest ze ztráty syna, jakou hodnotu má živoření v DP táboře. Třebaže nepochybně řada osob bude muset dostat podporu, bylo by nesmyslné na tyto lidi převádět podnikatelské povinnosti, ke kterým je zapotřebí zodpovědnosti, odborného vzdělání, technických znalostí a předběžných zkušeností. Takovéto gigantické rozdávání majetku národa at již »zasloužilým« či zasloužilým by zničilo hospodářství, zkorumpovalo parlament, vládu a administrativu a navíc by zdiskreditovalo novou a křehkou demokracii, že by se těžko vzpamatovala. [pageend8]TRIBUNA 9 2. Druhou možností bude prodej ohromného národního majetku cizím společnostem. I kdyby se takové společnosti našly, národ by zřejmě tento výprodej nepřijal — a právem. Kdyby mu bylo takové rozhodnutí vnuceno, byl by dříve či později vržen do náruče extremistů rázu Mosa- dekova. 3. Třetím možným řešením je rozprodej státního majetku Čechoslovákům. Hned po osvobození? Jediní lidé, kteří v té době budou mít větší obnosy bezcenných komunistických peněz budou ti, kteří se zasloužili o komunistický stát, případně šmelináři, kteří se obohatili v době převratu. Prodej těmto zájemcům je jasně nemožný. Jiná možnost je prodat národní majetek občanům tak, jak na něj spořením v novém státě ušetří. Jak dloho bude tento proces trvat? Vezměme za příklad jen tu menší část národního majetku, která byla vybudována po roce 1948 a předpokládejme, že k osvobození dojde letos. Pak tato část výrobních prostředků bude mít hodnotu šestkrát 25% (šest let investic komunistickou vládou v hodnotě 25% národního důchodu ročně), neboli asi 150% ročního národního důchodu. V demokratickém státě občané ušetří ze svého osobního příjmu nanejvýše 10% národního důchodu *). Část z toho by nutně musela být věnována novým investicím: řekněme směšně nízké číslo 2%. Zbytek by pak mohl připadnout na výkup existujících výrobních prostředků z rukou státu. Prosté dělení nám řekne, že odprodej jen té části státního vlastnictví, která byla vybudována po roce 1948 by trval asi 17 let a každý nový rok komunistické tyranie tuto lhůtu prodlužuje o další tři roky (25: 8). Odprodej majetků jiných, ke kterým má stát rovněž plné vlastnické právo, by trval při nejmenším dvakrát tak dlouho. *) »Economic Report of the President« 1954 uvádí tato čísla úspor Američanů z a posledních pět let: 1949 3,6%, 1950 5.5%, 1951 7.5%, 1952 7.2%, 1953 7.3% (Str. 177). Aí je zvolen parlament jakýkoli, extrémě pravicový či extrémě levicový, po dlouhou dobu po osvobození bude muset spravovat majetek v hodnotě několika desítek miliard dolarů. Heslo »návrat do soukromých rukou« je heslo prázdné, pokud pod ním jeho pfo- pagátoři nemají na mysli akci parlamentu, který by z národní podstaty rozdával nalevo napravo. Poctivé řešení problému je daleko obtížnější. Prvním úkolem je vypracovat návrh na správu národního majetku po osvobození, kdy svobodný parlament bude rozhodovat o dalším uspořádání. Druhým problémem bude tento majetek rozdělit do několika kategorií. 1. Do první skupiny snad by bylo zařazeny podniky, které mohou prospívat bud nejlépe či jedině v soukromých rukou a volné soutěži. Těch by pak bylo možno použít k uhrazení pohledávek, které u státu budou mít jednotliví státní občané. Zbytek bude nutno prodat soukromníkům či družstvům snad použitím dlouhodobých úvěrů, avšak za plnou cenu. Soukromé podnikání, které by stálo na darech by stálo, morálně i výrobně, na hliněných nohou. 2. Do druhé kategorie bych zařadil závody veřejných služeb, kde soukromé podnikání a svobodná soutěž, která je nutnou podmínkou sociální užitečnosti soukromého podnikáni, jsou nemožné a nefungují pro samou podstatu tohoto typu podnikání: vodárny, doprava, elektrárny,„pohonné látky. Tyto podniky jsou na západě bud ve státních a obecních rukou, nebo jsou tak sešněrovány veřejnou kontrolou, která stanoví ceny, rozsah služby a možnost nových investic, že jsou soukromé jen podle jména. Československo nebude mtí historických důvodů, proč by v tomto odvětví hrálo onu nákladnou a nevýkonnou stínihru na soukromé podnikání. JACÍ JSME JAK NÁS ZNÁ SVĚT. East European Accession List of the Library of Congress (Washington, September—October, 1951) uvádí pod záhlavím Československo — Zeměpis a anthropologie tyto práce: 1. Hronek Jiří: Veliký náš svět; reportáže ze Sovětského svazu, Koreje, Číny, Mongolská. 2. Runtová Anna: Olympijská cvičeni s kužely. Divíte se pak, že Dr. Ripka, Dr. Zenkl, gen. Ferjenčík a jiní jsou vyšetřováni pro svoji účast na zkomunisování Československa ? VÍC UŽ NIC. Z jižní Afriky došel nám do redakce tento (anglicky psaný) dopis: »Děkujeme vám jménem služby Komerčních inženýrů v cizině za zprávu Tribuny červen- srpen 1953 o dokumentačním středisku československých zahraničních publikaci a chtěli bychom vás požádat — je-li to možné — o zaslání úplného seznamu československých novin a časopisů, které vycházejí denně, týdně, měsíčně, kdekoli na světě, se jménem, adresou a jménem šéfredaktora, výší předplatného a udáním linie (hospodářské, politické, kulturní, atd.). Nemáte-li takový seznam, míli byste jej hned zažit sestavovat, protože je třeba védit, kde a co se déje. . .« Z OBĚŽNÍKU JEDNÉ STRANY. »Bratr A. však jednou v srpnu 1953 ke mně přisela vytýkal mi, že jsem o něm, bratru B. a bratru C. prohlásil, že jsou to »tři volové« a ihned vyřkl svůj soud, aniž by mě nechal říct, zda tomu tak je nebo né. Toto mu měl dosvědčit někdo ze Svazu důstojníků a sice sociál demokrat. (Dodnes však svědka nepřivedl, za to však je ochoten dosvědčit bratr D., se kterým jsem s určitostí o takových věcech nemluvil.)« DIALEKTIKA KONTINUITY. »K otázce, kdo je v exilu oprávněným představitelem a mluvčím čs. živnostnictva, uvádíme: a) pan Fušek je nositelem poslaneckého mandátu z druhého skrutinia, získaného v čs. straně lidové a ve volbách r. 1946 soustředil přibližně 20.000 hlasů v pardubickém kraji. b) pan M. J. Švestka je v exilu nositelem mandátu čistě živnostenského. Byl r. 1946 zvolen předsedou Živnostenského odboru Čs. strany lidové hlasy více než 100.000 živnostníků z Čech a Moravy, kteří se — protože Živnostenská strana byla zakázána — uchýlili do Čs. strany lidové. Je tedy M. J. Švestka nositelem mandátu, svěřeného vůbec největším počtem hlasů čs. živnostníků, jaký se v čs. exilu vyskytuje. Tato skutečnost zajisté poskytuje M. J. Švestkoví naprosto přesvědčivě právo zastupovali v exilu čs. živnostnic tvou. Z, veřejného dopisu ŽOS výboru Rady. ZLOČIN A TREST — VARIACE ČÍSLO 1. »Bude- to velké zúčtování, ve všech řadách, až Pán pokyne, že dosti je msty a trestů v našem národě«. Nový život. B COLLEGE ART ASSOCIATION OF AMERICA ve Filadelfii udělila uznání Dušanu Břeskému, reportéru Calgary Herald (Calgary, Alberta, Kanada) za uměleckou kritiku. Poctěno bylo šest Američanů, Břeský byl jediný cizinec. Je to další úspěch mladého československého exulanta na mezinárodním fóru, a jak už se to stalo v emigraci pravidlem, úspěch na hony vzdálený partajnímu mikrokosmu. [pageend9]10 TRIBUNA ZNÁRODNĚNÍ 3. Do třetí kategorie bych zařadil závody, které soutěživé nikdy nebyly a nikdy nebudou: ocelárny, doly, těžký průmysl. V době před druhou světovou válkou byla československá výroba a ceny v těchto oborech plánovány a vynucovány několika desítkami kartelů, z nichž nejmocnější byl »En- tente Internationale de L’Acier«. Československou skupinu tam zastupovali pánové Kruliš-Randa, Lepercq, Czeile, Steiner, Tille, Pavloušek, Mareš, Hexner a Dub (viz Hearings Before the Subcom- mittee on the Study of Monopoly Power of the Committee on the Judiciary, House of Representa- tives, Eighty-First Congress, No. 14, Part 4—8, strana 240, Exhibit S-109). Přeměna na mírovou výrobu. S rozdělením na průmysl soutěživý, průmysl veřejných služeb a průmysl typicky monopolní zhruba souvisí rozdělení jiné, založené na potřebě nových investic po osvobození. Existující průmysl soutěživý, který parlament se snad rozhodne převést do soukromých rukou bude typicky průmysl spotřební; v tomto odvětví potřeba nových investic do již existujících továren bude malá. Stejně tak bude malá v průmyslu veřejných služeb. Ve zcela jiné situaci bude monopolní, těžký průmysl, který byl komunisty přebudován na válečnou výrobu anebo zaměřen na specifické potřeby sovětského bloku, bez ohledu na hospodárnost těchto reforem a ve snaze dosáhnout autarkie za každou cenu. Bude potřebovat nové, nákladné investice, aby byl vůbec použitelný pro mírovou výrobu a obchodní styk se zeměni, na které musí být normální obchod Československa zaměřen. Kdo ví, jak nákladná byla tak zvaná »reconversion« amerického a anglického válečného průmyslu, uskutečnitelná jen za značného vyčerpání finančních reserv vlastníků těchto podniků, snadno si uvědomí, že takovou reformu žádná skupina soukromých občanů v ČSR nebude moci financovat. Jedině stát bude schopen zmobilisovat dostatečné prostředky, aby tento průmysl uvedl zase do chodu. Druhá alternativa je toto odvětví zlikvidovat a uvrhnout značnout část občanů na něm závislých do bídy. O čem tedy diskutovat? Několik předcházejících odstavců by bylo možno shrnout asi takto: Těžký průmysl bude v největší části v pravoplatném majetku národa jako celku a bude proto nenavratitelný; bude mít takovou hodnotu, že bude na dohlednou dobu neprodejný; bude potřebovat tolik nových investic k uvedeni do chodu, že bude pro soukromého podnikatele nepoužitelný. Je třeba více důkazů, jak naprosto nepodstatné je, pokud jde o tuto část výrobní kapacity, debata »vrátit« či »nevrátit«? Před otázku, kdo má tento průmysl vlastnit a kdo nejlépe zajistí jeho rozvoj nebude národ postaven dříve než patnáct až dvacet let po osvobození. Exil by udělal dobře, kdyby vyřešeni této otázky odložil a diskutoval o problémech, které z praktických důvodů lze vyřešit, a které v zájmu spořádaného vývoje národa je nutno vyřešit. S theoretickým rozdělením na průmysl soutěživý, průmysl veřejných služeb a průmysl monopolní mohou souhlasit všichni v exilu vyjma několika extremistů na obou koncích politického spektra, kteří každé zkonkretisování diskuse považují za nebezpečné. Především jde o to, která průmyslová odvětví zařadit do kategorii »souteživé podnikání«, »veřejné služby« a »monopolistické podniky«. Pak nutno uvažovat, jak nejlépe zařídit převod soutěživých odvětví doso ukro- mých rukou; jak zorganisovat vlastnictví průmyslů veřejných služeb aby se stát nepřetížil povinnostmi a demokracii nebezpečnou mocí. Některé podniky by mohly být převedeny do správy obcí (vodárny?), nebo do správy skupin obcí (elektrárny?). Jak zorganisovat monopolistické podniky aby pracovaly co nej výkonněji (plán Ing. Hejdy?)? Praktické zkušenosti ze Spojených Států) na příklad systém politicky nezávislých autorit — Tennessee Valley Autho- rity), Velké Britanie (na příklad systém Boardů — Coal Board, atd), Švédská a jiných by měly být zde podkladem diskuse — ne snění o ČSR z roku 1938 nebo ,»1984«. Pokud budou někteří exulanti vycházet z předpokladu, že v ČSR je tisíce zkušených podnikatelů, kteří ovládají ohromné fondy k nákupu národního majetku a kteří případně čekají na zavedení svobodné soutěže i tam, kde nikdy neexistovala a nikdy existovat nebude (jak uznávají i nejkonservativnější kruhy na západě), pokud budou mluvit v idealisovaných theoriích Adama Smitha a předstírat, že tyto theorie mají platnost i tam, kde ji jasně nemají, pokud budou ke svému extremismu používat za zástěrku jiné demokratické státy (USÁ,) a dívat se jinam když čtou, že tyto státy vyrábějí ročně několik desítek miliard kilovatových hodin, ovládají největší systém přehrad na světě, platí asi 60% veškerého národního výzkumnictví *), vlastní asi 400 milionů akrů půdy, potud diskuse s nimi bude zbytečná. *) Viz »Economic Report of the President« 1954, str. 160. Pokud na druhé straně jiní exulanti budou předstírat, že stát, který je dnes ve všech zemích hybnou pákou a stabilisátorem hospodářského života není značným nebezpečím pro demokracii, že sledování osobního prospěchu není jednou z mocných zbraní a pák lidského pokroku, že jedinou vadou dnešních režimů je, že život občana do posledních podrobností reguluje menšina a ne většina, že volba mezi znárodněním a centrálním plánováním na straně jedné a soukromým vlastnictvím a individuelním plánováním pomocí cen na straně druhé je jen problém technické výkonnosti a nikoli také lidské svobody a důstojnosti, i s nimi bude diskuse zbytečná. Košický program nikdo domů nepřinese a každý říká, že ani nechce přinést. Umlčený národ doma má však právo požadovat, abychom přinesli návrh dohody o věcech, o kterých mezi lidmi dobré vůle nemůže být sporu. Kde dohoda není možná, je nutno vytvořit několik jasně definovaných alternativ, které nejsou absolutistickou snahou po neuskutečnitelném perfektním světě, nýbrž konkrétními návrhy na řešení konkrétních problémů se kterými se osvobozená vlast setká. Zatím, až na čestné vyjímky, můžeme národu poskytnout jen hysterický křik po oznárod- nění« a stejně hysterický křik po »odnárodnění«. Slyšíme většinou výměnu frází na místo dohody, ketrá odvětví průmyslu jasně musí být v soukromém, soutěživém podnikání, které podniky musí být ve veřejném vlastnictví a které, mezi těmito extrémy, jsou sporné a pro které tedy representanti jednotlivých politických směrů připravují řešení oddělená. Není možno nevěřit, že lidé s dobrou vůlí by se nemohli shodnout na dlouhé listině průmyslů, kde soutěž je možná a nutná a na listině, kde soutěž je nemožná. Takové nahražení boje o větrné mlýny neexistujících »principů« za konkrétní definování oblastí shody a neshody by bylo významným krokem k vzájemné úctě, spolupráci a plodné práci. Kryštof Vondrák. PRO POLSKO-ČESKOSLOVENSKOU FEDERACI. 20. ledna se konal v Londýně sjezd delegátů Svazu polských federalistů. Mezi účastníky byli také členové NiDu a velitel varšavského povstání generál T. Bór-Komarowski. Programem Svazu je stupňovitá, regionální federace, jejíž základnou má být co nejužší federace československo-polská. [pageend10]TRIBUNA 11 NAŠE STUDIE ORGANISACE ČESKOSLOVENSKÉHO PRŮMYSLU Organisace znárodněného průmyslu v komunistické hospodářské soustavě může být rozbírána a hodnocena ze dvou hledisek. První a obecně přijímaný postoj vychází z kritiky komunistických cílů a vědomky či nevědomky odsuzuje komunistickou soustavu proto, že její systém neuskutečňuje, co je hospodářským pokrokem v očích demokratického člověka. Druhé stanovisko se s tímto závěrem nespokojuje, protože zastává názor, že účelem rozboru komunistické hospodářské soustavy je hledat slabiny režimu a nalézt cestu k jeho rozvrácení. Neptá se »do jaké míry a jak plní komunistický hospodářský systém demokratické ideály ?«, nýbrž »jak dokonale slouží komunistickým cílům ?«, to jest cílům skutečným a ne předstíraným. Teprve odpověď na tuto otázku ukáže, zda je hospodářství silnou či slabou stránkou režimu, v čem je jeho síla a slabost a kde je možno nasadit páku k vyvrácení soustavy. Vhodným úvodem zdá se nám být formální rozbor struktury komunistického monopolu výrobních prostředků. Totálnost moci komunistické diktatury je vybudována na sloučení moci politické a hospodářské v rukou manažerského vedení strany, na její výlučnosti a monopolu. Ústava SSSR vypočítává takto státní vlastnictví: »Půda, nerostné bohatství, vody, lesy, závody, továrny, šachty, doly, železniční, vodní a letecká doprava, banky, pošta, telegraf, telefon a rozhlas, státem organisované zemědělské podniky (sovchozy, strojní a traktorové stanice a pod.) jakož i komunální podniky a základní bytový fond ve městech a v průmyslových místech jsou státním vlastnictvím, t.j. společným majetkem všeho lidu«. (Ústava SSSR, článek 6.) Soustředění těchto prostředků v rukou vlády, podřízené straně, vytváří přímou existenční závislost občanů na státu: stát je jediným zaměstanavatelem a všichni občané jsou jeho zaměstnanci. Protože v komunistické společnosti v podstatě existují jen pracovní důchody, je práce jediným zdrojem obživy. To státu umožňuje vynucovat si poslušnost každého občana hospodářskou diskriminací, která je neformálním, ale důležitým doplňkem právního řádu. JEDNOTNÝ HOSPODÁŘSKÝ PLÁN Celostátním a dlouhodobým hospodářským plánem reguluje manažerské ústředí hospodářské pochody tak, aby nemohly vytvářet nezávislé nebo nekontrolovatelné útvary. Na jedné straně znemožňuje plán používání výrobních prostředků k neplánovaným účelům; na druhé straně vynucuje službu občanů, kteří jako zaměstnanci musejí plnit příkazy zaměstnavatele, příkazy, které vyjadřují vůli strany a jsou součástí plánu. Potlačením nezávislosti hospodářských pochodů si strana zaručila, že jejímu cíli slouží nejen státní správa a její přívrženci, ale během své pracovní doby i každý občan státu. Proto je celostátní plán předmětem ochrany: podle článku 163 československé ústavy je vyhlašován formou zákona a jeho porušování je pokládáno za trestný čin podle § 134— 138 nového trestního zákoníku. Plán vychází ze spotřeby, která je určována státem a nikoli přáním obyvatelstva. Jeho zásadní rysy určuje politika světového komunistického ústředí v Sovětském svazu, která je formálně vyjádřena v hospodářských smlouvách mezi ČSR a SSSR či mezi ČSR a ostatními satelitními státy, míra válečné pohotovosti, přiřčené Československu, a množství a druhy statků, jež je nutno — Či možno — poskytnout obyvatelstvu pro ukojení jeho potřeb. Cena statků je určena státem tak, aby pomáhala uskutečňovat toto rozdělení spotřeby. Plán výroby, t.j. nabídky, je odrazem plánu spotřeby a zároveň určuje poptávku po pracovních silách a po kapitálu. Mzda a nabídka práce jsou plánovány podle potřeb výroby. Nabídka kapitálu je státním monopolem, protože stát vlastní a ovládá všechny peněžní ústavy a pomocí daní a převodu zisků sám vytváří kapitál, který potřebuje investovat do výroby. Z monopolního ovládání trhu statků, práce i kapitálu plyne, že cílem podnikové činnosti v komunistickém státě nemůže být zisk. Účel podniků je technický: co nejhospodárněji splnit část celostátního hospodářského plánu, která jim byla přidělena. Podniky nevytvářejí oblast své činnosti samy, ale odvozují ji z celostátního plánu. Všichni zaměstnanci a všechny hospodářské instituce plní určený plán a jsou do něj systematicky zařazováni, aby byl vytčený cíl dosažen za. nejmenších obětí, t.j. obětí s hlediska daného cíle, nikoli s hlediska občanů. Je pak vůbec možno hovořit o podnicích, nebylo by vhodnější považovat komunistickou hospodářskou soustavu za podnik jeden? SPRÁVNÍ FORMY Všechny výrobní prostředky v komunistickém státě nemohou tvořit jeden organický celek, protože nelze spojit zemědělskou výrobu, těžbu uhlí, železniční dopravu atd. pod jediným vedením. Z praktických důvodů musí stát výrobní prostředky rozdělit a svěřit je do správy zvláštním orgánům. To znamená, že v komunistickém hospodářském systému lze podnik definovat jako část výrobních prostředků společnosti, svěřenou státem do správy samostatnému orgánu. Jeho samostatnost spočívá v možnosti rozhodovat v rámci úkolů, které mu ukládá celostátní plán. Podnik se dělí na závody, které nemají samostatné správní orgány, ale plní plán podle směrnic vedení podniku. Proto je závod pouze místně oddělená část podniku. Povinnost plnit příslušný plán, vztahující se na jakékoli podniky, činí vlastnictví druhořadou záležitostí. Detailnost plánu svazuje činnost podniku na tolik, že nezáleží na tom, zdali jeho vlastníkem je stát nebo soukromník Dělení vlastnictví výrobních prostředků na státní a družstevní které uvádí komunistická hospodářská theorie, je zachováváno z propagačních důvodů. Družstva nemohou volně nakládat svým »vlastnictvím« a nesmějí vyrábět, co by chtěli jejich »vlastníci«, ale musejí se řídit směrnicemi příslušných složek státní správy a soustředit výrobu na ty tovary, které jim předepisuje plán. Proto je spíš na místě dělit podniky podle toho, jakým způsobem se vytvářejí jejich správní orgány, než podle vlastnického poměru. S tohoto hlediska lze je roztřídit na dvě skupiny: v prvé dosazuje správní orgány stát, t. j. stát jmenuje a odvolává vedoucí osoby a vylučuje vliv zaměstnanců a zákazníků na vytváření správy podniku; v druhé skupině je vedení voleno. Do první kategorie jsou zařazeny podniky státní, do druhé družstva, která se dělí na družstva spotřební a výrobní podle toho, zda volbu správy provádějí zákazníci nebo zaměstnanci. Dvojí způsob obsazování správních orgánů vyplývá ze snahy po optimálním plnění plánu. Byrokratická správa je nejvhodnější pro průmyslové kombináty, jejichž organisační skladba je tak dokonalá, že splnění uložených úkolů může být vynuceno, aniž by bylo nutno dávat zaměstnancům či zákazní[pageend11]12 TRIBUNA kům právo volit vedení. U drobných podniků a v zemědělství nelze vybudovat stejně dokonalou or- ganisaci a proto je nutno získat zájem zaměstnanců mnohem větší pravomocí. Spoluúčast zákazníků je pak třeba získat tam, kde by stát nemohl zajistit účinný dozor byrokratickou cestou. To se týká zvlášt malých obchodních jednotek na vesnicích a v menších městech. Samotnou volbou vedoucích orgánů však nelze získat dostatečný zájem zaměstnanců nebo zákazníků na provozu podniků, zejména je-li podnik vázán celostátním plánem, jehož tvorby se ani vedení ani členové družstva neúčastnili. Proto byl přiznán podíl na ziksu zaměstnancům výrobních družstev a zákazníkům družstev spotřebních. Tato přímá účast na ziksu neexistuje u státních podniků. Tyto tři formy správy jsou jediné, jichž komunistický stát používá. (Mezi podniky nepatří státní instituce, jako lázně, nemocnice nebo divadla, které stát financuje přímo ze státního rozpočtu.) Soukromé vlastnictví výrobních prostředků je potlačováno, protože sklon soukromého podnikatele k hospodaření podle ziskového principu se střetává s celostátním plánem, narušuje jeho plnění a vytváří skupinu osob na státu existenčně nezávislých. Tento soukro- mopodnikatelský rys se často objevuje v družstvech, kde relativní nezávislost dává členům možnost hospodařit podle vlastních zájmů. Proto dává komunismus přednost podnikům státním, zejména tam, kde jde o výrobu klíčového a celostátního významu; a to platí o průmyslu především. Průmysl v komunistickém státě je organisován jako ohromný trust, jehož jednotlivé části jsou uspořádány podle zásady koordinace a kooperace. Koordinace je zaručována jednotným hospodářským plánem; kooperace je uskutečňována vzájemnou pomocí při výrobě a vyměňováním získaných zkušeností. Jedna továrna pomáhá druhé tím, že v případě přetíženi od ní přebírá část výroby, nebo pro ni provádí určité dílčí úkony (opracování materiálu), dodává nebo zapůjčuje jí chybějící kvalifikované síly, materiál a pod. Výměna zlepšovacích návrhů, nových technických poznatků a organisačních zlepšení se stala pravidlem. K tomuto účelu byly také zřízeny kluby »novátorů«, kde si autoři zlepšovacích návrhů vyměňují svoje poznatky a společně upravují svá řeenší, a po všech závodech stejného oboru jsou pořádány zájezdy úderníků a družstev, jež pracují novými methodami. Protože ve skutečnosti nejsou držiteli monopolu výrobních prostředků jednotlivé státy, ale manažerské ústředí sovětské komunistické strany, je kooperace a koordinace rozšířena na všechny státy východního bloku. Ústřední správa průmyslového trustu je nutně těžkopádná a komunistickému systému se nepodařilo najít pro ni vhodnou formu. To zvlášt platí o mamutím celku výrobních prostředků celé sovětské oblasti. V sovětském i československém hospodářství lze pozorovat sklon k vylučování prostřednických orgánů, které stojí mezí podnikem, kde se vůle komunistických manažerů realisuje, a místem, kde se tvoří, protože každý mezičlánek oslabuje a zmenšuje mocenskou posici strany. Čas od času se mění i hranice celého průmyslového komplexu: určité úseky jsou předávány do správy družstvům či místním orgánům nebo prohlašovány za státní instituce a naopak. Naproti neurovnané formě ústředního řízení monopolu výrobních prostředků byla organisace jednotlivých podniků do značné míry stabilisována a vyřešena. Stát přiděluje správu výrobních prostředků samostatným orgánům — podnikům — proto, aby (a) usnadnil administrativu, (b) umožnil jejich kontrolu po všech stránkách, (c) posílil vědomí odpovědnosti zaměstnanců, kteří se tak nemohou ukrývat za téměř anonymní firmu státního podniku a za poměrnou neurčitost státního rozpočtu. Proto ustavuje národní, ne státní, podniky tak, že podle zásady specialisace vytváří právní subjekt, kterému svěřuje státem vlastněné závody (výrobní prostředky), aby je spravoval podle samostatného hospodářského plánu, který je součástí jednotného hospodářského plánu státního. Národní podnik není subjektem vlastnictví výrobních prostředků, nýbrž je má jen v t.zv. oprativní správě, t.j. provádí úkony běžného hospodaření. Tato skutečnost je vyjádřena i v zákonných ustanoveních: »Vlastníkem majetku národního podniku je stát; národnímu podniku je takový mejetek svěřen do správy. Ve věcech tohoto majetku národní podnik vystupuje a jedná vlastním jménem«. Je tedy národní podnik charakterisován po stránce právní tím, že je samostatnou právnickou osobou, t. j. subjektem práv a závazků; po stránce hospodářské správou svěřeného jmění podle svého samostatného plánu, který vypracovává v rámci plánu celostátního; a po stránce organisační sdružováním závodů téhož úzce specialisovaného druhu výroby. ORGANISAČNÍ ZÁSADY Organisace průmyslového národního podniku v Československu je na postavena na čtyřech zásadách : 1. zásadě osobního rozhodování, 2. decentralisace a specialisace, 3. přímé podřízenosti, 4. osobní trestní odpovědnosti. Zásada osobního rozhodování. Národní podniky jsou organisovány monokraticky: rozhodování nepřísluší kolektivnímu orgánu, nýbrž je právem a povinností představených — od nej vyšší až k nej nižší organisační jednotce (ředitel podniku, vedoucí jednotlivých oddělení a pobočných závodů, vedoucí provozu, mistři a předáci pracovních čet). Každý je povinen činit svá rozhodnutí v mezích předepsaných organisačním řádem a podnikovým plánem a podle příkazů nadřízeného orgánu. Právo a povinnost rozhodovat nesmí být přesunovány na nadřízené a učiněná rozhodnul nesmějí být předkládána vyšší složce k předběžnému schválení. Tato zásada zahrnuje i povinnost sledovat provádění daných příkazů. Zásada decentralisace a specialisace. Pravomoc je dělena. Nejvyšší orgány se musejí omezovat na rozhodnutí zásadní a taková, která mohou být užitečněji vyřešena pro větší celky, t.j. pro všechny nebo několik podřízených instancí; jinak spočívá centralisace rámcových úkolů na instancích nižších. Dělení jejich pravomoci se děje na základě specialisace: tatáž práce nemá být vykonávána dvěma odděleními. Nejúplnější je decentralisace kontroly a kritiky. Každý ze zaměstnanců je přímo povinen sledovat plnění plánu a chod podniku; je k tomu nabádán tvrzením, že kolektivní vlastnictví výrobních prostředků dělá ze zaměstnanců národního podniku současně i podnikatele. Proto musí sledovat hospodaření, odkrývat nedostatky a navrhovat zlepšení. Proto také jsou výsledky plnění stále uveřejňovány a to nejen pro celý podnik či jednotlivé úseky, ale často i pro každého zaměstnance. Zásada přímé podřízenosti. Každý zaměstnanec a každý organisační útvar má jen jednoho přímého nadřízeného, který mu dává příkazy a kterému jsou povinni podávat hlášení. Každý nadřízený pak dává příkazy jen svým bezprostředním podřízeným. Veškerý styk musí probíhat instanční cestou. Z tohoto pravidla je uvnitř podniku vyňat jen podnikový hospodář, který ve stanovených případech podává zprávu přímo příslušnému ministerstvu. Zásada osobni trestní odpovédnosti. Jednotlivci, pověření rozhodováním, jsou osobně trestně odpovědni za škody, které při plnění plánu způsobí svým jednáním či opomenutím, t.j. tím, že rozhodnou špatně, nerozhodnou vůbec nebo nesledují provádění příkazu. Tak trestní odpovědnost nahrazuje v národních podnicích materielní spoluúčast a spoluodpovědnost, která existuje v družstvech. Aby byla bezprostřednější, je pravomoc jednotlivých instancí a oddělení ve statutu průmyslových národních podniků formulována jako osobní pravomoc představených: [pageend12]TRIBUNA 13 nevztahuje se na podnikové ředitelství, ale na podnikového ředitele, na plánovací oddělení, ale na podnikového plánovatele, atd. UČLENĚNÍ PODNIKU V čele národního podniku stojí ředitel, který vede jeho činnost a jedná jeho jménem. Jeho funkce je především organisační; určuje druhy prostředků a způsob jejich použití při plnění plánovaných úkolů a stará se o organisaci práce. Za tím účelem vydává organisační řád, obsahující směrnice, pro činnost v podniku, vzájemný poměr jednotlivých úseků a grafické schéma organisace. V tomto řádu smí podle potřeb podniku obměňovat i statut národních podniků průmyslových, na př. může spojovat jednotlivá, statutem určená oddělení. Statut ukládá řediteli povinnost svolávat pravidelně vedoucí všech oddělení, aby je obeznámil s důležitými událostmi, které se týkají podniku, aby koordinoval jejich práci a radil se s nimi. Má-li národní podnik pobočné závody, t.j. místně oddělené provozovny, podléhají jejich vedoucí řediteli. Podnik je rozdělen na tyto »organisační útvary«: výroba, plánování, technické vedení, podnikové hospodaření, obchod a administrativa, kádry, technická kontrola a bezpečnost. Vedoucí výroby má za úkol přípravu a řízení výroby, včetně obstarávání surovin a pomocných hmot a jejich nerušeného přílivu, stanovení výše mezd i technických a hospodářských norem a péči o dobrou jakost výrobků. Vedoucího provozu jmenuje ředitel se souhlasem nadřízeného úřadu. Do pravomoci vedoucího, který je současně náměstkem ředitele, spadá jmenování mistrů. Výroba je členěna na dílny, které, je-li to technicky výhodné, mohou být seskupeny ve větší jednotky, t.zv. provozy, v jejichž čele stojí vedoucí. Dílny vedou mistři (Statut jim věnuje sedm paragrafů — článek IV, odst. 89—95), kteří mají nejen řídit práci, ale současně tvořit spojovací článek mezi vedoucím podniku a dělnictvem a vychovávat a vést nové, zejména mladé dělníky. V případě potřeby může být dílna členěna na pracovní čety, v čele s předákem, který však musí manuelně pracovat. Podnikový plánovatel připravuje a vypracovává plán. Za tím účelem soustřeďuje návrhy zaměstnanců a koordinuje je s faktory mimopodnikovými. Po vypracování a schválení plánu přiděluje úkoly a vede statistiku, která zachycuje a kontroluje plnění stanovených norem. Spolu s vedoucím provozu má na starosti vypracovat dlouhodobý plán rozvoje podniku. Technický vedoucí se stará o technické zdokonalování podniku. Do jeho oboru spadá výzkumnictví a pokusnictví; provádí normalisaci, typisaci a spe- cialisaci s výslovným příkazem používat výsledků socialistického soutěžení, zlepšovacích návrhů a zkusenoští úderníků. Je povinen sdělovat své poznatky jiným národním podnikům a naopak uplatňovat ve vlastním jejich závodě zkušenosti a zlepšení. Ve shodě s plánovacím oddělením připravuje a provádí investiční plán, který je součástí dlouhodobého plánu rozvoje podniku. Činnost podnikového hospodáře a jeho oddělení částečně spadá do rámce podniku a částečně stojí mimo něj nebo nad ním. Jako složka podniku má za úkol rozpracovávat návrh podnikového rozpočtu a organisovat správní služby, zejména účetnictví. Provádí kalkulace, daňová přiznání a dohlíží na placení sociálních dávek. Jako složka stojící nad podnikem má funkci kontrolní. Dbá na to, aby finančních prostředků bylo používáno v souhlase se schváleným rozpočtem a co nejúčelněji. Jeho kontrola zasahuje všechny obory podnikové činnosti s výjimkou kontroly technické, která je samostatné a přísně oddělená od podnikového hospodaření. Zvláštní postavení podnikového hospodáře je podtrženo tím, že je za určitých okolností — v rozporu se zásadou přímé podřízenosti — oprávněn být ve styku přímo s nadřízenými úřady a tak obcházet ředitelství podniku. Také způsob jmenování potvrzuje jeho důležitost: je určován a odvoláván ředitelem jen za souhlasu příslušného ministerstva a po poradě s příslušným odvětvím jednotných odborů. Obchodné administrativní vedoucí sestavuje plán zásobování podniku materiálem, dozírá na jeho plnění, provádí nákupy surovin i investic a obstarává prodej i dodávky vlastních výrobků podniku. Kromě toho vede záležitosti sociální a právní. Ve smyslu zákona o národních podnicích průmyslových mají národní podniky i úkoly politicko-pro- pagační: podnik má vychovávat uvědomělé dělníky a svěřovat jim odpovědné úkoly a organisovat a podporovat socialistické soutěžení v jeho dvou hlavních formách — hnutí údernické a zlepšovatelské. Plněním tohoto úkolu je pověřen kádrový vedoucí, který se stará o udržení »revoluční bdělosti a třídní ostraži- tosti«. Pod tímto zorným úhlem kontroluje vývoj jednotlivých zaměstnanců a jejich pracovní nadšení i oddanost režimu. Účelem jeho činnosti je nahradit dosavadní průmyslové odborníky dělnickými kádry; má mezi dělníky vyhledávat jednotlivce, kteří jsou schopni po patřičném školení převzít vedení průmyslu. Úkol bezpečnostního referenta stanoví statut takto: »bezpečnost podniku a jeho výroby a provedení účinných opatření na ochranu majetku a výrobních tajemnství, týkajících se zejména rozsahu, způsobu a druhu výroby«. Referent spolupracuje s tajnou politickou policií; v podniku mu podléhá závodní milice a sít donašečů. KONTROLA Plnění průmyslového plánu je kontrolováno trojím způspbem: pomocí zisku, »korunou« a ministerstvem státní kontroly. Finanční plán podniků, t.j. v peněžních jednotkách vyjádřený plán výroby, práce, hmotného zásobování, snížení výrobních nákladů a odbytu, má být sestaven tak, aby zisk byl co největší. Statut národních podniků však výslovně předepisuje, jak má být zisku dosaženo: nikoli zvýšením ceny nebo zhoršením kvality výrobků či sníženíih mezd, nýbrž jedině snížením výrobních či jiných nákladů. Zisk je regulátorem podnikové činnosti a zaručuje, že se podnik při plnéni plánu — což zůstává jeho cílem — bude se snažit o nejhospodárnější využití zdrojů. Kontrola »korunou« je prováděna Státní a Investiční bankou. Obě instituce mají monopolní postavení na trhu kapitálu, protože soustřeďují a kontrolují všechny podnikové účty. Poněvadž bankovky jsou používány jen k výplatě mezd a mezipodnikové úvěry jsou zakázány, mohou banky sledovat na účtech pohyb peněz v podnicích. Kontrola spočívá ve srovnávání skutečných výsledků s výsledky plánovanými. Schematicky vypadá tento pochod takto: Datum Plán Skutečně dosažený (stav na účtě) stav na účtě 1950 březen medio J- 60.000 + 70.000 ultimo — 100.000 — 80.000 duben medio — 150.000 — 150.000 ultimo — 200.000. — 250.000 Z porovnání plyne, že v březnu podnik hospodařil dobře, poněvadž stav jeho účtu byl lepší než předpoklad. V dubnu byly výsledky horší; při ultimu byl úvěr překročen o 50.000. Jakmile jsou výsledky finančního hospodaření horší než předpoklady plánu, banka provádí revisi; je oprávněna zkoumat účetnictví podniku a podnik je povinen jí sdělit všechny žádané údaje a doložit je příslušnými dokumenty. Plán i sledování výsledků se neomezují jen na výsledné cifry, ale jsou podrobně rozčleněny; tak na př. Státní banka zjištuje, zdali podnik nepřekročil částku povolenou na výplatu mezd; Investbanka vyplácí povolený úvěr postupně, jak pokračují investice, a kontroluje, zda peněz bylo použito podle stanoveného plánu. str. 16 ← [pageend13]14 TRIBUNA LISTY Z EXILU NA CESTU SKUTEČNOSTI Začátkem března rozeslal kruh Skutečnosti nouzové čtyřstránkové číslo, jež uvádí redakčním oznámením : »Oznamujeme svým čtenářům, že jsme nuceni z finančních důvodů zastavit další pravidelné vydávání Skutečnosti Za dnešních poměrů není možno pokračovat ve vydávání časopisu a udržet zároveň jeho nezávislost. Vnitřní struktura i distribuční sít Skutečnosti zůstávají neporušeny. Redakční výbor, zvolený na r. 1953—54 (H. J. Hájek, Lad. Čerych, Luděk David, Petr Demetz), podniká všechny příslušné kroky k získání finanční zdrojů, které by umožnily obnovit vydávání kvalitního, plně nezávislého a nikomu nepoplatného časopisu. Nebude-li v dohledné době možno zajistit vycházení pravidelné, pokusíme se aspoň vydávat Skutečnost příležitostně*. Ve svém statutu, který lze nazvat manifestem, definuje redakce svůj ethický, filosofický a politický postoj a vymezuje pojem nezávislého časopisu: »Nezávislosti je rozumět v tom smyslu, že Skutečnost jako celek nezasahuje do politiky žádné z exilových stran, skupin nebo organisací, že se neúčastní jejich vzájemných sporů, že není nástrojem ani mluvčím žádné z nich a že také nevystupuje jinak než jako časopis, jehož hlavním posláním je být hodnotnou autonomní revuí. Skutečnost však považuje za své právo a povinnost zaujímat své stanovisko k událostem politického života v exilu*. Líbí se nám, že Skutečnostníci nezklamali a že jsou raději ochotni přinést těžké finanční oběti než platit za mecenášství, nepřijatelnými ústupky. Tento postoj dotvrzuje, že jejich přiznání k tradiční roli československé inteligence je přiznáním k Šaldově zásadě: »Uvě- řit věrou nezvratnou, že sama myšlenka je největší Čin«. Na druhé straně je však třeba poznamenat, že existence svobodného a nezávislého rázu Skutečnosti je na trvalo možná jen tehdy, opírá-li se o organisované veřejné mínění. Zdá se nám, že Skutečnostníci si svým akademickým postojem sami upírali příležitost vést vzdělance v našem exilu a ukazovat cestu československému myšlení. Doufáme, že se poučí z letošní lekce a že brzy, i když třeba ve skromnější míře, zaujmou své místo na tribuně exilu. ČESKOSLOVENSKÝ PŘEHLED Československé oddělení Free Eu- rope Press při National Commit- tee for a Free Europe začalo v březnu vydávat nový měsíčník Československý přehled. Časopis shrnuje svůj program do tří bodů: 1. informovat veřejnost o situaci v Československu; 2. sledovat postavení československé věci ve svobodném světě; 3. být pojítkem mezi jednotlivými krajanskými středisky a exulanty. První číslo, velmi dobře upravené a dokumentované, plní zatím jen první bod. Zdá se, že informace o domově zůstanou i nadále hlavním the- matem Přehledu: naznačuje to název časopisu i skutečnost, že nová publikace je pokračovatelem Zpráv o Československu. Ale zatím co Zprávy se omezily na dokumentaci československého tisku a sloužily spíš jen specialisovanému okruhu zájemců, Československý přehled se snaží postihnout a hodnotit domácí vývoj a svou úpravou i podáním se obrací na masu krajanů a exulantů. Je těžko posoudit, která publikace je a záslužnější: jsme však jisti, že mnozí, pro které byly Zprávy nepostradatelným zdrojem informací na přednáškových turné a při analyse československých poměrů, budou změnu politiky NCFE litovat. I výborně redigovaný časopis neobsáhne všechny společenské oblasti, které Zprávy soustavně s objektivně dokumentovaly. Na druhé straně je třeba vyzdvihnout záměr redakce stát se pojítkem mezi exulanty a krajany. Udrží-li si Přehled svoji úroveň a objektivitu, může pro zahraniční akci vykonat kus dobré práce. Jen škoda, že zároveň musíme psát nekrolog na adresu kruhu Skutečnosti. ZRCADLO MINULOSTI New yorkské listy přinesly začátkem března dva články Jana Vávry o činnosti a smýšlení Dr. Bohdana Chudoby. Osvětlují pozadí jeho »světového názoru*, který nevykrystalisoval, jak se mnohým zdálo, teprve po roce 1948, ale pokračuje po dávno vyšlapaných cestách. 12. listopadu 1938 poslal Chudoba svému bývalému učiteli ve Vídni, universitnímu profesoru Heinrichu von Srbikovi, jednomu z vedoucích rakouských nacistů, tento německy psaný dopis: »Velmi vážený pane profesore: Dovolte, prosím, abych se přidal k mnoha Vašim bývalým žákům, kteří Vám smějí v těchto dnech gratulovat k Vašim 6o. narozeninám. Je to sice v době, která je pro moji vlast velmi bolestná, ale jsem toho mínění, že dnes je konečně poměr mezi Čechy a Němci mnohem jasnější, než tomu bylo tehdy, když jste podporoval mé první kroky na poli vědeckém. Na neštěstí je výchova naši mládeže ještě stále v rukou marxistických židů a není autority, která by to mohla změnit. Nejen já, ale všichni moji krajané by přivítali s radostí, kdyby byla pražská vláda důrazně upozorněna z Berlína, že by i v tomto smyslu měla něco učinit. Může se to zde provést bez nepokojů, ale tím energičtěji. Jde o to, co musíme opakovat, aby byli především vyloučeni židi ze škol. Jenom potom může dojit ke skutečné spolupráci a mírovému sozižití obou našich národů. Jsem si velmi dobře vědom, co pro mne znamenalo, když jsem přešel od brněnských židů a svobodných zednářů, Glucklicha a Navrátila, k Vám. Nemohl byste snad, pane profesore, při příštím zasedáni Říšského sněmu něco v této záležitosti podniknout? Zůstávám v dokonalé úctě Vám oddaný Dr. Bohdan Chudoba«. Dopis se dostal s archivem nacistického ministerstva zahraničí do rukou americké armády a bude uložen k dokumentům v Department of State ve Washingtoně. Zarážející je však, co autor článků dodává: že tento doklad o Chudobově činnosti mělo v rukou československé ministerstvo vnitra a že Chudoba nebyl postaven před Národní soud jen proto, že ho chránila příslušnost k Národní frontě. Ve světle těchto faktů se nejen vyjasňuje, kdou jsou a s kým jdou Dr. B. Chudoba, S. Ghelfand a jejich »internacionála nenávisti*, ale vymaňuje se i otázka: kdo jsou a kdo byli lidé, kteří v letech 1945—48 Chudobu chránili před spravedlivým trestem, a proč? Zdá se, že historikové, kteří budou psát o poválečném boji proti komunismu, budou věnovat zvláštní svazek politické ethice československých demokratických politiků. J.H. [pageend14]TRIBUNA 15 DO DRUHÉ ETAPY Úsilí profesora Hlavatého o obrodu exilu přestalo být záležitostí jednoho človéka nebo skupiny náhodných přátel. Polemisuje se o ni v dopisech, na schůzích i veřejné v časopisech. A polemisuji mladí i staří exulanti, třebaže s úmysly často protichůdnými. — Otiskujeme nčkolik poznámek z časopisů. Hlas, Náš směr a Skutečnost. »Strany nezanikají svévolným ani uváženým rozhodnutím jednotlivých vůdců. Tak jako politické hnutí ve skutečnosti vzniká programem, tak zaniká, ztratil-li program na životnosti. Při pohledu na politické strany české a slovenské vystupuje tedy otázka, do jaké míry a která může ještě programově odpovídat představám lidu, jehož mínění má vyjadřovat a přetvoro vat v skutečnost a také jak dalece odpovídá celkovému mezinárodnímu vývoji . . . . . . Nemyslím, že je spravedlivé odsuzovat politické strany jako příčinu nesourodosti Rady svobodného Československa . . . Po mém soudu jen úzkostlivě spravedlivé dělení té trošky moci, kterou exil představuje, může trochu pomoct. A nezakrývejme si, že i ten kousek exilového chleba je šeredně zpolitisován a to nikoli jen vinou politických stran. Jsou tu osobnosti, které pro své politické kariéry vytváří si politické strany ze sociálních aparatur a zbude teprve na seriosním zvážení osvobozeného domova, k kde věci společného politického exilu bylo vytvářeno nejvíce škod«. Mirko Sedlák v Hlase. »Domníváme se, že by bylo možno podržet v zásadě dosavadní základnu a strukturu Rady, ale neodmítáme uvažovat o jakékoli jiné organisaci, ovšem takové, která by se jevila výhodnější pro plnění úkolu Rady než organisace dosavadní. Abychom čelili zlovolným tvrzením, že nám jde o funkce, prohlašujeme, že nevznášíme kandidatury na žádnš funkce v Radě jako podmínky naší účasti a naéí součinnosti v Radě . . . . . . Trváme na tom, že složení orgánu Rady bez uplatňování t.zv. politických stran v exilu musí být odrazem skladby domova a tento obraz nesmí byt zkreslován atomisací t.zv. levice nebo pravice. O’politické základně, na které byla vybudována RSČ roku 1949’ nelze již mluvit, ježto jednak byla anulována dosavadním postupem a rozkolem, jednak se ukázalo uplatňování t.zv. politických stran v exilu nevhodným.. .« Stanovisko čs. národních socialistů ke krisi v Radě svobodného Československa, Náš smér, čís. 1, roč. 3. »Vzhledem k zatvrzelému postoji našich »represen- tantů« je nyní na čase aplikovat na né výzvu prof. Hlavatého: »Kdo by našeho vyzváni neposlechl, bude považován exilem za záškodnika«. Je na čase vyhlásit kampaň nenásilného, avšak důsledného odmítání spolupráce všem politickým partajníkům, bojkotovat a zesměšňovat jejich stranickou činnost, na každém kroku porážet jejich uměle udržované škodlivé fikce. Pro dobu exilu platí pravidlo, že jsou oprávněna jen volná sdružení lidí příbuzných názorů, nikoli mumifi- kované hierarchie diskreditovaných předpotopních partají. Likvidace starých stran neblahé paměti již zde v exilu je prvním krokem k budoucí demokratické obnově. Musí být především úkolem veškeré mladší generace v exilu. ... Jen jediná cesta vede k nápravě: . . . soustředěná akce zdola, systematický bojkot a neúmomé zesměšňování všech starých politických stran a jejich »stranicky uvědomělých« představitelů. U žádné akce tohoto druhu se žádoucí účinky nedostaví ihned. Tím jistější však bude konečný úspěch, podařili se tuto generální ofensivu exulantů proti stranictví zahájit a udržet«. H. J. Hájek ve Skutečnosti. Hned předem je třeba při hodnocení námitek a kritik říci, že se točí jen a především kolem otázky existence stávajících politických stran, přestože Hlavatého návrh má tři body, které spolu souvisejí a dávají plný smysl. Ale nejen to. I v otázce reformy stranictví je prof. Hlavatému podkládáno a připisováno něco, co nenavrhoval. Podkládá a připisuje se mu, že chce Československu vnutit dvoustranický systém, a někdy, podivné a uděšené a hysterické kritiky polemisuji s tímto neexistujícím nebezpečím. Nikdo v exilu nemá právo dělat podobné rozhodnutí; to může udělat až zase národ doma. Neopodstatněnost této námitky bije do očí. Prof. Hlavatý žádá, aby se připravil návrh a ne oktroj a jestliže tyto námitky pocházejí od lidí, kteří se neskrývají ochotou obnovit zaniklé politické strany, včlenit Československo do takového či onakého federačního útvaru, upravit nově poměr Čechů a Slováků, nebo dokonce revidovat odsun Němců, a to vše bez předchozího dotázáni československého lidu, vnucuje se přímo otázka: proč tato úzkostlivá péče o jeho práva při přípravě pouhého návrhu, který mu má být předložen k rozhodnutí? Není to proto, že — soudě podle ohlasu v exilu — by tento návrh byl snad jediný, který by byl přijatelný? Druhá námitka: soustava britské a americké demokracie neodpovídá československým poměrům. —- Toto by byla námitka věcná a vážná, kdyby se opírala o znalost současného stavu československé společnosti; ale její stoupenci vesměs argumentují na základě sociální skutečnosti Československa z r. 1945 nebo dokonce 1938, při čemž ovšem je sporné, zda i pro onu sociální skutečnost byl tehdy existující stranický systém nejlepší. Pokud lze z dosavadních diskusi usoudit, všichni, kdo se seriosně zabývají studiem změn, které československá společnost prodělává (a těch lidí je, bohužel, málo) jsou toho názoru, že bipartitní systém bude po regenerací československé demokracie nesrovnatelně vhodnější než soustava tuctu a tuctů politických stran, která jest většinou nabízena jako alternativa. Ale nejdůležitější okolnost: jak je možno tvrdit, že návrh na uspořádání politického stranictví, který by vyšel z důkladného studia úspěšných demokratických státních systémů a československých poměrů současnosti, by byl v okamžiku osvobození československé realitě méně přiměřený, než naoktrojování politických stran a stranického systému, který už dnes je patnáct let mrtev ? K této druhé námitce je třeba přiřadit sem tam se vyskytující protinávrh, aby byl stranický systém v osvobozeném Československu postaven na třech politických stranách; návrh, který nemá sice opodstatnění ani v politické theorii ani v čs. sociální skutečnosti, ale zato obvykle v přání, aby, je-li už reforma stranického systému nevyhnutelná, vlk se nažral —• a naše strana zůstala celá. Nebot systém tří stran, ve kterém má ta nejmenší strana hrát úlohu jazýčku na váze, otevírá dokořán dveře právě tomu kupčení, dohadování, vydírání a úskočnosti, právě těm intrikám, koalicím a »podrazům«, které dalekosáhle vylučuje soustava dvou politických stran. Neboli, jak řekl prof. Hlavatý v diskusi: »V politické matematice se v tomto případě dvě rovnají dvěma, ale tři už se rovnají dvaceti«. Z nepochopení Hlavatého návrhů roste obava, že soustava dvou politických stran otevírá dokořán dveře diktatuře: jakmile se jedna strana ujme vlády, prostě potlačí druhou stranu a bude vládnout sama. [pageend15]16 TRIBUNA Tato námitka zaměňuje návrh, na reformu stranictví za návrh na zjednodušeni stranictví tím, že abstrahuje od všeho, co je podstatou bipartitního systému, s výjimkou počtu stran. Oč jde prof. Hlavatému a jeho přívržencům, není jen umravnění politického života odstraněním možnosti toho, co se v československém politickém slovníku nazývalo »kuhandl«, ale současně přebudování celé struktury politické strany: její decentralisaci, přímý vztah zástupce lidu k voličům, určování kandidátů členy a ne tajemníky strany, demokratisace, vyloučení manažerských skupin, odstranění aparátu z cesty mezi voličem a zvoleným; prostě nahrazení dosavadního chápání strany jako vládce nad občanem i státem, které je bohužel leckomu z československých profesionálních politiků tak drahé, koncepcí strany jako prostředníka mezi občanem a státem. Zdá se, že tam je hlaví rozdíl mezi prof. Hlavatým a jeho kritiky. Prof. Hlavatý a jeho stoupenci vidí ve vedení čs. exilu odbojový orgán, jehož první povinností a starostí je osvobozovat Československo a připravovat budoucnost jeho demokracii. Vidí, že tuto funkci Rada svobodného Československa neplní, a ptají se po příčinách této nemohoucnosti. A hledají nápravu v odstranění aspoň těch nejnotoričtějších příčin hádek, ponížení a prodejnosti. Ale jeho odpůrci si této stránky nevšímají. Pro ně je Rada svobodného Československa m o- censkou posicí, a otázka, kterou si kladou, je: »Jak tuto moc rozdělit tak, aby moje strana jí měla nejvíc — nebo aspoň aby jiná strana jí neměla víc?« Dr. K. Sladký v Hlase. NAŠE STUDIE (se str. 13) Ministerstvo státní kontroly má za úkol upevňovat a střežit státní disciplinu. »K porušení státní discipliny nedochází totiž pouze v protistátních a jiných činech, spadajících přímo pod trestní zákoník. Porušení státní discipliny je už každé nedbání nebo zanedbání předpisů, vládních usnesení, směrnic a příkazů, jejichž cílem je zaručit správné plnění úkolů toho kterého pracovního úseko se zřetelem na základní směr našeho státního usilování. . .« Meze činnosti a methody ministerstva nejsou přesně stanoveny, takže je nesnadné podat systematický popis. Jedním zdrojem informací, o něž se ministerstvo zajímá, jsou udavači, něž pro zřídilo zvláštní »stížnostní oddělení«, otevřené i ve dnech pracovního klidu. V důležitých podnicích a jednotlivých krajích jsou umístěni trvalí zmocněnci; náhodnou kontrolu provádějí létající a příležitostné komise. Kontroloři jsou povinni udržovat styk s dělnictvem, aby měli zajištěn zdroj informací »zdola« a mají neomezené právo prohlížet veškeré spisy podniku a vyžádat si výpovědi kteréhokoli zaměstnance. Organisace znárodněného průmyslu v Československu zaručuje komunistům, že výrobní prostředky mohou být použity pouze pro účely, které sami sledují. Ukázala se být vhodným a je pravděpodobně jediným možným nástrojem k plnění stanoveného plánu. Za pět let byl lehký průmysl přebudován na těžký; průmyslová výroba od r. 1948 byla zdvojnásobena; produkce oceli dostihla, měřeno počtem obvyatelstva, výrobu Anglie a zaznamenala průměrný roční přírůstek 16% po pět let. Výroba investičních statků v r. 1953 představovala 62% hodnoty celé průmyslové výroby a přes 50% vývozu. Těžba kamenného uhlí stoupla o 13.8% a hnědého uhlí o 45.5%. Na Slovensku samém bylo dáno do provozu sto nových podniků. Jedinou vážnou slabinou československého průmyslu je nechut zaměstnanců ztotožnit se s cíli hospodářského plánu. At se tento odpor projevuje v podobě demonstrací, sabotáže, absence, fluktuace, snížené výkonnosti nebo obcházení mzdových předpisů, dosahuje jednoho: nemůže-li komunistickým manažerům vzít průmysl z rukou, může jim alespoň bránit, aby průmysl používali podle své libovůle. Důkazem jsou milionové ztráty na materiálu, statisíce promeškaných pracovních hodin a vysoká procenta nesplněných plánů. Tato technika pasivního odporu může se stát zárodkem rozkladu komunistického monopolu výrobních prostředků. VLASTISLAV CHALUPA EVROPSKÝ VALČÍK (se str. 7) blémy Spojených států — případ McCarthyho a nebezpečí hospodářských výkyvů — vzbudily neklid a nejistotu u mnoha evropských politiků a nikterak nepřispěly k rychlé dohodě, kterou po nich Američané chtějí. Nelze ovšem podceňovat sílu a přitažlivost amerických dolarů a mocenské postavení Spojených států. Zatím co hospodářská a vojenská podpora slouží jako nepřímý prostředek nátlaku, průmyslová a vojenská síla Ameriky vzbuzuje v západní Evropě rozdvojené pocity. U jedněch budí obavu z případné změny amerického politického kursu směrem k neodpovědnému imperialismu. Jiné svádí k pohodlnému spoléhání, že vyzbrojené Spojené státy jsou zárukou rovnováhy sil na evropském kontinentě mezi sovětskou a západní oblastí, a že tím odrazují sovětské diktátory od impulsu a pokušení učinit svět bezpečným pro komunism a la SSSR. Tím otázka evropského obranného společenství ztrácí funkci, jež jí kdysi byla přičítána. Co tedy dělat s evropským valčíkem? V případě, že francouzský parlament neschválí smlouvu o evropském obranném společenství (a v italském parlamentu smlouva narazí rovněž na řadu překážek), Američané mohou jen tlačit na nová jednáni šesti západoevropských zahraničních ministrů a na dohodu o politickém společenství. Už nyní se vyjednává o změnách v návrhu evropské ústavy. Vedle dohody s Německem o sárském území, Francie musí dostat anglickou a americkou záruku, že nebude ponechána na holičkách, až moc Německa vzroste ještě víc. Jinak úsilí o politickou integraci západní Evropy potká stejný osud, jako úsilí o vojenskou integraci. Nutno doufat, že nakonec se přece jen podaří najít cestu k politickému sjednocení. Konec konců dobrá politická a hospodářská skladba západní Evropy — a nejenom západní Evropy — je tou nej lepší základnou vojenské obrany. Pavel Svoboda. TRIBUNA — LIST ČS. ZAHRANIČNÍHO ÚSTAVU V EXILU. REDAKCE: POSTBOX 91, LEIDEN — HOLANDSKO. Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22sh. — Belgie: 100 frs. — Velká Britanie: 18 sh. — Brazílie: 70 CrS. — Francie: 900 frs. —• Holandsko: 9 zl. — Itálie: 1500 lir. — Kanada: $3. — Německo: 10 DM. — Norsko: 16 K. —■ Švédsko: 12 K. — Švýcarsko: 12 frs. — USA: $ 3. — Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Oldřich Baxant, Commonwealth Bank of Australia, Concord, Sydney, N.S.W. Děkujeme Vám. [pageend16]