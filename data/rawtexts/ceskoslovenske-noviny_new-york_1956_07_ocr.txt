ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RU S í N Û ROČ. II ČERVENEC 1956 Č. 7 REVOLUCE A BEZPEČNOST DR. A. ROZEHNAL Dnes už nebude mnoho těch, kteří by chtěli popírat, že bezpečnost a revoluce se mají k sobě jako oheň a voda. Tato pravda však nebyla tak jasná po skončení války, kdy začala řádit revoluce všude, kam vstoupila sovětská armáda. Dnes bude již dosti proroků kteří po činu věděli, jak to dopadne, ale mezi ně rozhodně nepatří ani strůjci této revoluce v čele s popraveným R. Slánským a V. Clementisem, ani jejich odpůrci, kteří tehdy bojovali o bezpečnost. Obojím slouží za omluvu, že je údělem současníků, že nevidí velké věci, které se kolem nich rodí. Nadále zůstává v platnosti poučení z historie, že žádná revoluce nebyla tak špatná, aby z ní nezůstalo něco dobrého. Platí to tedy také o poslední revoluci, která nebyla jen komunistická, i když ji komunisté vyvolali. Aby si však komunisté zajistili její vedení, udělali z republiky kořist ood záminkou diktatury proletariátu. Jako je nutná v republice občanská ctnost, v monarchii čest, tak je v diktatuře nutný strach. Bylo třeba zničit občanskou ctnost a proto byly zavedeny správní trestní komise k trestání provinění proti národní cti a retribuční soudnictví k trestání zrady. Bylo to ve shodě s komunistickou dialektikou, v niž svoboda znamená otroctví a národní čest zradu na národě. Oč šlo od prvního začátku a oč jde dosud, je oddělit věc národa od věci komunistů. Je to základní otázka mravní, aby každý si nesl odpovědnost subjektivní — a nikoliv objektivní — odpovědnost za trestné činy. Tato zásada je však vázána předpokladem, že o trestném činu rozhoduje nestranný soud, a ne nějaká politická komise, i když se schovává za nesprávným označením soudu. Proto při hodnocení retribuce v parlamentě 10. června 1947 byla na adresu komunistů proti politickým procesům pronesena tato slova: “Není v historii případu, že poražený protivník soudil svého vítěze. Spravedlnost má přístup jen s vlajkou a legitimací vítěze. Politický proces je do roucha práva a do masky spravedlnosti oděný mocenský akt. Obžaloba obyčejně argumetovala s tím, že kazí mládež. Ve francouzské revoluci se vytrvale argumentovalo pojmy? vlastizrada, zrada na národě. Tento pojem se stal ústředním pojmem všech politických procesů až do poslední doby. Obsahová náplň tohoto pojmu byla v historii dána praxí: Zrádce je ten, kdo prohrál —• vítěz je vždy spravedlivý.” Mocenským aktem vítěze byl také odsun Němců, o němž V. Kopecký při 35. výročí KSČ 14. května 1956 opět prohlásil, že; byl dílem komunistů. Nejpo- hnutější stránky dějin jsou vždy psány krví a odsun zůstává také už jen historickou skutečností. Proti čemu je však třeba se bránit, jsou nespravedlnosti a zvěrstva, která při odsunu Němců páchali komunisté. Nejde o omlouvání vinníků, nýbrž o chránění cti nevinných. Jde o to, aby o dodatečné hledání alibi, nýbrž o zjištění pravdy, po níž pátrala již řada interpelací podaných v parlamentě před komunistickým pučem. Šlo v nich zejména o záchranu rodin ze smíšených manželství, zamezení dalších příkrostí a vyšetřování různých zvěrstev, z nichž nej hroznější byla spáchána v Praze, u Postoloprt a v Přerově. Bezpečnostní výbor Üstavodârného národního shromáždění ustanovil zvláštní vyšetřovací komisi, která však všude narážela na překážky kladené komunisty. Svědci byli odstraňováni tak, že byli komunistickými agenty zapleteni do “vlastizrádných akcí”, aby na ně mohlo být podáno trestní oznámení. Stejně jako za nacistů i v této době nebylo nic snažšího, než aby se ztratil člověk. Nepohodlný svědek ‘vypadl’ z jedou- [pageend1]STRANA 2 ČESKOSLOVENSKÉ NOVINY ČERVENEC 1956 čího rychlíku a zabil se, když vezl do Prahy v aktovce materiál usvědčující komunistické veličiny ze zločinů. Jiný nepohodlný svědek unikl smrti rychlou jízdou automobilem, když na něho bylo na frekventované silnici stříleno ze strojní pušky. Atentát na tři nepříjemné ministry neřídil nikdo jiný než sám Alexej Čepička. Vyšetřování zpravidla uvázlo v písku policejní byrokracie, neboť komunisté již tehdy ovládali policejní aparát. O mnoho lépe se nedařilo ani pracím bezpečnostního výboru v parlamentě, neboť práce v něm brzdili komunisti rázu K. Bacílka, který po popravě R. Slánského prohlásil: O tom, kdo je vinen nebo nevinen, rozhoduje komunistická strana za pomoci orgánů národní bezpečnosti ! Hlavním účelem komunisty ovládané bezpečnosti bylo zbavit lidi právní jistoty a rozvrátit právní řád. Tato rozvratná práce byla přímo řízena z ministerstva vnitra, které měli komunisté od prvního začátku ve svých rukou. Bez souhlasu vlády a bez vědomí parlamentu měli v pohraničí k disposici celý ‘létající’ pluk. Šlo o pohyblivý bezpečnostní sbor o několika tisících vybraných policistech, který byl v pohotovosti i s těžkou výzbrojí tanků nikoliv proti nepříteli z venčí, nýbrž z vnitrozemí. Dále tisícovky po zuby ozbrojených milicionářů a závodních stráží ve znárodněných podnicích nehlídaly továrny proti německým záškod- níkům, nýbrž proti jejich bývalým českým vlastníkům. Všechny tyto teroristické organisace kryly se společným označením bezpečnosti. A přece i v této době se našli lidé, kteří věřili v zázrak a vytrvale bojovali o bezpečnost. Dnes se lze ptát, zda to byli blázni nebo hrdinové? Odpověď lze hledat v motivech jejich jednání, které prýštilo z přesvědčení, že bezpečnost je slučitelná s probíhající revolucí. Věřili, že i revoluce má svůj řád. Mýlili se, neboť nešlo jen o revoluci proti právnímu a společenskému řádu, nýbrž o revoluci proti občanské ctnosti, která je základem demokracie. Když zmizí občanská ctnost, zmocní se každého občana ctižádost, lakota a hlad po cizím. K urychlení rozkladu občanské ctnosti sloužil majetek vystěhovaných Němců v pohraničí a ‘národně nespolehlivých’ Čechů ve vnitrozemí. Komunistická strana napřed rozdávala z cizího, aby později vzala obdarovaným i jejich vlastní. Kdyby demokracie byla jen vládní formou, pak by její krise byla trvalá. Nacismus a po něm komunismus dokázal, že nezáleží tak na formě demokracie, jako spíše na jejím obsahu a na myšlence, za kterou je třeba se bít a přinášet oběti. V lidové demokracii zůstala jen prázdná skořápka demokracie bez mravní základny. Oddělit bahno komunistického nánosu od těla národa je prvním předpokladem k obnovení občanské ctnosti. Exil může k tomu přispět tím. že bude mít odvahu hledat pravdu a pokorně se sklonit před objevenou pravdou. Zítřek osvobozeného zemědělství VLADIMÍR DOSTÁL Mezi čsl. exulanty je v podstatě shoda o rámcových úkolech. Základním posláním je informovat cizinu o naší věci, tlumočit náš význam v boji proti komunismu a informovat domov, který jinak nemá přístupu k objektivnímu zpravodajství. Druhá část našeho úkolu je přemýšlet o budoucí demokratické úpravě doma. V tomto směru je náš úkol daleko těžší, ale stejně odpovědný. To není povinnost uvědomělého jednotlivce jen pro domo sua! Spolupráce více lidí bude užitečná naší společné věci. Bylo by nemoudré neuznat, že náš člověk doma především touží slyšet, jaké může míti naděje na ukončení nynějšího stavu. Podle rozsahu lidové oposice můžeme se domnívat, že není nedostatek těch, kteří nevyčerpávají svůj zájem o lepší osud své země jen přáním a nadějemi. Mnozí jistě uvažují, jak by se měly uspořádat naše poměry, až o nich bude opět rozhodovat československý člověk podle svého svobodného rozumu. Právě takoví lidé doma jsou ve svých myslích tvůrci příštích osudů našich národů. Jak oni budou smýšlet, tak tomu bude asi v jádru našeho národa. Národ se sice skládá z lidí svorně toužících po svobodě, ale národní společnost tvoří rolníci, dělníci, podnikatelé, inteligence a jiné třídy a stavy a každá tato skupina také přemýšlí o své budoucnosti. My v exilu musime zůstat v duševním kontaktu s domovem a sdělováním svých zkušeností ze světa musíme mu pomáhat v orientaci a přemýšlení o budoucích možnostech. Čechoslovák doma by již dnes měl co nejvíce vědět ze světa, nejen o politice mezinárodní, ale i pokroku hospodářském, o rozvoji výroby statků, organisaci distribuce, o obchodu i o sdružování lidí. Všechno, co se v tomto směru dělá, bude cenným přínosem pro příští svobodný život. Jsme svědky velmi dynamického vývoje ve všech oborech lidského snažení. Právem se mluví o dnešní době jako o křižovatce osudů lidstva. Žijeme nejen na úpatí atomového věku, ale již jej prožíváme, s nadějemi i obavami. V dohledné době dojde k široké aplikaci nové energie a moderních vědeckých poznatků. To všechno bude míti převratný význam při výrobě statků, ale také na uspořádání národních společností a na vztahy mezi státy. Znajíce bohatství našich zemí a pracovní schopnosti našeho lidu máme domýšlet, co budeme dělat a jak se budeme [pageend2]ČERVENEC 1956 ČESKOSLOVENSKÉ NOVINY STRANA 3 muset orientovat ve světě a pro svět. Domov bude toužit znát promyšlené a prodiskutované představy a plány politického exilu a ty mu bohužel dosud nikdo nedává. Zemědělské pracovníky vysoce zajímá budoucnost našeho zemědělství. V dobách svobody jsme měL dobré, pokrokové rolníky a výkonné zemědělství. Zemědělci mohli uživit národ a nad to jej obohatit vývozem dobrých výrobků. Již v posledních letech první republiky domýšleli rozvoj zemědělské výroby v sousedních státech a ve světě vůbec a přemýšleli, jak by se měla jejich výroba postupně přeorientovat. Během druhé světové války naši zemědělci mluvili již určitěji o nutnosti této přeorientace zemědělské výroby. Čsl. zemědělství se mělo státi semenárskou stanici Evropy a její dobytkářskou komorou. Naše plány utonuly v poválečném neštěstí naší vlasti. Pro budoucnost platí však stejný úkol. Vzhledem k úžasnému pokroku v zemědělské výrobě ve svobodných zemích se rýsuje ještě naléhavěji. Jen tak československé zemědělství v rámci velkých — politických a hospodářských celků bude moci plně uplatnit a zajistit našim zemědělcům slušnou životní úroveň. Zemědělská výroba v budoucnosti se nebude ubírat tradičními cestami. Vědecký pokrok atomového věku přináší nesmírné objevy pro zemědělství, snad dokonce větší než pro průmysl. Ve výrobě potravin dochází k tak revolučním změnám, že ovlivní národní hospodářství všech států. Výzkumy s radiosotopy přiblížily poznání tajemství růstu rostlin:, v chovu hospodářského zvířectva umožní správnou aplikaci výběru pro plemenitbu. Používání umělých hnojiv a boj proti plevelům a parasitům rostlin i zviřat budou podle zpráv z laboratoří přesným chemickým, nesmírně účinným postupem. Uchování sklizní na dlouhou dobu se již dnes pokládá za prozkoumaný objev. Konservování masa, včetně ryb, bez použití tepla je zázračným přínosem. Laciná energie z nukleárních reaktorů bude zdrojem všestranného zmechanisování výroby a šiřitelem technické civilisace. Damyslíme-li tento nesmírný pokrok, musíme míti zájem, aby naše osvobozené zemědělství mohlo včas používat blahodárných výsledků novodobého vývoje a mohlo obstát ve světové soutěži. A jaké sociální změny můžeme očekávat z hlubokých proměn v zemědělské výrobě a ve výrobě potravin vůbec? Povaha zemědělské výroby se bude tímto vývojem mechaniso- vat a výroba se bude velmi specialisovat. To bude míti závažný vliv na život vesnice. Komunistický režim odsál hodně lidí ze zemědělství pro průmysl. Sotva můžeme očekávat, že tito lidé, zvláště mladí lidé, se k zemědělství vrátí. Moderní zemědělství dokáže vý- rábět lépe a bude potřebovat méně lidí k výrobě většího množství výrobků. Naproti tomu je otázka, zda zprůmysl- nění zemědělské výroby nezvýší přitažlivost zemědělského podnikání. Některé specialisované obory zemědělské výroby na západě, jako je na příklad chov mladé jatečné lahůdkové drůbeže, přilákaly zájem nezemědělských podnikatelů a to zájem velmi intensivní. S tím bude souviset, jaký bude pro naše poměry národohospodářsky nejprospéšnější rozsah zemědělského závodu. Naše zemědělství bylo selské, menší a střední závody měly naprostou převahu. Cílem našich zemědělských národohospodářů byl střední, zmechanisovaný statek se zcelenými pozemky, vedený jako rodinný podnik. Tato naše představa je stále platná ve Spojených státech a v Canadě, kde je také tendence k pronikavé výrobní specia- lisaci. S rámcovou představou souvisí, jak organísovat rolníky v nových poměrech. Domníváme se, že mají míti dobrou, širokou organisaci zemědělské samosprávy, Která by odpovídala novodobým potřebám a naléhavostem čsl. zemědělství. Při řešení tak vážných změn nelze se obejít bez samosprávné or- ganisace, která by jednak hájila rolnické zájmy, ale také převzala odpovědný úkol nositele a tvůrce zemědělského pokroku a zvelebování venkova. Zemědělské komory veřejnoprávní povahy s rozsáhlou pravomocí agranomickou, které byly posledním návrhem ještě svobodné Zemědělské Akademie, by mohly býti východiskem našich organisačních představ. Tyto řádky nemají býti ničím jiným než připomínkou, před jak vážnými úkoly stojíme. Není možno Jen stále mluvit o •nové éře lidstva. To všechno zní dutě při častém opakování a dlouho s tím nelze vystačit pro zahraniční poslání. Nový československý svět vznikne ze synthèse poměrů domácích a světových. Je nutno vytvořit sbory lidí, kteří jsou o- chotni systematicky se zúčastnit přemýšleni o našich problémech a starat se, aby o tom věděl domov. ČESKOSLOVENSKÉ NOVINY můžete předplatit a objednat u těchto našich zástupců: VELKÁ BRITANIE Václav Holub, 132 George Str., London W. 2, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0 Předplatné na rok 500 frs. RAKOUSKO Jan Šenk, Wien XV Reichapfelgasse 29. Předplatné na rok 10 sh. NĚMECKO Lubomír Stolička, Franz Joseph Strasse 32/23, München 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14b, New York 21, N. Y. Předplatné 3 dol na rok. CANADA Zbyněk Vlček, 5891 Sherbrook West, Montreal Jerry Basta, 1310 Queen Street West, Toronto Předplatné 3 dol. na rok ARGENTINA V. Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend3]STRANA 4 ČESKOSLOVENSKÉ NOVINY ČERVENEC 1956 Zahraniční politika od Stalinovy smrti LEV BRAUN I. Nad rakví sovětského diktátora teď znovu dumají nej různější postavy. Čteme názory ministrů, novinářů a profesorů politických nauk; lékařské posudky podávají generální tajemníci komunistických stran po obou stranách železné o- pony a také všelijací ranhojiči a mastičkáři. Slyšíme těžké vzdechy a vidíme zachmuřená čela, a protože počet zmatených prý roste, vytkli jsme si úkol: ve dvou článcích chceme rozplést složité klubko zahraničně-politických problémů, které se vynořily po Stalinově smrti a zvláště po XX. sjezdu sovětské komunistické strany. Budeme zkoumat, zda rozbití stalinské legendy se dotýká i základních cílů sovětské zahraniční politiky, nebo zda se mění jen způsoby a metody sovětské diplomacie. Dále promluvíme o některých vnitropolitických problémech v Sovětském svazu, pokud se dotýkají vývoje zahraniční politiky a konečně chceme zjistit, jak na novou situaci reaguje Západ. Až do Stalinovy smrti uskutečňoval ministr Molotov v zahraniční politice kurs stalinsko-ždanovský, který byl vybudován na předpokladu, že v nej bližší budoucnosti dojde v Americe — a tudíž v celém nekomunistickém světě — k veliké hospodářské krisi. Podle nauky marx-leninismu jsou krise kapitalismu nevyhnutelné a komunistické strany se mají připravovat na to, aby v rozhodném okamžiku rozbily demokratický státní aparát a nastolily diktaturu proletariátu. Podle dogmatické nauky je protiklad obou světů nesmiřitelný; propast lze na čas překlenout, ale rozpory nelze natrvalo překonat nebo usmířit. Taková je podle marx-leninismu ‘‘objektivní historická situace” a poučka je neměnným ideologickým přesvědčením každého komunisty. Ale ani Lenin ani Stalin ani kterýkoli jiný představitel komunismu nikdy nestanovil datum revoluce v té které zemi nebo oblasti. Naopak: zákon o “nerovnoměrném vývoji kapitalistického hospodářství” vyžaduje neustálé přehodnocování konkrétních situací a složité přizpůsobování taktiky. Jen o konečném výsledku žádný komunista nepochybuje, neboť marx-leninská analysa společenských a hospodářských jevů je navždy správná. Proto nemusí rozumný komunista ani zvlášť chvátat; revoluční program se nakonec beztak uskuteční. Lenin nejednou varoval před zbytečným spěchem a neustále upozorňuje na to, že taktika komunismu musí být pružná. Komunista musí být opatrný, předvídavý a “pragmatický”, což znamená, že se nesmí ohlížet na nějaké mravní nebo jiné zásady. Kdykoli je třeba ustoupit, je jeho povinností, aby couvl. Revoluce se neprovádí podle jízdního řádu, ale podle rozložení “objektivních historických sil”. Z tohoto dogmatického přesvědčení čerpá komunista velmi dlouhý dech. Ústup na jedné frontě nevyvolává paniku; hlavní je, aby se na cestě k vytčenému cíli nezastavil. Stačí vykonávat nepřetržitý tlak, využívat každé protivníkovy slabosti. Jinak je komunistovi, jako Ivanu Karamazovi, vše dovoleno. Zápas s tímto historicko-dialektickým fanatismem je mnohem obtížnější, než boj s agresivními osobnostmi, jakými byli Napoleon nebo Hitler. Sovětská diplomacie reaguje citlivěji na každou protisílu; je ochotnější ustoupit na dílčích frontách, takže je daleko racionálnější a logičtější než byla třeba diplomacie nacistická nebo fašistická. Z téhož důvodu je neskonale obtížnější uvésti sovětskou diplomacii z míry dílčím i když významnějším vítězstvím. Kdo spoléhá na “historické síly”, může klidně vyčkávat a říkat si: ‘Nepo- razím-li svého odpůrce dnes, porazím ho zítra nebo pozítří’. Po tomto zběžném úvodu o ideologickém základu sovětské diplomacie, zkoumejme nyní, zda se nové vedení zřeklo i jen jediného cíle leninsko-stalinské zahraniční politiky. Ve svém tajném projevu útočil Chruščev na Stalina proto, že nedbal četných varování, kterých se mu dostalo ze Západu před vpádem nacistických vojsk. Ale nový generální tajemník neodsoudil ani pakt Stalinův s Hitlerem a ani slovem nekri- tisoval stalinskou zahraniční politiku nebo stalinské výboje. (Kritika sporu s titovskou Jugoslávii sem nepatří, protože se týká sporu stranicko-dogmatického). Ve svém veřejném projevu ze dne 14. února vyhlásil Chruščev na XX. sjezdu tři “nové zásady” sovětské zahraniční politiky, o kterých teď i někteří na západě tvrdí, že jsou nové. Předně stanovil generální tajemník zásadu “koexistence”, to jest mírového soužití obou světů; dále zásadu, že válka s demokratickým světem není nevyhnutelná a konečně vydal prohlášení, že cesty k socialismu mohou být rozličné. O koexistenci Chruščev pravil, že ji nevyhlašuje z důvodů taktických, nýbrž proto, že je od nynějška ‘‘základní směrnicí sovětské zahraniční politiky”. Ale hned v zápětí zopakoval leninskou theorii o příčinách válek. Stejně jako jeho předchůdci je generální tajemník přesvědčen, že k válečným střetnutím dochází jedině proto, že stále ještě existuje kapitalismus, který už měl být dávno mrtev, a stejně jako Lenin a Stalin Chruščev tvrdí, že jen Sověty jsou zárukou světového míru. Tři dny na to, 17. února, pospíšil si tehdejší šéfredaktor listu Pravda a nynější sovětský ministr zahraničí Sepilov s tímto výkladem mezinárodní situace: “Konflikt mezi kapitalismem a socialismem je nesmiřitelný. Jsme přesvědčeni, že v historickém soutěženi mezi oběma světy patří vítězství socialismu, protože je to vyspělejší a pokrokovější společenský řád”. (Podle staré praxe zaměňují komunisté v údobí koexistence pojmy komunismus a socialismus). Dále vyslovil Chruščev zásadu, že “válka mezi oběma světy není v tomto okamžiku nevyhnutelná”, a to nejen proto, že prý existuje veliký mírový blok sovětský, ale také z toho důvodu, že “mohutní mírové síly ve světě imperialistickém”. Tuto “novou” zásadu propracoval rovněž v moskevské Pravdě vysoký funkcionář Suslov, člen presidia sovětské komunistické strany a snad nej váženější theoretik nového vedení. Suslov píše: “Dokud existuje imperialismus, dotud trvají hospodářské příčiny imperialistických válek”. Je zajímavé, že tento výrok se doslova kryje s tím, co už napsal Stalin [pageend4]ČERVENEC 1956 ČESKOSLOVENSKÉ NOVINY STRANA 5 v říjnu 1952 ve svých “Hospodářských problémech socialismu” k XIX. sjezdu sovětské komunistické strany. Suslov, stejně jako Stalin, tvrdí, že “imperialismus” — rozuměj demokracie — jen čeká na to, aby mohl vyhlásit Sovětskému svazu válku: jestliže už tak dávno neučinil, pak jen proto, že se Sovětů a “tábora míru” bojí. Třetí Chruščevova “nová zásada” se týká přechodu jednotlivých zemí k socialismu. Generální tajemník cituje Lenina a praví, že “občanská válka není jedinou cestou k socialismu”. Revoluce, praví dále Chruščev, nebylo přece třeba od roku 1944 v “lidových demokraciích”. O tom, že k revolucím dopomohla Rudá armáda, sovětská tajná policie a komunistická ministerstva vnitra, Chruščev mlčí. Aby však nikdo nebyl na pochybách, generální tajemník dále praví: “V těch zemích, ve kterých je kapitalismus ještě silný, nelze přivodit přechod k socialismu jinak než ostrým revolučním bojem”. Také tu se kryje “nový” výklad přesně s tím, co napsal v citovaném spisu Stalin roku 1952. Zda “přechod k socialismu” bude mírumilovný nebo krvavý, o tom rozhodne podle Stalina i Chruščeva jedině to, zda “kapitalisté” budou nebo nebudou odporovat. Zvláštní to revise stalinské nauky. Ale současně s tímto vyhlášením boje proti všemu demokratickému, hovořilo se během sjezdu i na stránkách moskevské Pravdy obšírné o tom, jak navázat nejužší spolupráci se sociálními demokraty ve svobodném světě a dokonce s “pokrokovou buržoasii”. Nejdříve nabízel Chruščev a Bulganin představitelům západních sociálně demokratických stran spolupráci “shora”. Když narazili na rozhodný odpor, usiluje teď sovětská propaganda o spolupráci na základě masovém, to jest o lidovou frontu “zdola”. Zjišťujeme tedy, že “nové cíle”, které byly vyhlášeny na XX. sjezdu, jsou jen staré strategické a taktické zásady poněkud přebarvené. Nové vedení si prostě uvědomilo, že sta- linsko-ždanovský kurs se v tomto údobí nevyplácí. Chruščev a ostatní zjistili, že Stalin příliš pospíchal, že byl v posledních letech nepružný a snad také nedočkavý, protože stárnoucí člověk se chce obvykle dožít, dříve než umře, dalších úspěchů. Stalinská taktika se nehodí, řekli si noví vládcové v Kremlu, uschovejme ji prozatím na půdu a vyzkoušejme jinou. I v tomto směru jsou výroky a myšlenky pronesené na dvacátém sjezdu poučné. Řečník za řečníkem hovořil o zemích průmyslově zaostalých, o Indii, Afganistanu, Burmě, Egyptu a Sýrii, o státech, které se nedají vtáhnout do žádného vojenského bloku. Chruščev a ostatní neustále hovořili o “třetí síle” ve světové politice, o “mírovém bloku neutrálů”. Od tohoto bloku si sovětská zahraniční politika slibuje mnoho, protože šíření neutralismu brání konsolidaci demokratických sil. Vytvářejí se tím nová mocenská vakua, hlavně v jihovýchodní Asii, na Blízkém a Středním východě, do kterých vniká sovětská zahraniční politika jako nůž do másla. Dospíváme tedy k závěru, že základní cíle sovětské zahraniční politiky zůstávají beze změny. Změnila se jen taktika a diplomatické způsoby. Kreml potřebuje, aby se mezinárodní napětí zmírnilo, protože právem cítí, že politika úsměvů a ochoty ke “kompromisům” ponese lepší ovoce, než žda- novská linie Stalinova. Heslo o “koexistenci” není úchylkou od základního marx-leninského dogmatu ; je bojovým nástrojem, kterým mají být mateny mysli a podlamována vůle těch, kteří by chtěli žít v klidu a míru, tedy většiny lidstva. (Bojová je devisa o koexistenci už svou samou podstatou, protože vyjadřuje požadavek, aby byl uznán status quo — to jest řešení míru westfálského ; má se bez dalších debat uznat, že Sovětský svaz právem vládne ve střední, východní a jihovýchodní Evropě, a že hranice mezi svobodným a nesvobodným světem trvale povede podél železné opony. (Nové vedení říká: “Dovolte, abychom klidně strávili, co Stalin uloupil”. A mezi sebou si říkají: “Až to strávíme, uvidí se dál”. Není tedy v krisi sovětská zahraniční politika, ale je v kri- ■si sovětská komunistická strana. V posledních měsících jsme všichni přečetli nesčetně úvah o příčinách této krise. Nej- isprávnější se nám zdá výklad o třídních přesunech v Sovětském svazu. Za stalinské průmyslové revoluce vyrostla v Sovětech početná třída nebo společenská vrstva, pro kterou razí profesor Seton Watson šťastný název : “státní buržoasie”. Existence této třídy je zjev v dějinách ojedinělý. Nová vrstva, která vede průmyslový a hospodářský aparát sovětského státu se hlásí o politický vliv, jako se dožadovala za posledních Bourbonů politických práv buržoasie francouzská. Popravou Stalinovou na XX. sjezdu se nové vedení snaží o vyrovnání s touto novou společenskou vrstvou ; ale současně by chtělo zachovat při životě primitivní stranickou oligarchii, (kterou vytvořili Lenin a Stalin v ruském státě mužíků a negramotných. (Až dosud se každá vládnoucí třída opírala o vlastnická práva výrobních prostředků; sovětská ’’státní bur- ižoasie” se opírá o výkon funkcí). Ale právě proto, že je (zjevem v dějinách zcela novým, nelze prorokovat další sovětský vnitropolitický vývoj. Jisté je jen tolik, že krise sovětské společnosti je trvalá, a že rozpory mezi stranou a novou společenskou třídou se budou prohlubovat. V čarodějnickém kotli sovětské propagandy se všechno vaří dohromady. “Nové zásady” sovětské zahraniční politiky jsou jedním z prostředků, kterými dnes Kreml vede 'studenou válku. Ale krise sovětské společnosti je nevyléčitelná. Průvodním zjevem přesunu třídních sil je pomalý rozklad totalitního režimu a postupné narůstání svobody. Kdo vidí lavinu má dojem, že přichází najednou. Ale ve skutečnosti, dlouho před tím, než se lavina uvolní, děje se na svahu mnoho malých změn, ozývá se mnoho slabého praskání. Takové praskání se teď ozývá v sovětské společnosti. Monolit už je méně monolitický. Ale právě svých slabostí chce 'Kreml využít v zahraniční politice: sovětská propaganda vy- ■zdobuje heslo koexistence novým peřím. V této složité sovětské situaci dospívají někteří “znalci” sovětských poměrů na Západě k názoru, že demokracie by měly ukázat “dobrou vůli”. Snad si tito pisatelé a političtí filosofové ani dobře neuvědomují, že “dobrá vůle” by se nemohla v této chvíli projevit jinak, než tím, že by se nejdříve obětovaly satelitní země za železnou oponou. Někteří 'znalci nám dokonce radí, abychom se smířili se situací i když osud těchto zemí- je “tragický”. Ale tragičtější by bylo, kdyby se tyto tendence a politické pověry šířily. Neboť — kromě v letech kolem Mnichova — nebyla západní civilisace ještě nikdy v tak velikém nebezpečí, že bude nepřátelskou propagandou rozleptána a nakonec rozmetána, jako právě v údobí které začalo dvacátým sjezdem sovětské komunistické strany a vyhlášením ■tří “nových” zásad sovětské zahraniční politiky. O tomto 'problému příště. [pageend5]STRANA 6 ČESKOSLOVENSKÉ NOVINY ČERVENEC 1956 Ideologický boj proti stalinizmu DR. PAVOL BECKOVSKÝ Lev Davidovič Trockij bol prvý z autorov, ktorý dokumentárne podložil a vykreslil Stalinove zločiny i povahu. Prv ako ukončil svoju veľkú biografiu “Stalin”, zahynul 21. VIL 1940 vo svojej vile v Mexicu. Sekretár, terozizovaný Stalinovými tajnými agentmi, priniesol si pod kabátom skrytú sekeru a zaťal Trockému do hlavy, keď sa ráno objavil vo svojej pracovni privítať svojho sekretára. V mláke krvi vykríkol umierajúci Trockij ešte niekoľko nezrozumiteľných slov a dokonal. — Smutná história zavraždenia jedného z najvernejších spolupracovníkov VI. I. Lenina upadla pomaly do zabudnutia a vynára sa v našej pamäti iba pod dojmom Chruščevovej reči, ktorú proti Stalinovi predniesol na XX. sjazde VSSK (b) vo februári tohto roku. V Trockého biografii o Stalinovi, ktorá vyšla v niekoľkých prekladoch, sú histórie Stalinových zločinov vylíčené tak presvedčivo, že len zaujatý stúpenec Stalinov by mohol pokládat’ Trockého údaje za tendenčné. Prirodzene, Trockij nenávidel Stalina, bol jeho obeťou hneď od smrti Leninovej (1924). No fakty, ktoré prináša o Stalinovom charaktere a počinoch, netratia tým presvedčivosť. Ak porovnáme tieto údaje s obvineniami, ktoré XX. sjaz- du predložil Chruščev, nemôžeme sa ubrániť dojmu, že Chruš- čev, má pravdu. Že Stalin bol tým, za čo ho dnes pokladajú verejne vlastní jeho žiaci v Kremli, o tom netreba presviedčať azda nikoho tak silno ako práve samých jeho pomáhačov, ako aj rôznych nekritických a oportunistických velebite- ľov Stalinovho génia v kruhoch komunistov po svete, našu čs. pospolitosť nevynímajúc. Nekomunistický svet veril Trockému a iným dávno pred Chruščevovou obžalobou, že Stalin bol vrahom svojich najbližších spolupracovníkov, generálov a členov kom. strany, ktorých sa obával a na popularitu ktorých žiarlil. Chruščev však Trockého causu úmyseľne obišiel a Trockého vraždu neuviedol medzi Stalinovými zločinmi. Keby tak bol urobil, bolo by to nutne znamenalo rehabilitáciu ideologickej úchylky trockismu proti tzv. stalinizmu, dôsledky čoho Chruščev asi dobre videl a tak sa im úmyseľne vyhnul. No i keď tak neurobil Chruščev a jeho spoloční kritici Stalinovej éry v boľševickom raji, problematika otvára sa sama sebou poniektorí zo zahraničných komentátorov na ňu chtiac-nechtiac narazili. Nemožno predsa popravovať Stalina a ďalej veriť v stalinizmus. Nemožno tvrdiť, že Stalin falšoval a pokrivil Leninovu líniu po stránke ideologickej náplne a nezamyslieť sa nad tým, čo pred Chruščevom dávno Stalinovi zazlievali iní a Trockij na prvom mieste. Je pred sa všeobecne známe, aký ideový boj nastolil Stalin — po vy- hnatí Trockého—medzi stalinizmom a trockismom. Nekomunistickí záujemci o vývoj vecí v Moskve kladú si preto správne otázku : znamenajú viny, zločiny a úchylkárstvo Stalinovo správnosť trockizmu? Kremlin nedal ešte zásadnú odpoveď. Možnože v blízkej budúcnosti bude Chruščev a kolektívne vedenie v Moskve nútené vyporiadať sa i s týmto logickým dôsledkom boja proti Stalinovi. Keď zomrel Stalin v marci 1953, rozpriadla sa medzi novinármi, komentátormi i expertmi v komunizme široká debata o tom, čo sa stane s boľševickým komunizmom a akou cestou pôjde vývin v SSSR. Po troch rokoch možno posúdiť, ktoré prognózy sa splnili a čo bolo mýlne. Pokiaľ pamätám, nenašiel sa prorok, ktorý by bol predvídal proti-sta- linovského ducha, ktorý sa prejavil na XX. sjazde Strany v Moskve. Že vlastní žiaci a nej vernejší spolupracovníci budú raz hanobiť svojho majstra tak neomaleným spôsobom, je zaiste príklad historický. No v komunizme niet prekvapení, ktoré by nemohli vyplynúť z marxistickej dialektiky, kde ustálené rozumové zákony logiky sú nahradzované práve týmto dialektickým nešvárom. No jednako sa zdá, že vývinom událostí v Moskve je najviac omráčený sovietsky ľud, ak sa totiž mal možnost dozviedieť, čo sa hovorilo na XX. sjazde Strany sídeným delegátom. Mnoho užitočných úvah by sme mohli rozpriasť na tému najnovších udalostí v Moskve. Aktuálnosť Stalinovej posmrtnej aj povedali by sme, duchovnej popravy ešte stále žije, ba zväčšuje sa autentickým zverejnením úplnej reči Chruščevovej americkým Departmentům of State (7. júna 1956, New York Times aj iné časopisy po tomto dátume). Nás však zaujíma iba stránka ideologická, ktorej sme venovali pozornosť už na začiatku poukazom na trockizmus. Akýže je teda ideologický dosah boja proti Stalinovi od XX. sjezdu Strany v Moskve? Chruščev a jeho spoločníci oznamujú, že ideologicky ich boj proti Stalinovi znamená návrat k leninizmu. To znamená, že prídavok stalinizmu, ktorý bol na marxistickú ideológiu privesený hlavne od vyóbcovania Trockého, bude v budúcnosti zásadne znamenať úchylkárstvo, v mene ktorého bude možno pripravovať a čistiť rady verných pod zástavou a za vlády tzv. kolektívneho vedenia. Stalin bol obvinený Chruščevom nielen preto, že zaviedol do marxismu kult osobnosti a že vraždil nevinných, ale aj preto, že narušil a preinačil pravého ducha Marxovho a Leninovho filozoficko-politické- ho odkazu. Možno sa pýtať, či a do akej miery má Chruščev pravdu v tomto bode. Je skutočne pravdou, že by až Stalin bol narušil pravosť výkladu marxismu? Pokiaľ vieme z marxistickej a komunistickej literatúry, to isté sa vyčítalo a stále vyčíta aj Leninovi. Pripomenúť si treba len ostré polemiky, ktoré vyrástli do knih a sväzkov, medzi revizionistami reformistami, men- [pageend6]ČERVENEC 1956 ČESKOSLOVENSKÉ NOVINY STRANA 7 ševikmi a Leninom. Karl Kautský, Rosa Luxemburg, Franz Mehring Eduard Bernstein, Franz Liebknecht, ale i náš T. G. Masaryk obvinili Lenina, že prekrútil a pokazil Marxa. Kautský napadol ostro Leninovu filozofiu revolúcie a jeho metodu menšinového prevzatia moci v štáte násilím. Kautský bol demokratický evolucionista, Lenin revolučný diktátor. Rosa Luxenburgová, myslím prvá pred Masarykom, označila Leninov počin v Rusku za diktatúru nad proletariátom, a nie proletariátu. A náš Masaryk vyjadril sa o Leninových teóriách i o jeho revolučnej praxi veľmi pregnantne, keď napísal, že “Leninov boľševizmus nie je marxismom vôbec a pokiaľ by ním bol, je on priamym poprenim Marxa”. V takejto spleti ideového výkladu Märx-Engelsovho duchovného odkazu, alebo ideologie komunizmu, je naozaj ťažko uveriť, že by Chruščevova cesta z tragédie ruského človeka mala končiť pri leninizme. Je správne sa pýtať, čo vlastne je leninizmus? Po smrti Stalinovej, ktorý dával oficiálny smysel a výklad marxismu skoro 30 rokov a ku ktorému sa musel chodiť radiť osobne šéf Ideologického inštitútu pre výklad marx-leninizmu v Moskve súdruh Prof. Adoratskij, je táto otázka ešte viac na mieste. Chruščevova odpoveď azda bude, že pravý marxismus-leninizmus je to, na čom sa dohodne kolektívne vedenie v Kremli. Takáto odpoveď a stanovisko bude zaiste dobre vyhovovať komunistickej kľučkujúcej a oportunistickej politike-teórii i praxi No zarmucuje ona vážneho skúmateľa ducha marxismu a leninizmu. Ak teda nebolo a nie je jasné ani to, či a do akej miery možno hovoriť o pravosti marxismu u Lenina, tým menej možno súhlasiť s Chruščevom, ako by jedine Stalin bol vraždil a zabíjal, používal intríg a násilia. Lenin to robil tiež a len brutalitou jeho povahy a činov bolo možno doviesť boľševickú revolúciu k víťaznému koncu. Spomeňme si len na povalenie demokratického parlamentu Victora Černiova v januári 1918, ktoré bolo aranžované Leninovou soldateskou a strojnými puškami. Trpko žaluje i zavraždenie, na nemocničnom lôžku, poslanca Sešnečeva a Kokoškina, jeho druha,a ako i rad masových vrážd po ruských mestách a dedinácn za revolúcie (‘‘Červený teror”, “Čeka”). Humanista T. G. Masaryk opisuje tieto ošklivé obrazy, ktoré videl z autopsie, vo svojej Svetovej revolúcii. Iní autori udávajú mnoho iných podrobností, kde vidno pravú povahu Lenina. Preto Chrušče- vove útoky na Stalina nemožno brať s váhou historickej úplnosti, najmä ak sú postavené do protikladu k Leninovi, ktorý podľa Chruščeva by bol azda anjelom. Je teda jasné, že moskovské snahy uniknúť zpod zodpovednosti za boľševické zločinectvo a komunistický teror, ktorý Moskva rozsiala dnes po tak veľkom okruhu zemegule, sú iba taktickým pokusom zachrániť si kožu zvalením tejto zodpovednosti na mrtvého Stalina. Čo to však znamená pre ideológiu komunizmu a pre jej politické dôsledky, nemožno nateraz určiť. Táto nemožnosť nespočíva tak v popretí Stalinovej marxistickej pravovernosti, alebo v jej obhajobe, ako skôr v nestálom stanovisku boľševického komunizmu k marxistickej ideologii ako aj v konfúznosti o protikladoch marxizmu samotného. Leninova éra vo vývoji marxizmu teoretického i praktického nehrá tu podstatnú úlohu, lebo z hľadiska teoretického niet znateľných rozdieľov medzi Leni- nom a Stalinom. Po stránke praxe možnože Stalin bol väčším zločincom len preto, že mal k tomu časové viac možností ako Lenin, ktorý vládol iba 7 rokov. Pokiaľ ide o marxismus samotný, je nesporné, že komunizmus se nedrží Marxovými teóriami, ale svojou diktátorskou brutalitou a terorom politickým, vojenským a policajným. Tejto pravde, vydedukované j z mnohých a stálych pozorovaní vzniku a rozvoja boľševického komunizmu v minulosti i dnes, by sa malo venovať viac pozornosti a nenechávať sa balamutiť “znateľmi” a “expertmi” v komunizme, ktorí stále ešte myslia, že marxistická ideológia má v sebe tajné kúzlo, ktoré vábi neodolateľne vyše 900 miliónov ľudstva do tábora komunizmu. Kritickému pozorovateľovi by však nemalo uniknúť, že dnešná moc komunizmu, ako v Rusku tak aj inde, nespočíva na ideologických základoch, postavených Marxom a Engelsom, ale práve na popretí a obídení tejto ideologie, ako na to správne poukazujú mnohí autori. Neznamená preto ani najnovší boj proti Stalinovi a stalinizmu mnoho pre mocenský boj proti komunizmu alebo pre posilnenie komunistického režimu v SSSR dnešnými vládcami v Kremli. Oni sami vedia najlepšie, že ich sila nie je v hlásaní marxovho evanjelia, ale v terore, ktorým potláčajú každý prejav odporu a nespokojenosti s režimom. A v tomto smysle niet ešte viditeľnej nápravy medzi krutovládou diktátora Stalina a krutovládou “kolektívneho vedenia”. FALŠOVALI HISTÓRIU V Novej Mysli, orgáne Ústredného výboru KSČ, z mája 1956, čsl. komunisti verejne priznávajú, že falšovali históriu. Tak čítame v článku nadpísanom “Dejinná cesta KSČ” doslovne tieto riadky: “Došlo k tomu, že pri vydávaní prameňov k dejinám strany, ktoré pripravil Ústav dejín KSČ, boly bez vyznačenia vynechávané odstavce a vety jednotlivých dokumentov, ba dokonca boly dokumenty dodatočne prerábané, “redigované”. Robotníckej triede nemôže škodiť pravda, pokiaľ ide o veci, ktoré by mohly pôsobiť zmätok, je predsa možné ich komentovať. Je treba viac pravdivosti, svedomitosti a dôkladnosti v prístupe k faktom pri vedeckom badaní”. (NM, 5, 1956, str. 407) — Viac ráz sme upozornili na skutočnosť, že komunistická vedecká pravda a objektivita sa nemôže brať vážne a že je to iba komunistická propaganda, zahaľovaná do šiat objektivizmu a vedeckosti. U- vedený citát z článku samotných komunistov je potvrdením našej pravdy o komunistickej vede v oblasti historickej. Je naozaj prekvapujúce, že sa takéto priznanie dáva do verejnosti a to spôsobom tak otvoreným. Ako po takýchto prehláseniach môžu dnešní komunisti v ČSR a inde ešte očakávať, že im bude niekto veriť do budúcnosti, nevieme si predstaviť. Správne vyžaduje ten istý autor viac svedomitosti a pravdivosti vo vedeckom skúmaní. Tak isto má pravdu, ak prízvukuje, že “robotníckej triede pravda nemôže škodiť.” No škodí ona režimu, ktorý túto triedu v Československu šiali, klame a otročí už vyše desať rokov. P. B. [pageend7]STRANA 8 ČESKOSLOVENSKÉ NOVINY CERVENEC 1956 Profily Molotov Nebylo ani možno jinak: maršál Tito se blížil Moskvě, a bylo trapno, kdyby byl uvítán Molotovem, starým svým nepřítelem; nebylo možno vyhlásit konec stalinismu a ponechat v úřadě toho, kdo přes dvacet let, ze všech nejblíže jemu, věrně se Stalinem prováděl všechno, co je nyní nazýváno stalinismem, jestliže úskok, tedy úskok, jestliže falšování, tedy falšování, jestliže vraždu, tedy vraždu. Bylo by to vypadalo, jako kdyby pravá ruka Stalinova vyčnívala z hrobu. Nejdříve budu o. Molotovovi citovat svědectví několika mužů, kterým se přihodilo, že seděli u stolu proti němu. Winston Churchill napsal, že Molotov byl to nej podobnější robotovi, co kdy spatřil. Bývalý americký zahraniční ministr Byrnes se vyjádřil: Neudělal jsem v životě žádnou zkušenost, která by mne byla připravila na jednání s panem Molotovem. Americký žurnalista, který byl připuštěn k Molotovovi, napsal později: nikdy neodpověděl na to, co jsem řekl, prostě opakoval svou thesi osmkrát za sebou. Z toho se zdá, že Molotovovi schází schopnost uvědomit si ú- plně, že se s někým potkal. Někteří zpozorovali, že je tak nehybný, že až vypadá důstojně. Nikdo se nezmínil, že má osobní půvab. Spíše všichni souhlasí, že je to nejnepůvabnější muž na světě. Všichni si všimli jeho trpělivosti a houževnatosti. Někdy se to podobá trpělivosti Číňana, který malou pilkou uvnitř ořechu vyřezává koráb s plachtami a děly. Všichni připomněli, že má kulatou hlavu. Na některých fotografiích vypadá jako dělová koule posazená na krychli. Je to nej známější kulatá hlava na světě. Jako, je rozdíl v povaze mezi tlustým a hubeným člověkem, tak je asi také povahový rozdíl mezi tím, kdo má kulatou a kdo podlouhlou hlavu. Kulaté hlavy mívají svá tajemství. Nebyl to dobrý den v kalendáři dějin, když roku 1939 Molotov vystřídal Litvínova na místě ruského zahraničního ministra. Po vznětlivém, dojmům přístupném Litvínovi nastoupil muž, který buď nemá žádné osobní pocity nebo- j e dovede tak dobře ovládat, že to vyjde na stej no. Jen takový muž, kterému málo překáží niterný život, byl schopen vykonat, čeho tehdy prý bylo třeba: odhodit všechno, co sovětská diplomacie do té doby říkala a dělala, a přes noc uzavřít smlouvu s. Hitlerem; přes noc přestat říkat, že jsou to představitelé německého národního mládí ; stát s nehybnou zdvořilostí pod vlajkou s hákovým křížem; přestat kritisovat Hitlerův imperialismus, přidat se k němu a rozdělit si spolu s ním Polsko. Bylo něco nepřirozeného v tomto obratu, jaku- kázäly krise, ve všech komunistických stranách světa. Aby provedl nepřirozený obrat, k tomu nejlépe se hodí ten, kdo má sám v sobě trochu nepřirozenosti. Stud je jeden z citů, a nejméně se stydí za obrat proti logice a tradici ten, kdo má slabé city. Ale to je tajemství kulaté hlavy. Ani nikdy později nebyl Molotov v rozpacích, kdykoli obrátil a začal říkat opak toho, co včera. Stalin si dobře vybral toho, jehož prvním úkolem bylo náhle udělat z černého bílé. Chabý citový život — to byla nezbytná kvalifikace pro nejbližšího spolupracovníka Stalina, i při smlouvě s Hitlerem, i při krutých čistkách z let třicátých, i při decimování baltických národů. Zamilovanou zábavou Molotovovou je hrát šach na slepo. Je šachistou také v politice. Šachové figurky nemají vůli, nedopustí se ničeho nepředvídaného a není třeba brát ohled na jejich psychologii; kůň, běžec, pěšák pohybují se předepsaným způsobem a jsou ovládáni centrální vůlí toho, kdo se sklání nad hracím stolkem. Tak se Molotov skláněl nad dějištěm světové politiky. Dával přednost tomu vidět v jedincích a národech figurky bez citů. Lenin byl odpuzován jeho nedostatkem ohnivosti. Není pochyby, že to, nad čím Molotov se tak dlouho skláněl, je tragedie lidstva; bylo by možno očekávat květnaté řeči, výbuchy citů. Ale pokud jde o Molotova, tu s tragedií lidstva jednal muž, kterého Lenin nazval nej lepším správcem kartotéky v Rusku. Byl jakýsi rozpor mezi vznešeností thematu a suchostí a nehybností Molotovovou. Jeden z těch, kdo ho pozorovali, pravil, že ho obveseluje netrpělivost a špatná nálada druhých. Také asi vzdechy porobených. Bylo to nej dokonalejší rozdělení diplomacie a citů, politické hry a lidskosti, jaké se kdy objevilo. Molotovova perioda byla nej nešťastnějším obdobím mezinárodních vztahů a pocit nejistoty o všem se rozšířil do všech jedinců. On zajisté nebyl jediným, nejvýše druhým původcem této politiky, ale byl jejím nejdokonalejším symbolem. Pro mezinárodní konference vypracoval zvláštní taktiku, která spočívá v tom, tvářit se hluchým a nenaslouchat argumentům. Není o něm známo,že by byl terorista zálibou a že by ho krutost těšila. Ale vynikajícím způsobem přispěl k tomu, že mezi dvěma částmi lidstva se otevřela propast, ve které se ztratily společné city, a společný způsob myšlení a jednáni se stalo nemožným. Dosti opovrženíhodné umění neodpovídat přivedl na vrchol dokonalosti. Komunikace ideí stala se nemožnou, kde se objevil. To je jistý druh duchovní krutosti. Představoval sovětskou politiku v té době, kdy Sověty zesílily a domnívaly se, že, poněvadž mají silné armády, mohou v diskusi ignorovat logiku a mohou vyslovovat lhostejně nepravdu, o níž každý ví, že je to nepravda. Není známo, kolika lidem Molotov osobně ublížil, snad nikomu. Ale je jeho hlavním hříchem, že omezil účinnost ducha. Roku 1913, tedy ještě před revolucí, Stalinovi se přihodilo napsat článek o diplomacii. Řekl v něm: “Slova jsou jedna věc, činy druhá; upřímná diplomacie není o nic možnější než suchá voda nebo dřevěné železo.” Molotov se věru nikdy nepokoušel, aby vodu učinil suchou. Stalin v něm našel věrného pomocníka, který stejně věřil, že jediný základ diplomacie je intrika. Nyní tedy odešel se svého viditelného místa. Po Stalinově smrti rozpoutal se v Rusku zápas o moc, většinou tichý, Jaksi nikdo ani neočekával, že Molotov by se mohl objevit na místě prvním. Není dokonce jisto, zda Molotov lituje, že se tak nestalo. Snad ani neměl dost ctižádosti, snad měl, ale kulatá hlava možná plodí opatrnosti, hlavně tam, kde následkem politického nezdaru bývá smrt. Celkový úsudek pozorovatelů byl, že mu schází něco, čeho potřebuj e muž, aby se na první místo dostal a na něm udržel. Možná, že on sám provedl tuto kritiku nad sebou. Stalin se jmenoval Džugašvilli a nazval se Stalinem, t. j. mužem z ocele. Molotov se jmenoval Skrjabin a nazval se Molotovem, t. j. mužem s kladivem To byl způsob starých revolucionářů. [pageend8]/ČERVENEC 1956 ČESKOSLOVENSKÉ NOVINY STRANA 9 Nová ruská politika, která si vymyslila koexistenci, vylučuje ocel a kladivo ze seznamu těch výrazů, jichž užívá. Do seznamu byl však pojat úsměv, úsměv z ženevské konference. Molotov se neusmívá dobře. Když byl posledně v A- merice, tu ve službách koexistenční strategie nasadil si na hlavu texaský klobouk, vykouzlil pod ním úsměv a dal se fotografovat. Byl to velký nezdar. Vypadá to jako fotografie cvičeného tuleně s malými zoubky, a nikoho nenapadlo pokládat tento strašlivý úsměv za přirozený. Snad, vzhledem k té jeho povaze, která ho přiměla, aby si dal jméno muže s kladivem, nej obtížnější úkol, jaký byl Molotovovi kdy uložen, bylo ko- existenčně se usmívat a koexistenčně vozit ženu cizího vyslance na lodičce. Nevypadá při tom přesvědčivěji než vlk v babiččiných šatech. Ale i kdyby se u- měl lépe usmívat, byl by nepotřebný v této chvíli. Byl vyhlášen konec stalinismu, ale nikdo v něj zcela nevěřil, dokud hlavní, dlouholetý, nejbližší spolupracovník Stalinův seděl na svém místě. Musil tedy Molotov přinést osobní oběť ve prospěch pravděpodobnosti. Sověty vyhlásily novou linii s tím nevysloveným sice, ale přece zřetelným dodatkem, že tentokráte to bude linie u- přimná. To byl další důvod, proč Molotov musil udělat osobní ústupek pravděpodobnosti. Za jeho režimu Rusko uzavřelo osmdesát smluv a sedmdesát osm z nich porušilo. Jeho přičiněním smlouva a čestné slovo se staly ve styku se státy bezcennými. Každý si zvykl dávat si pozor, když on se objeví. Cílem nové ruské linie snad je uzavřít smlouvy. Nikdo nezapóměl, že Rusko mělo smlouvu s Polskem, ale že pak Molotov napadl tuto zemi společně s Hitlerem a rozdělil ji. Dokud on zastupoval novou sovětskou linii, každý se díval s podezřením na nové víno v starém měchu. I kdyby maršál Tito nejel do Moskvy, byl by Molotov, tento nej- známější hříšník, musil odejít se svého místa. Jako symbol stalinismu je škodlivý, jako symbol klamu a úskoku je škodlivý. Sám Stalin. ,o. něm. kdy si řekl: “Molotov není dobrý k ukončení hádky, jen k jejímu začátku.” Odstranění Molotova je znamením, že Rusko hodlá novou linii provádět s jistou důsledností. Ale — bude to důslednost vnější nebo vnitřní? Staré otázky, stará nedůvěra zůstávají ve světě. Bude to důslednost jen v kostýmu? Jestliže ruská politika v základě se nezměnila, jestliže její cíle zůstávají stejné, pak nová linie není více než přestrojení. Ještě nikdo nemá na to odpověď a převládá skepse. I odstranit starého mistra klamu může být novým klamem. FERDINAND PEROUTKA 154 milionů Svobodné Evropy Československém dnu 8. července v Chicagu pronesl řeč plen sboru ředitelů pro Svobodnou Evropu dr. Gregory Tho- ynas. Mnohatisícové shromáždění s úžasem vyslechlo co řečník pravil jen o jedné složce činnosti CFE. Pan Thomas pravil m. j. : Je mezi vámi většina těch, kdo mají v Československu příbuzné a přátele. Je to přirozené a humánní, že posíláte svým drahým ve staré vlasti léky a potraviny. Ale snad ještě dû-' ležitější jsou dopisy, které jim píšete. Nemohu vás ani dost naléhavě žádat, abyste v tom pokračovali. Nechť všichni Američané českého a slovenského původu zdůrazňují stále a se vším nadšením, za jak šťastné se pokládáme proto, že můžeme žít zde, ve Spojených státech, kde se tak mnoho dělá pro lid, kde svoboda podnikání přinesla blahobyt, kde přirozená lidská práva jsou dědictvím každého občana, zaručeným tím nesvětějším zákonem — americkou ústavou. Ukažte svým drahým, v jaký budoucí svět mohou doufat, až přijde den, kdy demokratické ideály zaručí svobodu všem národům světa. Ještě bych vám rád pověděl něco o naší akci “Veto”, to jest o časopisu Svobodná Evropa, který vysíláme do Československa s pomocí balonů. Letáky jsme začali posílat nepravidelně roku 1951. Pravidelné vysílání balonů s časopisem Svobodná Evropa bylo zahájeno v dubnu 1954. Časopis vydáváme pravidelně jednou za 14 dní a dvakrát měsíčně vysíláme do vzduchu podle povětrnostních poměrů balony s tímto časopisem. Náklad jednotlivých čísel bývá 250,000, ale může být až dva miliony podle propagační důležitosti obsahu. Na příklad vánoční poselství presidenta Eisenhowera a jeho odpověď Chruščevovi jsme vytiskli a poslali do Československa v pěti milionech výtiscích. Co je pak plátno komunistické propagandě, že chtěla obsah Eisenhowerova poselství umlčet a před lidem zatajit? — Od dubna 1954 do března letošního roku Free Europe Committee poslalo do Československa 154 miliony výtisků časopisu Svobodná Evropa. Byl bych rád, abyste mi rozuměli, proč zde o této činnosti Free Europe Committee mluvím tak podrobně. Nečiním tak proto, abych se chlubil. Snad bych mohl říci, že spíše skládám účty. Neboť, jak víte, Free Europe Committee je vydržováno z darů milionů Američanů. A my víme, že vy, Američané československého původu jste v prvních řadách těch, kdo nás podporují. Stačí, když vzpomenu na výsledky sbírek pod heslem Crusade for Freedom zde v Chicagu nebo v Clevelandu, zkrátka všude, kde je usazena kompaktní skupina československých vystěhovalců. Četl jsem v Kongresním Recordu projev předsedy ‘‘Masaryk Memorial Dedication Committee” pana Lysáka, který to zde v Chicagu správně formuloval: “Komunisté, když spílají Spojeným státům nebo Free Europe Committee, zapomíncjí, že spílají vám a urážejí vás, americké krajany. Neboť vy jste především loyálními občany Spojených států. A Hlas svobodného Československa a Svobodná Evropa je také vaším hlasem.” Ale bylo by málo, kdybych vám podal pouze zprávu o číslech, kolik milionů — opakuji 154 milionů výtisků — jsme poslali do Československa, Před dvěma roky jsme shodili do Československa několik milionů letáků s deseti požadavky lidové oposice a radili jsme československému lidu, aby tlakem veřejného mínění těchto deset požadavků na vládě a komunistické straně vynucoval. Dva roky se nám za t0 komunistická vláda posmívala a deset požadavků bylo vyhlášeno za velezradu. A hle : po dvou letech se komunistická strana usnesla na tom, že z deseti požadavků lidové oposice splní osm! [pageend9]STRANA 10 ČESKOSLOVENSKÉ NOVINY ČERVENEC 1956 Byli jsme na sokolském sletě ve Vídni JARMILA UHLÍŘOVA Byla nedele — 1. července. Sokolskou branou na hřišti Českého srdce ve Vídni se valí záplava sokolských praporů z celého svobodného světa. Uprostřed je nesen největší — už se rozpadává — však má také 90 let! Je to prapor vídeňského Sokola — symbol devíti desítek let sokolské stráže na Dunaji. Tisíce vstávají a zdraví. Slet začal. U Sokola slovo znamenalo vždy také čin. Slíbili jsme vídeňským, že přijedeme na jejich slet. A jeli jsme. Ú- středí čs. Sokolstva v zahraničí vypravilo 29. června t. r. z New Yorku zvláštní letadlo. Bylo nás 65, sokolové ze všech stran Ameriky i Canady. Letiště u Vídně. Celníci se tváří trochu kysele, když slyší, že přijeli čeští Sokolové. Ale obličeje se rázem rozšiřují bodrým úsměvem, když dodáváme “ale z Ameriky!” Z Ameriky? Tož vás vítáme ve Vídni, a div nás neobjímali. — Stará dobrá Evropa! Pak nás vítají, naši, — činovníci vídeňského Sokola. Nedovedli zataj it,co je trápilo už týden. Stále pršelo, měli starost, aby se slet vydařil. Ujistili jsme je, že jim v kufru vezeme z Ameriky dobré počasí. A Pánbu nás měl rád. Slunce jen zářilo po dobu 8 dnů našeho pobytu v Rakousku. Citově to byla doba velmi silná. Vědomí, že jsme jen několik desítek kilometrů od domova, který je nedosažitelný, setkání se starými přáteli, které jsme neviděli od dnů svého útěku z domova v roce 1948 — to všecko ještě sesilovalo sletovou atmosféru. V předvečer sletu bylo divadelní představení Langrovy Jízdní hlídky. Nabitý sál — 1.600 účastníků — víc se tam nevešlo — a večer slavnostní akademie ve velkém sále hotelu Pošta. Zase nabitý sál — pristavuje se dopředu jedna řada židlí, pak ještě jedna, už jsou pod jevištěm — ne — dál už to nejde. Přisáli přeplněno, není hnutí, přátelé se vítají, objímají, radostí pláčí sál se vlni pohnutím. Starosta Sokolské župy Vídeňské, br. Fr. Weirauch, zahajuje akademii. Později jsme se dozvěděli, že se po svém proslovu vyčerpáním zhroutil — však to bylo vypětí pro hrstku sokolských činovníků připravit takový podnik! Na akademii cvičili jen hosté: vídeňský Orel, D. T. J., Sokolky z New Yorku, z Londýna a bratři z Paříže. New- Yorské Sokolky předvedly cvičení s velikými míči od ses. Provazníkové. Nádherná skladba i provedení — bez jediné chybičky. Obecenstvo si mimo program vynutilo, že to muselo být opakováno na sletišti. Tolik fotoreportérů by jim byla jistě záviděla mnohá filmová hvězda. Na sletišti byla hlava na hlavě. Mezi tisíci vídeňských Čechů byli sokolové ze tří dílů světa. Komunisté šli soustavně po měsíce proti sletu. Tři sokolské vídeňské jednoty jdou s Prahou a ty také oslovovaly 90 let Sokola ve Vídni, ale nějak potichu. Devět jednot zůstalo Tyršovi věrných. Pražští komunisté nešetřili penězi ani sliby. Lákali krajany do ČSR právě v době našeho sletu, pozvali děti ze škol Komenského k bezplatnému pobytu do Tater a jinam, vydávali podvržené letáky, aby mátli veřejnost — všecko marně — slet byl a nádherný. Byl to triumf svobodné sokolské Vídně a napovídal tak mnoho1 — V rámci sletu se také sněmovalo a mohlo by se říci, že až mnoho. Ale když to byla zase příležitost, aby se prodiskutovalo všecko, co nás bolí i těší, aby se zvážila práce a udělal program do budoucna. Tak byla slavnostní valná hromada Sokolské župy Vídeňské, valná hromada Evropského okrsku čs. Sokolstva v zahraničí, zasedal i výbor Ústředí čs. Sokolů v zahraničí. Vyvrcholením a zakončením sletových slavností byl Manifestační sjezd svobodného Sokolstva, který byl pozdraven zvláštním dopisem věrných Sokolů z Československa. Sjezd odhlasoval sjednocení Sokolstva ve svobodném světě ve Svaz svobodného Sokolstva, v němž by byli tyto sokolské ústřední organisace: Americká obec sokolská, Ústředí čs. Sokolstva v zahraničí, Kanadská obec sokolská. Svaz vejde v život po odhlasování tohoto usnesení výkonnými výbory jednotlivých sokolských ústředí. Bude pozván i Slovenský Sokol v Americe, aby přistoupil do tohoto Svazu. Slet dokumentoval jednotu sokolstva, manifestoval naši věrnost demokracii, svobodě, bratrství, presentoval Sokolstvo jako významnou složku demokratického čs. exilu, projevil nezlomnou vůli Sokolstva vytrvat v boji proti komunismu až do vítězného konce, byl slibem pokračovat v sokolské práci ve všech svobodných zemích, byl důstojným a ukázněným vystoupením sokolského bratrstva, které si získalo uznání odpovědných míst ve Vídni i zastupitelských úřadů západů, dokázal sokolskému bratrstvu v Československu, že Sokolstvo v zahraničí zůstalo věrno odkazu Tyršovu. Při tom všem jsme nepřestávali myslit na domov. Proto my všichni, kteří jsme byli ve Vídni, budeme na to vždy hrdi, viďte krajané Křížoví, Kouřímovi a Janečkovi z Chicaga, Naxerovi ze Cedar Rapids, sestro Macounová z Floridy, bratři Waldaufe, Večeřo, Lekeši z Toronta a všichni ostatní z naší sokolské výpravy! Troufám si tvrdit, že slet svobodného Sokolstva ve Vídni byl největší politický čin v historii čs. exilu. PANDIT NEHRU, ministerský předseda Indie při své návštěvě v Německu v jednom ze svých projevů prohlásil, že národy střední Evropy si zaslouží plné svobody. Světový tisk zprávu o tom přinesl ve výrazné úpravě a komentoval ji s neskrývanými sympatiemi. Pracovní sbor RSČ v telegrafickém pozdravu a poděkování vřele ocenil politickou závažnost premiérova prohlášení vzhledem k j eho významu a postavení ve světové politice. [pageend10]ČERVENEC 1956 ČESKOSLOVENSKÉ NOVINY STRANA 11 KDO A CO Generál V. Vlček v Montrealu byl zvolen předsedou odbočky Čs. národního sdružení. Svaz čs. studentstva v exilu se sídlem v New Yorku vydal anglicky publikaci o situaci studentů a universit v Československu. B. Firkušny po návratu z jihoamerického turné bude hrát v říjnu v New Yorku poprvé nejnovější skladbu B. Martinů pro piano a orchestr. Václav Pavel, mladý básník z Kladna, zemřel po dlouhém utrpení v Chicagu. Nad rakví promluvil prof K. B. Jirák Josef Knedlhans, zemřel v Astórii ve věku osmdesáti dvou let. Když v květnu 1918 do New Yorku přijel prof. Masaryk, Knedlhans dal zhotovit a vyvěsil první československou vlajku. Praha, městečko ve státě Minnesota, o- slavuje sté výročí svého založení. Jan Vollner, předseda Svazu českých katolíků v Chicagu se vrátil z evropské cesty. Prof. R. Jakobson, který se nedávno vrátil z Moskvy, přednášel na mezinárodním vědeckém kongresu v Cambridge ve státě Massachusets o akustice. Dr. R. Sturm byl prohlášen doktorem filosofie na harvardské universitě. Kvalifikoval se studijní prací o pobytu básníka Sládka v Americe. Matěj Kousal, český krajinář uspořádal výstavu v Prestonu v Kanadě. Petr Demetz, doktor Karlovy university byl promován na doktora filosofie na universitě v New Haven. Dr. Demetz proslul jako znatel a vykladač pražského německého básníka Rainer Maria Rilkeho. Oldřich Mazanec, český farář v městečku Solon, získal čestný doktorát university John Carolla v Clevelandu. Dr. A. Masaryková navštívila slovenské školy v Pittsburghu. New York Herald Tribune k výročí dr. Milady Horákové přinesl obšírný článek redaktora Philbricka. Jeroným Zajíček, mladý hudební skladatel, žák prof. Jiráka a Jeremiáše získal cenu v hudební soutěži nakladatelství O. Ditson v Chicagu za cyklus písní pro Evu Likovou, trio a variance pro klavír. Dr. Mirko Koerner byl promován na doktora sociálních věd v Bostonu. František Němec, předseda nově ustaveného Sboru býv. činovníků čs. sociální demokracie, odletěl koncem minulého měsíce na studijní cestu do Evropy, kde navštíví všechna větší hlavní města. Zastaví se v Paříži, Londýně, Bonnu, Bruselu, Vídni a snad i Římě. Jeho úkolem je zjistit v rozhovorech s čelnými představiteli různých socialistických stran situaci vzniklou posledními mezinárodními událostmi. Český kostel Sv. Antoníčka v Chatham, Ontario Kanada vyhořel. O sadní výbor vyzývá ke sbírkám na obnovu chrámu. Alois Kopecký, předseda Oblastního výboru čs. národní rady americké v Chicagu, poskytl interview časopisu Demokracie exilu. Československé dny byly 1. července v Torontu a 8. července v Chicagu. Čs. národní rada americká rozeslala spis dra P. Zenkla o Masarykových federalistických myšlenkách v Evropě všem americkým poslancům, senátorům a guvernérům. Stipendium z Guggenheimovy nadace letos dostali : Bohuslav Martinů, prof. René Wellek a dr. Josef Korbel, bývalý vyslanec v Jugoslávii a dnes profesor na universitě v Denveru. Prof. Josef Macek na rozhlasové stanici v Pittsburghu měl rozhovor o své knize “An Essay on the Impakt of Marxism”. Denní hlasatel v Chicagu, největší český denní list ve Spojených státech, vychází šedesát pět let. Redaktory jsou Josef Falta, býv. parlamentní zpravodaj Práva Lidu a rozhlasový komentátor, Jan Hilgert, redaktor ČTK v New Yorku, Jiří Kytnar a dr. Antonín Hřebík. Dr. Alice Masaryková píše knihu vzpomínek na své rodiče. Dožila se v tichosti sedmdesáti sedmi let. Vlasta Fialová, Kanaďanka českého původu, dostala od kanadské federace žen studijní stipendium na cestu do Švédska kde hodlá studovat české písemnosti z dob pobělohorské emigrace. So kolky Stříbrná z Clevelandu a Račková z Chicaga jsou členkami sedmičlené- ho atletického družstva, které bude zastupovat Spojené státy na Olympiádě v Melbourne. Universita v Chicagu anglicky vydala knihu o šesti stech padesáti stránkách nazvanou “Učebnice o současném Československu”. Autory jsou exulanti studenti Jan Hajda, Josef Anderle a Boris Pešek. Josef Kočka, ocelářský dělník, syn slovenských rodičů v Pittsburghu, daroval během let americkým universitám 16.000 knih v hodnotě 25.000 dolarů. Senátor Paul Douglas ze státu Illinois, jeden z nej věrnějších přátel Československa podal návrh, aby americký parlament zvolil “Osvobozovací výbor”. Výbor má být sedmičlený a mají v něm být poslanci, kteří svým původem patří k národům dnes ujařmeným. Milan Reban, syn exulanta z Clevelandu byl po šest let nej lepším studentem na universitě. Z nadace Woodrova Wilsona dostal stipendium, aby mohl složit doktorát. Prof. Felix Mikula, důvěrník arcibiskupa Berana, se rozloučil s Clevelandem kde několik let blahodárně působil. Spolupracovník Československých novin se ujímá duchovní služby v rozhlasové stanici Svobodná Evropa v Mnichově. Petr Zenkl - protikomunistický vůdce - je název knihy Američana Brackett Le- wise. Předmluvu k této biografii o Zenklovi napsal Edward Murrow, jeden z největších amerických novinářů a televisních komentátorů, jehož televis- ní programy sledují desítky milionů A- meričanů každý týden. Knihu vydala Beseda J. V. Frič v Chicagu. Milada beránková z Chicaga připravila k tisku český výbor z knihy essayí Ann Lingbergové, americké spisovatelky. Knihu hodlá vydat Rada žen svobodného Československa v Chicagu. Paní Beránková v roce 1907 zapisovala přednášky prof. Masaryka, které později vydal pod názvem “Americké přednášky”. [pageend11]STRANA 12 ČESKOSLOVENSKÉ NOVINY Červenec 19S6 ROZPRAVY Toto je naše rubrika čtenářů. — Otiskujeme v ní dopisy redakci — kritické, polemické a iniciativní ať se týkají událostí, nebo problémů kterýchkoliv. STRÁNSKÝ K DEBATĚ Milý redaktore, vydal jsem o sudetoněmecké otázce dost rozsáhlou úvahu v Dokladech a Rozpravách Ústavu dra Ed. Beneše pod názvem Odsun Němců s hlediska národního i mezinárodního už před púlčtvrtým rokem. Psal jsem ve stejném smyslu znova ve svém Politickém doslovu a úvodu přede dvěma roky. A zase ve stejném smyslu loni v prvních pěti kapitolách mé studie k otázce česko-německé, — i ty vyšly v Benešově Ústavu. Za války jsem vyslovil své vážné pochybnosti o naší odsunové politice v přednášce v Chatham Housu v listopadu 1942. Podle mého mínění je odsun prakticky téměř neodčinitelný, protože veliká většina někdejších československých Němců nebude se už vracet ani pak, až jim k návratu bude otevřena cesta. Ale čím méně se jich vrátí, tím více jich zůstane v Německu, a ti všichni budou v celých rodech na sto let našimi nesmiřitelnými nepřáteli, nebude-li smírně zlikvidována věc jejich i věc těch, kteří se vrátili a vrátí, i věc Německa, které přes dva miliony našich někdejších občanů s nesmírnými obtížemi resorboval. Hovořil jsem letos v březnu několik hodin s drem Logdmanem. Ne proto, abychom spolu smírnou likvidaci sudetoněmecké otázky sjednali, ale abychom zkoumali, jestli a za jakých podmínek by bylo možné takové smírné vyřízení, jaké by Němce uspokojilo a jaké by naše osvobozená vlast mohla a chtěla přijmout. Nevšímat si takové otázky včas, netečně čekat, až nám zase spadne na hlavy jako Mnichov, znamená znemožnit už pouhou nepřipraveností nějaké rozumnější a slušnější její řešení, než byl Mnichov a než byl odsun. Nemohu Ti o všem tom napsat do Tvé redakční uzávěrky nový traktát, ale jestli chceš, otiskni tento dopis, jímž bych rád vydal svědectví Peroutkovi, že ti kritikové, kteří odsuzují s takovým elánem jeho sudetoněmecký interview a mých publikací si vůbec nevšimli, dokazují tím, že předmětem jejich zájmu není, o čem píšou, ale o kom píšou. Jsem za odsun plně odpověden jako člen vlády, která jej prováděla, a Peroutka je za něj odpověden jako tlumočník veřejného mínění, které jej jednomyslně schvalovalo, i jako poslanec, který hlasoval pro jeho legislativní úpravu. Jestli byl odsun dobrý, mohli bychom se oba pohodlně podílet o tuto zásluhu. Já nemyslím, že byl dobrý, ale jsem přesvědčen, že to bylo zlo za tehdejších okolností nutné, což nejlépe dokazuje, že je přijala i taková Anglie, která by se možná zhrozila, kdyby někdo imputoval jí samé, aby svou vitální posici na Cypru zachránila odsunem čtvrtmilionu cyperských Řeků na nějaký jiný svůj ostrov. Není zapotřebí široce vykládat, proč odsunová katastrofa tolika nevinných rodin byla zlo. Seton-Watson říká v knize Britain and Dictators nej stručnej i, že takové opatření je neslučitelné se zásadami ženevskými i křesťanskými. Byl to kus války, byl to závěr války, — války strašné a nelítostné, kterou na svět u- valili nacisté a fašisté, ano, jistě! Ale jako kus války to byla také krutost, a jako závěr války to byl také nerozum. Jestli jsme chtěli dát své vlasti a Evropě mír, dali jsme jí jej? Odsunová politika dnes vládne v Praze, odsunová politika dnes chátrá v exilu. Ne, hněv člověka opravdu nekoná spravedlnosti Boží, — to měl svátý Jakub pravdu, když to ve své epištole napsal. I rozhněvaní exiloví vlastenci by na to měli pamatovat. A to jest jen mravní stránka celé otázky, její zlo mravní. Ale vždyť i to politické dobro, které jsme cenou tak hroznou vykupovali, může se ještě obrátit v národní katastrofu naši vlastní, neuklidíme-li spor jinak. Nestačí jeden Mnichov? Demokratická Evropa jej povolila Německu fašistickému a užila při tom argumentů, na kterých se pranic nezměnilo příkladnou Hitlerovou věrolomností. Nikoli revisí všech těch argumentů, jen Hitlerovou vě- rolomností odůvodnila Anglie za války oduznání mnichovské dohody, s výslovným obražením, že se tím necítí vázána ke kontinuitnímu uznání našich hranic předmnichovských. Kde je záruka, že při definitivní mírové úpravě nevymůže si Německo demokratické a možná vítězné aspoň část toho, co bylo povoleno Německu nepřátelskému? Nevšiml si někdo, že ministr Brentano nedávno vyhlásil obranu Německa nad sudetským návratovým nárokem? Československý zahraniční ústav podniká akci “na obranu celistvosti Československa”, o níž prý konec konců v této věci jde. Jenže celistvost Československa může nakonec záviset právě na obecném souhlasu s novou mírovou úpravou středoevropskou, když ta stará se bez německé účasti a proti německému odporu ukázala tak vratkou. To se ví, že odsun je fait accompli, ale je nějaká hotová událost tak hotová, aby byla poslední, a aby žádná jiná hotová událost po ní už nemohla přijít? Nebyl Mnichov před odsunem taky hotová událost a náš exil po odsunu také? Po odsunu nemůže už v našich zemích vzniknout nic, co by mohlo být nazýváno uzavřeným německým územím, jaké se Němcům nepodařilo vytvořit za staletého společenství s námi ani, když jich bylo přes tři miliony. Bylo mi smutno, když jsem četl leták Zahraničního ústavu, podle něhož každý, kdo nesouhlasí s jeho názorem, je nevěřící, rozkolísaný a slabý, či dokonce zbabělý a zrádný. Vždyť vás to ovane jako zatuchlina z devadesátých let minulého století, kdy u nás lidé mysleli, že slouží něčemu dobrému, když ve jménu národní věrnosti a proti domnělé národní zradě dokazují pravost literárního padělku nebo skutečnost ri- tuelní vraždy. O Riegrovi, jenž se pokoušel dohodnout se s Němci, psalo se u nás, že prodává národ za sklenku koňaku. Masaryk byl ohavný zrádce národa, než se stal vůdcem osvobozenecké akce. Po jejím vítězství nahlížel a řekl, že u- klizení sporu mezi námi a našimi Němci bude veliký čin politický, a zase jsou mezi námi lidé, kterým pouhý pokus o přípravu takového činu zavání zradou. Jaká bída! Přes to doporučuji, aby se těmto přísným mladším soudcům neoplácelo stejnou mincí. Oni nejsou tak mladí, jak se domnívají. Havlíček se jejich věku vůbec nedožil, Beneš měl v jejich věku za sebou svou slavnou zahraniční akci. Co’s vykonal, to sama sebe ptej se . . . Ale tak staří přece zase nejsou, abychom neměli právo žádat od nich věcnou diskusi místo zrádcování a agitování. Taková diskuse sama by jim [pageend12]ČERVENEC 1956 ČESKOSLOVENSKÉ NOVINY STRANA 13 to zrádcování zošklivila. Svět nestojí, ani my se nesmíme zastavit a nepokračovat. Rada Svobodného Československa považovala ještě před čtyřmi léty za potřebné pojmouti su- detoněmecký odsun jako kus svého programu. Nevim, proč se to stalo, nebyl jsem u toho, ale jsou-li dnes někteří z autorů onoho programu dále, než byli tehdá, je mi to jen důkaz, že nezůstali stát, a ne, že je někdo koupil za sklenku koňaku. Není hanba hlásit se ke starým omylům, hanba je pokračovat v nich. Také já jsem dnes dále, než jsem byl 1918- 1920 v revolučním Národním shromáždění, kde jsme Československo ustavili jako národní stát Čechů a Slováků a na Němce při tom mysleli tak málo, jak mysleli Němci a Maďaři na nás, když ustavili monarchii prosincovu jako národní stát Němců a Mad’arû, a bylo by nespravedlivé nepři- pomenout, že Peroutka už tehdá jako žurnalista v Tribuně tuto chybu československé ústavy vytýkal. Po celou dobu našeho exilu nynějšího považuji nové řešení otázky slovenské a nové řešení otázky německé za nezbytnou a opravdu existenční podmínku budoucího Československa a jeho celistvosti. Ideálem naší doby jest už něco docela jiného než národní státy, a národ musí svou existenci chránit ve shodě se světovými ideemi své doby a ne ve shodě s omezenějšími ideemi časů zašlých. Peroutkův interview byl v sudetoněmeckém tisku komentován nevlídně a proti Lodgmanovi se tam útočilo, protože se sešel se mnou. I Němci mají bezradné Rady a rozčilené Zahraniční ústavy. Nepomůže patrně nejprve nic jiného, než abychom měli jedni s druhými trpělivost. Všechno ostatní je tím podmíněno. S přátelským pozdravem Tvůj Jaroslav Stránský DOPIS REDAKCI ČESKOSLOVENSKÝCH NOVIN 1. Ferdinand Peroutka svými články o mládeži a o německé otázce zahájil velmi důležitou debatu. Problémy se neřeší tím, že se o nich mlčí, ale tím, že se o nich diskutuje a že se jedná. Rozhodně nejsme pro pštrosí politiku, pro tvrdohlavá nerozumná stanoviska, pro odmítáni jakéhokoliv rozhovoru a možnosti dohody. Peroutkovo odhodlání odvážně psát a opatrně jednat je nám proto velmi sympatické. 2. K otázce mladé generace: ovšem není už tak mladá, ovšem že je různá. Má společné zkušenosti: demokratickou výchovu prvé republiky, úctu k Masarykovi, nesouhlas s kapitulant- ským přijetím Mnichova, protektorátní pracovní nasazení, hrozný zážitek neschopnosti starší generace politiků po roce 1945 a zvláště za únorového puče a pak v exilu. Mohli jsme se domnívat, že společný je i zásadní odpor k národnímu šovinismu a ochota spolupracovat na vytvoření lepší budoucnosti všech evropských národů. Tedi1 se zdá, že část mladé generace myslí oportunisticky a touží víc po kariéře než po zachováni slušných zásad. Mladou generaci dělí totéž, co starou: jedni chtějí pracovat, druzí chtějí representovat. Protože v tomto exilu zatím není dost příležitostí k representaci, kdežto k politické, sociální a novinářské či rozhlasové činnosti hodně, rození representanti se cítí zkráceni a jsou plni vzteku. 3. Je zajímavé, že mladí “representanti” nepřešli k akci, dokud staří “representanti” měli nepevnou Radu pevně v rukou Teprve když se Peroutkovi a několika jiným podařilo Radu — doufejme definitivně — “odrepresentovat”, zavětřili političtí čekatelé příležitost a útokem na Peroutku pomáhají stranickým politikům v jejich úsilí o obnovu nevýkonné Rady ve staré podobě. Stalo se totéž, co už kdysi v Ludwigs- burgu, když proti kritickému článku tehdejšího šéfredaktora studentské Doby se spojili staří representanti s mladými čekateli na representaci. Newyorské debaty “mladých” s Peroutkou jen obnovily starý rozštěp v mladší generaci. 4. Myslíme, že volání po nějakém generačním nástupu je marné. Mladá generace už nastoupila ; rozptýleně vystupovala už doma v novinách a časopisech, v exilu se ohlásila a zformovala kolem Skutečnosti, Doby a jiných časopisů. To byl skutečný nástup. I jiné generace nastupovaly obvykle jen nepočetnou vrstvou svých básnických a politických autorů. V exilu bylo dost možností k vážné politické, sociální či literární práci. Škoda, že někteří věkem mladí nedovedou těchto příležitostí využít a tolik myslí jen na více méně pomyslné “funkce”. 5. K německé otázce: Jak bychom neuvítali Peroutkův výborně napsaný článek o česko-německém poměru, když jsme všechny jeho hlavní these, vyplývající z odmítnutí principu kolektivní viny, uvedli už před šesti a sedmi lety v prvých číslech časopisu Skutečnost ! Již tehdy na nás uspořádali štvanici někteří starší i mladší političtí prominenti; udávali nás emigračním i policejním úřadům. Je nechutné, že dnes, po tolika letech, se stal Peroutka cílem podobných štvanic hlavně zásluhou několika neuspokojených mladých politikářů a bohužel i profesora Hlavatého. Pod praporem národního šovinismu se opět jednou spojili jak někteří mladí tak i někteří starší “vlastenci”. 6. Boj o nový československý program bez šovinismu a zaslepeného nacionalismu se musí jednou probojovat, zatím aspoň v exilu. Peroutkovy články opět daly podnět k jeho zahájení. Tento boj vítáme. — Odsuzujeme však ty, kteří — bez rozdílu stáří — pod ideovými záminkami často z osobních důvodů se spojili k útoku na člověka, kterého považujeme za záruku rozvážné, cílevědomé a úspěšné exilové práce. Účinně tím mohou pomoci jenom komunistům, kterým je ovšem Peroutka také exilovým nepřítelem číslo jedna. To není fráze. Je to smutná podívaná na počínání lidí, zatížených starými předsudky. V Mnichově 8. června 1956 Zdeněk Eliáš, A. Gráfová, H. Hájek, Petr Hrubý, Oswald Kostrba-Skalický Přeplacené daně mně vrátili — pojistky a splátky jsem zaplatil — chci mít klidnou dovolenou a proto Česk o sl o vensk é no viny 31 East, 72nd Street, Apt. 14 B - New York 21, N. Y. Jen 3 dolary a mám na rok pokoj! [pageend13]STRANA 14 ČESKOSLOVENSKÉ NOVINY ČERVENEC 1956 PROJEVY DOMOVU Čtenáře Československých novin na celém světě živě zajímá, o čem svobodné rozhlasové stanice mluví lidu ve vlasti. Přinášíme charakteristické výňatky z těchto projevů, určených především občanům v Československu. Ideologie komunismu je v krisi a zdá se, že krise bude pokračovat a prohlubovat se. Dějinný proces se pomstil Stalinovi za tři roky po jeho fysické smrti. Ted’ je řada na stalinismu; je třeba bojovat proti tyranii komunistické strany uvnitř komunistických režimů a proti výbojům stalinismu v politice mezinárodní. Demokratické síly za Železnou o- ponou a ve svobodném světě čeká veliký úkol. Karel Bor Dělník je také konsument a zvýšení cen na příklad oceli by znamenalo zvýšení cen ledniček nebo automobilů, které sám potřebuje a kupuje a také podnikatel musí počítat s eventuelním poklesem prodejů a zvýšením cen materiálu, který pak musí kupovat. Proto musí podnikatelé i dělníci při společných vyjednáváních uvažovat o důsledcích, které z jejich ujednání vyplynou pro kon- sumenta. Konsument, i když není v takových vyjednáváních přímo účasten, sedí při nich jako neviditelný tichý, avšak velmi vážený účastník. Přímá ů- čast konsumenta při těchto vyjednáváních zaměstnanců a zaměstnavatelů by byla žádoucí a mnoho se v poslední době o tomto problému uvažuje. Prof. Vratislav Buček Poslední zásah sovětského velvyslance Zorina do vnitřních věcí bonnské spolkové republiky byl předmětem veřejné kritiky. Valerian Zorin totiž pozval k sobě předáky oposiční sociálně-demo- kratické strany a v rozmluvě naznačil, že Německo nemůže počítat se změnou ve stanovisku Moskvy tak dlouho, dokud bude Adenauer spolkovým kancléřem. Tyto netaktní náznaky sovětského diplomata byly odsouzeny jako zřejmý pokus o ovlivnění socialistických předáků. Antonín Dolan President při podpisu zákona o půdní bance vyslovil přesvědčení, že její zřízení dává velkou naději na další zlepšení zemědělských poměrů ve Spojených státech. Rolníci, kteří se zaváží k tomu, že omezí pěstování přebytkových plodin a půdu takto uvolněnou věnují takovému účelu, aby si půda mohla odpočinout, jako je zatravnění nebo založení sadu, obdrží náhradu za takové opatření, aby jejich důchod se udržel na stejné výši. Vladimír Dostál Co se děje nebo neděje za železnou o- ponou není nikdy ani výsledkem jenom toho, co chce režim, ani jenom toho, co chce lid. Záleží na vzájemném poměru energie a chytrosti, na tlaku a protitlaku. Ani čeští a slovenští spisovatelé na sjezdu, ani vysokoškoláci v Československu by se nebyli mohli letos na jaře tak zmužile zastat věci svobody a demokracie, kdyby jak oni sami, tak i Moskva a komunistické režimy ve sřed- ní Evropě neměli v zádech ono střídavé horko a mrazivo, které po Stalinově smrti způsobily nejdříve plzeňské bouře po měnové reformě a pak historický 17. červen v Berlíně a východním Německu. Ivo Ducháček V žádné zprávě, otištěné dnes v západních novinách, není vynecháno, že povstalci žádali konec sovětského vlivu v zemi a strhli sovětskou vlajku. Všechen svobodný tisk rovněž uveřejňuje očité svědectví zástupce britské automobilové společnosti, který popisuje, jak v čele demonstrujících dělníků pochodovalo děvče s červenobílou polskou vlajkou smočenou v krvi zabitého vlastence. V myslích čtenářů této zprávy se ihned vybavuje jeden z nej známějších obrazů na světě : “Svoboda na barikádách” od francouzského umělce Delacroix. O- braz zapůsobil na některé lidi více a lépe si ho pamatují než různá historická fakta o francouzské revoluci. Podobně zapůsobí dnešní zprávy na ty, kteří podrobné zprávy o situaci v komunistických zemích nečtou a lidový odpor proti režimu si nedovedou konkrétně představit. Hanuš Hejný Statočný čin polských pracujúcich urobil na tunajšiu verejnosť hlboký dojem. Robotníci strhli z tváre komunistického režimu masku ochránců procujúcich a dramatickým spôsobom prejavili svoj odpor proti vykorisťovatelskému systému nedohody a politického útlaku. Ich čin na celej čiare zdiskreditoval komunistické hnu'ie v očiach medzinárodnej verejnosti. Matúš Lom Vi nebo nevi Václav Kopecký, že jeho projev na celostátní konferenci KSČ a jeho apel na Jana Drdu je voláním včerejška, zašlého času, který se nikdy nevrátí? Ví nebo neví Václav Kopecký, že posud je kurýrem mrtvého Pána? Ale jestliže to neví, vědí to všichni ti, které kráká, mentoruje a jimž vyhrožuje. Egon Hostovský New-Yorský denník,Daily News, vyzdvihuje márnosť komunistického úsilia získat’ si sympatie medzi americkým ro- botníctvem. Hospodársky a technologický rozmach americkej spoločnosti vyrobil obrovské množstvo statkov, ktoré sú primerané a spravodlivo rozdělované vo všetkých spoločenských vrstvách. Komunistické utopistické nahováračky sú preto v Amerike ako hádzanie hrachu na stenu. Matúš Lom Vláda s nelibostí praví, že my exulanti a celá demokratická oposice využíváme událostí v komunistické straně. Tu není co skrývat : ovšem že toho využíváme a budeme využívat. Nebo snad chcete, abychom seděli tiše jako žáci s rukama na lavici, když trůny a pomníky padají, když nespravedlivost, lež a podvod jsou doznávány, když mezinárodní komunismus připouští, že po 30 let byl veden zločincem, když komunistické strany odsuzují svou minulost, když československá vláda sama kritisuje své dílo osmi let? My toho využíváme k tomu, abychom říkali lidem: jestliže toto bylo možno, pak si dejte pozor na komunistickou stranu. Ferdinand Peroutka Zatím co žena tvrdou prací dobývá denní chléb, režim vtlouká jejímu dítěti do hlavy komunistické učení. Když se vrátí z práce, najde studenou plotnu, musí připravit jídlo a spravovat šatstvo, které nemůže nahradit z hubeného příjmu. A za stolem proti ní sedí nedůvěřivé dítě, které se právě vrátilo ze školy, organisace mládeže, nebo pracovní brigády, kde bylo cvičeno v komunistické doktríně. Proč musí být železná opona? Protože komunisté musí skrýt pravý o- braz před očima žen a mužů svobodného světa. Pavla Osuská [pageend14]ČERVENEC 1956 ČESKOSLOVENSKÉ NOVINY STRANA 15 INFORMACE . POZNÁMKY . KRITIKA GENERÁL SERGËJ INGR náhle, neočekávaně opustil náš svět. Jeho smrt vyvolává vzpomínky na časy nepříliš vzdálené, v nichž Ingr vynikaj ícícm způsobem posloužil své vlasti jako ministr vojska v Benešově vládě londýnské. Byl to úkol těžký — naše armáda na počátku i na konci války byla středem komunistické agitace a podvodného hej slovanství. Ingr, s aktivními pány veliteli ji čelil rozumně avšak rozhodně — ač moravský Slovák, neměl ničeho z onoho bouřlivého temperamentu a nikdy nenadělal kolem sebe příliš hluku. Spíše zdrženlivý, než výbušný, spíše mlčící než mnohomluvný, všestraný i nestranný, ale demokracii vždy oddaný — takový muž nutně musel být nebezpečný komunistickým plánům. Dokázali, přes odpor presidentův, že Ingrovi v poválečném provisoriu nebyla již svěřena vojenská úloha vůdčí — byl “odvelen” jako vyslanec do Holandska. Tím bezděky unikl osudu generála Piky a plukovníka Lukáše, neunikl však předčasné smrti ve svém již třetím a neskončeném exilu. DŮKAZY. Konference komunistické stra- nyČeskoslovenska byla také nad jiné výmluvným obrazem současné krise světového komunismu a odhalila vnitřní slabost a ideologický zmatek režimu. V konečném hodnocení představuje ústup aparátu před silami, které se zvedly pod jeho okny, když z Moskvy docházely zprávy a rozkazy, jichž by se nenadál ani proslulý jasnovidec. Vláda, s potěšením sotva velkým shledala, že ona, tolikrát zdůrozňovaná a nikdy se neprojevující vnitrostranická demokracie se pod těmi drtivými nárazy na rozum a cit nakonec probudila a žádala erárem dovolenou měrku svého práva. Nižší kádrovníci pod tlakem bezejme- ných žádali svolání generálního sjezdu strany, který podle litery je orgánem nej vyšším. Napětí propuklé spisovatelským sjezdem, zesílené vystoupením studentstva, padáním hlav a nečekaným ruchem v továrnách i základních organi- sacích i mimo ně — tomuto neklidu nejistí uchvatitelé moci vyšli vstříc aspoň na půl cesty. Sice nesvolali generální sjezd, kterého se báli, nýbrž jen celostátní konferenci, které se bát nemuseli. Tvoří ji totiž z největší míry stra- nicka a státní byrokracie, žijící a padající s těmi, kteří dosud sedí na estrádě předsednictva a tvoří nejužší vedení strany. Sjezdové projevy jsou plny rozporů a protikladů, jichž zpravidla plodí chvat a nervosa. Kroutili se jako hadi - řekl by muž z lidu - a udatně si plili navzájem do tváře, jako bez hanby a sebekriticky psuli svou vlastní nedávnou minulost. Střídalo se tu tedy drzé sebevědomí s kajícností, výhružky s prosbami, siláctví slov se slabostí činů, ale bez vystřídání se tu živelně projevily dva nebezpečné stavy lidské bytosti i davů: zmatek a nejistota. Ty konferencí nebyly zlikvidovány ani zažehnány, stav rozbouřených myslí a probuzených citů trvá. Ještě nedozněly všechny ozvěny studentského pozdvižení v Československu a blahobytný svět svobody byl opět vyrušen z ilusionistického dřímotu a koe- xistenční opilosti Starobylé město polské vydalo vzdech a manifest krve. Byla to krev dělníků, krev vojáků v poli, svátá první linie. V bláznivém zmatení pojmů, představ a citů — nevážnější skutečnost : cizinou dosazená "vláda dělníků a rolníků” ji prolila s brutalitou všech absolutismů a diktatur, z nichž komunistická je v dějinném sledu v zločinnosti daleko dominující. Nemusíte věřit v kausální souvislosti v běhu světských věcí, já ale doznávám, že věřím v prst Boží. Obě události — tedy nekrvavá vzpoura studentstva československého a oběť životů dělníků v Poznani stojí spolu a při sobě co se týče mravního fundamentu, oné nesmluvené pospolitosti myšlenek a tužeb. Hle, oba tyto děje, poznamenávající historii víc než pomník slavného muže, přicházejí ve chvílích, které kromě jiných ismů tvoří nový pojem a fakt. Nazýváme jej “turistický žurnalismus”. Ovšemže tento nový činitel politický a sociologický bude předmětem naší podrobnější pozornosti. Povězme prozatím, že “turistický žurnalismus”, mluvící rád také o tom, jak si porobené národy na komunismus zvykají, jak neprotestují, jak se smiřují a švejkují — že dostává poličky především od těch, které pomlouvá a zlehčuje. “Turistický žurnalismus” přecenil svou výmluvnost i lhostejnost moudrých. V kronice odporu je už naše Plzeň jako Berlín, naše studentstvo jako poznaňský lid a nikdo neví, v kterém evropském městě zítra či pozítří vzplanou umlčené tužby a nanovo se rozkolébá zvon svobody. Co, čím je proti tomu hlas českého strejce, který v pražském hotelu Alcron turistickému žurnalistovi ze Západu vypravuje, že si národ na komunismus zvyká, čím je tla- chot píšícího experta, který duši, smýšlení a dějiny národa pozná za týden v hovoru s vládními číšníky? Závaží, na kterém leží mrtvá těla ale také živé, horoucí duše, při prvním náhmatu ukáží lehkost fráze i chudobu svědomí. Krev váží víc. Stonásobně víc, než slova, články, resoluce a memoranda. Prolitá krev je důkaz. kf ZORIN POHOŘEL. V samý předvečer příjezdu premiéra P. Nehru do Německa, který překvapil svět svým projevem pro svobodu stíedoevropských národů — smutně proslulý Valerian Zorin, velvyslanec u bonnské vlády byl náhle odvolán. Stalo se tak poté, když učinil pokus o zásah do vnitropolitických poměrů v Německu. Německo není spojenec, Bonn není Praha. Byl jmenován náměstkem ministra zahraničí. Ale pro svět — persona non grata! ZMOUDŘENÍ ITALSKÉHO FIERLINGERA? Pietro Nenni uveřejnil v listu Avanti sensační článek, ve kterém vyjadřuje své rozhodnutí, že levé křídlo italských sociálních demokratů musí být znovu zapojeno do italského demokratického tábora, neboť nic prý již nestojí i yní v cestě, aby on, Nenni nespolupracoval s pravicovým křídlem Saragato- vým. Nenni také naznačil, že je ochoten vstoupit do socialistické internacionály. Člárek obsahuje ostré útoky na dnešní praxi sovětské komunistické strany. Sovětský režim je prý třeba od základů přebudovat a utvořit instituce, které by zaručily politické svobody tak, aby se Stalinovy zločiny nemohly opakovat. “Sovětská krise” — praví Nenni doslova — “se netýká jen tak zvaných Stalinových bludů, ale celého sovětského režimu.” Dlouholetý souputník kritisujece- lý pojem diktatury proletariátu, která se v Sovětech zvrhla v diktaturu bolševické strany a nakonec v osobní diktaturu Stalinovu. or [pageend15]STRANA 16 ČESKOSLOVENSKÉ NOVINY ČERVENEC 1956 HOWARD FAST. Do češtiny byly přeloženy jeho romány, na pražských scénách byla hrána jeho protiamerická hra — jaká ironie — útisku, vydírání a korumpování bezbranného intelektuála — Rudé právo otiskovalo jeho pozdravné telegramy ke konferencím a sjezdům a Literární noviny ho nesčetněkrát prohlašovaly za největšího amerického pokrokového spisovatele, který trpí pod jhem imperialistického kapitalismu. Nuže, tento muž nositel Stalinovy literární ceny, napsal do amerického komunistického deníku Daily Worker svůj — tentokrát opravdu jen svůj — názor na to, co si vzal k srdci z nových směrnic Moskvy a z Chruščevova odhalení Stalinovy hrôzovlády. Howard Fast slavnostně prohlašuje, že oboje, nové moskevské směrnice a Chruščevova odhalení, otřásly celou jeho bytostí jako žádná jiná událost jeho dosavadního života. Říká, že ani teď nepřestává věřit v socialismus a že ani teď není jeho víra v sovětský lid zvyklána. Ale dodává: “jestliže čtu o nových popravách v Sovětském svazu hned po té, kdy hrôzovláda tak zvané osobnosti byla osvětlena a ilustrována pro celý svět, obrací semi žaludek.Jsem syt všech těch aktů msty a protimsty. Až dosud jsem zavíral nad vším oči. Věděl jsem o sovětském antisemitismu, ale mlčel jsem. Věděl jsem o popravách, čistkách a fantastických doznáních před sovětskou justicí. Ale mlčel jsem. Bláhově jsem se domníval, že taková kázeň a takové mlčení je nutné, má-li socialismus ve světě zvítězit. Teď však už nikdy mlčet nebudu. Půjdu proti každému násilí, ať přijde s kterékoliv strany, a ozvu se proti každé lži, ať ji vysloví kterákoli ústa”. — Tak mluví americký komunistický spisovatel Howard Fast, nositel Stalinovy ceny. Porovnejte jeho projev s projevem Václava Kopeckého na celostátní konferenci komunistické strany! eh SHROMAŽDENIE UJARMENÝCH NÁRODOV EURÓPY, ktoré sdružuje exilových politických predstavitelov zo štátov strde- nej a východnej Európy, sa obrátilo o- sobitým apelom na svetovou verejnosť v ktorom sa dožaduje slobody a spravedlivosti pre porobené národy. Shro- maždenie odmieta cynizmus polského režimu, ktorý vinu za krvavé nepokoje sa snaží zvaliť na imperialistických agentov. “Bol to ľud Polska” ■— hovorí sa vo vyhlásení Shromaždenia — “čo kráčal po uliciach Poznane a boli to agenti cudzej mocnosti, ktorí dali rozkaz vojsku a tankom k strelbe do demon- štantov. Bol to ľud, ktorý nežiadal nič iného než chlieb a slobodu. Tieto požiadavky sa ozývajú vždy celými dejinami, kde boli tyrani a utlačení. Bola to demonštrácia ľudu, proti skupine utla- čovatelov, ktorý práve tomuto ľudu vzali oboje — aj chlieb aj slobodu.” Shromážděme ujarmených národov Európy dalej oznámilo, že sa obracia na Bezpečnostnú radu Spojených národov so žiadosťou, aby bola vyšetrená soviet- ská agresia, sovietské panstvo a vyko- ristovanie v národoch za železnou oponou. V tom smysle sa obrátilo Shro- maždenie aj na generálneho tajomníka Spojených národov Dr. Hammarskolda, ka MLADÍ DO SVETA. V dobe letných prázdnin americká mládež cestuje v ohromnom množstve do cudziny za účelom vzdelania a porozumenia životných pomerov iných národov. V týchto dňoch odcestovala z New Yorku ďalšia skupina šesť sto mladých dievčat a chlapcov do Európy. Nejdú však ako turisti alebo cestovatelia. Ich úlohou je žiť v europských rodinách, podielať sa na práci s celom živote rodín, ktoré ich pozvali, a takto v každodennom živote budovať porozumenie a priateľstvo medzi jednotlivcami v slobodnom svete. Výmenou zase europské dievčatá a chlapci stravia niekoľko týždňov v amerických rodinách. Nesporne, je to pozoruhodný projekt, ktorý s pomerne malým finančným nákladom poskytne veľkému množstvu mladých ľudí nezabudnuteľné skúsenosti a radostný zážitok v živote. om NA POLI BEZPEČNOSTI. Vrchní velitelství amerických pozemních sil právě dokončilo organisaci oddílů ředitelných střel, které jsou vybaveny balistickou řiditelnou střelou s nosností tři sta až pět set kilometrů, schopnou dopravovat nukleární nálože. Letos na podzim bude zorganisována první úderná atomic- ká parušitistická divise - jedna z několika plánovaných. Bude mít jedenáct tisíc pět set mužů, tedy asi o šest tisíc ČESKOSLOVENSKÉ NOVINY - měsíčník Pracovního sboru Rady svobodného Československa. Vedoucí a odpovědný redaktor F. Klátil - Redakce, administrace, adresa: Československé noviny, 31 East 72nd Street, Apt. 14B. New York 21, N. Y., telefon LYceum 6-6621. Předplatné dol. 3.00 ročně, jednotlivá č. 25 c. Tiskem Zeidler Press lne., 246 E 84th S., New York 28, N. Y. mužů méně, než mají dosavadní pěší obrněné divise. Bude mít nebývalou pohyblivost a obrovskou palební sílu. Pro přesuny divise bude potřeba pouze asi polovina leteckého prostoru než dosud. Počítá se s tím, že jedna skupina bude trvale umístěna v oblasti Blízkého východu, druhá na Dálném východě a dvě zůstanou na území Spojených států pro domácí obranu. Další zprávy přicházejí z Velké Britanie. Vrchní velitel britských vojenských sil v Německu, které mají asi stopadesát tisíc mužů, prohlásil, že jednotky se už začínají přizpůsobovat požadavkům případné nukleární války. Velká Britanie bude v budoucnu klást velký důraz na výstavbu dálkových transportních letounů, které by zaručily pohyblivost branných sil. Dnešní počet takových letounů stačí na přesun celé vyzbrojené divise do vzdálenosti dvou tisíc kilometrů ve čtyřiadvaceti hodinách. Letectvo dostane v těchto dnech první, zcela nový dálkový bombardovací letoun deltovitého typu se čtyřmi tryskovými motory. Těch má být vyrobeno asi sto v příštích dvou letech. as BALONY A LETÁKY. Svobodné Evropy byly vystaveny v historickém Plzeňském pavilonu v Chicagu při příležitosti Československého dne v neděli 8. července. Výstavu instaloval, výkladem a číselným materiálem vypravil dr. P. Uhlíř z New Yorku. Malá exposice upoutala pozornost účastníků, jichž tentokrát bylo víc než jiná leta. Také komunisté po československých městech ukazují nenáviděné balony, čímž tomuto účinnému instrumentu informace a povzbuzení sjednávají mimoděk ještě větší popularitu. KARLA HAVLÍČKA, od jehož smrti uplý- vá sto let, Československé noviny uctí takto: jejich redaktor F. Klátil v předvečer úmrtního dne v pátek 27. července v Husově domě v New Yorku pronese řeč na téma : Havlíček a naše doba”. Čtenáře našeho listu srdečně zveme. Příští číslo Československých novin bude věnováno Havlíčkovi. [pageend16]