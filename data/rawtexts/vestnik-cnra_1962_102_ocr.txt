VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 102 Červenec-srpen 1962 ZDE SE ZRODILA SVOBODA. Americký národní svátek “Den nezávislosti” byl oslaven letos v Independence Hall ve Filadelfii presidentem Spojených států. Prohlásil slavnostně národu i světu, že Spojené státy si uvědomují vzájemnou závislost svobodných zemí a že jsou připraveny stát se členem atlantického společenství národů. Nemluvil tedy jenom o “independence”, ale o “inter-dependence”, jak to diktuje světový vývoj. Jsme na prahu obrovských změn technických a přirozeně musíme se přeorientovat i myšlenkově. Především nastanou velké změny v americké obchodní politice vysokých cel na dovážené zboží k ochraně domácího amerického průmyslu před cizí konkurencí. Spojené státy budou rozšiřovat obchodní styky s hospodářsky silnou Západní Evropou. Změna je nejen možná, je nezbytná. Některá odvětví amerického průmyslu budou sice trpět konkurencí, ale vláda slibuje svou pomoc, jak průmyslu tak zaměstnancům, aby se mohli věnovat jiné výrobní činnosti. To jsou první praktické kroky k atlantickému společenství. President Kennedy mluvil však i o společenství svobodného světa, což bude našim širším programem. Tato řeč presidenta Spojených států ve Filadelfii, doprovázena závažným postupem v obchodní a zahraniční politice, zneklidňuje Chruščova, neboť to přichází ve velmi nevhodnou dobu, kdy jeho kolonie, hlavně Československo, čelí bezradně hospodářským problémům. Chruščov objíždí svoje kolonie, vysmívá se “atlantickému spiknutí”, prorokuje stále, že nás komunismus pohřbi, ale tomu již nikdo nevěří. Proti němu se sdružuje obrovská převaha svobodného světa. Skutečnost naznačuje, že v památných místech Independence Hall byl dán r. 1962 základ nové svobodě a novým myšlenkovým proudům. Den před tím, dne 3. července, Free Europe Committee pořádala na náměstí Independence Square “Freedom Fighters Day”, kterého se zúčastnili zástupci národnostních skupin, za Československou národní radu Vlasta Vrázová. Byl to den věnovaný porobeným národům za železnou oponou a jejich deklaraci nezávislosti a práva na svobodu. Ve Filadelfii je svatostánek americké svobody. Zde v pennsylvánské státní sněmovně odhlasoval kontinentální kongres dne 4. července 1776 deklaraci nezávislosti a přítomní delegáti se slavnostně zavázali svými statky i životy, že postaví se Anglii na odpor do všech důsledků. Krátce před tím zvolili si Jiřího Washingtona za vrchního velitele a uložili mu, aby organisoval armádu. Nastala pak krutá léta porážek, utrpení, beznaděje. Jenom stateční vytrvali. Když dnes mluvíme o deklaraci nezávislosti se samozřejmostí nám vlastní, nemyslíme již na oběti, na odvahu, na krise prvních desítiletí, ani na revoluční význam této deklarace principu americké demokracie, která podnes inspiruje nesvobodné po celém světě. Pokračujeme však v této revoluci v dvacátém století za nových, nekonečných, až nepochopitelných podmínek a naše deklarace se opět ozývá světem hlasem velkých předsevzetí. Snad bychom se měli zmínit několika slovy o starém městě, kde se rozhlaholil zvon svobody a vyzváněl po dobu války statečným i malověrným, o místech, kde bydlili a kudy chodili dnes slavní synové amerických dějin, autor deklarace aristokratický Tomáš Jefferson, Samuel Adams a John Adams, americký genius z lidu Benjamin Franklin, bohatý majitel plantáží Jiří Washington, ohnivý Patrick Henry z Virginie a jiní a jiní, když vyhlásili nezávislost a rozhodli se obětovat vše za principy americké demokracie. Ač byly naštěstí zachovány hlavní budovy té doby, kolem dokola náměstí nastaly v minulém století velké změny. Památné budovy, na př. Franklinův dům a mnoho jiných bylo zbouráno a na jejich místě vznikly ulice bezvýznamných, dokonce nevzhledných domů, malých i velkých. Teprve nyní si Američané uvědomili, že zničili místa národu drahá. Tak jako Williamsburg ve Virginii, jde se teď ve Filadelfii po stopách dějin. Bloky novějších domů z devatenáctého i dvacátého století ve staré čtvrti byly teď rozbourány, hledají se základy původních domů, studují se staré mapy a záznamy, upravují se a přestavují do původního stavu staré domy, ze ssutin se buduje stará čtvrť, jaká bývala v letech, kdy se rodila tu svoboda. Je to úkolem Independence National Historical Park za vládní podpory. Škoda, že si Američané nevážili svých historických památek i historického vzhledu svého města, ale netrpělivost a touha po stálé změně, hlavně po novém, jsou rysy naši nenapravitelné povahy. TÝDEN POROBENÝCH NÁRODŮ. Před třemi lety, dne 17. července r. 1959, kongres přijal resoluci o porobených národech, v které se president Spojených států žádá, aby třetí týden v červenci byl jím prohlášen za Captive Nations Week a aby podobné prohlášení bylo vzneseno každoročně dokud se nevrátí svoboda a nezávislost všem porobeným národům. V senátě uvedli resoluci senátoři Paul H. Douglas, demokrat z Illinois, a Jacob Javits, republikán z New Yorku. Po dva roky vyhlásil president Eisenhower prohlášení o porobených národech. Z komunistických novin víme, že jsme udeřili na nejzranitelnější místo celé komunistické stavby — na nesvobodu sovětských kolonií. Chruščov dal najevo svou zlobu a odmítal vůbec mluvit o národech za železnou oponou. Chce vystupovat před světem, zvláště před zaostalými zeměmi Afriky a Asie jako ochránce všech ujařmených a nemůže proto připustit, aby se mu připomínalo, že nejhorším utla- čovatelem je sovětský imperialismus. Za návštěvy vice-pre- sidenta Richarda Nixona v Moskvě stále se rozhořčeně vracel k presidentskému prohlášeni. Lid za železnou oponou, i vězňové se dověděli z komunistického tisku o americké manifestaci za porobené národy a čerpali morální posilu z našeho ujištění, že na né nezapomínáme. [pageend1]VĚSTNÍK ČERVENEC-SRPEN 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VĚSTNÍK JULY-AUGUST 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. Ve svých resolucích, vydaných k “Týdnu porobených národů’’ hájíme toto stanovisko: svobodný svět neuznává a nikdy neuzná dnešní status quo, poněvadž dnešní uspořádání střední a východní Evropy je nespravedlivé a neudržitelné; dále, otázka porobených národů musí být nastolena při každém jednání mocností se Sověty a na každém zasedáni shromáždění Spojených národů. Letos president Kennedy vydal prohlášení a guvernéři států Connecticut, Delaware, Oregon, Texas a ovšem guvernér státu Illinois Otto Kerner, dále starostové měst Memphis, Tenn., Elizabeth, N. J., Alburquerque, N. M., Denver, Colo., Kansas City, Kans., Indianapolis, Ind., Portsmouth, Va., Jefferson City, Mo., Detroit, Mich., Providence, R. I. V New Yorku a Chicagu bývají manifestace velkých národnostních skupin. Tak v Chicagu letos se připravují na “Den porobených národů” v neděli, dne 15. července, na velkou schůzi v Grant parku. Početně jsou obyčejně zastoupeni Poláci, Litevci, Ukrajinci, Svobodná Čína, Chorváti a doufáme i Čechoslováci. Československá národní rada americká rozeslala dopisy krajanským organisacím se žádostí k účasti, pokud možno v krojích, postarala se o tiskovou službu a vypraví autobus z úřadovny do Grant parku. Za guv. Kernera promluví náměstek guvernérův Samuel Shapiro, litevský generální konsul Petras Dauzvar- dis a předseda Ligy Američanů ukrajinského původu Du- žanský a zástupce starosty města plukovník Jack Reilly. KOMUNISTICKÉ ŘEŠENÍ PROBLÉMU POLITICKÝCH VĚZŇŮ. Českoslovenští komunisté sice po léta vydatně zavírali z politických důvodů své protivníky, ale odsuzovali je podle paragrafů Zákona na ochranu republiky, stanovícího tresty za velezradu, špionáž atd. Přitom současně tvrdili, že nemají žádné politické vězně. Problém tedy řešili zrušením problému; jenže ten není vyřešen tím, že se řekne: problém neexistuje. Problém existuje dál. Toto jejich sebeobelháváni mělo tři důvody: 1) působit na vlastní a světovou veřejnost dojmem, že celý národ podporuje komunistickou politiku a že nikdo není proti, 2) nepřiznat a neposkytnout práva a výhody, příslušející politickým vězňům v demokratických zemích, 3) vytvořit psychologické rovnítko mezi politickým vězněm a kriminálním zločincem, což mělo ospravedlnit tvrdost komunistické diskriminace vůči svým protivníkům. Toto řešení “zrušením” problému se ukázalo nedostatečné; ani komunisté se nemohou obelhávat věčně. Každému, kdo lže, je trapné přiznat se ke lži. A protože skutečnosti jsou silnější než komunistický sebeklam o neexistenci problému politických vězňů, komunisté, když letos vyhlásili už druhou svou amnestii jen pro politické vězně, přiznali, že přece jen řeší problém, který pro ně přece neexistoval. Řešení je svérázné. Ale zopakujme si komunistické amnestie: V červnu 1948 Klement Gottwald vyhlásil nepříliš rozsáhlou amnestii pro několik druhů delikventů. Amnestoval také osoby “provinivši se politicky”, ale jejichž trest nepřesahoval jeden rok. Při tehdejší vysoké výměře trestu za politické činy, amnestovaných bylo pranepatrně. V roce 1953 Ant. Zápotocký udělil amnestii pro řadu deliktů s výjimkou politických. Je známo, že Gottwald i Zápotocký zastávali názor, že amnestie politickým vězňům je vždy projevem slabosti režimu a tak politickou amnestii nevyhlašovali, aby měli pocit síly. V květnu 1955 Zápotocký, chtěje slavně oslavit 10. výročí vstupu Rudé Armády do Prahy, udělil amnestii rozsáhlejší jak pro kriminální delikty, tak pro většinu osob, odsouzených podle tzv. retribučních dekretů o potrestání německých spolupracovníků. Touto amnestií byl také snížen dosavadní doživotní žalář v trvání 30 let na 25 roků. Toto snížení trestu dokonce bylo provedeno i u politických vězňů pokud měli jeden trest; měli-li dva či více a přesahoval-li součet 25 let, bylo nutné sloučení trestu v jeden. Sloučeni nebylo prováděno automaticky a přestože zákon vlastně stanovil nejvyšší trest na svobodě ve výši 25 let, řada vězňů měla tresty nesloučené a tím i nesnížené. Také Ant. Novotný se roku 1957 při své amnestii držel linie dvou svých předchůdců (pokud jde o amnestii jako projev slabosti), a proto neamnestoval žádné politické vězně. Nařídil ale přezkoušení případů přestárlých mužů a žen, nevyléčitelně nemocných a těhotných žen. Ministerstvo spravedlnosti, pověřené touto zastřenou úřední revisí rozsudku dalo pak na jaře 1959 příkaz k propuštění mnoha přestárlých mužů i žen, lidi na umřeni a těhotných i z řad politických vězňů. V roce 1960 se ukázala potřeba nového řešení starého problému. Za těch dvanáct let existence komunistického režimu se totiž změnil poměr mas ke KSČ. Komunističtí vůdcové, chtějíce obnovit ztracený kontakt, museli dočasně ustoupit některým požadavkům mas a pokusit se vytvořit dojem určité liberalisace režimu a tak ukázat, že režim má lidskou tvář. Jedním z opatřeních byla také amnestie z 9. května 1960, tentokrát Novotným odůvodněná jako “projev síly” režimu. Skutečná hodnota této dialektické změny stanoviska k amnestii pro politické vězně se ukáže na faktu, že to není amnestie promíjející zbytek trestu, ale vlastně jen podmínečné propuštění, stanovící zkušební lhůtu 10 let. Strana chce vytvořit dojem opravdové síly režimu — což má být vyvoláno tím, že se amnestie týkala jen politických vězňů, bez ohledu na charakter jejich “zločinu” a bez ohledu na výši jejich trestu a výši zbytku trestu — ale sama ve svou sílu příliš nevěří, což vyplývá z rozhodnutí zrušit zbytek trestu až po desetileté zkoušce “života řádně pracujícího člověka” a ze šesti výjimek: nebyli totiž propuštěni ti, kdo buď zakládali, organisovali či vedli “protistátní skupi- (Pokračování na str. 5.) 2 • VESTNÍK [pageend2]JAROMÍR ZÁSTĚRA: ABY V NÁS NEZEMŘEL ČLOVĚK . . . II. Nelidskost nesvobody. Jistě neni novou myšlenkou, že nesvoboda a nelidskost jsou časově i prostorově vzájemně podmíněny. Lidstvo za své existence muselo zkušeností své vlastní krve a bolesti vícekrát potvrzovat vzájemnou podmíněnost dvou zel, z nichž nesvoboda nemůže vést než k nelidskosti, právě tak jako se nelidskost nemůže zrodit než v nesvobodě. Ale lidstvo — ke svému neštěstí — na tento vzájemně příčinný zákon nemysli, dokud by ještě nesvobodě i nelidskosti mohlo zabránit, a tak i generace našeho století byly už nejméně po dvakráte svědky objektivní i subjektivní neexistence svobody, a tudíž i objektivní a subjektivní existence nelidskosti. Mon- tesqieu totiž vyslovil pravdu, když řekl, že “svoboda je, když je, a když je vědomí, že je”. Jenže toto by se mohlo někomu zdát jen teorií, kdyby. . . Kdyby nebyly národy, které skutečností nelidskosti podmínek, ve kterých je nutí žit jejich vládci, dokazují, že jsou nesvobodné. Protože tam, kde existuje nelidskost, tam nemůže existovat svoboda! Nebudu říkat o komunistickém Československu, že je to nesvobodná země, protože svobodu si může vykládat a chá- Jaromír Zástěra s přítelem Petrem Křeheiem po příjezdu do Ameriky. pat každý jinak, úměrně ke svému světovému či životnímu názoru, úměrně ke své inteligenci, morálce, potřebám a touhám, i když je zřejmé, že svoboda jednoho člověka začíná a také konči tam, kde už jsou práva a svoboda druhého člověka. Ale zdá se, že bez dlouhých filosofujících diskusí každý — pokud ještě zůstal člověkem, pokud má rozum, cit a svědomí — může bez dialektického zaměňování obsahu pojmů říci, že je nelidský takový režim, který likviduje životy, svobodu, lidská práva, mír i majetky nejen svých ideových odpůrců, ale i těch, kteří chtěli “jen žít” a “nezapojili” se do všech akcí režimu a dokonce i těch, kteří se “zapojili” a režim ze všech sil podporovali. V komunistickém vězeni vždy najdete jako vězně nejen odpůrce komunismu, a “neutrály” s komunismem tiše koexistující (až do zatčení), ale i uvězněné členy a funkcionáře komunistické strany. K těmto již známým faktům bych chtěl jen připojit několik skutečností, jak jsem je na vlastní kůži prožíval v uplynulých třinácti letech svého pobytu v komunistickém žaláři v Československu, abyste z těchto podminek, v jakých museli žít — lidé, mohli dojít k přesvědčení, může-li existovat svoboda, tam kde neexistuje lidskost. Tam, kde po roku 1953 jevily se nám teprve první náznaky toho, že nebudeme, my političtí vězňové, jako celek “zlikvidováni” a kde teprve až definitivně od roku 1960 jevily se nám materielní podmínky ve vězení jako dosti uspokojivé (v porovnání se situací do r. 1953), bylo by snad možno, i když ne úplně přesně, to dlouhé období od února 1948 až do dneška rozdělit na několik svými zvláštními znaky charakteristických period. První rok trvání komunistického režimu byl jakousi exposicí do brutality následujících čtyř let: jakoby na lidech zatčených v tom prvním roce moci přezkušovali všechny své metody a samozřejmě za nejúčinnější si vybrali fysické násilí kombinované s násilím psychickým a morálnim. Vzedmutá vlna revolučního nadšení dávala tenkrát členům Státní bezpečnosti takové sebevědomí a jistotu, že nebylo neslušnosti, hrubosti, násilí či zločinu, jehož by se nedopustili. Snad nikdo, kdo byl tehdy zatčen, neproklouzl vyšetřovacím aparátem bez bití anebo alespoň bez facek. Přibližně od léta 1949 do konce roku 1953 trvalo to nejstrašnější období: na pankráckém oddělení A. III. pravidelně přibývalo i ubývalo několik odsouzenců z počtu asi 20 až 40 stále odsouzených k trestu smrti provazem. Od ledna až do dubna jsem roku 1950 vídával přijíždět velký automobil s rakvemi pro těla odsouzených k smrti a ten den brzo ráno popravených. Komunistická terminologie má pro to specielní výraz: “likvidace třídních nepřátel”. Byla to léta krvavých zkoušek českého a slovenského národa, když příslušníci komunistické Státní bezpečnosti, zpiti vlastní neomezenou mocí, fysicky vyhlazovali desítky statečných synů a dcer národa, jejichž mučednická smrt jistě bude v českých zemích i na Slovensku nezapomenuta. Chtělo by se připomenout několik jmen, ale všichni ti mrtví způsobem své smrti i velikosti své lásky ke svobodě vlasti, svojí statečností i svojí obětí byli si rovni. V oněch letech bylo na vyšetřovacích odděleních také dosti sebevražd. A protože znám příčiny, jaké často k sebevraždě vedly, nemohu ne- prohlásit, že dobrovolný odchod ze života nemusi být vždycky znakem ztráty viry ve vítězství ideje nebo osobní slabosti, ale naopak projevem síly ducha. Po roce 1948 bylo trestné všechno téměř, co směřovalo proti absolutistickým zájmům komunistické strany, která se ztotožnila se státem, a tak nejen činy a slova, ale i myšlenky a úmysly proti komunistické straně byly trestné jako t.zv. protistátní činnost. Policie vinu nedokazovala, každý měl politické policii dokázat svou nevinu. Hlavní zásadou tehdejších státních soudů bylo trestání předpokládaných, ale nedokázaných; a tak soud nemaje důkazy, “došel k přesvědčení, že X.Y. by mohl . . ., kdyby ...” a proto: šibenice, doživotí, dvacet, patnáct let. Kdo dostal trest od 10 let do 15 let, byl prohlášen za “troškáře” a kdo dostal pod 10 let — za “skokaře”, protože podle cynismu “estebáků”, ten první dostal prý jen trošku a ten druhý prý tam jde jen na chvíli, na skok. Když nebylo dosti materiálu, který by formálně mohl založit skutkovou podstatu nějakého trestního činu, bezpečnostní orgány si věděli rady, jak takový materiál vykonstruovat. Jenže tyto metody postihly plnou váhou své nelidskosti také ty, kteří si je vymysleli proti nekomu- nistům a když mnozí z těch vyšších důstojníků Státní bezVESTNIK • 3 [pageend3]pečnosti později se objevili ve vězení také ve vězeňské uniformě a s vytlučenými zuby, už věděli, že v tom jednání jejich bývalých kolegů s nimi mnoho humanity nebylo. V těch letech byly věznice přeplněné; samotky, původně pro 1—2 vězně, byly obsazeny 5—7 vyšetrovanci; některé internační tábory pro Němce byly rozšířeny a byly postaveny nové koncentrační tábory, zvláště pak v oblasti uranových dolů na Jáchymovsku a na Příbramsku, kde jich celkem bylo 17 s průměrnou kapacitou asi 25 tisíc vězňů. Stravy v těch letech bylo strašně málo, a protože byl hlad, nikdo z té většiny vězňů, kteří měli 20—30 procent pod váhu, se nezamyslel nad jakosti jídla. Poněkud lepši strava ve stejném období byla na tzv. venkovských komandech, kde práce na stavbách, na uhelných a uranových dolech a na polích nebo v cihelnách vyžadovala vzhledem k tělesné námahavosti větší příděly stravy, a pak, také se tam občas našel “zapomenutý” chleba či svačina nějakého civilisty. Ale i na táborech až do roku 1954 se střídala období určitého hladu s obdobími poměrné nasycenosti a často dva lágry v sousedství a současně měly dva různé “režimy stravy”. Od roku 1948 až do 1953 nebylo ani velkých výkyvů v chování našich strážců •— bachařů” — a jejich jednání s vězni. Jen tu a tam se našel některý, který si zachoval lidskou tvář v té nelidskosti. Bachaři na př. na Borech nosili pendreky a používali jich víc než dost; velitel horské korekce Vrabec tloukl vězně v korekci bezdůvodně, jen tak, že ho to “bavilo”, byl tak benevolentní, že nechal vězně, aby si vybral, chce-li být zbit pendrekem nebo chce-li si nechat nafackovat. Vědomi si své moci nad vězněm, bachaři se chovali provokativně, hrubě a hulvátsky. Ve strašných podmínkách existovali vězňové, kteří museli drát peří. Kdo nesplnil pracovní úkol, byl potrestán zkrácením beztak již hubené stravy o polovinu a to pro 14 dm či celý měsic a nesplnil-li i v dalším měsíci svoji pracovní normu, tzn. 66 dkg. čistého peří, dostal pobyt v korekci. Pan kpt. Šafarčík nejraději dával 3x12 (12 dní v temnici bez oken, 12 tvrdých loží na betonu s jednou pokrývkou, 12 dni bez stravy). Bylo to uděláno téměř vědecky, aby tam nikdo nezemřel, ale trápil se na hranicích mezi životem a smr ■ tí. Bylo zvláště na táborech mnoho útěků; byl-li “útěkář” dopaden mohl dostat trest až do 25 let navíc ke svému trestu a někdy to dopadlo tragicky, zastřelením v “pásmu ostřelovacím”, ale utíkalo se na svobodu stále. V těchto letech životní nejistoty pro každého z nás, kdy vše bylo tak strašné, byla jediná vlastně jistota: naděje, která vše ozařovala a posilovala, že jednou až život zase bude zbaven násilí a nesvobody, opět bude možno žít lidsky a radovat se ze života. A byla to tenkrát víra, že to bude brzy, co nám pozvedalo srdce, když už umdlévala. Je to už tak dávno. Vždyť od toho roku 1953 se tolik změnilo okolo lidí i v lidech. A jen dva stavy zůstaly: stav nesvobody (a z něho vyplývající tentokrát jemnější formy nelidskosti) a stav naděje. Ani tomu nemůže být jinak, vždyť na dně zoufalství bývá i naděje. Kdyby pohasla, už by nemělo smyslu žít, bylo by to již znamením přicházející smrti, protože naděje je to poslední, “to, co v člověku umírá až před smrtí”. ❖ * ❖ V příští III. části “Lidé a nelidé ve vězení” chtěl bych upozornit na změny k lepšímu, ale i k horšímu, které nastaly od roku 1954 a zmínit se o psychologických problémech dlouholetého uvěznění. Z DOPISŮ NAŠICH DRAHÝCH. Všichni ve staré vlasti se zabývají problémy zásobování. Jak to přijde, že sedmnáct let po válce zásobování selhalo, takže v úrodné kdysi zemi je nedostatek. Na co se vymlouvá komunistická vláda, když se nic neděje bez jejího svoleni, na koho svaluje vinu, když je doma svrchovaným pánem nad statky a životy občanů ? Půda velkostatkářům byla dávno vyvlastněna, byla vzata i malým rolníkům, všichni byli nakomandováni do práce pro vládu, bud’ na vládnich statcích nebo do továren. Teď se projevují následky komunistického hospodaření. Všude na západě životní úroveň stoupá, zatím co v Československu klesá. Pražští studenti na to odpověděli vtipem při májové demonstraci: “Nemáme co do huby, dáváme to do Kuby.” Dostáváte-li dopisy z Československa, neříkáme vám nic nového o špatném zásobování. Vaše dopisy zní přibližně takto: Z Prahy píše sestra do Chicaga: “My zde stojíme fronty na všechno, na maso, na brambory, na vajíčka. Jsem Ti tak namíchaná, ale nedá se nic dělat. Chceme jet na prázdniny do Týnce, ale máme starost se zásobováním, na venkově je někdy hůř než ve městě.” Z Plzně: “Ráno vstáváme časně, protože se pořáde stojí ve frontách. Už nejen na maso, je to i zelenina, brambory, prostě jídlo — jídlo. Na maso chodí lidi do fronty už ve 2 hod. v noci, jen aby něco dostali, když budou první. Vajíčka se dávají po 10 korunách. — Plevel a koukol všechno dusí. Teď již neslyšíme nic o mandelince bramborové, to utichlo, ale ta lebeda tak rychle roste, že není někdy řepu ani vidět, takové spousty lebedy. Nebude-li v příští sklizni dost brambor, bude vše katastrofální. — Uhlí jsem objednala v půli května a to snad dodají v červenci, ale je to hnědé uhlí a samý prach. Jednotlivci nikdy nesloží celou fůru, jako to bývalo před lety, jen po troškách a tři kola dříví. Pak musíme objednávku dělat znovu.” Komunistický tisk nemůže již zamlčet nespokojenost lidu s mizernou dodávkou životních potřeb. Chlácholí, vymlouvá i namlouvá lidu, o co se má lépe za komunismu než lid v západní Evropě za kapitalismu. Lid na to odpovídá šibeničním humorem: “Víte, co je to sardinka? No, přece velryba v socialismu.” Komunistům již nikdo v Československu nevěří, ale rudý tisk si stále vymýšlí svoje pohádky, o tom jak je doma blaze a jak strašný je život v kapitalistických Spojených státech. Poměry jsou v USA tak hrozné, že ani “nejdynamičtější president Kennedy si neví rady,” referuje o washingtonské novinářské konferenci čsl. zvláštní zpravodaj K. M. v pražských “Květech”. Neví si prý rady “s bytovou otázkou, s vysokými cenami, katastrofální situací starých lidí, s gangsterismem zabijáků z povolání a na burse, s dlouhou frontou nezaměstnaných, žebrajících v automatech o zbytky jídla atd.” Novinář končí připomínkou: “Většinu těchto typických amerických zjevů pamatují starší občané Československé republiky, neboť je zažili na vlastní kůži za bur- žoásních vlád. Jak se vám libí?” Redaktor Alois Humplík nadepsal svůj článek “Jak žijí prostí Američané”. “Čtyřicet až padesát milionů Američanů živoří. Tito lidé jsou zmrzačení fysicky i duševně a jejich životní úroveň je pod lidskou důstojnost. Jestliže neumírají hladem, pak zcela jistě hladovějí.” Dle jiné statistiky 38 milionů Američanů žije v bidě a dalších 39 milionů strádá, tedy 77 milionů lidí, což se rovná dvěma pětinám obyvatel Spojených států. “Jen sedm procent obyvatel lze považovat za skutečně zámožné lidi. Země se řiti z jedné deprese do druhé.” České vydání “Světa Sovětů” lituje Američanky, poněvadž v podmínkách kapitalismu nikdy nedosáhnou rovnoprávnosti a svobody jakou mají sovětské ženy, nemohou se na př. nikdy uplatnit politicky. (Je pravda, že v ČSR dosáhly ženy rovnoprávnosti v práci, vykonávají i těžké práce při stavbách, nosí těžké náklady, pracují v továrnách na úkolech, které americká žena vykonávat nesmí.) Takto líčí komunisté a jejich tisk poměry ve Spojených státech. Až do nedávna střežili a zakazovali každý americký film, knihu, noviny, z nichž by si občané mohli udělat představu o našem způsobu života. Z amerických knih a filmů byly vybrány jen takové, líčící život ubohých, strádají4 • VĚSTNÍK [pageend4]cích nebo nešťastných, nebo knihy a filmy z minulého století, aby se neobjevily na plátně moderní ulice a čtvrté, nebo knihy a filmy z docela jiného než severoamerického prostředí, na př. od Ernest Hemingwaye příběh kubánského starého rybáře “Old Man and the Sea’’. AMERICKÝ PAVILON V BRNĚ. Konečně po dvanácti letech komunistická vláda mění taktiku a povoluje americký pavilon na brněnském mezinárodním veletrhu. Bude to poprvé od zavření americké knihovny v Praze a v Bratislavě U.S. Information Agency, co bude dovoleno Američanům předstoupit veřejně před československé občany. V americkém paviloně bude předveden náš způsob života, představitelem bude průměrný americký mechanik, zaměstnanec National Cash Register, který přijede do Brna se ženou i dětmi a který bude na výstavě předvádět svůj pracovní úkon na elektrickém stroji. Vystaveno bude jeho rodinné auto a i model domku se zařízením. Budou udány ceny všeho, s uvedením jeho platu, pojištění atd. Účelem americké výstavy je podat poctivě obraz našeho života, nikoli milionářů, nýbrž dělnické rodiny, o kterou má komunistický režim vždy hlavní zájem. Jedno je jisté. Českoslovenští občané se pohrnou do amerického pavilonu. Slýchali dosud jenom kusé popisy, některé věci z našeho života si nemohou vůbec představit. Jedna stará žena na př. se děsí moderních bytů v mrakodrapech, “vždyť se ani sluníčko skrze ty domy k vám nedostane.” Panují oba extrémy: jedni si představují americký blahobyt bez práce; druzi nevěří, že v USA máme sociální pojištění, které je stále rozšiřováno, že unie chrání zájmy dělníků atd. Nikdo z nich si nedovede představit naše moderní kuchyňky, systém zjednodušeného nákupu, vaření a vedeni domácnosti. Víme předem co bude psát komunistický tisk o americkí? výstavě. “Nevěřte Američanům, to je samá lež!” A budou pokračovat ve své proti-americké propagandě. “Svět v obrazech” nedávno popsal bezmasný oběd vyhladovělého amerického dělníka. “Svobodné Slovo” ze dne 20. června se po- šklebuje americkým milionářům, toužících marně po kubánském pomeranči, “který si teď našel cestu na náš stůl a tam již zůstane”. PIŠTE PRAVDU DO STARÉ VLASTI. Je naší povinností psát do staré vlasti pravdu. Napište každý svým známým v Československu, jak bydlíte a jak žijete. Popište své okolí. Když se zamyslíte nad svým životem dříve a dnes, poznáte jak mnoho se změnilo ode dne vašeho příjezdu do Ameriky. Před padseáti lety těžce se pracovalo, zvláště na farmách než byly zmechanizované. Oč se mají lépe vaše děti a vnuci! Porovnejte svůj život s požadavky dnešní generace. Pravda, přiznáváme se k různým nedostatkům a hledáme nápravy cestou rozumného vývoje. Napište poctivě kolik dnes vydělává dělník, řidič nákladního auta, zedník, bar- víř, krejčí, pekař, sazeč, sekretářka v kanceláři, skladník, učitel, listonoš. Z vašeho popisu udělají si v Československu 'sami představu, jaký je u nás život. Zodpovězte některé otázky, na př. mohou vaši vnuci navštěvovat vyšší školu? Jezdí vaše rodina na prázdniny společně a kam? Máte sociální pojištění? Máte úspory? To je všechno velice zajímavé. Vyvarujte se však jakékoli kritiky komunismu, ohrozili byste své příbuzné, pište jenom o sobě a své rodině. Pište a pošlete obrázky z vašich cest, svého domova, svého okolí. Pište! OD ŠESTI K PĚTI. Konečně musel komunistický režim veřejně doznat, a to ve zprávě Národnímu shromáždění, dne 5. července, že v minulém roce Československo nesplnilo hospodářský plán, ani v průmyslu, ani v zemědělství, že poklesla výroba, jakost zboží, výkonnost pracovních sil. František Kajda dokonce prohlásil, že letos nastanou značné potíže. Je jistě mnoho důvodů, proč životní úroveň zase poklesla, proč selhalo zásobování, proč vláda byla nucena odložit sjezd na podzim. Je to v prvé řadě nesmyslné, překotné, až nelidské vyvlastňování zemědělců, malo- i velkoobchodníků, budování velkoprůmyslu bez ohledu na obyvatelstvo a domácí potřeby, sledování moskevského světového plánu na úkor Československa, velká únava přepracovaného obyvatelstva, nechuť československých občanů se obětovat za cizí zájmy atd. Zisky práce československého lidu plynou jinam, na východ a všemi směry do zaostalých zemí Afriky a Asie.' Československý občan by věděl, jak tomu udělat konec a říká to vtipem. Vypráví o Širokém, kterého prý se ptal Chruščov o radu. "To je snadná věc,” odpovídá mu Široký. “Jednoduše zruší se železná opona na západ, otevřou se západní hranice a zavřou se hranice na východ a hned nám bude dobře.” Řekli to i studenti vtipem za květnové demonstrace: “Kuba si (ano), maso ne.” Dokud bude komunistická vláda podporovat kde koho z politických důvodů, nebude u nás ma’sa. Sověty vykořisťují své kolonie. Z Československa vyvezly její bohatství uranové rudy z jáchymovských dolů, kde tisíce politických vězňů muselo pracovat. Československo stále doplácí na svůj zahraniční obchod, že draze od Sovětů kupuje a lacino jim prodává. Když se prodává na př. sovětská pšenice v západní Evropě za 56 rublů, Československo musí platit 70 rublů; když stojí sovětské uhlí v západní Evropě 8 rublů, Československo platí 14 rublů. R. 1960 na obchod se Sověty doplatilo Československo 352 milionů dolarů. To je cena, kterou komunistická vláda musí platit Sovětskému svazu za to, že udržuje komunisty u moci, jinak by byli smeteni. Sovětské kolonie potřebují cizí valuty, t. j. dolary, anglické libry, švýcarské franky atd., aby mohly jich použít pro své politické, hospodářské a hlavně podvratné účely. K získání valut, prodávají své zboží v cizině hluboko pod cenou za tak zvané dumpingové, ztrátové ceny. Na př. cukr v Československu je 8krát až 17krát dražší než se prodává ve Švýcarsku. Automobil “Škodovka” se nabízí v New Yorku za $1,000, i $800, zatím co v Československu nejsou auta k dostání, nebo za pětkráte vyšší cenu. Jakou cenu mají auta v ČSR. se dočteme v oznámkách pražských novin “Prodá se”. Za staré, předválečné malé auto dostane majitel 20,000 kčs. i více. “Večerní Praha” dne 4. listopadu se na př. rozepsala o případech škůdců a uvedla, že za malou aerovku (nejmenší auto z předválečné doby — z roku 1930!!!) dostal majitel 16,300 kčs. K tomu dodává “Večerní Praha”, že majitel byl odsouzen za svou činnost a za to, že “nenabídl” státu stroje ze své bývalé dílny, nalezené u něho při domovní prohlídce. Z toho všeho vyplývá, že za dnešního vykořisťování československý lid se nemůže dopracovat slušného živobytí, dokud hospodářství slouží sovětským zájmům a vláda nemilosrdně stíhá vlastní lid. KOMUNISTICKÉ ŘEŠENÍ— (Pokr. ze str. 2.) ny”, teroristé, sabotéři, agenti rozvědek a ti, “kdo hrubým a soustavným způsobem narušovali převýchovu za pobytu ve vězení. U těchto výjimek neexistovaly přesné jejich definice, a proto výklad (kdo je agent, kdo organisátor atd.) byl libovolný. Rozhodující byla nebezpečnost pro komunistický režim a to rozhodovalo o osudu: buď propuštěni na podmínku 10 let, nebo ponechání ve vězení pod záminkou některé z výjimek. Amnestie z 9. května t. r. je vlastně druhou amnestií pro politické vězně. Je to opět podmínečné propuštěni s desetiletou zkušební lhůtou, požadující “příkladně řádný život pracujícího člověka”, po nichž teprve by mohl být zrušen zbytek trestu. To pro propuštěné znamená stálé nebezpečí, že budou vzati zpět do vězení pod záminkou, že nevedou řádný život pracujícího člověka. Z odůvodnění letošní podmíněné amnestie vyplývá, že komunisté nebyli schopni “převychovat” v kriminálech. Spoléhají teď na to, že kolektivy pracujících budou přímo výchovně působit na propuštěné a že tento výchovný proces bude úspěšný, bude-li uskutečňován na svobodě. Jaké budou výsledky i důsledky může si každý domyslit. VĚSTNÍK • 5 [pageend5]RESOLUCE ČESKOSLOVENSKÉ NÁRODNÍ RADĚ AMERICKÉ ZE SJEZDU SLOVENSKÉHO SOKOLA V PITTSBURGHU. Delegáti shromáždění na XXI. sjezdu S.T.J.S., zastupující 22,000 členů ve Spojených státech, tím vyjadřují Československé národní radě americké uznání za její stálý a neúnavný zápas o uchování dědictví českého a slovenského národa — za její neoblomný postoj vůči komunismu a všem to- talitárním ideologiím, za její ohromnou práci pro zachováni svobody a demokracie v této zemi a za její neustávající úsilí o obnovení svobody v Československu a přinesení svobody porobeným zemím za Železnou oponou. Rovněž vyjadřujeme své díky a ocenění Radě za všechnu spolupráci a podporu, poskytovanou naší organisaci a přidruženým okrskům a jednotám. Naše národní poslání. Snad se někdo ptá, proč máme nadále pracovat v Československé národni radě americké sedmnáct let po válce. Starokrajané ve dvou světových válkách věnovali se vlasteneckému úsilí. Kdo po nich převezme národní štít? A tu se ptá mladá generace narozená v Americe, ptají se i nově- přijetí, jaké jsou naše cíle v Radě, oč vlastně usilujeme, a má to vlastně cenu? Za nás odpovídá Dr. Vlastislav Chalupa, jeden z novo- Američanů, činný v Československém zahraničním ústavě v exilu dopisem předsednictvu Rady: “Když se na konci minulého a na začátku tohoto století formulovaly naše národní cíle, odpověděl Masaryk na otázku, jak může náš malý národ oprávnit svou existenci vedle národů velkých, tím, že poukázal na naše národní poslání: tímto národním posláním mu byla “humanita”, kterou chápal jako drobnou, ustavičnou a opravdovou práci pod zorným úhlem věčnosti. Jestliže se dnes vyskytne otázka', jaké oprávnění má existence naší národní větve v Americe, můžeme dát odpověď stejnou. Dnešní otázkou svědomí každého národa i státu, také a zejména Spojených států je, zda se smíří s nesvobodou jiných, která nakonec vyústuje v nesvobodu vlastní. Není náhodou, že na tuto otázku nejvýrazněji odpovídá právě Československá národní rada americká jako mluvčí národní větve naší ve Spojených státech. A proto, že na tuto klíčovou otázku odpovídá správně, a čím správněji na ni odpovídá, přerůstá své omezení na Spojené státy a stává se hlasem všech Čechoslováků ve světě i hlasem národa doma. Dovede-li Československá národni rada americká splnit úspěšně tento svůj úkol, budou jí a těm, kdo jí její posláni ukázali a na správné cestě ji vedli — patřit diky budoucnosti. Mohu-li Vám při této práci svými skromnými silami jakkoli pomoci, budu si to považovat za čest a vyznamenáni.” S bratrským pozdravem, Vlastislav Chalupa. ROZVOJ SLOVANSKÝCH STUDIÍ VE SPOJENÝCH STÁTECH. Americké občany slovanského původu jistě potěší zájem, který je v poslední době věnován studiu slovanských národů ve Spojených státech. První a hlavni příčinou tohoto zájmu je ovšem dnešní postavení sovětského Ruska v mezinárodní politice. Ale studium ruského komunismu si brzy všude vynutilo zavedeni studia ostatních národů, které si podmanil, a od studia ruského jazyka se brzy přešlo ke studiu ostatních jazyků slovanských, které jsou s ním spřízněny. Nakonec se došlo k názoru, že studium slovanských jazyků, literatur, dějin a kultury vůbec má svou vlastní cenu a musí mu být vyhrazeno důležité místo v programu koleji a universit bez ohledu na praktické pohnutky, vyplývající ze současné mezinárodni situace. Amerika došla k tomuto poznání trochu pozdě, ale způsob, jakým se snaží dohnat zameškaný čas, udivuje nejednoho Evropana. Půjdou-li věci dál stejným tempem, budou brzy evropští odborníci jezdit studovat do Ameriky. Až dosud tomu bylo naopak, američtí odbornici jezdili studovat do Evropy. O tom mě ujistil jeden člen britského vyslanectví ve Washingtonu, který se nedávno zastavil na Chicagské universitě po objížďce hlavních středisek slovanských studii na amerických universitách. Podle jeho názoru hlavní příčinou amerického úspěchu je hluboký zájem americké vlády o rozvoj slovanských studií v Americe a potom americká “togetherness”, které se Evropané tak často rádi smějí. Evropský učenec je více méně ponechán sám sobě a jemu se to tak líbí. Když se sejdou dva evropští vědci, popovídají si, popijí, a když se rozejdou, posílají si pohlednice. Když se sejdou dva Američané, popovídají a popijí si také, ale než se rozejdou, utvoří aspoň jeden výbor a dva nebo tři podvýbory. A když se rozejdou, posílají si šeky. « Toto je sice typicky britský humor, ale v podstatě vyjadřuje skutečnost. Tak nějak vznikaly všechny americké or- ganisace, v kterých se spojili američtí vědci ke společné práci a vzájemné podpoře. Takovým organisacím se obyčejně lehko podaří získati pozornost a podporu americké veřejnosti. V oboru slovanských studií jednou z nejzasloužilejších organisaci tohoto druhu je společný výbor pro slovanská studia (Joint Committee on Slavic Studies), utvořený Americkou radou vědeckých společností (American Council of Learned Societies) a radou pro výzkum v společenských vědách (Social Science Research Council). Tento výbor podporuje práci profesorů a studentů ve všech oborech slovanských studii, přispívá na vydáváni odborných časopisů, pořádání vědeckých sjezdů a konferencí, atd. Zvláštní podvýbor (Coordinating Committee on Slavic and East European Library Resources) byl zřízen ve spolupráci s asociací vědeckých knihoven (Association of Research Libraries), aby se zabýval obtížným problémem jak vybudovat slovanské sbírky amerických knihoven. Jiný výbor, Joint Committee on Slavic and East European Grants podporuje výzkum profesorů a uděluje stipendia studentům. Potřebují-li podporu k cestování do zahraničí, obracejí se na jinou organisaci tohoto druhu, Inter-University Committee on Travel Grants, kterou utvořilo asi třicet vedoucích universit. Od r. 1958 tato organisace také spravuje fondy, které zřídila federálni vláda k podpoře cest do zemí za Železnou oponou. Vedle těchto podpůrných organisaci vznikla řada organisaci členských, které sdružuje vědce a jiné osoby, které se zajímají o studium slovanských národů, vydávají odborné časopisy, pořádají sjezdy a konference a propagují zavedení slovanských studii, zvláště studium slovanských jazyků, na všech školách, počítaje v to i školy obecné a střední. Takovou organisaci je na příklad Committee for the Promotion of Slavic Languages in Secondary Schools, nebo Association of Teachers of Slavic and East European Languages. Zvlášť významnou organisaci v tomto ohledu je Association for the Advancement of Slavic Studies, která vydává časopis Slavic Review a pořádá konference, na kterých jsou vítáni nejen profesoři a studenti z universit a kolejí, ale také z vyšších škol. Třetí skupinou těchto organisaci jsou slovanské sekce, které se utvořily při různých akademických organisacích za účelem výměny vědomostí a zkušenosti. Takovou organisaci je na příklad Slavic Section of the Modern Language Association. Při asociaci amerických historiků (American Historical Association) se utvořila Conference on Slavic and East European Studies. Při společnosti pro politické vědy (American Political Science Association) existuje Conference on Soviet and Communist Studies a při organisaci 6 • VĚSTNÍK [pageend6]amerických ekonomů (American Economic Association) byla zřízena Association for the Study of Soviet-Type Economies. Vlastní vědecká práce je ovšem soustředěna na universitách, ale ani tam není nikdo ponechán sám sobě. Na všech větších universitách byly zřízeny zvláštní departmenty pro slovanské jazyky a literatury a na některých z nich byly založeny celé ústavy, obvykle pod názvem Center for Slavic and East European Area Studies, kde jsou pěstovány také jiné vědní obory, jako dějepis, zeměpis, politické vědy, hospodářství, atd., obyčejně s podporou federální vlády z fondu, který je znám pod jménem National Defense Education Act. Pokud se mi podařilo zjistit, jedním nebo druhým z těchto způsobů jsou organisována slovanská studia na těchto universitách: Brown University, Columbia University, University of Chicago, University of California, University of Colorado, Cornell University, Fordham University, Harvard University, University of Illinois, Indiana University. John Carroll University, University of Kansas, University of Michigan, Marquette University, Notre Dame University, University of North Carolina, University of Oklahoma, Ohio State University, University of Pennsylvania, Pennsylvania State University, Princeton University, Syracuse University, Southern Illinois University, Southern California University, University of Wisconsin, University of Washington. Pravděpodobně je tomu tak stejně ještě asi na deseti dalších universitách a kolejích. Je pochopitelné, že nejvíc úsilí, času i peněz je věnováno ruským studiím a největší zájem je o ruský jazyk. Ale obvykle se na každém studentovi současně vyžaduje, aby si osvojil jazyk ještě alespoň jednoho dalšího národa slovanského a seznámil se s jeho dějinami a kulturou. To se ovšem také vyžaduje od studenta, který se chce specialisovat v dějinách, hospodářství či politických vědách některého slovanského národa. Zcela samostatné studium jednotlivých slovanských jazyků, které může vést až k dosažení doktorátu, bylo zatím zavedeno jen na několika nejpřednějších universitách. Jde především o polštinu a češtinu. Nejdále v tomto směru jde pravděpodobně Chicagská universita, která zakládá samostatné stolice pro polštinu a češtinu se slovenštinou, které budou na stejné úrovni s ruskou stolicí. Zatím co základní jazykové kursy si student může brát už v prvním nebo druhém roce koleje, pokročilejší kursy přicházejí na řadu až v třetím a čtvrtém roce. Za všechny tyto kursy ovšem dostane řádný kredit, a na některých z těchto universit může graduovat jako B.A. in Slavic Languages nebo B.A. in Slavic Civilization. A ovšem, jak jsem se už zmínil, student, který chce ve studiu slovanských jazyků pokračovat, může dosáhnout i dalších stupňů, M.A. a Ph.D. Zájem o slovanská studia byl částečně vyvolán poptávkou po mladých lidech školených v těchto oborech. Tato poptávka zřejmě potrvá ještě dlouhou dobu a zaručuje jistě dobré zaměstnání. Nedávno uveřejněné statistiky ukazují, že se graduanti slovanských studií nejvíce uplatňují v civilních službách federální vlády. Na druhém místě je služba v armádních sborech a pak následuje vyučování na školách všech stupňů, knihovnictví, obchod, novinářství, právo a povoláni duchovní. Josef Anderle. Z OBLASTÍ A ODBOČEK. ODBOČKA WASHINGTON, D. C. Zpráva (pro valnou hromadu) o činnosti odbočky v uplynulém správním roce sice nezatajovala jisté zpomalení činnosti, ale vykázala přece vytrvalou aktivitu a iniciativu v mnohém směru. Na podzim r. 1961 provedla Odbočka akci pro “Fond Svobody” Čs. národní rady. Výtěžek sbírky činil $244.00, jež byly odvedeny ústředí v Chicagu. — Společně se Sokolem Washington byly pořádány tři společenské taneční večery, jež měly velký úspěch společenský, ale jen poměrně slabý výtěžek finanční. Náborová akce stále nemá uspokojivé výsledky a je nutno hledat účinnější náborové methody. — Pěkných úspěchů dosáhl v uplynulém roce pěvecký odbor Odbočky, Pěvecké sdruženi “Dvořák”. Uplatnil se jednak v našich místních podnicích, ale hlavních úspěchů dosáhl na zájezdech ke krajanům v Baltimore, Trentonu a Pittsburghu. Pod dobrým vedením br. Jana Klimeše dosahuje náš pěvecký sbor znamenité úrovně, jak to potvrdili v poslední době hudební umělci a znalci. — Kulturní a přednáškovou činnost prováděla ve Washingtonu hlavně Pracovní skupina Společnosti pro vědy a umění; tato složka byla původně studijní komisí naší Odbočky, jež zejména dala podnět k založení SVU. — Odbočka byla pověřena zastupováním Čs. národní rady na National Conference for Citizenship. Předseda Odbočky br. Slávik učinil na konferenci projev, který byl živě aplaudován. — Na sjezd Čs. národní rady v Chicagu nebylo možno vyslat delegáta jak pro nemožnost časového uvolněni, tak i z důvodů finančních, neboť pokladna Odbočky nedovoluje výdaj s hrazením nákladů cesty spojený. Zpráva naší Odbočky byla podána písemně. — Odbočka vyšla s iniciativou, aby dne 14. září 1962 bylo důstojným způsobem vzpomenuto 25. výročí smrti prvního československého presidenta T. G. Masaryka. Navrhuje, aby ve Washingtonu byla uspořádána Masarykova tryzna a to společně všemi zdejšími krajanskými organisa- cemi. Doporučuje se, aby význačného výročí bylo vhodně vzpomenuto všemi krajanskými složkami v Americe. — Valná hromada, konaná 1. června, zvolila na nové období tyto funkcionáře: Dr. Juraj Slávik, předseda, Dr. Jaroslav Němec, místopředseda, J. Kučera, jednatel, R. Kocourková, pokladní. — Předsedkyně společenského odboru s. Feiera- bendová, předseda hudebního odboru br. Jan Klimeš, výbor: Barcalová, Drábková, Dr. Zorka Černá, Nohelová, Royková, br. Brandejs, br. gen. Eret, Alb. Maserick, George Šoltis a John Vaters. J. K. ODBOČKA T. G. MASARYK, LOS ANGELES, CALIF. V neděli 10. června 1962 konala zdejší odbočka ČSNRA- TGM svoji poslední členskou schůzi před zahájením letního období dovolených. Mezi řadou známých, osvědčených členů jsme znovu pozdravili sestru Emmu Smeadovou, jejíž manžel krátce před tím skončil svou životní pouť, nové členy Vlastu a Franka Friedmanovy a jako milé hosty jsme uvítali v našem středu manželé Košťálový ze San Bernardina, kteří tlumočili pozdrav Karla Váni a pozvali zdejší odbočku na jejich schůzi v neděli 1. července, které se rádi zúčastníme. S politováním jsme vzali na vědomí, že zemřela sestra Anna Karásková, která procestovala svět a po úrazu, jejž utrpěla, v těchto dnech skonala. Před odchodem do nemocnice ustanovila předsedu naší odbočky Ladislava Erbana vykonavatelem své poslední vůle, nicméně před svou smrti přesídlila do Escondida, kde se jí ujala známá a třebaže se vědělo, že zvěčnělá měla jistý majetek, že pomýšlela na provedení řady drobných odkazů, zůstala v rukou jejího vykonavatele poslední vůle jen tato listina. Je to poučný případ pro naše starší krajany a uvádíme jej pro výstrahu. Mezi nemocnými, na něž jsme vzpomínali, je sestra Frances Pekárková, která odejela do Chicaga, a br. Klamicer, osamělý ve svých 80ti letech po ztrátě své věrné ženy. Ses. Kosová oslavila v našem kruhu své 74. narozeniny. Ses. Djordjevičová poslala pozdrav z Vídně, adoptovala v Německu holčičku, která pilně studuje hudbu ve Vídni. Manželům Jelínkovým bylo blahopřáno k tomu, že se stali majiteli domu. Vzato s povděkem na vědomí, že brzy přesídlí do Kalifornie Dr. Láska, manželé Zemánkovi a Dr. Harrisonové se synem z Austrálie. Jednatel, který se vrátil ze své evropské cesty, přečetl dopis amer. vojáků z Monterey, v němž tito hoši rádi vzpomínají na pohostinství našich lidí v L. A. Pak byly projednány záležitosti organisační; finanční zprávu o stavu pokladny podali bratři Frank Vykydal a L. Hess, po nichž bylo usneseno odeslat ČSNRA v Chicagu dalších $100.00 ze zaplacených příspěvků. Byl dojednán zájezd našich členů do San Bernardina, rozhodnuto uspořádat 2 výlety do přírody v letní sezóně, připravit provedení opeVESTNIK 7 [pageend7]rety Josefa Stelibského v podzimní sezóně, pokračovat v přípravách k založení vlastního orchestru. Bratr jednatel pak promluvil o svých zkušenostech ze své evropské cesty, komentoval úspěšný sjezd ČSNRA v Chicagu a znovu zdůraznil poslání ČSNRA v nejbližší budoucnosti. Pak v družné zábavě poseděli naši členové při chutných zákuscích, jež připravily naše obětavé sestry. Bylo jich hojnost, i členů přítomných i těch “dobrot”. Diky vám, sestry! V pátek, dne 13. července, uvítáme ve svém středu vzácného hosta, prof. Václava Hlavatého, který se laskavě uvolil povědět nám něco ze svých zkušeností z cesty kolem světa. Díky tomu, že se právě zúčastnil vědeckého kongresu v Santa Barbora, Calif., budeme mít tuto nečekanou vzácnou příležitost pozdravit ho v Los Angeles. V neděli pak, dne 29. července, pořádáme, stejně jako loňského roku letní výlet, picnic, v krásném městském parku Verdugo nedaleko Glendale College v Glendale, od 11 hod. do 6 hod. večer. Vezměte sebou obědy, o kávu bude postaráno. V měsíci srpnu se pak sejdeme na letním výletě u br. a ses. Hessů. Bohumil Smutník, taj. Manifestace krajanské solidarity, seznam dárců na pohřební fond Josefa Stelibského: Br. a ses. Formaniuk $20.00, br. Pavel Štefl $1.00, br. Jos. Kadeřávek $30.00, ses. Mařík $3.50, Sokol—Vít Komárek $10.00, V. Salák $10.00, V. Hegyi $10.00, Mike Van Horn $10.00, Mrs. R. Pajdarová $10.00, br. a ses. Pokorný $10.00. J. Marek $10.00, br. a ses. Ne- kuda $10.00, ses. Emma Teplý $5.00, ses. Mary Hrach $4.00, br. a ses. Frank Besdnář $5.00, br. Hlaváček $5.00, ses. Helena Hájek $5.00, br. a ses. Jerry Nachtigal $10.00, Jaroslav Šikola $4.00. — Czechoslovak Society: Mr. & Mrs. Josef Cemper,_ Mrs. Irma Novák, Mr. Anton Schultz, Mr. & Mrs. Frank Říha, Sr., Mr. John Žitný, Mr. John Škultety, Mr. Lois Solil, Mr. R. Soukup, Mr. Frank Gajda — $35.00. — Mr. Anna Valenta (květiny) $13.50, Mrs. E. Feldstein $5.00, Mrs. Josephine Vacek $10.00, Mrs. Hejbal (květiny) $10.00, Br. a ses. Bláha $10.00, Mr. & Mrs. Josef Hnud $3.00. — Beseda Social Club, San Bernardino, ses. Solil — odevzdala ses. Marie Košťál, $33.65. Listina dárců z restaurace “Heart of Europe”, Karel Fink: A. Tyralik $30.00, K. Fink $20.00, Alois Bublik $10.00, Jura $10.00, Fr. & Rose Turek $10.00, Jan a Květa Duspeva $5.00, F. Pekárková $10.00, Ryšavý $3.00. Jerry Kankrlik $5.00, Betty a Fr. Hejbal $5.00, Ferdinand Balca $5.00, Frank Urbánek $5.00, Nejmenovaný dárce $5.00, Bořek A. Knobloch $5.00, J. Turek $5.00, Mobil—480 N. Western $5.00, Josef Kadeřávek $30.00, Jiří Hodek $5.00, James Louda $5.00, J. Niki—731 W. 118th $5.00. Celkem $183.00. Z NEW YORKU. Na výroční schůzi Oblastního výboru byli zvoleni tito úředníci: Andrej Valušek, předseda; ses. Marie Václavko- vá, místopředsedkyně; Rev. J. Šefl, místopředseda; David Višňovský, jednatel; Vrat. Bušek, pokladník; br. Redecha. Tkaný a Mařas, revisoři. BUSTA ANTONÍNA DVOŘÁKA. Br. Mařas oznamuie, že až dosud bvlo vybráno $974.00, celkem si odlití sochv slavného Meštroviče vyžádá $1,425. Výbor je sestaven z těchto členů: předsedkyně ses. Václavková. br. Mařas pokladník, dalšími členy jsou bří. Tkaný, Šefl a Mitáčka. VELKÁ SOKOLSKÁ BUDOVA V ASTÓRII. Federal Housing Administration schválil Slovenskému Sokolu půi- čku $1,385,000 na stavbu velké budovy s bvtv i sokolovnou. Se stavbou se započne v krátké době. Br. Valušek byl zvolen předsedou výboru. Br. Višňovský, člen výboru, předloží informace o bytech v Translloyd Travel Bureau, 1491 Second Ave.. New York 21. MASARYK TOWERS. V New Yorku, v Overseas Press klubu, zasedali direktori nového nádejného projektu Columbia Housing. Tento bude pozostávať zo šesť veľkých 20 poschoďových budov, ktoré budú stáť na Delancey a Columbia uliciach v dolnej čiasti mesta New Yorku. Je to. projekt, ktorý bude financovaný mestom a ktorého sponso- rom sa stala Slovenská Telocvičná Jednota Sokol. Náklad na tento projekt, v ktorom bude žiť 1,100 rodín, je odhadnutý na 25 miliónov dolárov. Direktori schválili program, ktorý im bol predložený a zároveň sa rozhodli, že meno má byť zmenené na Masaryk Towers namiesto Columbia Housing, ktoré bolo len dočasné. Taktiež bol doplnený úrad a predsedníctvo, ktoré projekt uvedie do života. Predsedom spoločnosti má byť Andrej J. Valušek, hlavný správca S.T.J. Sokola a podpred- sedmi sú Pavel Kabzan, správca N. Y. sboru, ďalej Juan Sanchez a Arthur Cohen, pokladníkom bol zvolený Ján Ba- buška, hlavný tajomník S.T.J. Sokol a tajomníčkou spoločnosti sa stáva pani Maxine Browne. Direktormi novej spoločnosti sú Arthur Jacobs, vydavateľ známeho židovského časopisu, Jewish Day Journal, David Višňovský, pokladník N. Y. sboru S.T.J. Sokol, Paul Weiss, známy advokát, Betka Lapár, členkyňa finančného výboru S.T.J. Sokol, Rev. Ján Shintay, farár Slov. Ev. Cirkve Sv. Trojice, Msgr. Cyril Potoček, Rabin Seymour Nulman, Pavel Zguriš, Ján Mitáček, kongresník Leonard Farbstein a Lloyd Paperno. Apartmenty sa budú predávať za približne 600 dolárov izba a potom sa bude platiť mesiačne asi $26.00 za výdavky. Podľa nového ujednania každý nádejný kupec apartmentu musí složiť 200 dolárov a ostatok požičia mu štát. Projekt bude kooperatívny. Podľa plánov stavba na tomto projektu bude zahájená niekedy na podzim. CHICAGSKÁ OBLAST. Největší podnik v roce je Československý den v Plzeňském parku, do kterého se zapojuji členské organisace a velký počet oddaných jednotlivců. Letošní je X. Československý den po komunistickém puči a koná se v neděli, dne 12. srpna. Pořádající výbor, jehož předsedkyni je Emilie Welclová, již po dva měsíce koná rozsáhlé přípravy. Poslední usneseni budou rozhodnuta na pravidelné měsíční schůzi Oblastního výboru, která se koná vždy poslední středu v měsíci, tedy dne 25. července. Bude živo v Plzeňském parku od rána, budou se stavět stánky, připravovat výstavy ručních prací, literatury a hlavně v jídelně bude se přijímat pečivo a cukroví do soutěže, která se stala velice populární. Žádáme účastnice, aby vyplnily přihlášku, kterou jim zašleme na požádání z úřadovny, 4125 West 26th Street, a dodaly pečivo v poledne do Plzeňského parku. Prosíme též naše obětavé hospodyňky o domácí pečivo do rozprodeje po soutěži. Není-li možno dodat pečivo do parku, domluvíme se telefonicky nebo písemně a vyzvedneme pečivo ve stanovenou hodinu. O naše soutěže se zajímají i Američané a americký tisk. Naše malá knížka receptů z Československého dne byla již třikráte vyprodána. Na Československý den připravujeme nové vydání, na které máme již mnoho objednávek. V tomto měsíci byly rozeslány štěstěnky, 5 za dolar. Prosíme, podpořte finančně práci Rady. Máme deset krásných cen. Do stánku ručních prací se též přijímají dárky. Od 12 hod. budou připraveny obědy ve velké jídelně. Starost o kavárnu “Ve Stromovce” si letos vzala na starost Čsl. ženská národní rada v exilu, Společnost pro vědu a umění vypomáhá ve stánku s literaturou. Děkujeme předem za spolupráci svých přátel. Odpolední program bude zaiímavý jako vždv. Hlavním českým řečníkem je Jaromír Zástěra, jehož kraiané znalí z jeho článků ve Věstníku. Nyní ho noznaii osobně. Politickou resoluci přednese Dr. František Schwarzenberg. Svým programem onět předložíme krajanské veřejnosti své vlastenecké poslání a svou žádost o finanční i morální podporu. 8 • VĚSTNÍK [pageend8]Výprava do Seattle a Kanady. Výprava odjíždí moderním autobusem z Chicaga dne 14. srpna a vrací se po třech týdnech na Labor Day, dne 3. září. Na své cestě navštíví Rushmore National Park v da- kotských Černých horách, Yellowstone Park, Portland, Seattle a výstavu, Vancouver v Kanadě a Banff v překrásných kanadských horách. Dnes dvě osoby z rodinných důvodů se odhlásily, jinak je bus vyprodán, až na tato dvě uvolněná místa. Přihlaste se ihned máte-li zájem. Výpravu vede sestra Emilie Welclová. Jede se jen za dne, nocuje se v moderních motels. První den jízdy je nejdelší, do Omahy, kde se nocuje v Castel hotelu a večeří v známé krajanské restauraci Bohemia Café. V Yellowstone Parku je výprava ubytována dne 18ho v nové Canyon Village. V Portland, Oregonu dne 20ho se o uvítání postará náš obětavý člen br. Jan Martin. Po dobu pobytu v Seattle od 21. do 24ho bude výprava bydlet v McKay Apartment Hotel. Seventh a Pike. Udáváme tyto adresy, poněvadž mnozí krajané mají známé a rádi by se s nimi sešli. Výpravy ČSNRA jsou tak plánovány, aby umožnily styk krajanů, aby se obnovila a upevnila stará přátelství a uzavřela nová, což je dalším účelem našich výprav. Poznejme se! Chalabala, Štefan, Berwyn, Ill........................................ 5.00 K uctění památky pí. Almy Markové věnuje pí. Marie Koloušková, Berwyn, Ill................................................ 5.00 Dellin, Edward, Northbrook, Ill., předplatné a dar .. . 5.00 Novák, Richard, Fox River Grove, Ill., na Fond Svobody ........................................................................... 5.00 Bodán, Mrs. Rose, Denver, Colo.......................................,10.00 Petr, Josef, White River, So. Dak.................................. 10.00 Sbor Venca Sokola ve Štefánikově Dvoraně, Chicago.. 2.00 Sopoci, manž. Jan, Brookfield, Ill., předpl. a dar .... 7.00 Chrástka, Jan T. Memorial Chapel, Berwyn, Ill...........18.75 Čs. Národní Rada Žen v Exilu, M. Ferjenčíková, předsedkyně, E. Schliksbierová, taj.....................................100.00 Svoboda, Charles, Phillips, Wis........................................ 15.00 Novák, manž. Jaroslav, Fort Myers, Fla., k uctění památky pí. Berthy Havelkové ............................... 5.00 K UCTĚNÍ PAMÁTKY. K desátému výročí úmrtí svého muže Olga Janíková se synem Del věnuje na činnost Rady................. 25.00 I my vděčně vzpomínáme býv. tajemníka Rady br. Janíka, který po léta se zúčastňoval naší práce. DARY. Hlava, Mr. Mary, San Pedro, Calif...................... •........$ 3.00 Hora, Mary, Astoria, N. Y., na uprchlíky ................. 1.00 Hrych, Louis, Valparaiso, Ind.......................................... 3.00 Pátek, Ludmila, Chicago, Ill............................................ 3.00 Kočiš, Carl J., Detroit, Mich............................................ 2.00 Muyzer, Bert, Fresno, Calif.............................................. 2.00 Sternling, A. W., Pocatello, Idaho................................. 2.00 Brousek, Josef, Toronto, Canada ................................. 3.00 Valčík, Mrs. B., Dallas, Texas ...................................... 3.00 Venci, Jerry, Cleveland, Ohio ........................................ 5.00 Stoeff, Mrs. Marie, Tallahassee, Fla., předpl. a dar... 7.00 Košťál, Mrs. Marie, San Bernardino, Calif., na Fond Svobody ........................................................................... 7.00 Bosák, Mrs. F., St. Louis, Mo.......................................... 5.00 Faltus, Jos., Elk Grove Village, Ill................................ 10.00 Facuna, Mrs. Emelia, Chicago, na Fond Svobody a předpl................................................................................... 4.00 Winters, Jos., Dearborn, Mich., předpl. a dar ............ 5.00 Mrkva, John a Marie, Bergholz, Ohio.............................. 5.00 Suchý, John, Hemet, Calif................................................... 5.00 Vlastenecká a Dobročinná Obec Baráčníků Jan Žižka z Trocnova ..................................................................... 15.00 Družina Čsl. Legionářů v Clevelandu .............................. 5.00 Kaminský, Jos., Hopkins, Minn., na Milion Centů atd. 10.00 Pilát, manž. Josef, Hollywood, Calif., dar a předpl.... 5.00 Hastava, Rose, Island Pk., N. Y., dar a předpl............ 5.00 Matoušek, Rudolph, Cleveland, O., dar a předpl...........10.00 Batka, manž. Edward I., Englewood, Calif., odkázáno Národní radě v pozůstalosti sl. Anastázie Batkové, členky odbočky T. G. Masaryk v Los Angeles......... 200.00 Machek, Mrs. Anna, Wilmington, Ill., předpl. a dar .. 5.00 Horák, Dr. Jiří, New Britain, Conn., předpl. a dar . .. 5.00 Kůžel, manž. Anthony, Chicago, předpl. a dar ............ 10.00 Klement, Frank, Hales Corner, Wis., předpl. a dar .. 5.00 Nestroyle, M., Dallas, Texas .......................................... 3.00 Wierer, Jos., Berwyn, Ill................................................... 5.00 Vráz, Vlasta Adela, Berwyn, Ill., na činnost .............200.00 Bohemian Woman’s Civic Club, Chicago, Ill................ 25.00 K uctění památky manžela, zasloužilého člena ČsNRA, věnuje pí Anna Kubačová v Los Angeles, Calif.....25.00 Sokol San Francisco, Calif., na činnost a členství .... 15.00 Vlček, V., Montreal, Canada, předpl. a dar................. 5.00 Prchal, Karel, Berwyn, Ill., předpl. a dar ................. 10.00 Soukal, manž. Frank, květinářství, Chicago............... 20.00 OD SKROMNÝCH POČÁTKŮ K VŮDCOVSTVÍ | VE SVÉM OBORU. Dne 4. března roku 1854 hrstka Čechů setkala se v hospodě jejich krajana Jakuba Mottla na Deváté ulici mezi Soulard a Lafayette ulicemi v St. Louisu, Missouri, ; a zorganisovala spolek Česko-Slovanská Podporující Společnost (Č.S.P.S. ve zkratce). Jejím předsedou zvolen byl Václav Pohl; Ignát Vodička se stal tajemníkem, Josef Staňkovský pokladníkem a Vojtěch Mašek a Václav Moller zvoleni místopředsedy. Tak byla ustavena Jednota Č.S.A. a brzy začala uvá- j děti v život ideály vzájemné pomoci. Oni dávní pionýři Č.S.A. byli vedeni týmž duchem, který najdeme u hrdinů naší historie. Jejich moudrost ve I výběru zásad při založení naší organisace a jejich na- j prostá shoda, pokud šlo o cíl, se plně osvědčily, jak pa- j trno z vývoje naší Jednoty. Dnes, po sto osmi letech práce, oslavujeme tuto památ- s nou událost s pocity oddanosti a hluboké vděčnosti vůči oněm pionýrům českého bratrství, kteří zasadili onoho I dávného roku malý stromek, jenž dnes už své mohutné větve rozkládá v tak velikém počtu států naší americké vlasti. Členové naší Č.S.A. se netěší pouze různým výhodám plynoucím z pojištění. Ve vlídných spolkových místnostech roztroušených po celé Americe, starší lidé i mládež scházejí se jednou měsíčně, aby brali účast na různých společenských událostech. V mnohých našich řádech se 5 utvořila různá družstva, pěstující sportovní a jinou čin- i nost, jež svými výkony poskytují vždy pestrá a zajímavá I představení. Při vstupu do nového období fratemalismu všichni úředníci naši a členové se dobrovolně čestným slibem j zavázali učinit vše pro budoucí pokrok a prospěch naší • Č.S.A. Jednoty. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 9 [pageend9]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÄK, předseda First quality white glazed ceramics, hand painted, the work of a Czechoslovak artist in Canada. Price of plate $5.25 (with holder), by mail $5.75. Vase from $5.00 (9 inches tall) to $15, plus postage. (Advertisement) SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago 23, Illinois CZECHOSLOVAK DAY Pilsen Park — August 12th, 1962 [pageend10]