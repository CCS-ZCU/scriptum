VĚSTNÍK MÍR ZA MOŘEM, ALE I MÍR DOMA Blahopřejné lístky vánoční a novoroční byly zejména v posledních letech zcela ve znamení “míru, lásky a naděje.” Týkalo se to hlavně míru ve Vietnamu, který tak vzrušoval svět a měl zakončit nemilosrdnou a také klamně vykládanou válku, která velmi připomíná “cvičební” vojenské akce, kterými se předváleční diktátorští hlasatelé “nového pořádku”, podporovaní obhájci starého “pořádku” vykořisťovatelského, připravovali na konečné střetnutí se zbylými demokraciemi. Hitler tomu říkal “učit se žit v nebezpečí,” a ostatní odůvodňovali své diktatury hesly podobnými, až se jim podařila druhá světová válka. Jsou ještě pamětníci nadějí, že to byla válka poslední a že také odzvoní tajné diplomacii. T. G. Masaryk, humanista, jenž schvaloval obranu proti zlu a násilí, vyslovil dokonce přesvědčení, že vyslanci budou v cizích zemích pověřováni ne už u hlav států, nýbrž u parlamentů, jakožto představitelů vůle národů. Povadly ty rajské květy čistých nadějí, předčasně vypučelé z mezinárodních smluv, které zakazovaly válečné řešení mezinárodních sporů. Říkal legendární Švýcar Wilhelm Tell v Schillerově podání, že “ani nejmírnější nemůže žít v klidu, když nedovolí soused zlý.” A na místech, kde přísný prorok Izaiáš hlásal, že nastane doba, kdy lidé “zkují meče své v motyky a oštípy své v srpy,” “že nepozdvihne národ proti národu meče a nebudou se více ucítí boji. . . je stát Izraelský obklopen přesilou nepřátel, kteří, nedbajíce rozhodnutí Spojených národů, chtějí jej zničit a jeho lid vyhubit. A demokracie, jako by nechtěly vidět, že v tom je i jejich vlastní nebezpečí, mlčí nebo viní napadeného. * * * A teď tu máme nový mír, vietnamský. Vyjednávalo se o něj od 13. května 1968 na mírové konferenci v Paříži a těch takřka dvě stě schůzí byla smutná fraška. Potom od 4. srpna 1969 vyjednával ještě potají na občasných důvěrných schůzkách dr. Kissinger, zvláštní pověřenec presidenta Nixona se zvláštním zástupcem vlády Severního Vietnamu, a osobně požádal také o přátelskou pomoc čínskou komunistickou vládu i vládu sovětskou. Kdo opravdu věří v mírové úmysly komunistických nadvelmoci a v cenu jejich slibů, snadno se nechá přesvědčit, že o mír ve Vietnamu se vlastně zasloužila Moskva a Peking a to ovšem z čiré nezištnosti. Po bouřlivých událostech na frontách i mezi vyjednavači a po ustavičném naléhání na Jižní Vietnam byla dohoda o příměří konečně dojednána v tajných poradách Kissin- gerových letos 23. ledna, a za týden po nastolení presidenta Nixona k druhému úřednímu údobí byla podepsána zahraničními ministři válčících zemí 27. ledna. A nyní dvanáct států zaručilo tento mír na konferenci v Paříži 26. února. Stále se opakuje, že zvláště za nynějších podmínek mohla být vietnamská válka skončena již dávno. Věru, vietnamská válka nemusela vůbec vypuknout, nebýt toho, že komunisté bez ohledu na mezinárodní usnesení ženevské z r. 1954 rozvířili občanskou válku v Jižním Vietnamu za pomoci komunistické severovietnamské vlády, že potom vojensky přepadli Jižní Vietnam, přerušili jeho zdárný hospodářský rozvoj a pokojnou zemi proměnili v hřbitovy a spáleniště. Je pravda, že tato útočná komunistická válka, kterou někteří krátkozrací “pacifisté” nazývají jen “sociálním konfliktem,” mohla být skončena dávno. President Johnson nabízel mírové vyjednávání již v únoru 1967, kdy také generální tajemník Spojených národů U Thant navrhoval příměří a mírovou konferenci. I jiné státy pomáhaly v tomto úsilí, ale komunisté všecko odmítali a severovietnam- ský diktátor Ho prohlásil v r. 1965, že bude válčit třeba dalších 25 let. A teď čteme lítostivé úvahy vytýkající trpce americkým presidentům, že po druhé světové válce nepřijali nabídky vietnamských a čínských komunistů, kteří prý za americkou hospodářskou a politickou pomoc nabízeli přátelství a mír až do skonání světa. * * * Pan president prohlásil v prosinci 1971 v rozmluvě se zástupcem magazínu Time, že za nejdůležitější ze svých rozhodnutí pokládá doma zavedení mzdové a cenové kontroly, a v měřítku světovém vyjednávání o normalisaci styků s komunistickou Čínou. Žádný jiný stát to nemohl podniknout, řekl pan president a dodal, že návštěva Číny nesmírně prospěje blahu příští generace a světovému míru. President Nixon ujistil, že to bude mír nevídaný v dějinách civilisace, mír, o jakém se Eisenhowerovi a Kennedymu ani nesnilo, největší dílo, jaké jsme vytvořili. Zároveň však pan president ve smyslu své nové teorie o “nadvelmocen- ském” rozhodování zdůraznil, že mír může být uchován jenom rovnováhou sil nejmocnějších států světa. Podle Stalinova plánu měla světu vládnout dvojice, Sovětský svaz a Spojené státy, ostatní národy by musily poslouchat. Po Stalinově smrti ujala se v Sovětském svazu soustava “trojky,” třebaže v ruské literatuře má “trojka” význam neblahý. A teď patrně by měl tento systém vejít i do politiky světové. (Také nová vláda Spojených států si zřídila trojku rozhodujících činitelů.) Ale rovnováha sil byla povážlivě porušena Sovětským svazem, který dokonce při smlouvě se Spojenými státy obmyslně uvedl nesprávná data, a předstihuje Spojené státy ve zbrojení, zejména námořním. Je jisté, že poměr mezi Sovětským svazem a Čínou a jejich komunistickými stranami ještě dlouho nebude přátelský, ale stejně jisté je, že nebudou Spojené státy volat za prostředníka. Při budování “nevídaného” světového míru mají totiž komunisté mnohem více vlastních společných konečných cílů a zájmů, než přes všecko předstírání mají se Spojenými státy. Proto je tedy mír ve Vietnamu a pak v Laosu a Kambodži tak “křehký”, jak to jemně řekl president Nixon a proto se kolem tak těžce zrozeného batolátka chodí po. špičkách. Naši účastníci vyjednávání jsou v svých výkladech až studeně věcní a někdy rozpačitě opatrní. Zástupci Bílého domu a departmentu obrany mluvili v posledních dnech před podpisem dohody tak otráveně, že to přímo skličovalo, a Kissinger se v svém obšírném exposé netajil, že dohoda má nebezpečná úskalí a temné zátoky. Pan president sám zdůrazňuje, že zdar míru závisí na dobré vůli obou stran, ale neustále ujišťuje, že je to mír čestný a ČESKOSLOVENSKÉ NÁRODNÍ RADY AMERICKÉ Únor 1973 Číslo 218 Josef Falta: [pageend1]VESTNÍK February 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNíK Únor 1973 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 doufá v úspěch. Ale Kissinger s nemenším důrazem připomíná, že pokoj v bývalé Indočíně se neudrží, jestliže Sovětský svaz a Čína neomezí (!) zbrojní dodávky Severnímu Vietnamu, který zas vyzbrojuje komunistické povstalce v Jižním Vietnamu. Sovětský svaz a Čína budou sice mezi ručiteli (pamatujete na Mnichov?) míru, ale dohoda, kterou na pařížské konferenci potvrdí a budou garantovat, jim tyto dodávky nezakazuje, třebaže znamenají zásobování vetře- leckého vojska na území přepadeného státu, kam proniklo a kde se udržuje proti dřívějším smlouvám, také zaručeným Sovětským svazem a Čínou na ženevské konferenci r. 1954. V Jižním Vietnamu je kromě teroristických oddílů Viet Congu 150,000 severovietnamských vojáků, kteří před sjednáním dohody krvavými ofensivami rozšířili honem svou obsazenou oblast. Uvážíme-li ještě, že v Jižním Vietnamu je kromě legální vlády presidenta Thieu také uznaná “prozatímní revoluční vláda” komunistická, že komunisté budou podrývat autoritu vlády řádné, mařit její příkazy a připravovat se na u- chvácení moci, snadno si představíme, že to bude mír ve strachu, ne-li hned v krvi, a jak bude vypadat ta budoucí “vláda jednoty a smíření.” Nejlepší naděje je jenom ta, že komunisté počkají s novým převratem a uchvácením Jižního Vietnamu a s obvyklými krvavými následky, že Spojené státy — snad za účasti některých jiných mocností zbudují nový Vietnam a nahradí škody, i ty, které komunisté způsobili sami. * * * Opravdu křehký mír. A nám zbude prostá lidská stránka, v kterou se nakonec mění každá válka: těžký úkol zachraňování životů, péče o zdravé i nemocné navrátilce, o propuštěné zajatce, kteří začínají přijíždět a u nichž svět hříšně zanedbal svou povinnost. Vzniknou svízelné problémy rodinné a společenské, ba tragedie způsobené mnohaletým odloučením, při čemž “odcizení”, tento nový filosofický a lékařský výraz nabude teprve krůtě drtivého významu. Nastanou veliké svízele zdravotní, existenční a přizpůsobovací. Bude záležet na každém z nás a hlavně ovšem na úředním aparátu, zpravidla tak neosobním, abychom uvítali živé oběti války s opravdovým lidským citem, který v pohodlném zázemním životě otupěl, abychom je ušetřili prázdných nabubřelých frází a postarali se jim o práci, o bydlení, o klid a chránili je a jejich rodiny před pomluvami a útoky samozvaných řemeslných “pacifistů.” Bojovali a umírali za svou zemi a za nás, i za ty, kteří si toho nezasloužili, ať již pro své válečné kořistnictví nebo pro desertérství. Bojovali také za ideál, chráníce napadený a ještě nezkušený národ, jeho právo na život a nezávislost. A nezapomínejme, že ve Vietnamu bojovali a padli i u- prchlíci před komunistickým terorem v Československu — byli jak ve francouzské, tak v americké armádě. H* Ý * Zbyly také úkoly politické a nakupily se nové. Místo- president Agnew se vrátil z ohrožených jihoasijských zemí, Kissinger znovu navštívil Peking. Situace v Jižní Asii je nevábná a Spojené státy (snad z ohledu na Čínu) už více než rok nemohou nalézti správný přátelský poměr k Indii, tak důležité a tak choulostivé. A v záloze čeká Japonsko, které jako by se chtělo vrátit k politice z třicátých let. Jsou také obavy z dalšího vývoje řešení otázek Středního východu, v němž vyniká návrat sovětských vojenských činitelů do Egypta a záhadná aféra s nálezem zásob sovětských zbraní poslaných z Iráku do Pákistánu a tam zabavených. Mohlo by se stát, že Sovětský svaz by odměnou za obojetné chování ve vietnamském konfliktu dosáhl toho, oč carské Rusko usilovalo staletí. A teď už je odhalováno obrovské bohatství Afriky, jenomže se tam dere Čína, což by mohla být právě zkouška pro novou “trojku.” Také naši evropští spojenci jsou v nových obavách. Již před dvěma lety je zneklidnily nešetrné výroky tehdejšího tajemníka pokladu Connallyho a presidentova asistenta pro mezinárodní hospodářství Petersona, jenž zvlášť zavrhl “psychologii Marshallova plánu.” Teď je západní Evropa vystrašena stavem amerického dolaru, jehož kurs koncem r. 1971 snížila sovětská vláda samovolně pod cenu rublu, a jehož nynější kolísání ubližuje evropskému hospodářství. Nejen Britanie a západní Německo, nýbrž i ostatní země evropského hospodářského společenství si stěžují na nápadné zhoršení hospodářských vztahů se Spojenými státy, jsou vzrušeny mluvením o snížení počtu amerického vojska v Evropě a fantastické plány na síť smluv připomínající smlouvy Bismarckovy a Andrássyho před sto lety. Tyto kombinace nabývají hrozivé tvářnosti zvláště ve světle vyjednávání o tzv. evropskou bezpečnost, kdy je čím dál zřejmější, že sověty si chtějí své okupační jednotky v Polsku, Maďarsku, východním Německu a Československu udržet v plné síle. * * * Třebaže vietnamský mír zatlačuje teď ostatní problémy a pan president odložil i zájezd do Evropy až na léto, pronikají na povrch zejména věci domácí. Poměr mezi presidentem a kongresem se zhoršuje čím dál hrozivěji, zvláště když nyní s lichými záminkami mají být zhoršena nebo zrušena zařízení, která se v posledních třiceti letech stala významným činitelem sociálního pokroku a spravedlnosti a základem domácího míru. Reorganisační program postihuje právě nejpotřebnější nejslabší vrstvy a nyní ve zvláštní kruté časové ironii měl zhoršit i důchody vojenských invalidů z vietnamské války. Naštěstí byl návrh na zhoršení vojenských invalidních důchodů v poslední chvíli odvolán. V lednu zemřel jeden z hlavních průkopníků a do- vršovatel sociálního pokroku amerického, president L. B. Johnson. V svém prvním ocenění díla zemřelého předchůdce řekl president Nixon, že Johnson, dynamický vůdce, jedinečná osobnost, člověk velkých schopností a neochvějné odvahy, měl jako nikdo jiný vznešený sen o Americe, čím by mohla být pro své občany a pro svět. A přece byl to vlastně sen prostý, jako je spravedlnost sama. Johnson to sám vyjádřil, když řekl, že chce být presidentem, který poučuje děti o divech jejich světa, pomáhá sytit hladovějící a umožňovat jim, aby byli spíš poplatníky, než aby žili z veřejné dobročinnosti, presidentem, který usnadňuje chudině najít vlastní způsob života, chrání právo každého občana, chce vyhladit zášť mezi lidmi všech ras, oblastí a stran a skončit válku mezi bratry tohoto světa. President Johnson, jižan, jenž se tak přičinil o občanskou rovnoprávnost, tolik vykonal pro školství, zejména zanedbávané lidové, a odklidil tolik sociálních křivd, byl pochován na rodném statku v texaské pahorkatině u řeky tiše plynoucí. Pochovali tam s jeho tělem i jeho vznešený sen, o němž president Nixon právě řekl, že nebyl pouhým volebním lákadlem? 2 • VĚSTNÍK [pageend2]Dr. Mikuláš Ferjenčík: ÚNOR 1948 Není jistě žádnou radostí vracet se k událostem, které nám neslouží nijak ku cti a na které, kdyby bylo možno, by bylo nejlépe zapomenout a vymazat je z historie národa. Počínaje druhou světovou válkou, bylo mnoho událostí, jež měly větší neb menší vliv a vztah k vývoji, který vedl k únoru 1948. Je nesporné, že rapidně se zhoršující vztahy mezi vítězi v druhé světové válce měly přímý a patrně i rozhodující vliv na vývoj situace v Československu na sklonku roku 1947 a začátku roku 1948. Je však též historickou skutečností, že v únoru 1948 se značná část národa postavila za ideu, která byla ve službách Moskvy, a pomáhala porážet vlastní svobodu a již ve volbách roku 1946 se rozhodla volit komunisticky. Moskva se připravovala, za pomoci komunismu, k ovládnutí světa již od samého začátku komunistické vlády v Rusku. Jsou jistě dobře známy výroky Klementa Gottwalda v čs. parlamentě z doby před druhou válkou, v nichž přiznával, že do Moskvy jezdi, “aby se naučil, jak nám zakroutit krky.” Naděje Moskvy značně stouply za války vyvolané Hitlerem. Moskva no porážce Němců u Stalingradu se připravovala již plnou silou a všemi prostředky na útok proti svobodnému světu, válkou značně zeslabenému. Dohody učiněné za války rozdělily Evropu na zájmové sféry. V roce 1947 bylo již i nezasvěcenému jasné a zřejmé, že si Moskva svou sféru horečně zajišťuje. To vyvolalo zhoršení vztahů mezi Sovětským svazem a Spojenými státy. Následovalo vyhlášeni Trumanovy doktríny, fiasko jednání čtyř zahraničních ministrů v Moskvě, vyloučeni komunistů z vlády ve Francii a Itálii, vyslání americké 6. flotily do východního Středomoří, formulace politiky "zabraňování šíření komunismu” (Containment policy) a vyhlášení Marshallova plánu — studená válka, jež zplodila válečnou psychózu na obou stranách a také uspíšila vývoj událostí v Československu, které směřovaly k definitivnímu začlenění Československa do sovětského bloku. Cílem americké politiky této doby bylo lokalizovat komunismus v jeho dosavadních hranicích. Hlavním zájmem Sovětů v té době bylo konsolidovat se vnitřně a konsolidovat vlastní spojenecký tábor. V této souvislosti čs. komunistická strana již v druhé polovině roku 1947 začala “upřesňovat svůj plán ve směru taktického propracování různých eventualit vývoje.” Na rozštěpení Evropy odpovědělo komunistické hnuti ustavením Informačního byra komunistických a dělnických stran v r. 1947. Na ustavující schůzi Informbyra v městečku Szklarská Poreba v polském Slezsku byla politika KSČ podrobena ostré kritice, protože se jí ještě nepodařilo vyřešit otázku “kdo z koho” a docílit “sjednocení socialistického tábora” v ČSR. Vývoj mezinárodní situace v roce 1947 znemožnil jakoukoliv kompromisní variantu. Jediné, co KSČ zbývalo, bylo připravit půdu, nalézt a vytvořit “vhodnou příležitost” k převratu a tento provést. Vnitropolitická situace ČSR této doby nebyla dobrá. Byly to hlavně velké hospodářské obtíže, zejména v zásobováni, jako důsledek špatné úrody, které vyvolávaly nespokojenost a demonstrace. Vedení KSČ, aby odvrátilo pozornost od této nebezpečné situace, obviňovalo demokraty z liknavosti v otázce znárodněni a přišlo, mimo jiné, s požadavkem milionářské dávky. Pro malého člověka to znělo přitažlivě. Závist je rozšířenou lidskou vlastností. Porážka komunistů 10. a 12. února 1948 v parlamentě byla koncem spolupráce a jednoty Národní fronty. Vedení KSČ se vrhlo již na podzim 1947 na Slovensko a pomocí intrik a protiústavního nátlaku se KSČ podařilo vyřadit Slovensko jako potencionálního politického činitele. Odnětím pravomoci slovenských orgánů nad SNB a STB, ponechání velkých sil SNB z Čech na Slovensku pod záminkou nebezpečí Banderovců, učinily ze Slovenska bezbrannou a bezmocnou provincii. Na sjezdu sociálně demokratické strany došlo k porážce Fierlingerovského křidla a k rozštěpení této politické strany. Komunisté nemohli počítat s podporou této strany jako celku. To uspíšilo “mobilizačni nástup” KSČ. Ministr Václav Kopecký v listopadu 1947 na zasedání ústředního výboru KSČ taktiku strany vysvětlil takto: “My máme velkou moc. Uplatnit ji přímo by mohlo být nazváno diktaturou. My si zvolíme moment, kdy tuto sílu uplatníme, aniž by nám někdo mohl vyčítat, že bychom opustili demokratickou cestu.” Takovou demokratickou cestou měly být volby “nového typu,” které KSČ intenzivně připravovala. Vedení KSČ si bylo vědomo, že v poctivých volbách by komunistická strana prohrála. Začalo vyzývat své straníky, aby navazovali úzkou spolupráci s opozičními a levicovými silami v ostatních politických stranách. V ÚV KSČ bylo zřízeno zvláštní oddělení pro tuto spolupráci. Tato frakční politika (korupce, nátlak a hrozby lidovými soudy) měla svůj úspěch — a to jak získáváním spojenců, tak i seslabením demokratických stran vzniklou vzájemnou nedůvěrou ve vlastních řadách. Za této situace se vedení národně socialistické strany, později i strany lidové a zčásti i sociálně demokratické a slovenských demokratů rozhodlo krizi uspíšit a dovést do konce. Vedení KSČ bylo touto iniciativou svých odpůrců překvapeno. Záhy však se chopilo této příležitosti, kterou samo hodlalo “vyrobit”, aby ji náležitě využilo. Ihned po vládní krizi, kdy se 12 členů vlády vzdalo a ve funkcích však setrvalo 14 členů, což znamenalo, že vláda byla schopna činnosti i po této demisi, přešli komunisté do rázného protiútoku. Mohli přitom počítat a plně se spolehnout na Revoluční odborové hnutí, na rolnické komise, lidové milice, a všechny organizace, které byly pod jejich vlivem. Nekomunističtí ministři se domnívali, že krizi bude možno řešit “po stáru” zvyklostmi parlamentárními. Cíle čs. komunistů a také Sovětského svazu možnost jakékoliv dohody naprosto vylučovaly. Za krátkou dobu komunisté zmobilizovali svoje síly tak, že se v případě potřeby mohli odvážit i ke generální stávce a k zásahu ozbrojených sil. SNB, STB bylo ve službách KSČ, armáda byla značně rozložena. Gen. Svoboda, náčelník štábu gen. Boček a gen. Klapálek se již 23. února 1948 dostavili do ustavující schůze ústředního akčního výboru Národní fronty, kde jako představitelé československé armády vyhlásili svou věrnost “lidu a jeho straně.” Nekomunistické strany na takový boj nebyly připraveny a v době krize byly zbaveny i možnosti použití sdělovacích prostředků. I jejich vlastní tisk byl od prvního dne krize sabotován buňkami KSČ v tiskárnách a v distribučních orgánech. To je stručný přehledl událostí, které vedly k únoru 1948 a přivodily vítězství sil sloužících zájmům cizím. Obviňovat představitele nekomunistických stran z tohoto vývoje by bylo nespravedlivé. V roce 1948 měli v podstatě na vybranou jen mezi několika porážkami a žádnou nadějí na vítězství. Bylo třeba několikaletého spolužití s komunisty, aby většina národa poznala co komunismus je, že jde o hrůznou, nelidskou sektu a sektáře ochotné popravit i vlastního bratra a zničit i vlastní zem ve jménu komunismu. Neměli vlastně na vybranou již ani při jednáních v roce 1945 v Moskvě, neboť již tehdy bylo nekomunistickým zástupcům z Londýna a ze Slovenska ústy K. Gottwalda řečeno: “Tady _ máte náš a námi připravený program budoucí vlády Československa, podepište, anebo se můžete vrátit do exilu. My vládu Československa sestavíme i bez vás, tak jako ji sestavili Poláci, Jugoslávci a jiní.” Tehdy byla ještě naděje — i když slabá, — že bude uzavřen mír a že se poválečné poměry upraví a přivodí i zlepšení v Československu s konečným vítězstvím svobody a demokracie. Nestalo se tak. Dnes nám nezbývá, než si vzít poučení a hledět sjednotit všechny naše síly doma i v cizině v boji proti útlaku, proti násilí a proti lži. VĚSTNÍK • 3 [pageend3]PROHLÁŠENÍ TÝKAJÍCÍ SE CHYSTANÉ KONFERENCE O EVROPSKÉ BEZPEČNOSTI A SPOLUPRÁCI Přípravy na konferenci jsou nyní v běhu- Proto Československá národní rada americká, ve jménu amerických občanů českého a slovenského původu, předkládá k úvaze tyto poznámky a obrací se na všechny lidi, kterých se tato otázka může týkat. Druhá světová válka se vedla proto, aby byla navrácena svoboda a neodvislost národům, které o ně byly připraveny Hitlerem. V západní Evropě bylo dosaženo tohoto cíle. Ve střední a východní Evropě, jako následek postupu rudé armády do srdce Evropy, nacistické jařmo bylo nahrazeno nadvládou Moskvy. Toto protipřirozené rozpůlení Evropy představuje nynější status quo, který nebyl Západem nikdy uznán za zákonitý, žádoucí a trvalý stav. Stávající situace je charakterizována navenek tak zvanou Brežněvovou naukou o omezené svrchovanosti a uvnitř svévolným upíráním svobody a spravedlnosti ze strany nerepresentativních, Moskvou vnucených vlád. Tento stav je neslučitelný s cíli spojenců z doby světové války; je neslučitelný s duchem a literou Charty Spojených národů; vylučuje skutečnou evropskou bezpečnost a plodnou spolupráci mezi Východem a Západem. Je dále zdrojem stálého napětí v Evropě a vyvolává potřebu přítomnosti vojenských sil po obou stranách železné opony. Tento stav může nejlépe být zlepšen ujednáním připravované konference. Vždyť liberalizační pokusy národů samotných neuspěly. Všechna lidová hnuti směřující k obnovení jakéhosi stupně svobody a neodvislosti byla brutálně potlačena v Československu, Maďarsku, Polsku, východním Německu, atd. Dnes, snad poprvé od doby druhé světové války, poskytuje očividná sovětská chtivost po uzavřeni evropského bezpečnostního ujednání Západu příležitost, aby bylo dosaženo cíle z doby války a normalizace obnovením svobody, neodvislosti a svrchované rovnosti porobených národů. Toho může být dosaženo jedině bude-li Západ naléhat na stažení všech sovětských vojsk, policejních oddílů, vojenských poradců a odstranění vojenských zařízení z veškerého území kdysi obsazeného Hitlerem a nyní okupovaného jednotkami sovětské armády, po čemž by muselo dojít ku svobodným volbám. Nastávající konference rovněž poskytuje nejlepší příležitost k odstranění hlavního zdroje napětí mezi Západem a Východem a možných budoucích třenic. Toho lze dosáhnout neutralizací celého tohoto území. Je přirozené a chytrácké od Sovětského svazu, že touží po stálé nadvládě nad porobenými národy, aby mohl sklízet všechny možné hospodářské, propagandistické, vědecké a technologické výhody plynoucí z obchodních styků mezi Západem a Východem a že si přeje snížení vojenských sil NATO, aniž by při tom dovoloval volný pohyb a výměnu osob a myšlenek. A přece jsou to právě tyto věci, které by Sovětský svaz chtěl, aby připravovaná konference přijala a potvrdila. Bylo by nepřirozené a nanejvýš nemoudré, kdyby Západ i jen na chvíli uvažoval o takovýchto návrzích. Přesto však jsou na Západě zlověstné náznaky ochoty koupit sovětskou blahovůli na úkor přibližně sto milionů lidi ve střední a východní Evropě přijetím dnešního stavu rozdělené Evropy jakoby byl zákonitý a žádoucí. Takový ů- stupek by dopřál všechny výhody Sovětskému svazu a současně by upřel spravedlnost porobeným národům a zradil by zásady Spojených národů. A dále by to zostřilo stávající napětí mezi Východem a Západem. A navíc by to uhasilo jakoukoliv naději v srdcích ujařmených lidí, že civilisované lidstvo má ještě zájem o svobodu. Nechť se to nikdy nestane! Vybízíme presidenta Spojených států a všechny lidi dobré vůle, doma i za hranicemi, kteří mají jakýkoliv vliv na vytváření politické linie Západu, aby neopouštěli cílů, pro které miliony lidí padlo za světové války. Postarejme se raději o to, aby svoboda, sebe- určení a svrchovaná neodvislost byly navráceny porobeným národům. Jen toto — a nic jiného — zaručí mír a bezpečnost v Evropě. Československá národní rada americká Toto memorandum ČSNRA bylo zasláno presidentu Spoj, států, Department of State, senátorům, tisku, organizacím, atd. * * * Odezva na memorandum ČSNRA o neutralizaci vých. a střední Evropy. Dopis od Dr. Lunse, gen. taj. NATO, předsedkyni washingtonské odbočky ČSNRA. NORTH ATLANTIC TREATY ORGANIZATION 1110 Bruzelles Dear Mrs. Faltus, Thank you for your letter of 14th November enclosing a copy of the letter sent by the Czechoslovak National Council of America to President Nixon concerning a proposal for the establishment of a neutral zone in Europe. I was glad to have the Council’s thoughts on this important question and they will of course be useful to me in my work. Yours sincerely, Dr. J. M. A. H. Luns Secretary General OS. KONSUL.ÁTY Československá národní rada americká zaslala připiš státnímu sekretáři William P. Rogersovi, ve kterém upozorňovala na nebezpečí spojené s otevřením československého konsulátu v Chicagu. V dopise bylo zdůrazněno, že výměna konsulárních úřadů je oboustranně výhodná jen tenkráte, když zásada vzájemnosti je přesně dodržována. Minulá zkušenost s československým konsulátem v Chicagu a jinde a dnešní postoj pražské vlády k výměně osob i myšlenek mezi západem a východem nasvědčuje tomu, že Praha vzájemnost dodržovat nechce. Zdá se pravděpodobným, že nový konsulát — bude-li otevřen — bude opětně střediskem podvratné propagandy, zatím co americký konsulát v Bratislavě, který by byl současně otevřen, nebude mít možnost k šíření objektivně pravdivých informací. DARY: WFLA Lodge 86, Traer, Iowa ....................................$25.00 Mr. Karel Řehka, Salem, OR ........................................ 25.00 Mrs. Gertrude Irwin, Oklahoma City, Okla................. 16.00 Mr. & Mrs. V. J. Machacek, San Francisco, Cal.........15,00 Mr. Frank Ruzicka, Brookfield, Ill................................ 15.00 Mr. Ludvik Uhlir, Berwyn, Ill....................................... 15.00 WFLA Lodge 262, Cedar Rapids, Iowa ..................... 15-00 Mrs. Annette Macoun, Miami Shores, Fla.................... 11.00 Bohemian Women’s Civic Club, Hinsdale, Ill.............10.00 CSA Lodge No. 117, Berwyn, Ill................................... 10.00 Mr. & Mrs. Stanley Jančík, Marina Beauty Salon, Berwyn, Ill............................ 10.00 Mr. & Mrs. Joseph Kaminský, Hopkins, Minn.............10.00 Mr. Bohumil Sudik, Cleveland, Ohio ......................... 10.00 Mrs. Marie Stoeff, Tallahassee, Fla............................ 8.00 Mrs. A. Greshle, Frankfort, NY ................................ 6.00 Mr. William A. Janos, Astoria, NY ............................. 6.00 Mr. & Mrs. Rudolf Zajicek, Cicero, Ill........................ 6.00 Mr. Miroslav Jindra, Cornwells Hts-, Penn................ 5.00 Mrs. Marie Steklo, Astoria, NY .................................... 5.00 Mrs. Zdenka Spatný Stulík, Uion Pier, Mich................ 5.00 Mrs. Agnes Vorlicek, Little Ferry, N.J......................... 5.00 Mrs. Joseph Ruliček, Lakewood, Fla............................ 5.00 4 • VĚSTNÍK [pageend4]Z UDÁLOSTÍ v ČESKOSLOVENSKU “BÝVALÍ LIDÉ” JSOU OPÉT NA MUŠCE Rudé právo znovu vykopalo stalinský název pro lidi, kteří nesouhlasí s tím, co se v Československu děje. Jsou prý to lidé “bývalí” jako za dob stalinismu, i když Rudé právo říká, že jsou z doby současné, lidé včerejška, kteří ztratili “lidskou tvář”. Tito intelektuálové před vánocemi zase sepsali petici . . . “pod vedením jednoho kohoutího brka” . . (čímž je míněn spisovatel Pavel Kohout) a poslali ji presidentu Čs. republiky. V petici žádají, aby se lépe zacházelo s lidmi, kteří porušili zákon. S peticí šli sbírat podpisy, někde nepochodili, ale někteří prý jim “skočili na špek.” A jeden, spisovatel Milan Jariš, co skočil na ten špek, se veřejně přiznal v Tribuně z 20. 12. 72, kde říká doslovně: “Pane Kohoute, svět je rozdělen na dva tábory. Jakýkoliv politický čin kohokoliv na světě, v Evropě, a zejména ve střední Evropě, nemůže nesloužit jedné z těchto dvou stran. Vámi a vašimi společníky organizovaná akce s dopisem je politickou akcí, která může sloužit jen těm, jejichž činnost určuji zájmy onoho tábora, kterému se stručně říká imperialistický. Pavle Kohoute, oklamal jste mne, abyste mého podpisu zneužil v zájmu těch, s nimiž jsem neměl, a nemám a doufám nebudu mít nikdy nic společného.” Rudé právo pochvalně uznalo moudrost Jariše, že pochopil, na kterou stranu barikády patři. (Jedná se o petici, jak jsme již psali v minulém Věstníku, která byla předložena při sjezdu výboru Svazu českých spisovatelů. Její protistranický směr někteří spisovatelé prý neprohlédli a podepsali ji. Posloužili prý tím zase zrádcům, kteří odešli do zahraničí. Posledním ze “zrádců” je šachový mistr Luděk Fachman — “bývalý” občan ČSSR, — jak ho nazvalo Rudé právo v článku Jana Klimenta, který je vlastně celou studií o Fachmanovi. V roce 1969 prý Fachman nazval komunistické konzervativce fašisty, a to jen proto, že v ČSSR se opravdoví socialisté opírají o lidové milice. Ale strana byla prý nyní tak humánní, že mu dovolila, aby si 29. listopadu 1972 sbalil kufry do dvou osobních aut, naložil manželku a tchyni a odejel za kopečky. Zprvu se Fachman usadil v Mnichově — líčí Rudé právo — kde nahrával reakci, později přesídlil do Solingen, kde je největší šachový klub Západního Německa. Kdysi byl komunistou, ale po okupaci ČSSR se zřejmě zřekl komunistické myšlenky, vstoupil do církve a dal se dodatečně oddat církevním obřadem (z čehož komunisté nadělali hodně křiku, poznámka redakce). Následoval prý tak vzoru jiného zrádce marxismu, známého francouzského filosofa a bývalého komunisty Rogera Ge- raudyho, který se též vrátil do lůna církve a z francouzské komunistické strany byl vyloučen, protože odsuzoval sovětskou okupaci Československa. Dalším obviněným z úchylkářství je známý theolog, ale též renegát marxismu-leninismu Milan Machovec, kdysi zástupce předsedy Světových církví profesora Procházky, který se snažil dodat čs. komunistickému režimu důstojnosti v dobách nejhoršího stalinismu a porušování socialistické zákonitosti. Machovec, jako mnoho jiných, nesouhlasil s “třídní demokracií,” což strana vykládá jako náhražku diktatury proletariátu. Již v roce 1968 se zasloužil o vydání knihy o TGM, která vyšla v Melantrichu jako první vydání v edici historických osobností českého a slovenského národa a prohřešil se také tím, že vydal knihu Ježíš určenou ateistům, a to v západoněmeckém nakladatelství Kreuz Verlag, což je v rozporu se zákony ČSSR. Podle dopisů čtenářů Rudého práva Machovec neobhajuje církev z nějakých ideových pohnutek, ale protože mu to přináší materiální prospěch. A proto tento trubadúr nevědecké ideologie musí být střežen, píše Rudé právo, aby napříště opět něco nevydal bez souhlasu odpovědných státních institucí. ROZKOL V KSČ Západoněmecké noviny Die Welt přinesly obšírný článek o poměrech uvnitř čs. komunistické strany, která prý je pisný záznam z tajného zasedáni ÚV KSČ, propašovaný nyní rozštěpena na 3 skupiny. Zpráva přišla jako těsno- do Západního Německa. Ze záznamu schůze vyšlo najevo, že největším zastáncem liberalizace je nyní Alois Indra, kdysi velký obhájce sovětské okupace 1968. Zatím co G. Husák zastává střední směr, pravicovým dogmatikem KSČ zůstává nadále Vasil Bilák, o kterém zmíněný časopis píše, že je přímým členem sovětské tajné policie a že s ní má přímé spojení, které nikdo z KSČ nemůže kontrolovat. Alois Indra v tajné schůzi překvapil přítomné následujícím projevem: . . stále si stěžujeme, že nemáme moře, ale myslím že je daleko horší, že nyní nemáme odborníky, které jsme v nezvykle velkém počtu v rámci přehnaných čistek vyřadili z ekonomiky i z veřejného života.” . . . Mluvil dále o tak zvaném dubčekovském hnutí, ke kterému náleželi lidé ze všech vrstev, a to lidé dobří i dobří komunisté, a že by bylo na čase, aby byli přivedeni zpět a sloužili dále dle svých znalostí republice. Dr. Husák, i když nebyl přihlášen k projevu, nemohl potlačit svůj údiv a dovolil si upozornit Indru na to, že to byl právě on Indra, který se na kádrových čistkách aktivně podílel a nyní je sám odsuzuje. Ovšem to vše bylo pro Biláka příliš silné a proto se svým soudružským žargonem prohlásil: ‘‘Soudruzi, já vás zde vážně varuji, — dovolíte- li nový nástup dubčekismu, nebo dokonce nějakou rehabilitaci dubčekovské garnitury, budeme zítra všichni viset na kandelábrech.” Jak Die Welt dále píše, je prý nyní v Československu na tisíce turistů ze Sovětského svazu, kteří jako soukromé osoby až nápadně vyhledávají společnost z řad Dubčeko- vých stoupenců, a zavádějí s nimi přátelské a politické rozhovory, obzvláště obhajujíce tak zvaně “nešťastnou” OKUPACI Československa, ke které prý vůbec nemuselo dojit; kdyby se bylo vedení v Moskvě neukvapilo a nepodlehlo vlivu některých stalinistů, jako byl na příklad Šelest, člen politbyra z Ukrajiny. Šelest prý oklamal Brežněva přehnanými zprávami o kontrarevoluci a moskevské vedení by prý dnes rádo na svoji ukvapenost zapomnělo. Dle zpráv z jiného pramene udeřil nedávno na stejnou notu slovenský ministr kultury při návštěvě české kulturní delegace v Bratislavě, když prohlásil: “Žádný kulturní stát na světě si nemůže dovolit nastálo dát své spisovatele do kletby . . . Jen ti, co odešli z ČSSR se z čs. kultury vyřadili navždy.” Bratislavský rozhlas tyto dvě věty z jeho projevu vynechal, zatím co pražské Svobodné slovo otisklo celý projev. Začal snad pod vlivem rozprav konference o evropské bezpečnosti vítr vanout novým směrem ? JAKÝ BY SI PRAHA PŘÁLA OBCHOD S USA Zahraniční obchod, Praha, se zabývá úvahou o čs. — americkém zahraničním obchodě. V září 1972 to prý bylo již 21 let od doby, co Spojené státy americké suspendovaly doložky nejvyšších výhod na československý vývoz do Spojených států. Veškeré úsilí z československé strany k odstranění této překážky, bránící normálnímu obchodu s USA, bylo bezvýsledné. V uplynulých letech se vývoj socialismu ani kapitalismu nezastavil, ale socialistické státy se politicky upevnily a podstatně zvýšily svou ekonomickou sílu. Hospodářskými změnami v Evropě a Asii a vystoupením nových silných konkurentů je pochopitelné, že USA jsou nuceny přehodnocovat i svou obchodní politiku vůči socialistickým zemím, zejména vůči SSSR. Ekonomický zájem USA je tak silný, že zatím politické cíle ustupují do pozadí. Pro USA má prý zcela bezpochyby mimořádný význam možnost, účastnit se svými investicemi na využití přírodního bohatství Sibiře. Je zřejmé, že USA při tom nejde o rozvíjení výrobních sil Sov. svazu, nýbrž o zajištění zdrojů surovin (přírodního plynu, nafty apod.) pro potřeby vlastního hospodářství. Ukazuje se, že přírodní zdroje USA, které se zdály být nevyčerpatelné, mají též své limity, alespoň pokud jde o některé základní suroviny. Přes tento silný ekonomický zájem USA nelze opomíjet skutečnost, že politické cíle, ideologický boj, zůstává na- VÉSTNÍK • 5 [pageend5]dále na programu politiky USA vůči socialistickým zemím, i když se zdají být rovnocenné se zájmy ekonomickými. Pro nepříznivý vývoj obchodní bilance USA a jiné problémy amerického národního hospodářství, vidí protek- cionisté záchranu před rostoucí nezaměstnaností ve snižování dovozu zahraničního zboží — včetně dovozu ze socialistických zemí — a v prosazování hesla “kupuj americké zboží”. Zdá se přitom přirozené, že nositelem tohoto hesla jsou i odborové organizace, které chtějí hájit zájmy pracujících. Přes toto všechno prý je objektivní snaha o rozvíjení hospodářských styků se socialistickými zeměmi, zejména se Sovětským svazem. Doložku nejvyšších výhod však nemůže udělit president USA sám, bez schválení kongresu, který, jak je zvykem, bude projednávat tuto politicky citlivou záležitost příslušnými výbory a provádět průzkum a rozbor nové obchodní dohody. Obchodní dohoda, minulého roku uzavřená mezi USA a SSSR, dává naději, že Amerika míní rozvinutí obchodu se Sovětským svazem doopravdy, což vyvolává také naději., že i česko- slovensko-americké obchodně politické vztahy se dostanou v blízké budoucnosti na pořad jednáni. Hodnotime-li řešení vzájemných obchodně politických vztahů vcelku příznivě, neznamená to, že hospodářské styky mezi ČSR a USA se mohou v krátké době podstatně změnit. Dlouhodobá odloučenost čs. podniků od amerického trhu vedla k tomu, že tyto podniky neznají dobře americký trh, a nejsou ochotny investovat větší položky do průzkumu amerického trhu, pokud bude v cestě stát politické riziko, že tyto investice mohou být ztraceny nebo málo využity. K tomu přistupují další problémy, jako vzdálenost, rozdílné technické normy, což má například velký význam u strojů a zařízení. V roce 1971 zaujímaly USA desáté místo v čs. zahraničním obchodě s kapitalistickými zeměmi, což činilo pouze 2.8% čs. obchodu. Minulého roku navštívila Čs. obchodní komise s předsedou Ludvíkem Černým New York, Washington, Chicago, Cleveland a Minneapolis. Mise prý se setkala s projevy ochoty rozvíjet obchodní a hospodářské styky s ČSSR, avšak američtí podnikatelé měli až na výjimky velmi malé znalosti, nebo velmi zkreslené představy o organizaci československého zahraničního obchodu. Mezi představiteli amerického průmyslu též převládá obava, že československá strana nebude moci zajistit ochranu průmyslových práv, která by čs. podnikům byla postoupena, jakož i obava z nejistoty objektivního řešení sporů. Všechny tyto otázky byly vysvětleny a doloženy čs. stranou tak, že američtí partneři mohli prý být uspokojeni. Na čs. straně bude snaha nakupovat v USA techniku a zařízení, jejichž vývoz do socialistických zemí byl dosud buď zakázán, nebo povolován jen za zvláštních podmínek. Před několika léty rozhodující americká místa vyhlásila, že bude rozhodovat princip dosažitelnosti příslušného zboží v jiných kapitalistických zemích, které jsou ochotny prodávat příslušné zboží do socialistických zemí. Zdá se však, že tento princip nebyl v americké exportní kontrole prosazen; naopak, americká strana vykonávala nátlak na své spojence, aby zpřísnili svá kriteria při vývozu strojů a zařízení do socialistických zemí. Je pochopitelné, že taková politika by rozvoj styků spíše ztěžovala než podporovala. Další překážkou vývozu je krátkodobý úvěr, čili obchod za hotové, nebo delší úvěr, garantovaný však Exportní a importní bankou. Takové garancie dává pouze US kongres nebo president se schválením kongresu. Pro Československo tato možnost nebyla dosud uplatněna. Je však další možnost záruk, ke kterým se uvolily banky tím, že politické risiko kryjí samy a započítávají si je do úrokové sazby, která je vyšší. V minulosti byl souhlas kongresu s udělením záruk pro Exportní a importní banku pro vývoz do socialistických zemí spojován ještě s požadavkem, aby socialistické země poskytly americké straně velmi podrobné informace o své platební situaci, rozpisem všech aktiv a pasiv, celou platební bilancí státu. Toto prý je požadavek neobvyklý a pro čs. stranu nepřijatelný. Z PŘEDSEDNICTVA ČSNRA Pravidelná měsíční schůze předsednictva se konala v úterý večer, dne 6. února, v úřadovně Rady. Předsedal úřadující místopředseda br. Mikuláš Ferjenčík. Po schválení zápisu br. tajemník Chalupa předložil dopisy vyžadující projednání předsednictvem. Jednalo se opět o neutralizaci a konferenci o evropské bezpečnosti, dále o tiskové zprávě o připravované úmluvě mezi Československem a Spojenými státy, o zřízení čs. konsulátu v Chicagu, atd. — Memorandum o neutralizaci bylo rozesláno na důležité úřady, o čemž docházejí Radě důkazy, např. dopis gen. tajemníka NATO Dr. J. M. Luns-e, který došel sestře Anně Faltusové, předsedkyni washingtonské odbočky. (Text dopisu uvádíme ve Věstníku v původním zněni na str. 4). Ses. Vrázová poukazuje na poslední čísla Amerického Bulletinu se články o konferenci o evropské bezpečnosti, Československu, memorandu, atd. Je možno si vyžádat tato čísla Bulletinu a rozeslat je na další důležité adresy. V Congressional Record bylo uveřejněno memorandum American Hungarian Federation o neutralizaci střední Evropy, dle rakouského přikladu. Podobné přáni vyslovil Výbor Captive Nations zasedající v Chicagu, na kterém br. St. Kopecký zastupuje ČSNRA. Místopředseda br. František Schwarzenberg předložil dva texty, oba byly předsednictvem schváleny: dopis na State Department týkající se příprav k schválení a po- depsání smlouvy mezi Československem a USA (viz str. 4) a druhé memorandum Rady “Freedom, Peace and Security at Stake” (viz str. 4). Toto memorandum, jako předcházející o neutralizaci Československa,, bude zasláno presidentovi Spojených států a State Departmentu, a pak členům senátu, tisku, důležitým organizacím atd. Výtisky memoranda budou zaslány členům a krajanským organizacím na požádání. Předsednictvo jednalo krátce o článku “Vzkříšení de- nunciantů” ve Zpravodaji a rozhodlo se nereagovat pro nesprávnost a pomýlenost informací, které jsou podkladem článku. Br. Karel Kohler-Rausch referoval písemně o návštěvě na Internal Revenue. Záležitost byla předložena stanovnímu výboru a br. Hřebík byl požádán, aby prostudoval stanovy a svolal členy stanovního výboru (Rausch, Krákora, Cierný, Hřebík, Vrázová). Bylo rozhodnuto svolat mimosjezdovou schůzi výkonného výboru a mimořádné zasedáni na dny 5. a 6. května, sobotu a neděli, v budově ČSA v Ciceru. Ses. Vrázová referuje o odbočkách St. Petersburg a Los Angeles a návštěvě br. Saláka v úřadovně. Oznamuje, že dlouholetý člen předsednictva a býv. pokladník br- František Kratochvíl přesídlil z Kalifornie do Chicaga, do České útulny, kde mu byla věnována odborná a přátelská pozornost. Br. Jiřímu Spánkoví v San Francisku, dlouholetému členu předsednictva, bylo zasláno blahopřání k jeho 70. narozeninám. Zvláštních díků všech přátel a spolupracovníků Rady si zasluhuje velkomyslný dar $10,000 od zesnulého čestného člena br. Alberta Kalabzy. O tomto odkazu Radě a jiným krajanským organizacím, na které tak štědře pamatoval, bylo psáno již po jeho smrti a zveřejnění poslední vůle. Rada vděčně přijala v lednu 1973 tento odkaz a znovu poděkovala jedinému synu zesnulého, br. Josefu Kalabzovi, žijícímu v St. Petersburgu. Ses. Marie Langová předložila účty ke schváleni a finanční zprávu a dále podala zprávu za úřadovnu. Práce se teď nejvíce soustřeďuje na pořádání plesu, za spolupráce s chicagským Oblastním výborem ČSNRA a Čs. ženskou národní radou. Ses. Langová referovala též o plánovaném zájezdu zpěváka Karla Kryla do USA a o několika případech uprchlíků, pro které se hledalo zaměstnáni. 6 • VĚSTNÍK [pageend6]z o bl as t í a o d bo č ek KRAJANSKÝ VÝBOR V CLEVELANDU, OHIO konal svoji výroční schůzi 12. ledna 1973. Při této příležitosti byli pro rok 1973 zvoleni tito funkcionáři: Předseda: Přemek Kocián; první místopředseda: Martin Hrabík; druhý místopředseda: Josef Kobylák; třetí místopředseda: Alex Mikula; čtvrtý místopředseda: Ralph Perk; tajemnice: Jarmila Hynciková; zapisovatel: František Kuba; pokladník: Rudolf Peřina; účetní Josef Douda; revizoři účtů: Karel Zahradníček, Jindřich Němeček; tisková referentka: Miloslava Hyvnarová. * * * Za rok 1972 podává Krajanský výbor v Clevelandu následující výroční zprávu: Měsíc leden 1972 se vyznačil volbou předsednictva a výkonného výboru. V únoru byly zaslány dopisy americkým senátorům a poslancům, kteří se zabývali rozpočtem pro Radio Svobodná Evropa a tedy i pokračováním ve vysílání za železnou o- ponu. Byla jim připomenuta důležitost existence tohoto informačního zdroje, který je v Československu a v dalších komunisty zotročených zemích plně akceptován. Dále byla přijata účast v plesovém výboru Čechů a Slováků. V březnu byl uspořádán vzpomínkový večer na Tomáše G. Masaryka. Hlavním řečníkem byl dr. Jaroslav Štěpnička, báseň recitovala Katka Chandrycká a hudební pásmo připravili Pavel a Terezka Líháni. V dubnu se konalo vrcholné zasedání Československé národní rady americké v Chicagu. Krajanský výbor zastupovali br. Martin Hrabik, sestra Maria Hrabíková a br. Přemek Kocián. Československé národní radě americké byl předán dar $500.00 od Krajanského výboru. Při řádné schůzi v Clevelandu se konal Palachův večer. Promluvil br. Martin Hrabík, recitovala ses. Marie Veverková a br. Štěpnička s br. Kociánem se rozhovořili o “pražském jaru”, sovětské invasi do Československa a o upáleni Jana Pa- lacha. Téhož večera se započalo se sbírkou na sochu Jana Palacha V květnu byl zaslán dopis presidentu Nixonovi, ve kterém byl projeven souhlas s politikou Spojených států v jihovýchodní Asii. Po květnové schůzi se přikročilo k oslavě matek. Promluvil br. Josef Podlena a matkou roku byla zvolena sestra Marie Hájková z Medina okresu. Děti členů Krajanského výboru zakončily oslavu Svátku matek několika básněmi. V červnu bylo vzpomenuto třicátého výročí vyhlazení Li- dic nacisty. Br. Jaroslav Štěpnička byl zvolen tajemníkem a br. Jiří Traub pokladníkem komise pro postavení sochy Jana Palacha. 25. června se konal na Odd Fellow’s farmě výlet Krajanského výboru. Výlet se i přes nepříznivé počasí vydařil a čistý příjem činil $398.38 V červenci se konal Captive Nations Week. 27. července pochodovaly městem národnostní skupiny v krojích. Krajanský výbor byl plně zastoupen svými členy, sokolíky, členy D.T.J., katolickými organisacemi a Krúžkem Generála Rastislava Štefánika. Byla to jedna z nejkrásnějších a nejpočetnějších skupin Do červencové schůze přinesl br. předseda smutnou zprávu, že v New Yorku zemřel vlastenec a organisátor pro postavení sochy Jana Palacha, Robert Soumar. V srpnu bylo vzpomenuto okupace Československa vojsky východního bloku. Hlavni projev měl br. František Kuba, recitoval Jaroslav Štěpnička a zprávy tisku z roku 1968 přinesli br. Martin Hrabík, ses. Miloslava Hyvnarová, br. Jaroslav Mec a br. Přemek Kocián. V září byl zaslán dopis Olze Fikotové-Connoly do Mnichova na Olympiádu a soustrasný dopis panu Bergrovi v Clevelandu, jehož syn David byl při Olympiádě zavražděn arabskými teroristy. Téhož měsíce bylo br. předsedou oznámeno, že Krajanský výbor obdrží sochu Jana Palacha zdarma od československých přátel z Kanady. Bylo poděkováno br. Adolfu Wenzbauerovi, který se o darování sochy Clevelandu nejvíce přičinil. V říjnu se konala vzpomínková oslava 28. října, dne československé nezávislosti. Hlavními řečníky byli: Martin Hrabík, předseda Krajanského výboru, profesor dr. Felix Mikula a starosta města Ralph J. Perk. Recitovala ses. Marie Veverková, hudební a recitační pásmo přednesla rodina Liháni-ových. Program řídil br. P. Kocián a k poslechu vyhrávala koncertní hudba Sokola Tyrš. V listopadu se jednalo o místě, na kterém bude Palachová socha odhalena. Za nejvýhodnější budovu byla vybrána městská knihovna, kam též byla zaslána žádost. Prosinec přinesl vánoční program, který řídil prof. Felix Mikula. Přítomní zazpívali koledy a Katka Chandrycká s maminkou zarecitovaly vánoční báseň. Br. předseda poděkoval všem za spolupráci v roce 1972 a rozloučil se s přáním všeho nejlepšího o vánocích a v novém roce. Korespondence: Během roku 1972 byla vyměněna korespondence s Bílým domem, s poslanci a senátory Spojených států, s Československou národní radou americkou, s imigračními úřady, s Americkým fondem pro československé uprchlíky, se starostou města Clevelandu, s básníkem Pavlem Javorem a s celou řadou dalších jednotlivců a spolků. Výroční zprávu připravil: Přemek Kocián, tajemník * * * DO OWOSSO, MICH. — ZDAR PRÁCI, KTERÁ DOBRO PLODÍ . . . Ať se to zdánlivě sebe více nesrovnává, pravda to je: pro veřejného pracovníka znamená odchod ze zaměstnání “do pense” nikoliv na odpočinek, nýbrž ještě více práce. A tak i nadšený národní pracovník v Owosso, Mich., bratr Antonín Čech, když teď dosáhl pensijniho věku a rozloučil se se svým povoláním, bude se moci věnovat tím více činnosti v krajanském prostředí, do které se se svou manželkou Štěpánkou zapřáhl hned po příchodu do Ameriky. Oba jsou pracovníci neúnavní, obětaví a rozhodní: jsou také výmluvní, ale to je jenom pomůcka k dosažení zdaru díla, které je všude vidět a je samo nejvýmluvnějším dokladem jejich práce a příkladné oddanosti. Přinesli sem — v době jak všichni víme nejtěžši — novou svěží sílu, která oživila národní nadšení a kulturní život všude, kde manželé Čechovi zasáhli. Tuto vzácnou průbojnost, věrnost a vytrvalost si přinesli z domova, z brněnské často horké půdy a bezpochyby i z onoho zvláštního ovzduší a ideového zaměření nakladatelského podniku, kde br. Čech byl zaměstnán. Samorostlý, ale hluboký humanismus a čisté o- pravdové vlastenectví plynulo ze všeho, co nakladatelství F. Pokorného v Brně vydávalo a šířilo nejenom do nejzaz- ších koutů demokratické Československé republiky, nýbrž i do českých kolonií v Polsku, Bulharsku, Jugoslávii, ba i mezi americké krajany. A to právě manželé Čechovi uplatnili zde s takovým úspěchem. Vzkřísili staré krajanské nadšení a spojili je s novými zkušenostmi těch, kdo nemohli zůstat v rodné zemi, kterou uchvátili komunističtí teroristé v cizích službách. Získali mládež a věnovali jí všechen svůj volný čas, vychovali ji v národním uvědomění a sdružili ji k ušlechtilé zábavě taneční, hudební a zpěvní, jež se stala zároveň účinnou propagandou československého osvobození. S tanečními kroužky vycvičenými sestrou Štěpánkou Čechovou, jež získala svou péčí obdiv a lásku vši mládeže, podnikali manželé Čechovi zájezdy na slavnosti v jiných místech — byli také na Československém dnu v Chicagu r. 1971. Zasloužili se s pomocí jiných nadšenců o každoroční národopisnou slavnost u sv. Antoníčka ve Flint, obnovili re- presentační výroční krajanský ples a k pracovnímu rozkvětu přivedli Americké sdružení Masaryk v Owosso, kde je br. Čech od r. 1951 předsedou a sestra Čechová pokladní a účetní. A mají už připravený program činnosti na letošní rok. Nesmí se však zapomenout ani na to, co už pomalu zaniká jinde v našem krajanském životě: že br. Antonín Čech již VĚSTNÍK • 7 [pageend7]16 let řídí sobotní československý rozhlasový program v Owosso, který má veliký ohlas všude, kam až zasáhne, a že se zdarem odmítl také nepoctivé pomluvy, jimiž naši národní jednotu chtěli rozbít separatističtí slovenští pomocníci Hitlerovi. Jsou to krásné výsledky nezištné poctivé práce manželů Čechových a jejich stejně oddaných spolupracovníků. Není proto divu, že činnost manželů Čechových ocenil v srpnu 1971 zvláštním osobním listem guvernér státu Michigan William G. Milliken, a že odbočka Čs. národní rady americké v Owosso oslavila loni zásluhy manželů Čechových u příležitosti 65. narozenin br. Antonína ve zvláštní schůzi. Přejeme Antonínu a Štěpánce Čechovým mnoho zdraví a trpělivosti k další práci pro naši národní věc, a děkujeme jim za jejich oddanost. * * * MASARYKOVO SDRUŽENÍ V OWOSSO Masarykovo sdruženi a Čs. taneční skupina v Owosso, Mich., pořádaly v sobotu 17. února II. Representační ples. Za velmi pěkné návštěvy byl ples zahájen v 9 hod. večer 16 krojovanými tanečníky, kteří zatančili “Moravskou směs”. Po ukončení tance se mládež uklonila a pěkně nahlas a česky provolala: “Vítáme vás!” Toto uvítání vyvolalo dlouhotrvající potlesk přítomných a vtisklo ráz srdečnosti hned počátku zábavy celého večera. Dvě hudby vyhrávaly do tance —- AI Smeja ve velkém sále a Eda Fornůsek v Moravském sklípku v přízemí. O krásnou výzdobu místností se postarala naše děvčata za vedení ses. Hedy Wagnerové. O správné parkování aut se přičinili mladí skauti, které vede Oli Čech, takže i v tomto směru byli návštěvníci spokojeni. Naše ženy se postaraly o českou večeři, byla podávána vepřová pečeně, knedlíky a zelí a pro mnohé byla milým překvapením. Majitel restaurace Pines je Američan a měl velkou radost, že může návštěvníky pohostit českým jídlem a koláči. Dík patří sestrám Příkaské, Fillové, Kasikové a Čechové. Za zmínku stojí také to, že přijeli návštěvníci ze širokého okolí a také z Kanady a Ohia. Mile nás překvapila paní Eva Hanková z Kalamazu, která si přivezla pěkný kyjovský kroj a tak se mezi nás pěkně “šikla.” Děkujeme Vám, Hankovi, bylo to od Vás velmi hezké, že jste přijeli a jistě jste nelitovali. V programu byl zatančen valčík, který nacvičila ses. Štěpánka Čechová. Velmi se opět líbila naše mazurka, kterou hudebníci musili opakovat. Valná část hostů ji tančila po prvé, za vyvolávání ses. Čechové. Po půlnoci byla dámská volenka, pro kterou nestačilo ani dvanáct tuctů karafiátů a byla tančena za všeobecného veselí tančících. Na úspěch II. plesu mohou být pořadatelé hrdi. Vydařil se po všech stránkách a bylo radostí slyšet rozcházející se návštěvníky: “Již dlouho jsme se tak pěkně nepobavili,” “Nezapomeňte nás pozvat, až zase budete něco pořádat,” “Měli jsme takový ‘good time’,” atd. Nutno se ještě zmínit, že osm přítomných vyhrálo různé ceny, které tanečníkům darovali naši příznivci. Ples byl pěkným podnikem, který plně representoval naši krajanskou veřejnost — a jistě to nebylo naposled. A.Č. * * * ODBOČKA SAN FRANCISCO konala členskou schůzi 11. února 1973. Program a celý průběh schůze měl dobrou úroveň a byl veden v duchu dobrého přátelství. Schůze se konala za nepříznivého počasí, také vlna nemoci řádí v naši členské rodině, takže 12 řádně omluvených členů se nezúčastnilo schůze. Těšilo nás všechny, že br. Libor se již uzdravil a zase se agilně zúčastnil jednání schůze. Br. Rudy Kresta opatřil a promítl velmi dobrý a aktuální zvukový film a podal k němu odborný výklad a vysvětlení. Br. Jan Turek velmi pěkným způsobem zhodnotil celoživotní práci a národní činnost našeho jubilanta, br. Jiřího Špánka, u příležitosti jeho sedmdesátých narozenin. Uvedl: “Včera se dožil sedmdesátky náš br. Jiří Spánek. Sedm- desátka v životě člověka je požehnaný věk. Br. Jiří Špánek věnoval dvě třetiny života národní práci. Nelekal se obtíži a šel za svým cílem děj se co děj; byla to především práce sokolská po dobu 651et, nespočetně novinových článků, úvah, přednášek, — stál na stráži, burcoval a pobízel nás exulanty, abychom nezapomínali na rodnou zem a národ. Národní práce je prací na úhoru, často plná ůstrků, ale pro toho, kdo ji koná, je přesto radostná.” Br. Turek se pak dojemným způsobem zmínil o údělu chodského spisovatele a národního buditele J. Š. Baara — a citoval také slova presidenta T. G. Masaryka: “Vážim si národních pracovníků, protože oni burcují národ a jsou dobrými strážci národních tradic.” Závěrem svého proslovu br. Turek jubilanta oslovil: “Bratře Jiří Špánku, přes 50 let neseš “českou svíci,” aby nedohořela a nikdo její plamen neuhasil — za to Ti patří náš dík. — Bratře Jiří Špánku, k Tvým sedmdesátinám a do dalších let, přeji Ti jménem odbočky Československé národní rady americké v San Francisca hodně zdraví a Božího požehnání. Buď hodně, hodně zdráv.” Po projevu br. Turka navrhl br. Libor, aby br. Spánkoví bylo uděleno čestné předsednictví odbočky. Schváleno jednohlasně. Poté byl čten a br. Spánkoví slavnostně předán dopis z ústředí Národní rady, v němž předsednictvo ČSNRA hodnotí a oceňuje celoživotní národní činnost br. Špánka, sokolskou, vzdělavatelskou, politickou i žurnalistickou, ať již rozvíjenou doma v Československu, Paříži, Chicagu či San Franciscu. Toto uznání potěšilo nejen br. Špánka, ale i všechny přítomné. Dalšími oslavenci schůze odbočky byli manželé Jarmila a Rudy Krestovi, neboť jejich šťastné manželství má již 251eté trvání. I jim bylo srdečně blahopřáno. Bylo dohodnuto, zjistit na příslušných místech, zda již existuje očekávaná možnost pro kvalifikované krajany, aby jim nynější čs. vláda vyplácela vysloužený pensijní důchod a zasílala jej do USA. Jsme postiženi ztrátou člena odbočky br. Franka Kratochvíla, který trvale opustil Kalifornii. K členství do odbočky se přihlásili 2 noví členové. V přátelské besedě se po schůzi velmi pěkně a věcně debatovalo. Sestra Mařenka Konoplevová připravila pro tuto příležitost veliký a chutný dort, teta Tonička Kazan- kianová upekla bochník výborného českého mazance a také Anička Liborová připravila nějakou dobrotu. Na další vyvíjení činnosti odbočky se díváme s důvěrou. J. Nečas, jednatel * * * 70. NAROZENINY BR. ŠPÁNKA Jiří Špánek byl dobře znám v krajanské Americe dříve ještě, než vstoupil na půdu Ameriky. Představil se nám již před světovou válkou svými zajímavými články z Paříže. Mnozí krajané ho na své cestě do Evropy vyhledali v Paříži, kde jim často dělal průvodce a rádce, takže když se tu mezi námi objevil r. 1952, vítali jsme ho jako dobrého známého. Čekali jsme na něho — a sotva přijel, splnil naše očekávání, když se hned po příjezdu do Chicaga zapojil do Sokola a Československé národní rady americké, nejdříve do odbočky, pak do Chicagské oblasti a později do předsednictva Rady. Od příjezdu Jiřího Špánka uplynulo víc jak dvacet let. Po všechna ta léta “táhne to s námi svorně,” vysloužil si uznáni, a také i nepochopení pro svou neústupnost v boji proti komunismu. Mladší generace, která — doufáme — nastoupí po nás, pozná z jeho životopisu, že ani tenkráte nebyl život bez velkých problémů a obětí. Jiří Špánek se narodil 10. února 1903 v Praze-Hostivaři v rodině nadšených sokolských pracovníků. V Sokole působil od svých pěti let, c"ičil na všech sokolských sletech v Praze, r. 1926 vedl ze své jednoty 300 cvičenců a získal vavřínový věnec v závodech na nářadí. Zaměstnáním byl elektrotechnik, nejprve v dílnách známého vynálezce a vlastence Ludvíka Očenáška, který za 8 • VĚSTNÍK [pageend8]první světové války používal mladičkého Jiřího jako spojky mezi členy české “Mafie.” V létech třicátých odjel do Paříže na zkušenou a hned se tam zapojil do práce v Sokole. Zde poznal svou manželku Annu, s kterou vychoval dva syny, Jiřího a Zdenka, kteří dodnes mluví dobře česky, ač se narodili v Paříži. V době Mnichova se stal Jiří Spánek členem “politické pětky” — s Dr. Hubertem Ripkou, Ing. Kleinbergem, L. Milečem a K. Hanušem, — která se připravovala na druhý zahraniční odboj. Sotva vypukla válka, přihlásil se mezi první dobrovolníky do československé armády ve Francii, prodělával boje na Marně a smutný ústup francouzské armády. Po demobilisaci čs. armády se vrátil se svou rodinou do Paříže, kde během nacistické okupace byl třikráte vyslýchán gestapem. Již za nacistické okupace poznal Jiří Spánek intriky kra- janů-komunistů. Od té doby se datují jeho boje proti komunismu. Jiří Spánek se stal francouzským občanem. Ministerstvo mu udělilo profesionální žurnalistickou legitimaci. Psával často do krajanských novin a sledoval události u nás. Znal nás a naše problémy ještě než mezi nás přijel víc jak před dvaceti léty. Přátelé v Radě děkují br. Spánkoví za dvacet let věrné činnosti a přátelství, za všechnu jeho práci, a přejí mu i jeho ženě Aničce, která se vždy činně zúčastnila všeho národního podnikání, další léta ve zdraví, a hlavně abychom všichni dosáhli našich společných národních cílů. ZE ZPRÁVY ODBOČKY ČSNRA WASHINGTON, D.C. ZA ROK 1972 Ke dni 28. listopadu 1972 má odbočka 123 členů. Z iniciativy br. Kučery uspořádala dvě rozpravy, v únoru a březnu 1972, týkající se událostí kolem 28. října 1918 a vzniku československé samostatnosti. Přednášeli br. Josef Kučera a František Klátil. Hlavním podnikem washingtonské odbočky byl tradiční ples Majáles, který se konal v sobotu dne 29. dubna 1972 v hotelu Shoreham za velké účasti místních i vzdálených hostí z různých míst Spojených států i odjinud. Čestné předsednictví plesu přijal Rafael Kubelik, předsedkyní byla ses. Zdenka Vozáriková. Ples přinesl odbočce značný finanční úspěch a čistý výtěžek byl věnován ve prospěch čs. uprchlíků. Odbočka byla zapojena i na jiných polích působnosti, která se dotýkají Československa a naší národní větve ve Spojených státech. Když ze zpráv o jednání v zahraničním výboru senátu bylo zřejmé, že je ohroženo vysílání Hlasu Ameriky do celé střední a východní Evropy, zahájila odbočka intensivni činnost, aby pomohla této katastrofě předejít. Uvědomila o věci Ústředí ČSNRA v Chicagu, které okamžitě poslalo telegramy všem senátorům, kteří se jednání o rozpočtu United States Information Agency účastnili. Dále odbočka uvědomila členy Rady v Clevelandu a New Yorku s tím, aby se ve svých oblastech snažili svým senátorům vysvětlit katastrofální následky takového zákroku. Odbočka sama napsala dopisy všem členům obou senátních výborů, zahraničního i úhradového, jakož i těm senátorům, o kterých se předpokládalo, že by mohli jednání ovlivnit. Na základě osobně doručených připisů a jiného materiálu některým redaktorům, vyšly ve Washington Post a Evening Star úvodníky podporující vysílání Hlasu Ameriky do střední a východní Evropy. New York Times přinesly obšírný článek redaktora Szulce. Za spolupráce jiných národnostních skupin dosáhla tato okce žádoucího výsledku: poměrem 57 ku 15 byl návrh zahraničního výboru senátu na snížení rozpočtu USIA zamítnut. Z pověření Ústředí se odbočka také účastnila jednání washingtonské ethnické skupiny (Washington Committee on Ethnic Studies), která si vzala za úkol vytvořit celonárodní střechovou organizaci pro studium ethnických otázek. Na dny 28. a 29. dubna 1972 byla svolána do Washingtonu konference představitelů různých ethnických skupin a organizací za účelem ustavení takové střechové organizace. Konference se konala na Katolické universitě a účastnilo se jí na 130 delegátů. Na konferenci se projednávaly stanovy této organizace, byl zvolen její název (The National Coordinating Assembly of Ethnic Studies) a provedena volba funkcionářů. V ředitelské radě a poradním sboru budou Ústředí ČSNRA zastupovat prof. Dr. Vratislav Bušek (ředitelská rada) a Dr. Josef Hašek (poradní sbor), oba s hlasovacím právem. Československou národní radu americkou jako delegát na konferenci zastupovala sestra A. Faltusová, která byla též zvolena do výkonného výboru této organizace. V místní washingtonské skupině této organizace je zastopena washingtonská odbočka ČSNRA. Ses. Faltusová zastupovala odbočku na sjezdu Rady v dubnu 1972 v Chicagu. Počátkem června washingtonští členové politického výboru Rady, Dr. Josef Hašek a ses. A. Faltusová, vypracovali a napsali dopisy 32 senátorům ve věci záchrany Radio Free Europe, Radio Liberty a Institute for the Study of the USSR v Mnichově. Mimo to byly odeslány dopisy několika redaktorům místních novin a rozhlasovým komentátorům. U příležitosti chystané konference o evropské bezpečnosti zaslali washingtonští členové politického výboru jménem Ústředí dopisy 39 senátorům a 43 poslancům se žádostí o veřejné odsouzení této intervence na půdě kongresu. Další dopisy byly zaslány řadě redakcí novin a rozhlasových stanic. Za spoluúčasti ostatních místních čs. organizací uspořádala odbočka protestní autokolonu v sobotu dne 19. srpna. U příležitosti chystané konference o evropské bezpečnosti odeslala odbočka dopisy na 20 adres redakcí novin a rozhlasových stanic s kopií dopisu ČSNRA presidentu Nixonovi, obsahujícího návrhy na jednání při této konferenci. Kopie dopisu presidentu Nixonovi byla též odeslána generálnímu sekretáři organizace NATO. Odbočka reagovala během roku v řadě dopisů redakcím novin a rozhlasových stanic na jejich články nebo pořady týkající se přímo nebo nepřímo Československa. Několik dopisů bylo též odesláno vyšším státním funkcionářům a senátorům. Presidentu Nixonovi byly odeslány 4. dopisy. Sestra Faltusová se zúčastnila dne 27. října recepce v Bílém domě, pořádané pro zástupce ethnických organizací a tisku. Ze svého sociálního fondu poskytla odbočka podporu několika emigrantům ve výši $579.60 a dvě půjčky ve výši $300 00. Na sociální činnost ústředí odbočka darovala $400.00. Odbočka věnovala $500-00 Americké universitě ve Wash- ingtoně na podporu vyučování češtiny. Br. Jack Novotney se postaral o propagaci kursu češtiny v novinách a pomohl odbočce též při propagaci představení opery Rusalka. M.B. ODBOČKA ČSNRA “28. ŘÍJEN” pořádá Akademii k památce T. G. Masaryka a jeho syna JANA DNE 11. BŘEZNA 1973 VE 2:30 HOD. ODPOL. v auditoriu školy Havlíček 15. ulice a Ridgeland v Berwynu Účinkovat budou Jiřina Tuzarová, Vlastimil Dvořák, Josef Čech, Věra Rokničová, František Šimek a sbor mládeže řízený Boženou Veisovou. VĚSTNÍK • 9 [pageend9]IN MEMORIAM — ALBERT J. KALABZA Svým životem br. Albert Kalabza stal se nám všem příkladem podnikavého přistěhovalce, který svou úžasnou přičinlivostí, energií a předsevzetím se vypracoval na vynikající místo nejen ve svém obchodním podnikání, ale i v krajanském veřejném životě. Narodil se r. 1875 v chudé, početné rodině v Liškově u Nepomuka. Malé zemědělství nemohlo uživit celou rodinu, a tak se jako patnáctiletý sám rozhodl, že zkusí štěstí v Americe. Učil se nejprve truhlářství v Chicagu a pak přesedlal na nové řemeslo u Chicago Electrotype and Stereotype Corp., kde působil jako prvotřídní sazeč na moderních elektrických strojích. Když mu bylo 30 let, odstěhoval se do New Yorku, kde se mu brzy naskytla příležitost vstoupit do známé firmy Stoddart-Bell Electrotype Co. Během let se mu podařilo firmu podstatně zvelebit. R. 1918 se stal jedním z tří spolumajitelů a do pěti let majitelem. Krátce po svém příjezdu do New Yorku oženil se Albert Kalabza s Marií Moravcovou a založil rodinu. Měli spolu dva syny: starší William zahynul v boji v proslavené Yankee divisi v první světové válce. Druhý syn Josef F., po nabytí universitního vzdělání na Cornell universitě, pomáhal otci udržovat na výši firmu Stoddart-Bell až do r. 1962, kdy se otec se synem vzdali vlastnictví a odstěhovali se na Floridu. Toto je nejstručnější nástin života Alberta Kalabzy, ale jen z jedné stránky, té praktické, materiální, avšak jeho život byl mnohem bohatší o různé ušlechtilé zájmy, které vyplňovaly jeho život kulturně, společensky a hlavně vlastenecky. Hned po svém příjezdu do Ameriky se stal členem Sokola Čechie a brzy na to cvičitelem v Slovenském Sokole; v New Yorku zachránil upadající jednotu Sokol Fueg- ner v Astórii a sokolský tábor v East Hadam, kde dal mj. vysázet 2,000 stromků. Na Sokol pamatoval ve své poslední vůli rovnou měrou $10,000, jako na Čs. národní radu americkou i jiné krajanské organizace. Jeho vlastenectví se projevovalo v Československé národní radě americké aktivním členstvím po dlouhá léta, nejprve v New Yorku a později v St. Petersburgu. Za jeho finanční a morální podporu, za jeho neústupný postoj v boji proti komunismu, jmenovala ho Rada svým čestným členem. Na Floridě zůstal činný až do konce života. Podporoval činnost svého přítele br. James Hovorky a jeho ženy Helenky v odbočce “St. Petersburg” a po jejich smrti převzal úkol udržovat tuto činnost. Měl styky s universitou a zval významné řečníky na schůze ČSNRA a na Československý den v městském parku. Pamatoval štědře svým finančním odkazem na Radu a zvláště svým příkladem dobrého českého vlastence obohatil náš život. Za to vše mu budeme vždy vděčni. IN MEMORIAM: In Memoriam Mrs. Frances Kocis ze Saginaw, Mich, věnuje Mrs. George Serbus, New Lathrop, Mich. . .$30.00 K uctění památky zesnulé maminky, pí. Marie A. Antene, k výročí jejích narozenin 13. února, věnuje Mrs. Hermie Rabstenjek s rodinou, Oklahoma City, Okla.................................................$30.00 In Memoriam Ing. Zdenka Pelecha, zemřelého v prosinci 1972, věnují Mr. & Mrs. Roman Berka, Park Ridge, Ill............................................................ $25.00 K uctění památky paní Evženie Mariskové, zesnulé v Praze, která byla sestrou pí. Ludmily Kosové, ze Cicero, Ill. — věnuje Libuše Kalivoda, Oak Park, Ill...................................................................$10.00 ČSNRA při této příležitosti upřímně děkuje všem, kteří zaslali v rámci nálepkové akce finanční příspěvky. Úřadovna vysílá — tak jako v jiných létech — stvrzenky za všechny došlé příspěvky od $3.00 výše. (Pokud byly $1.00 a $2.00 příspěvky zaslány v hotových penězích, potvrzuje je též.) JAN PALACH (1948-1969) K výročí tragické smrti Jana Palacha, jehož tragické smrti v plamenech jsme vzpomínali 16. ledna, přinášíme báseň československého studenta Jana Zajíce, který se v únoru 1969 stal pochodni číslo dvě: JANU PALACHOVÍ Rozmarné odpoledne. Kolem vezou víc než Prométhea. Oči jsou prolomená hráz. Pláču — v dešti — na chodníku Pro všechno. Pro těch jednadvacet let, pro cizími vojáky sražený jarní květ, pro Člověka, co odmítl jít zpět, pro srdce, do kterého by se vešel svět, pro několik nevykřičených vět. Chce se mi zařvat — teď, hned: “Pryč s nimi! Ať žije nový svět!” To ticho řve za mne, Praha teď skutečně se dotýká hvězd. Svou bolestí, co zatíná ruku v pěst. Ticho rve uši Všichni to vědí a mlčí. Ústa jim zacpal strach ze života a smrti. Je leden roku 69 I lásky bolí — Proto pláču. Ve Winnipegu, Canada bude Janu Palachoví postaven pomník, jehož autorem je sochař Josef Randa. (Zprávu o předání modelu pomníku jsme přinesli v prosincovém čísle Věstníku.) 10 • VĚSTNÍK [pageend10]DVOJÍ VZPOMENUTÍ Jsou to výročí autorská, pohříchu však jsou to navíc zajisté výročí exilová, protože oba vzpomínaní patří nejen do českého písemnictví a do souhrnu toho, co je míněno pojmem národní kultury, ale oba patří také exilu, a to exilu navýsost politickému. Dne 31. prosince 1972 uplynulo sedmdesát let od chvíle, kdy se v Myslechovicích u Litovle narodil spisovatel JAN ČEP, a dne 23. dubna 1973 tomu bude 65 let, co se v Hronově narodil spisovatel EGON HOSŤOVSKÝ. Byli nejslavnější z českých autorů, kteří po roce 1948 odešli do exilu, a byli, aspoň doma, jeho výrazným symbolem. Snad proto, že literatuře je dáno v životě národů trvalejší místo než politickým veličinám. Literatura má také tu podivuhodnou vlastnost, že z ní lze sice libovolně vylučovat, máme-li k disposici mocenské prostředky a cen- suru, ale nikoli právě vyloučit, má-li autor co říci svému čtenáři. A epik Hostovský, stejně jako lyricky do rodného kraje českého venkova zahleděný Čep, zřejmě co říci měli. Neboť jejich návrat na knihkupecké pulty v Československu byl návratem triumfálním — a dodejme, že k němu došlo již před rokem 1968. Skutečnost, že jejich práce byly doma rozebrány během týdne a v čase měřitelném hodinami, je nejen jejich osobní satisfakcí, je satisfakcí celého exilu a tedy věcí národní. Vzpomeňme ještě Čepa jako překladatele ze španělštiny, francouzštiny, angličtiny a němčiny, vzpomeňme činnosti Hostovského, vzpomeňme jejich společného přátelství s Grahamem Greenem a jejich společné činnosti v mezinárodním PEN-Clubu. Popřejme jim ještě mnohá léta pronikavého ducha, etické neústupnosti a naplněnou onu míru dobré víry, kterou člověk ke své existenci potřebuje. B.Š. KRÁSNÝ PLES ČS. NÁRODNÍ RADY Dvaadvacátý výroční ples oblastního výboru Čs. národní rady americké v sobotu 17. února 1973 v sokolovně Havlíček- Tyrš byl jistě z nejlepšich, jaké se v této památné síni konaly. Byl krásný, důstojný, měl zcela zvláštní ovzduší a účastníci, kteří naplnili dvoranu i dolejší síň, byli v náladě opravdu slavnostní. Ples zahájil uvítáním hostů předseda oblastního výboru br. Ing. Štefan Papánek. Taneční síň byla vyzdobena s pečlivým vkusem, se smyslem pro ladění barev a využití ploch. Byla to jako každý rok práce manželů Jana a Blaženy Tesařových, kteří ji připravovali dlouho před plesem doma a pak s dalšími pomocníky v sokolovně již od sobotního rána. Také kuchyně se vyznamenala výtečným jídlem. Paní Anna Rubínová tu znovu osvědčila svou obětavost, dobrou kuchařskou pověst a i výkonnost, neboť od 9 hod. ráno byla již v kuchyni, aby navařila všechny večer podávané pokrmy, a vydržela v ní v plné práci až do 2 hod. v noci. V taneční síni i v dolejší místnosti měly členky Čs. ženské národní rady v exilu velmi napilno s prodejem znamenitého domácího pečiva, které šlo rychle na odbyt. Stejně horlivě se činili ti, kdo měli na starosti nápoje všech druhů, a tanečníci svorně chválili dobrou hudbu br. Bláhy. Návštěva byla veliká a s potěšením jsme viděli, jak rok od roku přibývá na našich plesích účast mládeže a celých rodin. Vyvrcholení plesu připravila paní Milada Červinková se svou taneční skupinou Beseda. Všichni, kdo viděli účinkováni Besedy na jiných našich podnicích, s napětím očekávali sobotní plesový program Besedy, který pak vskutku předčil všechny představy. Deset mladých dvojic, jejichž jména byla oznamována s podia, zatančilo Varšavskou polonézu a potom valčík z Čajkovského Louskáčka. Tanečníci vložili do svého vpravdě uměleckého výkonu všechen přirozený půvab mládí, cudnost, která jako by závojem halila dychtivost a čistý žár tak slušící právě těmto letům plným očekávání. Tanec byl svěžest sama s ladnými a přece ukázněnými pohyby. Ale v soustředění těchto přirozených darů mládí a jistě také v elegantním ústroji tanečníků byla i patrna zkušená ruka a elegantní umělecký vkus paní Milady Červinkové. Provedení Polonézy nastudovala dcera pí. Červinkové Milena, Čajkovského valčík taneční mistr Machalka. Oba tance vyzněly překrásně. Je již zcela zřejmé, že taneční skupina Beseda je útvar, který náš krajanský život naléhavě potřeboval k oživení i ozdobě. Je to skupina pevně stmelená, jejíž členové nepochybně chápou své poslání velmi vážně a jsou vedoucí Besedy, paní Miladě Červinkové, zřejmě oddáni mladistvým zanícením. Projevilo se to také za zvláštního tance, kterým Beseda oslavila dvacáté výročí sňatku manželů Červinkových. (Tu bychom rádi připomněli, že paní Červinková je z rodiny známých národních pracovníků Křišťánových.) Taneční program a výkon členů Besedy odměnili hosté nadšeným potleskem. Plesový výbor, kterému předsedala sestra Milada Ferjen- číková, děkuje naší veřejnosti za tak velikou účast, děkuje všem četným pomocníkům a pomocnicím za obětavou spolupráci, jež umožnila veliký zdar plesu, děkuje členkám Čs. ženské národní rady v exilu, sestře Anně Rubínové, manželům Tesařovým, a pak ovšem paní Červinkové a taneční skupině Beseda. Plesový výbor je přesvědčen, že se opět sejdeme na příštím plesu oblastního výboru. Bude zas tak krásný a radostný. J.F. * * * MAJÁLES 1973 Letošní jarní ples MAJÁLES, bude již 14. dubna a bude se konat ve význačném washingtonském hotelu “Mayflower,” — který kdysi, ba i v naší době ještě hostil královské návštěvníky Spojených států. Skvělá tradice přiřadila náš MAJÁLES k význačným společenským událostem ve Washingtonu, což dojista činí čest čs. jménu. Jak plesové pozvánky, tak zvlášť umělecky provedené programy budou trvalou památkou na osobní účast na MAJÁLESU. Předsednictví letošního MAJÁLESU přijala vynikající národní pracovnice Vlasta Vrázová, býv. dlouholetá předsedkyně Čs. národní rady americké. O zásluhách Vlasty Vrá- zové o čs. věc nejlépe svědčí tyto dvě skutečnosti: president svobodného Československa jí r. 1947 udělil vysoké vyznamenáni Řád bílého lva — a komunisté ji po uchvácení moci vypověděli v r. 1949 z Československa. Čistý výtěžek z Majálesu 1973 je určen jednak pro pomoc čs. exulantům a jednak pro Americkou universitu ve Washingtoně, D.C. k zachování vyučování českému jazyku a ke zřízení kursu slovenského jazyka. Koncem ledna byly rozeslány dopisy patronům a příznivcům Majálesu z amerických i exilových a krajanských kruhů s prosbou o štědrou pomoc pro Majáles 1973. MAJÁLES je jednou z úspěšných cest k získání přátelství a zájmu Američanů o věc Československa. Svou ú- častí a získáváním dalších návštěvníků platně přispíváme — krásnou společenskou cestou — k prospěchu a úspěchu čs. národní věci. —jk— * * * NOVÁ KNÍŽKA NA EXILOVÉM KNIŽNÍM TRHU Jan Beneš: Na místě. 68 Publishers Toronto, 1972, stran 162, cena $4.50 (pro členy Klubu čtenářů $3.50). Před vánocemi přibyla na exilový knižní trh sbírka povídek Jana Beneše Na místě. Přináší práce Lívancová vzpomínka, Svědek státu, Člověče nezlob se, Raportenka, Bonzo a další. Námětem je Benešovi život v čs. věznicích, který poznal na vlastni kůži. Bystrý postřeh, vtip a osobitý styl talentovaného vypravěče činí ze sbírky knížku nevšední. Jan Beneš (nar. 1936) patřil v Československu k nejoblíbenějším mladým autorům. Do české literatury vstoupil roku 1963 knihou povídek Do vrabců jako když střelí. V témže roce vydal sbírku Situace. Britská Oxfordská universita (Oxford Press) otiskla Benešovu práci Frigo v edici World Classics v r. 1965. V r. 1966 získal literární cenu londýnské BBC. Objednávky knížky Na místě vyřizuje: 69 Publishers Toronto (Klub čtenářů v zahraničí), Box 695, Postal Station “A”, Toronto, Ontario, Canada. VĚSTNÍK • 11 [pageend11]ČSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podat! vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má 200 ŘÁDŮ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnouti. Kdo Jednotu ČSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 MÁME NA SKLADĚ K PRODEJI Poštou PANORAMA ....................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA.............. 5.00 5.50 Josef Falta: PŘES FRONTY A PŘES HRANICE ................................................... 1.50 1.85 DĚTSTVÍ A MLÁDÍ, vzpomínky Dr. Alice Masarykové ................................................... 2.50 2.75 Vojtěch N. Duben: LEDY SE HNULY ..... . 2.50 2.75 Viktor Fischl: HOVORY S JANEM MASARYKEM ............................................ 0.75 1.00 OBJEDNÁVKY VYŘIZUJE ÚŘADOVNA ČSNRA; Czechoslovak National Council of America 2137 So. Lombard Ave., Room 202, Cicero, III. 60650 VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 Second Class Postage Paid at Chicago, Illinois COMMEMORATION MASARYK CHICAGO, MARCH 11 [pageend12]