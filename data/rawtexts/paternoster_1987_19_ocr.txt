pra 19/87 Malá revue pro umení a kritiku Abbe Beatie Bukowski Hutka Hvížďala Jirous Martínek Palo u s Sýkora Tarkovskij Vokatd Waits [pageend1]Adresa vídeňské redakce a administrace: PATERNOSTER, Zinnergasse 27/1/31, 1110 Wien, Österreich. Bankovní spojení: ZENTRALSPARKASSE UND KOMMERZIALBANK WIEN, Schottenring 1, Konto Nr. 601 441 405 - PATERNOSTER ÖSTERREICHISCHE POSTSPARKASSE WIEN, P. S. K. Konto Nr. 7993.024 - PATERNOSTER. [pageend2]Obsah DVA TEXTY DÁŠI VOKATÉ 2 Přemysl Sýkora ČERVENÝ KLÁŠTOR 6 POEZIE ZPÍVANÁ POEZIE TOMA WAITSE 18 PRÓZA Lubomír Martínek LINKA ČÍSLO 2 24 An Beatie TRPASLÍKÁRNA 3 0 I. M. Jirous PRAVDIVÝ PŘÍBĚH PLASTIC PEOPLE 4 0 LITERATURA Martin Palouš HLEDÁNÍ PŘÍBĚHU (Ch. Bukowski) 4 8 VÝTVARNÉ UMENÍ ABBEHO FOTOKOLÁŽE 7 4 ( 1 7 , 3 9 , 7 3 , 7 5 , 9 4 ) FILM INTERVIEW S A. TARKOVSKÝM 76 POLEMIKA Jaroslav Hutka ZPĚVÁCI S KYTAROU 81 RECENZE Karel JTvížd'ala: ZAPLETALOVI „PŮLNOČNÍ BĚŽCI 9 0 [pageend3]NgW 1 Dva písňové texty Dáši Vokaté Tak rád pod sukně ti sahám tak rád pod sukně ti sahám na přelomu století stojíš tady krásná nahá zas ze školy vyletím odhalil nám režim pravdu jako pomník státníka klidně nad tím rukou mávnu že mi to nic neříká radši pod sukně ti sahám na přelomu století jako pravda stojíš nahá zas ze školy vyletím poslouchat se učím - marně nekleknu si před vládce a tak končím na pakárně 2 [pageend4]lepší nežli v oprátce až se začnou rojit včely pohladím si králíčka člověka od zvířat dělí že ho nikdo nehýčká i tu svini před porážkou drbe řezník za uchem bratra skolíš malorážkou než tě porazí duchem poslouchat se nenaučím nevyseknu poklonu a tak na pakárně bručím podle lidských zákonů nežli v stádu podfukářů uhnízdit se v záhlaví radši holkám sukně pářu než mě v tom smrt zastaví neposbírá selka peří z toho všeho páření kdo na vecný život veri snaží se už na zemi a tak pod sukně ti sahám na přelomu století stojíš tady krásná nahá zas ze školy vyletím 3 [pageend5]Žijeme dohromady žijeme dohromady otočeni k sobě zády není doba na líbání neboť nám v tom šminky brání lidské oko dobré ucho ucpali jsme zbylo hlucho uchovat si hlavy vzletné to je dosti ošemetné nejsme přece žádné děti prodáváme odvar pleti prodáváme za piva pletiva nám přibývá komu to povídáš že v tobě něco leptá kominík popelář rád se tě jednou přeptá co stavíš za vrátka když je tak málo času říkala pohádka dočká se husa klasu ošidí tě možná pokoutný zvěrolékař poctivý chleba dá jenom poctivý pekař zábradlí zabrání brání ti v pádu bez pádu miláčku [pageend6]chybí na spádu poslední jistota zdá s e je vratká žebráka čistota je hnoje skládka žijeme dohromady otočeni k sobě zády na vše máme pevné normy na bábovky na reformy kdyby někdo výpad z formy dáme ho do uniformy kdyby přesto myslel živě uberem mu na výživě dávno nejsme žádné děti boha lépe neslyšeti bojíme se vlastní záře proto mažem svatozáře živé oko dobré ucho ucpali jsme zbylo hlucho není doba na líbání neboť nám v tom AIDS bráni žijeme dohromady otočeni k sobě zády... ŽIJEME DOHROMADY OTOČENI K SOBĚ ZÁDY.. [pageend7]Přemysl Sýkora ČERVENÝ KLÁŠTOR pátek 3. 7. - Rychlíkem přes noc do Spišské Nové Vsi. Vlak samozřejmě narvaný. Stojím na chodbičce. Naštěstí s tím počítáno a do vlaku zakoupeno červené a dvě lahvová. Stojím u otevřeného okna a vyhlížím do kraje, upíjím pivo a kouřím. Černé lesy mezi Cechy a Moravou. Ve dne pokorní potomci Velkého hvozdu, v noci pak jednolitý celek se sem tam vyklučenými místy kolem hradišť obývanými vojáky, kteří stráží cesty do země a z ní. Doba Vladislava I. krále a Jindřicha Zdíka. Benediktini ve Vilémově, němečtí rytíři v Dobrovicích, třebíčtí benediktini v Měříně, Lichtenburk, Veveří. Povolávání cizinců k osídlení pustých krajů, čeští rytířští pánové. Nad lesy plul zkrvavený srpek. I přes chvilkové zachvění, kdy člověk hma- tatelně pocítí děje budoucí, neměl jsem obavy ze zlého znamení. Usmířen a s pokojem hleděl jsem do kraje. Snad jen, když po obloze kmitla letnice, člověk přešlápl mírně zneklidněn obje- vivším se štěstím. S prastarým zákonem pak na chvíli přivírá oči a nemyslí na nic, aby je opět otevřel k radostné vyrovnanosti a pevnému ukotvení v neslyšné bitvě znepřátelených světů. Les hučel. Viděl jsem ve tmě neviditelné údolní mlhy a pak mlžné opary zalesněných pahorků barvy vody smíšené s kapkami krve, podivné svatozáře půl svatých, půl divokých mužů. Pocit ^pokory a nepokořitelnosti. Dopil jsem pivo a otevřel červené. Na 6 [pageend8]íoravě se k mému červenému připojil nějaký ožralý úředník v ravatě a s koženým kufříkem. Chvíli jsme klábosili a když mi ypil půl láhve a chtěl dopít zbytek, poslal jsem ho k čertu. 5orazil jsem láhev a mírně opojen jsem si nějakou dobu něco irumlal. Víno se vykouřilo z hlavy a já pocítil únavu. V kupé se nežitím uvolnilo místo. Usedl jsem a dvě hodinky se mně něco :dálo. Už se nepamatuji co, ale byl to velmi klidný a příjemný ¡en. Probudil jsem se už na Slovensku. Do duše mi vstoupil pocit daleké exotiky. Vystoupil jsem ve Spišské Nové Vsi. Batoh jsem íechal na nádraží a vyrazil do města. Náměstí docela hezké. Gotický kostel s renesančně přestavěnou podivuhodnou věží. Podobnou jsem ještě nikdy neviděl. Posnídal jsem v mliečných laho3dkách a vrátil se na nádraží, kde jsem potkal několik známých z Košic. Společně jsme nasedli do lokálky na Levoču, kde v podvečer začínala pouť na Mariánské hoře za městem. Kromě nás sedělo ve voze několik babek v prostých, většinou jednobarevných krojích vpředu s černou zástěrou. Ještě dost daleko před námi na konci údolí se objevilo středověké město a nad ním vrch s kostelem. Jedna ze stařenek počala zpívat a postuphě se k ní přidávaly další. Zpívaly potichu, třaslavým hlasem mariánské písně prazvláštních nápěvů a lehce se přitom ve větříku vanoucím tam otevřenými okny kývaly v rytmu. Díval jsem se z okna na přibližující se město a slzy, staré jak kameny toho města, mně stouply do očí. Hej, velmistře, co je to za poutníky? Ten zpěv jsem znal. Byl to zpěv lesních paní utrmácenému s holí, byl to mysl povzbuzující zpěv mořskýcn vil námořníkům na jejich vratkých lodích. Tenkrát se mi popleťlo léto s vánocemi, den s nocí, smutek s radostí. Ve městě jsem zašel do chrámu. Byl jsem tu opět po třech letech a zíral jsem na nesmírnost řezbářského díla mistra Pavla stejně jako prve. V bufetu na náměstí jsme si dali polívku a pivo vydávané za Staropramen 12. Byla to snad ta nejodpornější břečka, jakou jsem kdy pil. Nicméně jsme si s přáteli při družném hovoru dali ještě jedno. Kousek za městem reklamovali ve stánku Plzeňské, a tak jsme si ho dali na spravení chuti. Nakonec jsme vypili několik káv. Na horu jsme stoupali asi hodinu v mnoha průvodech mariánských korouhví a za zpěvu mariánských písní. Bylo' to skutečně velkolepé. Zul jsem se a šel bos, abych si provětral nohy. Na vrcholku hory se již shromáždil veliký dav a nové proudy lidí stále přicházely. O šesté hodině večerní začaly mše svaté, které trvaly po celou noc až do poledne dne 7 [pageend9]následujícího. Zvláště večerní a noční bohoslužby byly velkým zážitkem. Na pouti byly veliké houfy organizované slovenské katolické mládeže. Ti mladí lidé v tesilových kalhotách zpívali za doprovodu kytar na jakési folkové nápěvy, nápěvy černošských spirituálů apod. mariánské písně^tleskali do rytmu, chytali se za ruce a zdvíhali sevřené pěsti. Člověk by si myslel, že je na nějakém Sokolovu. Jakési sekty čistých evangelické církve, člověk by mezi nimi vypadal jako hovno v prádle. Kde je lidský rozum a důstojenství? Copak neslyšeli nic o prorocích? Pečlivě piplaní jakýmkoliv státem. - Staré babky z vlaku se vyštrachaly na opuchlých nohách v domácích pantoflích, utábořily se pod stromy, rozdělaly malý ohníček a uvařily si meltu. Zpod sukní vytáhly obrovské zavíráky, zakrojily kus chleba, žvýkaly bez- zubými dásněmi a skývu zapíjely horkým nápojem. Nedělní odpoledne měl kázání spišský kapitulní vikář Stefan. Z jeho slov mi bohužel nic neutkvělo. V poledne jsme sešli do města. V bufetu jsem si dal hnusný segedín za 12,40 ká! s jakýmisi podivnými bílými knedlíky, naprosto bez jakékoliv chuti, a opět to hnusné pivo, snad ještě hnusnější než včera. Z Levoče jsme vyrazili pěšky do Spišské Nové Vsi a odtud vlakem do Košic. Bába u kasy mě okradla o pětku. Vlak jede krásným údolím podél Hornádu. Před Margecany Jánošíkův skok, vysoká skála, z které skáčí sebevrazi. Nejdelší železniční tunel ve střední Evropě. V Košicích půjčené klíče od nějakého bytu na sídlišti. Příští den sraz v Gazdovské pivnici. Ráno procházka po městě. Holič. Baba mě sedřela a hojně pořezala. Frizérky rozprávěly mezi sebou chvíli slovensky, chvíli maďarsky a německy. Co jsem pochytil, samé sprosté vtipy s kokotem apod. Jeden fór o AIDS a policajtech, který znám z Prahy. Gazdovská. Na zahradě chlastá několik známých, kteří mají zakázanou Prahu. Ve sklepě pivo nemají, jen venku. To ale nevadí, protože piju borovičku, na kterou se celou dobu těším. K jídlu halušky. Dobré. Borovička s haluškami, bezvadná kombinace. Slušné ceny. Několik šesti- korunových jídel a dokonce jedno pětikorunové (rozumí se hlavních jídel) ve druhé cenové skupině! To se v pitomých snobských pražských vinárnách nenajde. Borovička 7,7 ká. Přece jen dosťávám chuť na pivo a jdeme ke Dvanácti apoštolům, do jedné z nejkrásnějších hospod u nás, kde jsem byl několikrát před lety. Chodíval sem prý ještě Masaryk. Pivo ujde. Obsluha v osobě maďarského cikána velice slušná. Mám velkou potřebu. 8 [pageend10]Na záchodě mísa po okraj plná sraček. Musím počkat jinam. Jinak je to však s hospodami v Košicích na štíru. V celém městě je jich snad jen deset! A přitom mají Košice největší spotřebu piva na celém Slovensku. V pivovaru pivo ani nepasterizují, aby stačili expedovat. Není to ani zapotřebí, protože se ještě týž den spotřebuje. V těch několika hospodách se ráno otevře pípa a nechá se otevřená do večera. Sklenice se plní jedna za druhou jak na běžícím pásu. Pinďa mě doprovází na nádraží. V nádražním bufetu si dávám buočik („o" se stříškou) psaný za 11,20 ká. Bába u kasy mně za něj počítá 14,10. Dívám se jí do ksichtu. Bravurně si ukousne chlebíčku a ani nemrkne. 2,90 je její. Zapíjím nedobrým pivem. Opět ty pěnové knedlíky. Lokálka se vleče děsivě pomalu, ale nevadí, protože krajina kolem je opravdu nádherná. Nadto mám v batohu vedle sebe několik lahvových. Jedu směrem na Starou Ľubovňu. Nacpaný vagón se postupně vyprazdňuje, až v něm sedím sám. Jdu na záchod. Mám štěstí, okno je vyražené. Seru dlouze a pokojně, vyhlížím do krajiny - krajina spasených luk zvlněná pahorky, po kterých jsou rozházeny bílé vápencové skály. Stará Ľubovňa. Na kopci nad městem pěkný hrad. Rozhoduji se, jestli tam mám vyrazit. Nádražní restaurace úplně nabitá. Nakonec nasedám do další lokálky a jedu dál. Vystupuji v Nižných Ružbachoch. Než se stačím vyštrachat z vozu, vlak se rozjíždí. Vyskakuji za jízdy a kutálím se po náspu dolů. Mašinfírer se vyklání z okna a zvědavě pozoruje moji produkci. Beru batoh a vylézám na silnici. Nějaký stařec bý zde neměl šanci. Perón je dlouhý na třetinu vlaku - jinak všude čtyřmetrový svah dolů z náspu. Je pondělí navečer, dva dny, co jsem vyrazil z Prahy, ale připadá mi to už strašně dávno. Slunce dosud silně hřeje. Vydávám se po silnici do Vyšných Ružbach. V nově opraveném kostele je právě mše. Jdu dovnitř. I zde je vše krásně opraveno a udržováno. Kněz, asi šedesátiletý mužík podivínského vzhledu, se zrovna táže, kdo jsou to biskupi. Po cnvíli ticha začíná napovídat, že to jsou nástupci apoštolů. Podobnou formou klade otázky asi deset minut, pak je rafinovaně bere pozpátku. Restaurace Magura. Jídelní lístek jak v Koruně, opět ty celoroční blafy. Člověk vyrazí do cizích krajů a zelí s vepřovým, seged, svíčková, sekaná, žebírka a moravskej pták mu jdou v patách. Nakonec si dávám plněné papriky. Byly docela dobré, ale co je to 9 [pageend11]platné, dobrý žrádlo pořád dokola alchymii nedělá. Pivo se dá pít. Neútulná restaurace a nudné postavy rekreujících se občanů (jsou zde lázně) mě vybídly, abych vyrazil ven a pokusil se najít hospodu normální. Je hned za rohem. Konečně příjemné prostředí, avšak lidé nemastní. Sedím sám a je dobře. Boroviček po 5,50 jsem vypil nepočítané. Nocleh na trávníku ve vesnici. K ránu šílená kosa. Snídaně v hotelu Kráter. Spišská klobása za 7 ká z kvalitního masa avšak bez chuti. Čaj a borovička. Vyrážím do kúpeli. Lázně pěkné se starými lázeňskými domy ve velikém parku. Krásný, dokonce snad meteoritový kráter, naplněný vodou. Bohužel se v něm již nesmí koupat. Kousek dál moc hezké koupaliště s ostrůvkem uprostřed, na kterém několik vzrostlých smrků. Vstup tři ká. Příjemně málo lidí. Voda studená. Plavu v minerálce, kterou jsem si předtím zakoupil v obchodě korunu třicet za kus bez zálohy. V krámě kupuji zásoby a vyrážím do kopců směr Červený kláštor. Počítám s pochodem na dva dny, ale hned na začátku narážím na ceduli - Červený kláštor po červené značce 4 1/2 hodiny. Proklínám se, že jsem kupoval nějaké zásoby, batoh na zádech je jak balvan. V strašlivém vedru lezu do kopců. Pot ze mě lije. Chodidla mě nesnesitelně pálí, plná puchýřů a ranek z kamení Mariánské hory. Za půl hodiny mám podle ukazatele být na nejvyšší hoře v okolí, Veterném vrchu. Půlhodina uplynula a červená značka mizí. Cesta se zde několikrát větví a všude kolem jsou vykácené stromy. Potkávám skupinu vysokoškoláků. Ptám se, jestli neviděli červenou. Akú červenú? Táží se a mně se zuřivostí zatmí před očima. V určitých chvílích není k ničemu daleko. Vyrážím nazdařbůh a za mnou se nese jejich volání. Míjí další půlhodina. Docházím ke dvěma dřevorubcům. Ptám se na Veternou horu. Zpočátku jim nerozumím, mluví nějakým polsko-slovenským dialektem, pak vyrozumívám, že jsem přímo pod ní. Říkají, že bloudí již několik lidí jako já, že zrubali stromy s červenou značkou a smějí se. Zuřivost narůstá. Hledím jim do tváří, které se na mne šklebí s debilní nevinností. Rychle se vzdaluji. Lezu prudkým svahem houštinami neudržovaného lesa. Za dvacet minut jsem na hřebenu a cesta nikde. Spouštím se na druhou stranu. Po chvíli narážím na pěšinu, po které se konečně se zpožděním půldruhé hodiny dostávám na vrchol Veterné. Shazuji batoh. Roztřesenýma rukama vyndávám láhev minerální vody a hltavě piju. Včerejší borovičky jsou ještě znát. Jde to hrozně pomalu a tělo chce celý obsah naráz. Polovina mi teče po 10 [pageend12]bradě, něco se dostává do hrtanu. Topím se na vrcholu vysušené hory v pětatřicetistupňovém vedru. Kuckám. Zbytkem v láhvi si skrápím bolavá chodidla. Odpočívám a najednou vyskakuji. Chytím druhý dech, celoroční městská únava padá. Beru batoh na záda a zdá se mně, že letím pěšinou nahoru dolů po hřebenu hor. Dostávám se na nějakou holinu a po levé straně se mi otevírá nádherný pohled přes lesnaté kopce Spišské Magury na hradbu skalnatých velikánů Vysokých Tater čnějících s hrozivým klidem své vlastní síly nad zvlněnou krajinou, nad námi malými. Ucítil jsem magrjetickou sílu Železných hor. Černé hradby Mordoru. Země Sedmiokého. Procitnuvší staré báje a legendy se zahýbaly jako červi na mrtvolce, když si na ni v noci posvítíte loučí. V kraji zaplály s veškerou vroucností duše posvátné ohně pohanských předků s neúnavnou houževnatostí odvracející zániky kmenů. Karavany kupců od jižního k severnímu moři. Vojáci se znamením kříže. Kláštery řeholníků v nejodlehlejších místech lesů držící s neuvěřitelnou silou kývající se rameno vah, aby neprepadlo. Pomalu se zbrklý a uvolněný útěk myšlenek zpomalil a opět jsem pocítil bolest v nohou a tíži v ramenou, ale nyní mně připadalo, že bych tak mohl jít klidně leta. Cesta se začala pozvolna svažovat do údolí. Kulisa hor se ztratila. V úmorném odpoledním žáru se nepohnul ani lísteček. Je mi docela příjemně, vedro mě nezmáhá, vůbec se nepotím. Při- cházím ke kostelu. Na velikém kříží nápis „azbukou" GOS- PODIN x BOG NAS. Přelézám hřbitovní zeď a skrz mříž nahlížím dovnitř. Přes celou chrámovou loď nádherný ikonostas. Tak, přešel jsi sedm hor a seš tam, kde lidé jinak myslí, jinak chápou, v zemi obrů a skalních skřítků, vody z mikve a podivuhodných žertů. Velký Lipník. Neomylně mířím k hos- podě. Je poloplná. Usedám k volnému stolu a poroučím si borovičku a něco k tomu. Mají jen jablečný džus. Do sklínky nalévám dvě třetiny džusu a třetinu borovičky. Fantastické pití. Dávám si další. Poslouchám venkovany. Půl z nich mluví polským nářečím, ostatní, většinou ti mladší, čistou slovenšti- nou. Přistěhovalci či děti odkojené televizí? Z vesnice půldruhahodinové stoupání. Slunce mi nyní praží čelně na palici. Lije ze mě jak z koně. Dělám malé krůčky. Pořád. Vnímám jen puls srdce a hlučné výdechy pravidelně se nafuku- jícího měchu plic. Něco žbrblám. Nemám vůli zjistit o čem. Konečně zpět na hřebenu. Po levici, tentokrát víc k jihu, vystupuje opět mohutné pohoří. Skalisté hory! Je konec srpna a 11 [pageend13]mám nejvyšší čas, abych se dostal nahoru k průsmyku, než napadne první sníh. Tuhle zimu musím hodně nalovit, splatit dluhy za těch několik lahví kořalky, několik krabic cigár a něco k snědku během těch pár dnů dole a pak za zásoby na cestu. Pastí mám letos dost, se střelivem snad vystačím. Chm, blázni, věří, že se vrátím? Chcípnu tady v horách a nedostanou ani peny. Ulovil jsem něco k snědku, rozdělal oheň a najedl se. Nastal večer. Polena řeřavěla. Snesla se noc a rozsvítily se hvězdy, které jsou jen zde na severu. Natáhl jsem se vedle ohně a díval se na nebe. Sevřel jsem rty. Oči mi zvlhly. Snil jsem o překřížených stopách ve sněhu, o divoce zdupaných místech zápasů na život a na smrt, o říji jelenů, o krutém mrazu a hladovění, o jarním tání. Navečer scházím z hor do údolí Červeného kláštora. Na prudkém svahu nad vesnicí potkávám dobytčí spřežení s obrovskou károu sena. Za vozem jdou dvě holky. Jedna je blonďatá a druhá černovlasá a tak opálená, že jsem to ještě neviděl - podle vlasů je to však běloška. Na chvíli intenzívně zatoužím po dívčí společnosti. Hospodář šlajfuje zadní kola silným řetězem a spřežení s vozem pomalu klouže do údolí. Má pozornost se obrací tam a bojím se, že to ty řetězy nevydrží. Nedovedu si ani představit, jak by to dopadlo. Spřežení se však dostává šťastně dolů, kde jsou kola odbržděna. Přidávám do kroku a za chvíli jsem u kláštera. Nápis na zdi hlásá - Škola v přírodě města Bratislavy. Vcházím ao nádvoří. Část kláštera je přístupná, ale už je zavříno. U hlavní brány je otevřená restaurace! Úlevou si oddechnu a jdu dovnitř. Nádherná hospůdka. Dosedám za stůl a čekám na obsluhu. Nic. Jdu k pípě a poroučím si dvě piva a něco k jídlu. Je mi sděleno, že je to čtyřka bez obsluhy a že zde nevaří! Jásám a blahorečím tomuto kraji. Čeští burani by z toho určitě udělali stylovou restauraci nejméně ve II. cenové skupině bez giva a s jídly okolo třiceti korun. Cepují zde jako v celém kraji popradskou jedenáctku za 3,10 (ve trojce za 3,40). Platím přesně šest dvacet a hostinský děkuje a mile se na mě usmívá! První pivo piju naráz, druhé už si vychutnávám. Poprad jedenáct není nejhorší. Potom se směju se zetlelými kostmi mnichů. S povděkem vychutnávám náhodně nalezené zbytky řádu obecného. Najíst se jdu do zahradní restaurace v kempu. Lezu do hnusné žrádelny a vztek mě bere, zase jen knedlíky se zelím či omáčkou. Rezignovaně sivdávám zelo a jdu si k pípě pro pivo. Je tam několik kreténských Čechů a 12 [pageend14]proklínám tohle plemeno. Těžké býti patriotem. Ten přede mnou objednává tři piva. Slovák točí jako kdyby pivo v životě neviděl. Konečně mu je dává, když tu kumpáni od stolu volají na toho přede mnou, aby vzal ještě tři. Vztekle vrčím, že mi na stole stydne žrádlo. Omlouvá se a jedno mi dává. Procházím kempem a pokojný, bezstarostný život rodinek se mi líbí. Od kláštera jdu směrem k vesnici. Připozdívá se a musím najít nějaké místo na nocleh. Ve vesnické hospodě si dávám jedno na stojáka. Sedí tam jen pár lidí. Tady na hranicích mluví všichni kupodivu čistou slovenštinou - sami pováleční přistěhovalci? Ptám se hostinského, kde má lidi. Mávne rukou, že na senách. Až koncem léta a hlavně v zimě mám narváno. Kupuji dva lahváče. Jdu kousek po silnici za ves a skrz houští se prodírám k řece. Na břehu nalézám travnatý plácek se starým ohništěm. Rozbíjím ležení. Jdu se ošplouchat do řeky a Dunajec, ledovcová řeka, je kupodivu teplý. Uléhám do spacáku a otevírám pivo. Na druhé straně řeky, několik metrů ode mne je Polsko! Dívám se na ten druhý břeh a připadá mi, jako kdybych byl taky břehem a břeh s břehem, země se zemí se bavily. Zdvihám ruku a zdravím hrdé polské pány, dělníky z gdaňských loděnic. Pociťuji úctu k proužku země, který obepíná celou republiku, jak nás to za ta léta naučili. Hranice je pojem. Dřív nebo později počítám, že mě vyberou péesáci. Chvíli pozoruji hvězdy a unaven usínám. Středa 8. 7. Ráno mě probouzí sluníčko. Koupu se nahatý v řece. Strážci hranic se neobjevili. Na pár kostkách lihu si ohřívám spišskou fazulu s párkom. Jdu zpět ke klášteru a v muzeu si nechávám batoh. Chci si koupit jízdu na plti, ale je tam plno lidí. Jdu nádherným skalnatým údolím podél Dunajce. Zeleně průzračná voda se hemží dravými rybami. Žijí tu pstruzi, lipani, jelci a vysazené hlavatky. Koupu se v dravém proudu řeky. Po poledni jsem opět v klášteře. Prohlídka zbytků. ORIGO ORDINIS CARTUSIENSIS je napsáno na zdi refektáře a zdá se mi, že chodbou opět šelestí bílé sutany řeholníků tohoto velmi přísného řádu. První klášter na Spiši, Sv. Jana na skále-útočišti, založili kartuziáni r. 1299, druhý v první polovině 14. věku, pak Červený klášter v Lechnici v Údolí sv. Antonína při Dunajci. Roku 1700 sem přišli kamaldulští. Klášter získal mnoho výsad - soudní pravomoc, právo várečné, právo rybolovu na Dunajci a tím také významný obchod. Mniši se zde také zabývali bylin- kářstvím, ranhojičstvím, alchymií a výrobou skla. V expozici 13 [pageend15]krásné na dřevo malované obrazy mnicha s prutem lovícím ryby, mnicha studujícího v divoké krajině, mnicha, jenž podává chléb chudákovi. Před člověkem živě vyvstane obraz života v této odlehlé, divoké a čarokrásné krajině před několika staletími. Jaká ohromná síla duchovna se zde musela, zahrnujíc všechny jeho články, soustředit - od manuální práce s materiálem přes poznání bylin, života zvířat a přírodních zákonitostí, přes studium knih, přes poznání skrytého řádu věcí až k odříkání a rozjímání. Zastavil jsem se u proskleného gotického okna vedoucího dolů do nějakého sálu. Uprostřed stál krásně potažený biliárový stůl a kolem něj postávalo či posedávalo na pohovkách několik lidiček v bílých košilích s červenými šátky místo zlatých škapulířů. Duchovní potomci řeholníků! Metr vysocí vladaři podivuhodné země. Úžasný pohled do termitího hradu. Pionýři mezi sebou o něčem diskutovali. Ten fantastický obraz se mi vryl do paměti. Vyšel jsem na klášterní dvůr. Tam byly dva druhy. Jedni, v modrých košilích, hovořili slovensky, druzí v bílých, rusky. Jejich velitel byl o hlavu vyšší. Chvíli jsem je pozoroval a pak jsem vlezl do klášterní hospody. Poloprázdno. Jen pár dělníků a lesáků. Když jsem kartouzy opouštěl, nesla se z kuchyně vůně pečeného masa a z konventu zněl klavír doprovázený mnoha hlasy a tleskáním pionýrů - Kalinka, kalinka maj a. Že bych to, Magore, taky zažil? Nasedl jsem do autobusu a asi po patnácti kilometrech nazdař- bůh vystoupil. Vesnice se jmenovala Hanušovce. Roubené chalupy s modře natřenými trámy, umakartová hospoda. Dal jsem si dvě piva a vyrazil po cestě dál. V mapě jsem našel v lesích nad Jezerskem jezírko. Jezersko. Krásná hospůdka spojená s krámem. Několik boroviček. Už se stmívalo, když jsem vyrazil nahoru. Doslova jsem běžel. Po půlhodině se cesta ztratila. Ještě chvíli jsem se prodíral houštím a pak jsem to vzdal, přenocuji na místě. Najednou se napravo pode mnou něco zatemnělo. Podíval jsem se pozorněji a nemohlo být pochyb, voda. Rychle jsem se prodíral dolů. Na břehu jsem se zastavil uleknut podivným tichem. Nehnuté vody černozeleného jezera a kolem nepro- stupný kruh jak svíce stojících vysokých smrků. Zrak dopad- nuvší na hladinu se uhranut propadal vodami stále hlouběji a hlouběji. S přemáháním jsem. se odvrátil. Opatrně jsem jezero obcházel, vise chvílemi na kořání mohutných stromů těsně nad vodní hladinou. Na protějším břehu jsem našel místo k ulehnutí. 14 [pageend16]Rozběhl jsem se po lese nasbírat co nejvíce klacků než se úplně setmí. Rozdělal jsem oheň. Jeho záře se rozběhla po vodní hladině a matně ozářila kmeny stromů kolem vody. Hej, ty tam, pojď, pojď! zavábil mě hlas a já jsem jak šílený omámen vstal, svlékl se a vstoupil do vody, odrazil se a začal plavat. Sevřel mne tak nesmírný c hlad, že se mi snad zastavilo srdce a pohyb paží a nohou okamžik od okamžiku tuhnul. V tu chvíli jsem si opravdu myslel, že se už na břeh nedostanu. S vynaložením všech sil jsem uaělal pár posledních temp. Dva metry od břehu jsem se potopil. Nohama jsem se odrazil od příkře klesajícího dna, zachytil jsem se velikého balvanu u břehu a pomalu se vytáhl ven. Nemohl jsem popadnout dech. Rychle jsem na oheň přihodil náruč chrastí a v mžiku vyšlehl vysoký plamen. Natočil jsem se k němu. Tam ve vodě jsem hmatatelně cítil, jak po mně sáhla. Uvařil jsem ši čaj a lehl si do spacáku. Oheň pomalu dohasínal a já vycítil, že se kolem něco pohybuje. Za chvíli jsem uslyšel zřetelný praskot větviček doprovázený psím oddychováním. A hned nato z druhé strany. Těch bestií muselo být několik. Nevěděl jsem, co dělat. Nechat se ve spaní zakousnout, nebo se s hořící větví rozběhnout po lese, a to jsem věděl, že bych jistě už zešílel padaje přes kořeny, šlehán větvemi a tisíckrát vysmíván. Rozhodl jsem se usnout utěšuje se, že se mně jako občanu Československé socialistické republiky nic nestane. Člověk by chtěl zašílet, ale jakmile má k tomu blízko, chce zůstat jednou nohou na zemi, aby mohl pozorovat tu krásu. Ale to není možné, buď šílenost a nebo si zůstaň na zemi, a tak zbývá jen nepříjemný pocit nedokonalosti. Podařilo se mi usnout a samozřejmě se mně zdály tíživé sny. Noční démoni byli ráno pryč, ale pořád to ještě nebyl pravý den. Bylo to opravdu tajemné místo. Rozdělal jsem oheň a šel se vykoupat. Po zkušenostech ze včerejška ale jen u břehu. Na ohni jsem ohřál konzervu a v batohu jsem měl ještě jedno pivo. Chvíli jsem trávil. Pak jsem si zapálil doutník a šel se projet na voru, který byl hned vedle povytažený na břeh. S cigárem v hubě jsem bidlem pádloval po jezeře. Tak fantastický svět jsem ještě neviděl. Jezero mohlo mít dobrých dvanáct metrů hloubky a bylo vidět na dno, po kterém ležely obrovské kmeny padlých stromů, jejichž kůra byla opadaná a bílé dřevo podivně svítilo. Větve byly pravidelně ohnuté a vypadaly jako žebra koster nějakých pravěkých živočichů. Pohřebiště s desítkami obrov- ských trilobitů. Rozčeřená hladina oživovala ty po staletí spící 15 [pageend17]obludy. Brázdil jsem vodu sem tam, chrchlal a plival sliny jako stařičký vltavský parník. Pak jsem ji uviděl. Stála na břehu u mých šatů. Byla nahá a její nahatost stupňovala pocit hnusu i zmámenosti a přitažlivosti. Hlavu měla kulatou a malou jako portrét šlechtičny od Cranacha, ale bez masa, potaženou jen pergamenem kůže, pokrytým tajemnými klikyháky jemných žilek s několika přilepenými pramínky vlasů. Na žlutě seschlou kůží staženém žebroví jí visely malinké prsy a v zkostnatělými stehny zvětšeném ohanbí jí trčel žlutohnědě slepený chomáček chlupů. Jak se ve stoupajícím slunci vytrácela, z jejích neočí vytékaly slzy. Slunce se vyšvihlo nad stromy a tam, kde jsem zůstal, byl jen smutek a tíseň, to bylo naposled, už nikdy se z toho nedostaneš. Sbalil jsem věci, vzal odpadky a uhasil oheň. Stoupal jsem na vrchol a všeho už jsem měl dost, jen rychle domů. Opět se cesta ztratila. Bylo šílené vedro a hovada veliká jako palec mě žrala přímo děsivě. Konečně jsem se doškrábal na hřeben. Obešel jsem neprostupný les a úplně jsem se přikrčil, jak se najednou přede mnou vynořila obrovská hradba hor. Tatry byly na dosah ruky, přes jedno údolí. Připomínaly mořskou vínu, která smete celý svět. Byl to nádherný pohled. Přeběhl jsem po hřebenu až na Maguru a odtud se spustil do údolí Zdiaru. Byl jsem ještě asi kilometr nad vesnicí, když jsem uslyšel vzdálené zvonění. Bylo pravé poledne. Boží hlas se přeléval údolím, skřeti v černotě hor cenili zuby a já jsem klopýtal jak nejrychleji jsem mohl pryč. Sral jsem už na všechno. To pitomé, nezáživné trmácení a vždy, ty zbabělce, duše malá, bylo mi do breku, ale snad, jak pták z popela zrozený, z prázdnoty a nicoty, vysko- čila jiskřička naděje, snad přece jen, začal jsem se těšit na příští, tak vskutku, a měl jsem radost ze své pitomosti. 28.7.1987 Text byl publikován v časopise „Prkna Prahy" - měsíčník organizace Pražské děti, ročník XIX., č. 1. 16 [pageend18][pageend19]poezie * TOM WAITS se narodil-podle vlastních slov - 7. prosince 1949 na korbě náklaďáku, projíždějícího Los Angeles. Jako kluk pracoval v italské restauraci v San Diegu, na střední škole byl členem soulové skupiny, po vyloučení ze školy prošel řadou zaměstnání - myl nádobí, byl detektivem, hasičem, barmanem, taxikářem, vrátným - a psal první písně. V jedné restauraci v Hollywoodu se seznámil s tehdejším manažerem Franka Zappy Herbem Cohenem a ten mu v roce 1972 umožnil vystupovat v první půlce Zappových koncertů. V roce 1973 vydává první LP „Closing Time" s kapelou v obsazení klavír, bicí, kontrabas. Jeho poezie vědomě navazuje na poezii „beat generation", na svém druhém albu („The Heart of Saturday Night") zpracovává některé pasáže z Kerouackovy knihy „Vision ofCody". Nyní má za sebou řadu LP, turné a s úspěchem vystupuje v řadě filmů F. Coppoly. Jack & Neal Jack seděl s kamennou tváří a přemýšlel o holkách zatímco Neal ležel na volantu a protijezdce lekal k smrti a nahlas se vytahoval a mluvil s tou zdravotnicí a miloval se s ní, když projížděli Nebraskou Tom Waits * 18 [pageend20]a když se udělala, tak radostí zmáčkla klakson a Neal se hrozně polekal a jen o chloupek minul náklaďák zeptal se jí pak, jestli by takhle chtěla dojet až do Kalifornie, rudovláska v uniformě tě vždycky dostane, síťku ve vlasech, bílé lodičky, cedulka se jménem a klobouk, řídila jako Andy Granatelli a věděla jak zařídit bejvák a Jackóvi už téměř došel methyl-amfeťák a Neal proto křičel z okýnka na Lincolna plnýho Mexikánů a chtěl od nich něco sehnat ale ti syčáci měli prasklou gumu a jak to šněrovali, málem nás vystrčili ze silnice. Potom se polila pivem, od hlavy až k patě a zapálila mapu, takže Neal musel rozhodnout jestli zkusí najít pašeráckou zkratku nebo nějakou otevřenou pumpu zdravotnice hledala v kapse nějakou obálku a Jackovi došly cigarety. Přejeli jsme žlutou čáru, pumpy odtud vypadaly jako náhrobky, byly opuštěnější než parkoviště po odjezdu posledního auta a měsíční světlo oblékalo úpatí kopců do zrcadla a odhodilo jejich negližé a černou podprsenku, Mercury se začal zahřívat a v nádrži bylo na dně a potom si naše zdravotnice stáhla kalhoty a vystrčila tučnou zadnici z okna, zatímco v rádiu zpíval Wilson Pickett udělala prst měsíci a křičela „Tady máš parchantě" a Neal v autě počítal jedooká auta, co nás míjela a hvízdal si dixie a musel jet stopadesátkou, když jsme viděli padat hvězdu naše Florence Nightingale chtěla, aby ji objal a nežvýkal pořád ten doutník a Jack přikyvoval a snil o tom, že je v baru, kde hraje Charlie Parker a on tam sedí, v jedné ruce pivo a druhou objímá svou dívku Neal zpíval Pod harlemským měsícem naší zdravotnici a ani byste neřekli, jak brzo jsme byli v Kalifornii. 19 [pageend21]Potter's Field Kupte mi pití a já vám řeknu co jsem viděl a budete mít slevu z ostří maniakova snu, který je jako černá vdova s mysteriem pavučiny přikrývající prázdný důlek slepcova oka. Začnu vyprávět od kraje náprstku plného whisky ve vlaku přes Bronx, jenž vás doveze tak daleko jako rozbitá láhev po dálnici jizvy, která se táhne přes moji tvář a potom se ponořuje pod okraj uprchlíkova klobouku a dozvíte se, proč kořalka poznamená každou tvář, která kdy opustila svůj vlastní stín u Sv. Marka. K čertu, ukřižoval bych svou vlastní matku, kdyby mi platili whiskou, a ranní pták zná všechny hříchy noci, zná i toho falešnýho hráče a ví že se nemodlí a jeho dny jsou sečteny a vystopují ho jako zraněnýho vlka, je to tvrdý partner v tomto obchodě, neboť jeho srdce pumpuje limonádu a whiska udržuje tok slepcovy mluvy a já jsem jediný, který ví, kde spal minulou noc. Byl na rozpadlém dvorku v ohni nožů, ve vozíku,.bez ničeho, jen s pomstou, s myšlenkou na níž se zahříval a půl miliónu dolarů v nepoznačených bankovkách, které byly jeho přikrývkou v únorovém chladu, a potom fízlové projeli zmrzačeným nebem a on rozdával chicago-poker v blátě a snažil se schovat před jejich očima celý třesoucí se v hromadě odpadků a siréna je ukolébavka, jež ho má uspat krvácel z knoflíkové dírky, kterou natrhla střela ze šestákový bouchačky a puchýř na ruce toho zelenáče co střelil, je cena, kterou musí platit za to, že se učí jaké je to být hrdinou za každou cenu. 20 [pageend22]Obalil dírku na břiše stodolarovým obinadlem, královské výkupné za prostěradlo, jež je k ničemu, jenom pavučina strun na rozbitém ukulele a pak se opřel o zabiják s jedem porušeného narkomanova slibu na rtech. A potácel se ve stínech a křičel, že se nikdy nebál a sestřelil každé světlo na promenádě a visacích girlandách a lidi kolem, zmrzačení strachem, sledovali tu střelnici a vypálili čestnou salvu a koutkem oka zahlédl ty alabastrové oblouky a z desetníku dívku z tančírny a nacpal tisícidolarovku do její blůzy a dostalo se mu za to krutého a neobvyklého trestu jejího úsměvu a chlápek jenom mrknul zpod promočeného klobouku a už ho nikdy nikdo neviděl. Nikdo, jenom pár třísek na vodě a já, jestli jste dost šílení na to, abyste až do konce vyslechli opilého slepce, potom jste dost silní na to, abyste se podívali dál než kam se dostanou ti honicí psi, jestli tedy chcete vědět, kde se ten mizera ukrývá, buďte dole u přívozu, řekněme tak půl hodiny po noční můře, když se hodiny otočí, dejte nějaký peníze, whisky vždycky otevře ústa a ptejte se po kapitánu Charonovi, co má kotníky od bláta a je lodivodem parníku smrti, který vyplouvá z Bronxu přes řeku Styx a jízdné je lístkem pro snílka. Poněvadž když korouhvička usne a měsíc obrátí svou tvář, plazíte se po břiše po kolejích a pokřižujte se a doufejte ve smrt a vražte si jehlu do oka neboť on by mi vyřízl srdce, zjistí-li, že jsem zradil - - onen strašák je vlastně obyčejný podvodník, kterej měl poznačený karty a vytáhl břitvu tam na Potter's Field. [pageend23]To piáno tady pije To piáno tady pije, moje kravata už spí a kabela odjela zpátky do New Yorku, jukebox se šel vychcat a koberec potřebuje ostříhat, světla svítí jako přestávka v lochu, poněvadž telefonu došly cigarety a balkon se teprve sbírá - - a to piáno pije to piáno pije. A všechna jídla jsou zamrzlá a osvětlovač má jedno oko pryč a nevidí na to druhé a ladič je hluchý a přišel jsem s matkou - - a to piáno pije to piáno pije. Poněvadž vyhazovač je přeborníkem sumo - ten pocukrovaný stydfínek - a majitel je mentální komár, jeho IQ jako tyčka z plotu - - a to piáno pije to piáno pije. A ty nemůžeš najít číšnici co nosí geiger-miller a ona tě stejně nenávidí a tvé přátele taky ale jinej tě obslouží a pokladna plive, barový židle hořej a noviny lžou a popelníky jsou v důchodu - - a to piáno pije to nejsem já to nejsem já. 22 [pageend24]Diskografie Toma Waitse Closing Time (Elektra, 1973) Heart of Saturday Night (Elektra, 1974) Nighthawks at the Diner (Elektra, 1975) - koncertní dvojalbum Small Change (Asylum, 1976) Foreign Affairs (Asylum, 1977) Blue Valentines (Asylum, 1978) On Heartattack and Wine (Asylum, 1980) Bounced Chegues (Asylum, 1981) - živé a nevydané nahrávky, kompilace One from the Heart (CBS, 1982) - soundtrack Swordfishtrombones (Island, 1983) Rain Dogs (Island, 1985) Překlad textů.: Z. Pecka Překlad a zpracování: Cafe Steiner & Štamgast /RR JN 8/87/ * České a slovenské knihy ve Vídni Knihkupectví s českou a slovenskou literaturou novou i starší, časopisy, odbornými knihami. V centru Vídně. (100 metrů za rohem od nákupního domu Herzmansky) Lindengasse 5 Vídeň 7 telefon 96 37 79 Časopisy a některé knihy zdarma pro návštěvníky z Československa. 23 [pageend25]próza Lubomír Martínek Linka číslo 2 * Philippe Auguste Cosmopolite Ingredience: Grenadinový sirup. Curacao. Citronová šťáva. Bílý rum. Cognac. Kirsch. Seltzova voda. Kolečka pomeranče. Kostky ledu. - no to je dost, řekl Mosek opálenému mladíkovi. Tak poď dál. Všichni už jsou tady. Mladý muž shodil z ramene splasklou hadrovou tašku. Koutky úst se téměř dotkl obočí. - já se omlouvám. Všechno šlo dobře. V New Yorku jsem sice málem zvoral přestup, ale v Bruselu jsem byl přesně podle letového řádu. To až tady jsem začal nabírat zpoždění. Nějak jsem se zamotal v chodbách metra a vodjel na druhou stranu než jsem měl. Potom jsem se zase začuměl na ty krásný pařížský holky. To se u nás nevidí. Miami to je přehlídka křečovejch žil. Pak jsem se zaposlouchal, už ani nevím na jaký stanici to bylo, do jedný kapely. Hráli vynikající reggae. Nemlich jako u nás. A tak dál... Tak se mi holt stalo, že mi vstup na scénu kapáček nevyšel. Vadí to? - dáš si nejdřív sprchu a pak něco k jídlu nebo obráceně? - nejdřív něco k pití. Romance de Paris Ingredience: Čaj. Porto. Grand Marnier. Med. Kolečka pomeranče. Kostky ledu. 24 [pageend26]Paříž se probouzela. Proutěná košťata mlaskala ve vodě, unáše- jící odpadky vstříc ústí kanálů. Podráždění řidiči zběsile troubili na zablokované křižovatce. Popeláři rachotili popelnicemi. Z chodby se nesla ozvěna splachovaných tureckých záchodů. Odněkud přicházel hlas radia. Pouze v zakouřené místnosti se nikdo neprobouzel. Nemohl. Ještě nikdo nešel spát. Postavy rozsazené na všem, co mohlo posloužit k sezení, pouze zvýšily hlasy. Aby překřičely zvuky a příval rychle postupujícího denního světla. Rhum club Ingredience: Smetana. Hnědý rum. Med. Muškátový ořech. Kostky leau. - tak to zkus! Zkus žít nějakej čas ve Švédsku. Víš co to je žít za výkladní skříní jako nějaká holandská kurva? Víš co to znamená mít na krku sociální pracovnici pokaždý, když ti zabrečí dítě? ^ - jestli si myslíš, že v Curychu je to nějaká procházka rajskou zahradou, tak seš vedle. Ted' nedávno například vydali nařízení, že se vodpadky můžou házet do popelnice jen v úterý a ve čtvrtek. Takže v pondělí máš plnej kvartýr prázdnejch lahví a jinýho svinstva. A když jsem to zabalil do igelitovejch pytlů a vystrčil na balkon, tak mě sousedka udala na hygienický stanici. - to by se ti u nás ve Vídni stát nemohlo. Tam tě jenom omylem zašijou a omylem zapomenou za katrem tak dlouho, že pojdeš hlady. - na Floridě tě zavřou jenom málokdy. To už musí bejt. Ale zas ti nikdo nedá nažrat, když jsi venku. Naštěstí tam máme oceán. Když je nejhůř, tak si člověk může nachytat langusty. Jenom tě nesměj klofnout s ňákou, co má pod míru. Na to je zákon, že ti směj sebrat všechno, co máš právě u sebe. Vod plavek přes potápěčský brejle až po loď. Mě chytli jednom jednou a protože mi neměli co zabavit, musel jsem dva měsíce zametat každej week-end sloní hovna v tamější zoo. - já už jsem hladověl ledaskde. Ale nejhoší mi to připadá tady v Paříži. To je nesnesitelný chodit městem, kde všichni jenom žerou. V restauracích, na chodníku, v parku, všude. To v takovým Londýně ti to ani nepřijde. - to teda ne. Já myslel, že se zblázním radostí, když jsem po třech 25 [pageend27]letech v Anglii dorazil do Mnichova. A moh si konečně koupit na nádraží buřta. S hořčicí! - copak? Pudink ti nejede? - zkusils ho někdy? Já byl jednou pozvanej k Angličanům na vánoce. Ze slušnosti jsem kousek sněd. Toho nejlepšího. Sedům let starýho. Uleželýho. Poctivýho. Domácího. Deset dní jsem potom chodil jak s ruksakem. Vod tý doby, pokaždý když už to nemůžu vydržet, tak jezdím do Španělska. Znáte někdo choriza? Když jsou správně vyuzený, tak jsou lepší než čabajka. Na každej školní vejlet jsem ji dostával. Celý dvě nohy. - já jsem nejlíp jed v Kathmandu. Tam máte kuchyni indickou, tibetskou, cejlonskou, čínskou, japonskou. Kromě toho tam dostaneš i štrůdl, american pie, spaghetti a wiener schnitzel. Jenom se nesmíte moc koukat, z čeho to dělaj. Ale na to jsem z buffetů zvyklej. - tak si představte, že jsem konečně našel ve Frankfurtu řezníka, kterej má salám, kterej není kyselej. Taky má vynikající tlačenku. Dám vám adresu. - tlačenka v Belgii nechybí. Největší problémy mám s- vokur- kama. Nevím, co do toho dávaj, ale jsou horší než bulharský. Když chci jíst pořádný vokurky, musim je koupit ve Francii a musej še menovat polský nebo ruský. Anebo je koupit v t Německu a pak se zase musej menovat francouzský. - v Praze to máte jednodušší. Tam nemaj už půl roku žádný. A je j po starostech. - hele a maj v tom průchodu, co vede z Příkopů na Gorkáě pořád í ještě uzený kolena? - to nevim. Já na ně chodim k Beránkovi, jestli si ještě pamatujete, f kde to je. - to bych prosil. Dal jsem si tam jednou teplou sekanou a poblil J jsem se po ní jak po mrtvý ústřici. ? - ústřice to mi pořád ještě nic neříká. Jednou jsem je vochutnal na j břehu Atlantiku v Portugalsku, ale nic mi to nedalo. Jinak to byio pěkný. Vítr, moře, slunce jak na pohlednici a tak. Ale chuť to nemělo žádnou. - já jim taky dlouho přicházel na chuť. Až jednou jsem měl t možnost si je dát k snídani. Po flámu. Místo kyselýho uzla. Vod tý doby se po nich můžu utlouct. - já z vás dostávám hlad. Neskočíme si k Řekovi na něco malýho? - nezapomeň, že jsi ve Francii a ne v Německu. Tady jsou 1 nejlevnější Číňani a Vietnamci. 26 [pageend28]- jděte do háje. Kuchyně, která nezná víno, stojí za prd. Copak tady nemáte nějakýho levnýho Spaněla, Itala nebo Marokánce? - já bych si dal například... Z nedaleké mešity se ozvalo táhlé halekání. Někdo neúnavně cvičil na bicí. Týraný pes štěkal. Starý sklenář s krosnou na zádech vykřikoval: óóóóóóknááááá, óóóóóóóknááááááá. L.S.D. Ingredience: odvar s proskurníku. Gin. Cognac. Čerstvý mentolový list. * Pere Lachaise 55. oddělení: velké mauzoleum Adolpha Thierse (+1877) s Chapuovými sochami.-Reber (+1880) profesor hudební konzervatoře, -baron Taylor (+1879) protektor divadelních autorů, a dramatických umělců. - ComélieFalcon (+1897) zpěvačka. -Guérinot (+1897) architekt, „Plačky" od Barriase. Na střechách, římsách, ve dveřích majestátních hrobek se rozvalovaly houfy polodivokých, vypasených koček. Hrobky se podobaly domům. Domům bez popisných čísel. Jejich velikost a sochařská výzdoba odlišovala kočky skutečně bohaté od koček skromnějších. Ale i ta nejchudší kočka vlastnila kamenný dům několikrát větší než je bouda jakéhokoliv psa. I policejního. Dlážděná ulice lemovaná kočičími paláci se mírně svažovala. Hřebíky na ochozených Mosekových botách nemístně racho- tily. Majitelky se však nenechaly rušit. Klidně dál spaly nebo se věnovaly svému zevnějšku. Přestože Mosek metropolí jenom procházel, aby si zkrátil cestu, zvoľnil mimoděk krok. Nedo- kázal projít bez povšimnutí okolo ješitně bombastických, pompézních kamenných volání. Řecké sloupy se nevypínaly marně. Stejně jako mramorové vzlyky vdechunté do těl éteric- kých žen s lomícíma rukama a teskně svěšenou hlavou. Nebo muži se zraky upřenými do snesitelně dlouhé věčnosti. Mosek jim věnovat pozornost, které se zoufale dovolávali. Oni mu na oplátku pomáhali smířit se, alespoň na chvíli, dokonce i sám se sebou. 27 [pageend29]56. oddělení generál Neigre (+1817) hrob zarámovaný kamennými děly a dělovými koulemi, -monument zasvěcený srdci Luise Davida (+1825) tělo je na velkém bruselském hřbitově, -generál de Chasseloup-Loubat (+1825). -Raymond Radiguet (+1923) autor Ďábla v těle. -Emile Cheve-Paris (+1864) tvůrce jedné z hudebních metod. Na nástupišti ležel clochard. Ležel na zádech, ruce a nohy rozhozené, jakoby se k nim odmítal hlásit. Alkoholem opálená tvář mu zfialověla úsilím dopravit do dýchavičných plic alespoň trochu vzduchu. Nedařilo se mu to. Jeho kolega se kymácel nad ním, z plastikové láhve mu lil víno do pootevřených úst a řval: - tak pij ty svině, když ti dávám. 57. oddělení Hippolyte Flandrin (+1864) malíř, mramorová busta od Oudina. - Emmanuel Grouchy (+1847) francouzský maršál. Pozzo di Borgo (+1842) francouzský velvyslanec v Rusku, korsický nepřítel Napoleona. -Luis Funck-Brentano (+1946) historik. -]ean Vanni- Marcoux (+1962) zpěvák. Hospoda byla plná básníků. Ožralých. Loučili se s kongrešétn básníků. Střízlivých. Ožrali poslali střízlivým petici plnou pochopení a podpory a povzbuzení. Kromě toho poslali jinou petici těm, kteří zabraňovali střízlivým básníkům se s nimi opít. Básníci byli kromě jiného plni vzdoru, pobouření a zadosti- učinění. Hospoda pulsovala volným veršem. Byli prokletí. Jeden z prokletých básníků povstal. Opřený o svých šest sbírek, zajištěnou existenci a stůl, začal rozvíjet imaginaci. Kupodivu ho nikdo neposlouchal. Jenom básnické tele, majitel horečnatých stavů, krvavých vizí, tiku v pravém oku, žluté šály, ctižádosti nevyléčitelné puberty, básnického otce a přesvědčení, že musí sdělit svých dvacet tragických let, si předplácelo publikační možnosti upřeným pohledem. Dokonce ani básník-jelito by nedokázal opakovat, co stojící prokletý básník zpívá. Lyrický básník nasával ochlupenými nozdrami atmosféru a rozvažoval jak ji ztvárnit. Kosmopolitní básník si vyměňoval kuchařské recepty s nepíší- 28 [pageend30]cím básníkem. Jenom tato činnost byla hodna jejich originality. V nadhledu jim nebránila žádní vzdorná kštice. Všechen porost byl spálen usilovnou prací uvnitř lebky. Epický básník diskutoval s básnířkou nostalgického smutku a neotřelých metafor o otázkách formy. Neúnavně jí cpal ruku pod sukni a opakoval: -tak už přestaň dělat fóry... -já mám dneska krámy, odpovídala básnířka zastřeným hlasem. 59. oddělení Augereau (+1816) francouzský maršál. -Debureau (+1846) slavný mim. -Eugéne Burnouf (+1852) orientalista. -Arthur Morin (+1880) generál a matematik. -Pierre Brasseur (+1972) herec. Vybráno z knížky Linka číslo 2 (Porte Dauphine- Nation), vyšlé v „Edici K" v Paříži a autorem vročené: září 1985 - duben 1986. Při návštěvě Frankfurtu navštivte české knihkupectví Dialog Gutleutstr, 15, 6000 Frankfurt/M. ftel. 235280) Pouze pět minut chůze od hlavního nádraží Otevřeno denně od 13 do 18.30 a v sobotu od 10 do 12 hod, nebo po telefonické domluvě (take' tel. 234806). Bohatý výběr exilové literatury a časopisů. Časopisy a některé knihy zdarma pro návštěvníky z Československa. 29 [pageend31]Ann Beatie Trpaslíkárna „Jsi šťastnej ?" ptá se McDonald. „Protože jestli jsi šťastnej, tak tě tady nechám." McDonald sedí na malém šedivém křesílku s titěrně vyšívanými šedivými lístečky a hovoří se svým bratrem, který stojí na úplně stejném ale modrém křesílku. McDonaldův bratr měří čtyři stopy a šest a třičtvrtě palce a když stojí na křesle, může se na McDonalda koukat pěkně svrchu. McDonaldovi je dvacet osm a jeho bratrovi třicet osm let. Mezi nimi byl ještě jejich bratr Clem, který umřel na jakousi vzácnou nemoc v Panamě. Také měli sestru - Amy, která odletěla do Panamy za svým umírajícím bratrem. Umřela ve stejné nemocnici o měsíc později na tu samou vzácnou nemoc. Nikdo z rodiny jim nebyl na pohřbu. Dnes McDonald Jamese na přání matky navštívil v útulku pro trpaslíky, aby zjistil, jestli je tam šťastný. Samozřejmě, že James šťastný není, ale když stojí na křesle pomáhá to. A dvaceti- dolarovka, kterou mu McDonald vsunul do jeho malé ručky pomáhá také. „Proč chceš žít v útulku pro trpaslíky" ? ptá se McDonald. „Je tady taky jeden obr," povídá James. „Není to tu jenom pro trpaslíky." „Hm... Ale to prostředí tady... Musí to na něj blbě působit, ne? Myslim na toho obra." „Je tu docela šťastnej." „A ty?" „Jsem stejně šťastnej jako ten obr." „Co děláš celej den?" „Utrácím rodinný prachy." „Hele, ty, víš, že tady nejsem, abych tě obviňoval. Jsem tady, abych viděl, co pro tebe můžu udělat." „Ona tě poslala, co?" 30 [pageend32]„Hele, ty máš teď pauzu na oběd, viď?" „A jedl jsi něco? Mám nahoře sušenky." „Díky," řekl McDonald, „nemám hlad." „Tady by ti nechutnalo, co?" „Jsem jenom nervózní, to je všechno. Tobě se tady líbí?" „Líbí se mi tady víc než tomu obrovi. Zhubnul tu o pětadvacet liber. Nikdo by o tom neměl vědět - oficiálně přiznali jenom patnáct, ale já jsem zaslechl doktory, jak o tom mluvili. Zhubnul o pětadvacet liber." „Špatně se tady vaří?" „Jasně. Proč by jinak zhubnul o pětadvacet liber?" „Nevadilo by ti, kdybysme si chvilku nepovídali o obrovi? Chtěl bych mámě přinýst nějaký uklidňující zprávy." „Vyřiď jí, že jsem stejně šťastnej jako ona." „Sám víš, že máma šťastná není." „Ona zas ví, že já taky ne. Tak proč tě furt posílá?" „Záleží jí na tobě. Chtěla by, aby ses vrátil domů. Přišla by sama... „Já vím. Je nervózní z mrzáků." „Chtěl jsem říct, že máma teď ven moc nechodí. Posílala mě, jestli sis to nerozmyslel." „Nevrátím se domů, McDonalde." „Tak dobrá. Nepotřebuješ něco?" „Můžeme tu mít zvířátka. Chtěl bych papouška." „Ptáka?! Vážně?" „Jo. Zelenýho papouška. V krámě ti ho obarví, jak budeš chtít." „A nebude mu to tady nějak vadit?" „Chceš udělat radost mně nebo tomu papouškovi?" „Tak jak to šlo?" ptá se McDonaldova žena. „Je to tam jak v zoologický zahradě. VÍastně je to mnohem horší. Je to prostě trpaslíkárna." „A je tam šťastný?" „Nevim," říká McDonald. „Nedostal jsem z něj kloudnou odpověď. Je tam nějakej obr, kterej umírá hlady a brácha říká, že je šťastnější než ten obr. Možná, že říkal, že je stejně šťastnej. Už si to nepamatuju. My už nemáme žádnej vermut?" „Oh, promiň. Zapomněla jsem se pro něj stavit." 31 [pageend33]„To nic. Stejně by mi nepomohl." „Ale pomohl, jen kdybych si vzpomněla při nákupu." „Musim zavolat mámě a říct jí to." „Co to máš v kapse?" „Sušenky. James mi je dal. Přišlo mu líto, že jsem místo na oběd šel za ním." „Tvůj bratr je hodný člověk." „Hm... Je to trpaslík." „Cože?" „Chci říct, že pro niě je především trpaslík. Celej život se o něj budu muset starat." „Než se tam nastěhoval, starala se o něj tvoje matka." „Vypadá to, že mámu už nebude potřebovat. Ale ty by ses měla něčeho napít, aby tě neporazilo, co ti teď řeknu." „Povídej." „Má tam holku. Zamiloval se do ženský, co taky žije v tý trpaslikárně. Představil mi ji. Má tři stopy a jedenáct palců. Stála tam a usmívala se mi na kolena." „Ale to je báječné, že má přítelkyni!" „Žádnou přítelkyni! - Snoubenku! Říkal, že jakmile si našetří dost peněz, tak si tu trpaslici vezme." „On se s ní chce oženit?" „Copak už jsou všechny krámy s pitím zavřený? Někde jsem četl, že po městě jezdí dodávky, co prodávají pití i v noci." McDonaldova matka žije ve starém domě s vysokými stropy na Newfield Street, která je obydlena většinou Portorikánci. Její telefon je už přes dvě hodiny obsazený a tak se McDonald obává, že snad byla přepadena. Jede k jejímu domu a klepe na dveře. Otevírá mu paní Espositová - Portorikánka bydlící ve vedlejším domě. „Je máma v pořádku?" ptá se McDonald. „Jo. Je O.K." „Můžu jít dál?" „Oh ano. Promiňte." Uhýbá mu, ale není to moc platné. Je tak tlustá, že McDonaldovi zbývá jen skulinka, aby prošel. Paní Espositová má na sobě šaty připomínající džungli. Dlouhé zelené trsy na ní visí jako tráva, nnědé chuchvalce na lemu a červené trsy na prsou. „S kým jsi tak dlouho mluvila?" ptá se McDonald matky. „Carlotta volala bratrovi, jestli ji vezme k sobě. Její muž ji zase 32 [pageend34]vyhodil." Jak paní Espositová slyší, že se mluví o jejím muži, radostné si mne ruce. „A to trvalo dvě hodiny?" ptá se obměkčený McDonald. Je mu paní Espositové líto. „A jak to dopadlo?" „Nevezme," odpovídá paní Espositová. „Řekla jsem jí, že tu může zůstat," říká McDonaldova matka. „Ale když mu to řekla, rozzlobil se a zařval, že nechce, aby bydlela jenom o jeden dům dál." „Nevěřím, že to myslel vážně," říká McDonald. „Asi zase pil." „Kdepak! Chodí teď do Alcoholis Anonymous," říká paní Espositová. „Už čtrnáct dní se nenapil, byl na každé přednášce. Až včera večer přišel domů a vyhodil mě." McDonald si sedá a nervózně přikyvuje. Proti němu stojí malá dětská židlička, která teď slouží jako opěrka pro nohy. Když ještě žil James s matkou, byla to jeho židlička. Matka stále uchovává Jamesův nábytek - malou postýlku nebo zrcadlo v předsíni, visící ve výší kolen. „Byl jsi za Jamesem?" ptá se McDonaldova matka. „Jo. Rikal, že je moc šťastnej." „Já vím moc dobře, že to neříkal. Kdybych nebyla závislá na tobě, šla bych tam sama. Sám víš jak oplakávám ty dny, co tu byl semnou." „Rikal, že je moc šťastnej a taky řikal, že si nemyslí, že ty jsi šťastná." „Taky že nejsem! Nikdy mi nezavolá." „Líbí se mu tam, kde je. Má si teď co povídat s jinejma lidma." „Trpaslíci nejsou lidi," říká matka. „Schoval se tam před světem." „Když byl ještě doma, kromě tebe neměl nikoho, s kým by si popovídal. Taky má rvovau práci a líbí se mu. Dělá v jednom obchodním domě - rozesílá upomínky." „Posílá lidem neštěstí poštou." „A jak se vede tobě?" ptá se McDonald. „Jak říká James - nejsem šťastná." „Co můžu dělat?" „Zítra za ním zajdi a řekni mu, ať se vrátí domů." „Neodejde tam odsud. Zamiloval se tam." „Do koho? Do koho se zamiloval? Snad ne do nějaké sestřič- ky?" 33 [pageend35]„Ne. Do jedný ženský. Viděl jsem ji a vypadá slušně." „Jak se jmenuje?" „Nevím. Zapomněl jsem to." „Jak je vysoká?" „O málo menší než James." „Menší než James?!" „O málo menší." „A co s tím chce dělat?" „Rikal, že se mají rádi." „Slyšela jsem. Ptám se, co s ní chce dělat!" „Nevim. Fakt, nevim. To je sherry, tam v tý flašce? Neva- dilo...?" „Podám vám ho," říká paní Espositová. „Ale co, kdo dneska ví, co vlastně chce?" vzdychá McDonaldova •natka. „Skutečná láska se nevyplácí. Milovala jsem tvého otce a jak vidíš, je z toho trpaslík." „Ty za to nemůžeš," říká McDonald a bere si sherry* „Já za to nemůžu? Musím se třicet osm let starat o trpaslíka a ten mě nakonec opustí. Kdo za to může?" „James," říká McDonald. „Ale ten ti nechtěl ublížit." „Možná, že za to může tvůj otec," pokračuje matka, jakoby McDonald vůbec nepromluvil, „ale ten je mrtvěj. A kdo může za to, že tak brzo umřel? Oh bože! Je mi souzeno mít trpaslíka. Chtěla bych mít vnoučata, ale vím, že ty mi žádné nedáš, protože se bojíš, že bys mohl zplodit taky trpaslíka. Clem je mrtvý... Amy je taky mrtvá... Podej mi taky trochu toho sherry, Caríotto." O pár dnů později, v pět hodin odpoledne volá McDonald svou ženu. „Miláčku," říká, „jsem na schůzi a asi tady budu muset zůstat tak do sedmi. Měl jsem ti zavolat dřív, vid'?" „To je v pořádku," říká jeho žena. „Jedl jsi něco?" „Ne, jsem na tý schůzi." „Můžeme se najíst až se vrátíš." „Koupím si sendvič. O.K.?" „O.K. Mám toho papouška." „Výborně. Díky." „Je příšerný. Budu ráda, až bude z domu pryč." „Co je na něm tak příšernýho?" „Nevím. Ten prodavač mi k němu přidal ještě malý kolotoč a rolničku na šňůrce z ptačího zobu." 34 [pageend36]„Fakt? A zadarmo?" „Samozřejmě. Myslíš, že bych kupovala takové hlouposti?" „Ne, jenom se divím, proč ti to dal." „Kdo ví? Také mám gin a vermut." „Výborně. Uvidíme se později." McDonald sundává kravatu a strká ji do kapsy. Alespoň jednou týdně zavolá manželce, že je na schůzi a vyráží na tah po barech s kravatou v kapse. A alespoň jednou týdně jeho žena pozna- menává, že nechápe, jak někdo dokáže takhle zmuchlat kravatu. McDonald si zouvá boty a obouvá si kecky. Z věšáku za stolem si bere starou hnědou manšestrovou bundu. Jeho sekretářka je ještě v kanceláři. Obvykle odchází před pátou, ale kdykoli chce McDonald odejít jako vandrák, sedí tam, aby mu popřála dobrou noc. „Divíte se, co se děje, že?" říká McDonald své sekretářce. Usmívá se. Jmenuje se Betty a je jí něco přes třicet. Vše, co McDonald o své sekretářce ví, je, že se hodně usmívá a že se jmenuje Betty. „Chtěla byste se mnou vyrazit za trochou dobrodružství?" „Kampak jdete?" „Věděl jsem, že budete zvědavá," říká McDonald a Betty se usmívá. „Chtěla byste poznat trochu toho zkaženýho života?" „Samozřejmě," říká Betty. Nasedají do jeho červené Toyoty. McDonald věší dozadu sako a boty pokládá na zadní sedadlo. „Pojďme se podívat na jednu Japonku, co bičuje lidi důtkama na psy," říká McDonald. Betty se usmívá. „Kam pojedeme?" „Měla byste vědět, že všichni obchodníci jsou tak trochu úchylní. Co vy víte, co já dělám ve svém volném čase?" „Nevím nic." „Kolik je vám let?" „Třicet." „Už je vám třicet a ještě nejste cynická?" „Kolik je vám?" „Dvacet osm." „Až vám bude třicet, budete také pořád jenom optimista." „A co z vás dělá optimistu?" „Jenom jsem žertovala. Vlastně kdybych neužívala dva druhy pilulek, nemohla bych se tia vás každé ráno a večer usmívat. 3'5 [pageend37]Pamatujete se na ten den, jak jsem usnula za stolem? Den před tím jsem měla potrat." McDonaldovi je špatně od žaludku. Klidně by si vzal pár pilulek, aby se toho pocitu zbavil. Betty si zapaluje cigaretu a kouř nedělá dobře McDonaldovu žaludku. Ale špatně už je mu celý den. Bylo mu špatně, ještě než Betty promluvila. Možná, že má rakovinu žaludku. Možná, že už nechce vidět Jamese. Ve schránce na rukavice je lahvička, kterou dala matce paní Espositová. Obsahuje roztok připravený jedním doktorem v Portoriku. Údajně' ten roztok má příznivý vliv na tělesnou výšku, jestliže je pravidelně vtírán do chodidel. McDonald je nervózní jakmile si na tu lahvičku vzpomene. Najednou cítí, jak asi musí být jeho ženě, když má doma papouška s malým kolotočem. Dům... Jeho žena... Betty... Zastavují před barem s modrým neonovým nápisem IDEÁL CAFÉ ve výloze. Nad vchodem je ještě jeden větší neón: SCHLITZ. Sedají si k zadnímu stolku. McDonald objednává džbán piva a pečeného garnáta. Z juke boxu zpívá Tammy Wynette D - I - V - O - R - C - E . „Povězte, není to tady ošklivé?" říká McDonald. „Ale ten garnát je skvělý, co?" Betty se usmívá. „Nemusíte se usmívat, jestli se vám nechce." „To by pak ty pilulky byly na nic." „Všechno je na nic." „Kdybyste nepil, mohl byste si také jednu pilulku vzít," říká Betty. „Potom by vám bylo jinak." „Viděl jsi to číslo Esquiru?" ptá se James. „Ne," říká McDonald. „Proč?" „Počkej tady!" říká James. McDonald čeká. Jiný trpaslík vchází do pokoje a dívá se pod jeho židli. McDonald zvedá nohy. „Pardon," říká trpaslík, dělá čelem vzad a vychází z pokoje. „Bejvával v cirkuse," vrací se James. „Cvičí s námi." McDonald si prohlíží Esquire. Je tam obrázková reportáž o sjezdu trpaslíků v Oaklandském Hiltonu. Dva trpaslíci vedou roztomilou trpaslici po ranveji. Baseballový tým ze samých trpaslíků. Skupinová fotografie. Jakýsi Larry - McDonald se ani nedívá zpět na fotografii, aby zjistil, který z nich to je - říká: „Neměl jsem se tak dobře od té doby, co jsem se narodil." 36 [pageend38]McDonald obrací stránku. Je tam článek o Danielovi Ellsbergovi. „Hm..." říká. „Jak to, že v Esquiru nevěděli o našem útulku?" ptá se James. „Mohli se přijít podívat." „Poslechni," říká McDonald, „máma mě požádala, abych ti tohle dal. Nechtěl bych se tě dotknout, ale musel jsem jí slíbit, že ti to předám. To víš, dělá si o tebe starost." „Co je to?" ptá se James. McDonald mu podává papír, na kterém paní Espositová napsala návod v angličtině. „Vem si to zpátky!" říká James. „Ne. Musel bych jí říct, že jsi to odmítnul." „Mně je to fuk." „Ne. Je na tom špatně. Já vim, že je to blbost, ale už kvůli ní si to vezmi!" James se otočí a odhazuje lahvičku. Žlutá tekutina stéká po zdi. „Vyřid5 jí, ať už tě sem neposílá!" křičí James. McDonald ví, že kdyby byl James stejně velký jako on, nekřičel by a rovnou by ho praštil. „Natáhni mi ji jestli chceš," říká McDonald. „Stoupni si na židli a natáhni mi ji rovnou do ksichtu." James se odvrací. Jak McDonald odchází, říká mu jeden trpaslík v hale: „Jen tak na něj! Sarkasmus, to na něj platí!" McDonald s manželkou a jeho matka s paní Espositovou stojí uprostřed skupinky trpaslíků a jednoho obra. James a jeho nevěsta budou oddáni na louce před kostelem. Zatím jsou uvnitř s knězem. Matka pláče už teď: „Přála bych si, abych si nikdy nevzala tvého otce!" říká a půjčuje si od paní Espositové kapesník, aby si osušila oči. Paní Espositová má na sobě zase své džunglové šaty. Cestou ke kostelu se McDonaldově manželce omlouvala, že před ní její muž zamknul dům, a tedy má jenom tyhle jediné šaty. „Ještě štěstí, že jsou takové pěkné," říká McDonaldova žena a paní Espositová protestuje, že vlastně ani moc pěkné nejsou. Kněz a James se snoubenkou vycházejí z kostela na louku. Kněz je hippie - nebo něco jako hippie - vysoký, bledý mladík v motocyklistických botách. „Přátelé," říká kněz. „Před šťastným manželstvím těchto dvou lidí propustíme toho ptáka z jeho klece jako symbol nové 37 [pageend39]svobody manželství a pozvednutí ducha." Kněz drží v ruce klec s papouškem. „McDonalde," šeptá jeho žena, „papouška přece nemohou jen tak vypustit!" Jeho matka kroutí nesouhlasně hlavou. Možná, že její slzy znamenají protest proti tomu všemu a nejen nenávist k jeho otci. Trpaslíci, tleskají a smějí se. Kněz objímá rukama a pokleká na trávu. Ve vteřině obřad začíná a za pár minut končí. James líbá nevěstu a trpaslíci se kolem nich jenom hemží. McDonald vzpomíná, jak jednou o dovolené položil v lese na zem Herseyho čokoládu a jak byla plná mravenců dřív, než si stačil zavázat botu. Vykračuje se svou ženou kupředu následován matkou a paní Espositovou. McDonald vidí, jak se nevěsta krásně usmívá - úsměvem, který nemohou vyvolat žádné pilulky - a že jí slunce svítí na vlasy tak, až se lesknou. Vypadá malá, roztomilá a tak krásná, že McDonaldovi, který klečí, aby ji políbil, se nechce vstát. z časopisu New Yorker přeložil „KKK" /RR Jednou nohou 8/87/ Bankovní spojení: ZENTRALSPARKASSE U N D KOMMERZIALBANK WIEN, Schottenring 1, Konto Nr. 601 441 405 - PATERNOSTER ÖSTERREICHISCHE POSTSPARKASSE WIEN, P. S. K. Konto Nr. 7993.024 - PATERNOSTER. 38 [pageend40][pageend41]po la»čoviní Ale o tom všem, co se venku dělo, já nic nevěděl. Jediná in- formace - vyjma Sodomkových jordánských Timesů, která se mi dostala do ruky, byla noticka Zbytečná starost v Rudém právu. Psali o tom, jak západní sdělovací prostředky spustily pokřik kvůli zatčení dvaceti narkomanů atd. atd. Balvan mi spadl ze srdce. Takže Havel zapracoval; tím jsem si byl na- prosto jist, že na tom má lví podíl. Takže jsme to stihli! Vy- lezl jsem na okno cely - což dělám jen v nejkrajnějších přípa- dech - a volal na Vráťu, který byl na Ruzyni asi o tři cely doleva ode mne. „Čet si Rudý právo?" volal jsem na něho. „Už to začlo!" Jenomže Vráťa byl ještě větší posera než já, bál se na okno vylézt, st-riktně dodržoval předpisy a řád věz- nice. Odpověděl mi velice stručně a přímo jsem ho viděl, jak si oddechl, když byl zase z okna dole. Psal jsem úpěnlivé dopisy Julianě, aby mě doktor Štěpánek navštívil. Ze všeho nejvíc jsem se potřeboval dozvědět, co se venku děje. Ale můj advokát měl zvláštní vlastnost: zásadně nenavštěvoval své klienty ve vězení. Moje obhajoba mohla vypadat úplně jinak, byla by daleko útočnější. Obrovský roz- sah světové i místní podpory jsem si vůbec nedovedl předsta- vit. 40 [pageend42]Nastalo uzavírání spisů. Mne k němu vodili asi tři dny. Spisů bylo přes tisíc stran, vyslechnuto asi 180 svědků (nebo to bylo s Voknem? - tam jich bylo taky asi tolik). Pustil jsem se do nich - ze všeho nejvíc mě zajímalo, jak dopadlo moje nedo- volené podnikání. Když jsem se v poledne vrátil na celu k obědu, musel jsem se dlouho smát, skoro jsem nemohl jíst. (Ale jedl jsem, na Ruzyni byl strašnej hlad, jídlo dobré, ale neuvěřitelně málo.) „Tak zrušovanej případ," říkal jsem svému spolubydlícímu Radkovi, „jsem neviděl." Koudelka nevyšetril opravdu nic, co by stálo za zmínku. Ani jsem se ne- divil, když ho povýšili - jinak se snad jeho fiasko zahladit; ne- dalo. A to přesto, že jsem v seznamu vyslechnutých svědků našel i jména jako Petr Uhl - toho jsem samozřejmě znal, a Petruška Sustrová - kterou jsem tenkrát neznal. Hluboko za- lovili, ale nic se nedozvěděli. Petruška jim řekla, že má pocit, že Jirous je nějaká známá pražská postava. Uhl jim neřekl taky nic. Spočítal jsem si veškeré finance, které dokázali za Bojano- vice. Ani zdaleka nedosahovaly částky, kterou jsem jim uvedl jako'náklady. Prokázali celkem asi tisíc korun - a z toho ještě 400 měli od Vondrušky. Vypověděl, že platil deset poz- vánek po čtyřiceti korunách - ne, že by to nebyla pravda. Jeho výpověď byla vůbec otřesná. Myslím, že Pepa Janíček, který se o něho vždycky tolik staral, mu to neodpustil dodnes. Další, kdo vypověděl, že dal'40 korun, byl Bondy. Ten je navíc vůbec nezaplatil. Ale jinak vypovídali lidi per- fektně. „Já jsem nedal nic," bylo nejčastější. „Já dal pět ko- run, víc jsem neměl" atd. atd. K.dyž jsem si spočítal, kolik pe- něz se jim podařilo prokázat, v klidu jsem se pustil do zbytku spisu. Se zájmem jsem si pročítal psychiatrické posudky svých přá- tel. Vím o vás všechno, Mejlo, Kábo a ostatní! Vy ostatně o mně taky. O Pájkovi jsem se dozvěděli, že má nějakou podiv- nou duševní chorobu. Vysvětlila se mi tím jeho přecitlivělost, kterou projevoval při zkouškách, když mu kluci za něco na- dávali. Dostal paragraf 12 trestního řádu - takzvanou dva- náctku, jak říkají muklové, což je zproštění viny. S Vráťou jsme se shodli, když jsme se setkali na Pankráci na béčku, že psychiatrické posudky byly nejzajímavějším čtením ze spisu. Vráťovi říkal vyšetřovatel přítomný při uzavírání: No to snad nebudete číst, pane Brabenec, to se snad nes- 41 [pageend43]luší." „Naopak," řekl mu spokojeně Vráťa, „to je to jediný, co mě zajímá." Dozvěděl jsem se, že má Kába IQ o jedno vyšší než já - vzkazoval jsem mu tenkrát, že má padáka z kapely, protože inteligentnějšího člověka vedle seSe nesnesu. Pak jsem se uklidnil, když mi nějaký psycholog objasnil, že při testu, který jsme dělali, záleží taky na tom, jak je testovaný zvyklý zacházet s vizuálními symboly. Kába je totiž propagační gra- fik. Dneska si s Kábou říkáme „íkváči" - podle zásady: když nemůžeš někoho zničit, je nejlepší spojit se s ním. Teď se mi vybavilo, že Mejla můj posudek vlastně nečetl. Na uzavírání spisu s ním přišel dr. Sodomka. Podíval se na dva tlusté fascikly a zeptal se Koudelky: „To vám muselo dát hodně práce?" „To dalo," odpověděl s pýchou Koudelka. „To vůbec číst nebudeme," řekl dr. Sodomka a oba fascikly odstrčil, „to jsou blbosti." Mejla byl sice zvědavý, moc zvě- davý, ale musel držet hru zvolenou jeho advokátem. Předpo- kládám, že mu satisfakcí byla svačina — pomeranče, šunka a čokoláda, kterou mi Juliana poslala po dr. Sodomkovi. Se mnou se nesešel, tak ji dal Mejlovi a Pepovi. Pak mi vzkazo- vali, jak si pochutnali. Louskal jsem spisy. Vyšetřovatel, ten černovlasý, se mě ptal: „Prosím vás, co je to za člověka, ten Janíček? On čte spisy už čtvrtej den, vždycky ještě řekne, že se znovu potřebuje podí- vat na něco, co už čet. A to je hrozný, jak mu to trvá.,, Zas- mál jsem se a docela jsem s vyšetřovatelem cítil: „Vy jste za to konec konců placenej, co mám říkat já, který s ním dělám už tolik let? To víte, Janíček je automechanik, na psaný slovo není tak zvyklý. Já jsem novinář, mně to potíže nedělá." Vzpomněl jsem si, jak jsem před lety půjčil Pepovi Věru Lin- hartovou Meziprůzkum nejblíž uplynulého. Když jsem asi po roce zjistil, že ji s sebou nosí v tašce a je asi na třicátý stránce, navrhl jsem mu, že mu půjčím něco jiného. Udiveně se na mne podíval: „Proč? Já to čtu . . ." Jak jsem tak četl výslech za výslechem, ukazovalo se, že nej- víc škod napáchali intelektuálové. Měl bych ušetřit Převrats- kou, ale slyšela to ode mne hned po návratu z Mírová tak os- tře, že ji to už nezarmoutí. A navíc se po Chartě chovala tak statečně, že je to dávno smazáno. Od těch dob jsme se všichni naučili chovat při výsleších a nadělali jsme spousty dal- ších chyb. Ta hlavní, které se dopouštějí intelektuálové: nech- 42 [pageend44]tějí vypadat před vyšetřovatelem blbě. Chtějí s ním diskuto- vat. A tak například Jana na dotaz vyšetřovatele: „Slyšela jste nějaká sprostá slova v textech Plastiků?" vypověděla: „Ano, slyšela," a teď začala vysvětlovat, že to jsou slova použitá funkčně, že vlastně nejsou sprostá . . . To už není nic platné. Obžaloba - tedy prokurátor - vytrhne ten souhlas z kon- textu. Převratská dosvědčuje, že Plastici používají sprostá slova. A tečka. Naproti tomu máni - nebo androši, jak se jim říká dneska, vypovídali perfektně. Čtení protokolů budilo dojem, že je to stádo nemyslících kreténů. Člověk se jenom divil, proč vlastně do těch Bojanovic jeli. Největší chybou totiž je, snažit se uchovat si před vyšetřovatelem hrdost tím způsobem, že ukazuju, jak jsem chytrý. Vlasatci vypovídali: „Koncert Plas- tiků jsem neslyšel, protože jsem předtím vypil moc piv a tak jsem před koncertem usnul." - „Já jsem byl úplně vožralej, nepamatuju se vůbec na nic." - „Já jsem při koncertu Plastiků stál ve výčepu frontu na pivo a tak jsem o koncert přišel." Nutno podotknout, že při vystoupení Plastiků nebyla ve vý- čepu- ani noha. • Nejhorším zážitkem při čtení spisu byla výpověď Bondyho. Sice už jsem o tom psal, ale na jiném místě a pro pořádek to vynechat nelze. Nevěřil jsem svým očím, když jsem to četl. Rekl jim všechno, co věděl, i co nevěděl. Tvrdil, že mi jednou - v hospodě u Lojzy - rozbil hubu proto, že jsem se posmíval marxismu. Držku mi sice tenkrát rozbil - to byla pěkná pří- hoda - ale marxismu se to nijak netýkalo. Vypověděl, že svoje básně píše v manické fázi své choroby a já že jsem je z něho vyloudil. A tak dále, bylo toho moc. Pocit hnusu, zkla- mání a zuřivosti - to ani zdaleka nevystihuje, co jsem cítil ještě dlouhé měsíce potom. Jak jsem se dozvěděl později - do Ječné přišli někteří redak- toři Mladého světa. Byli vyzváni, aby o nás napsali článek, a nechali je seznámit s výsledky vyšetřování. Říkali tenkrát přá- telům o Bondyho výpovědi; byli přesvědčeni, že je to můj největší nepřítel. Později ti redaktoři dostali prefabrikované materiály - autorem byla. nepochybně StB, podle kterých měli článek zpracovat. Odmítli to, protože spisy vypovídaly o něčem docela jiném. A tak článek o nás - ještě o něm bude zmínka - napsala šéfredaktorka Olga Čermáková a podep- sala ho Kolektiv redakce MS. Ti redaktoři se tenkrát ptali - 43 [pageend45]co máme dělat? „To si rozhodněte sami, jestli po tom ještě chcete v redakci zůstat," řekli jim. Nepochybně tam zůstali. Vydařená výpověď byla také Sulova. Když byl anoncován pro koncert v Českých Budějovicích jako bubeník decentní - dementní, bylo to jasnozřivé .předznamenání. Jádrem jeho výpovědi bylo, jak se hrozil, když viděl, kam ho Plastici mů- žou zavléct, a pak kapelu opustil. Že byl vyhozen proto, že neuměl zabubnovat, co kluci chtěli, decentně zamlčel. Ale vcelku bylo nepatrně výpovědí, které by nám mohly ublí- žit - a vlastně, pokud jde o žalovaný trestný čin, tak téměř žádné. Dodnes si pamatuju jméno jakéhosi Bartoloměje Drevniaka - byl zaměstnancem ČSD Smíchov, Kukal mi pak říkal, že ho zná. Ten vypovídal, jak na vystoupení v Modřa- nech Plastici souložili na pódiu a podobné pikantnosti. Nic z toho se neobjevilo v obžalobě - snad si i prokurátor uvědo- mil, že je to trochu silné kafe. Ostatně v Modřanech jsme nikdy nehráli. Spisy byly uzavřeny, a nás jednoho dne převezli eskortou na Pankrác do soudní vazby. Kába už s námi nebyl, toho pro- pustili po šesti nedělích, přece jenom z nás budil asi nejlepší dojem. Koudelka mi jednou při výslechu řekl: „To víte, tako- vej Kabeš s těma svejma houslema sám škodu nenadělá. To vy, kteří jste v pozadí. . ." Kabešovy výpovědi byly perfektní: „Natřu si smyčec kalafunou a o nic víc se nezajímám." - Lon- dýna pustili taky — to opravdu nebylo divu. Stáli jsme pečlivě prostřídáni ostatními mukly na chodbě pankrácké věznice. Dlouho, předlouho - to bývalo při převozu na Pankrác (dneska už tam soudní vazba není) to nejhorší. Dlouhé če- kání, téměř bez možnosti dojít si na záchod, kuřáci bez mož- nosti si zakouřit. Byli jsme v civilu, do kterého nás na chvíli převlékli z ruzyňských tepláků. V ruce jsem držel mana- žérský kufřík - ovšem už bez obsahu. Vráť a se na něj poba- veně podíval. Mimikou obličejových svalů - mluvit jsme ne- mohli - se otázal: s ním? Věděl dobře, co jsem v něm nosil. Jo jo, s ním, odpověděl jsem stejným způsobem a oba jsme se zašklebili. Naši společníci postupně odcházeli do skladu a po převlečení do tepláků do cel. Nás si nechali jako poslední, museli nás pe- člivě rozsortýrovat, abychom se nemohli domlouvat. Viděl jsem mizet svoje přátele, až přišla řada na mne. Tak dobře ten pocit znám. Vždycky se mi při něm vybaví verš Pierre- 44 [pageend46]Jeana Jouvea: „Vejít nahý do svého osudu". Míjely měsíce, začalo léto. Asi jedno z nejkrásnějších za můj život. Když jsem viděl z betonových vycházkových kotců ocelově modrou oblohu bez jediného mráčku . . . ani nechci říkat, co jsem cítil. Jednou, v sobotu nebo v neděli, se ozval hluboko pode mnou srdceryvný výkřik: „Magore!" Volal Mejla, který byl asi o dvě patra níž ve stejné ose cel. Vylezl jsem na okno. „Co je?" „Já chci na zahrádku!" křičel Mejla a bylo to opravdu suspirium de profundis. Zahrádka jsme říkali letní restauraci na Staroměstském náměstí, kde jsme prožili mnoho nezapomenutelných dní. „Já taky," utěšil jsem ho, a zase jsme slezli z oken. Na Pankráci byla Mejlova a moje cela zvlášť rafinovaně umístěna - každou sobotu a neděli jsme slyšeli bigbít bachařů, který nacvičoval nějaké západní hity. Já přece jenom nemám hudební sluch, ale Mejla musel trpět jak zvíře. Snad tisíckrát jsme slyšeli nějakou skladbu, kde se zpívá „Charlie . . ." Seděli jsme za undergroundovou českou kulturu, podsouvali nám spojení se Západem a naši věznitelé nacvičovali to nejkomerčnější buržoázni svinstvo . . . Absurdita té situace se musí vychutnat. Na cele, kam jsem se na Pankráci dostal, jsme opravovali knihy z vězeňské knihovny, potrhané od muklů. Zdědili jsme tu činnost po jednom „benzíňákovi" z aféry šmelení s benzí- novými poukázkami, který si tam tak krátil dlouhou chvíli, byl ve vazbě několik let. S chutí jsem se do té práce zapojil, protože to znamenalo přísun spousty knih. Navíc jsme nemu- seli v cele moc uklízet - vždycky před raportem jsme na stole rozložili práci a bachaři nás nijak nebuzerovali. Jednou jsme potřebovali další várku knih. Řekli jsme to bachařovi; za chvíli se otevřely dveře cely a vešel malíř Pepa Vyleťal v bí- lém plášti. Nad stohem knih na mne zuřivě koulel očima, abych nedal najevo, že se známe - bachař stál za ním. Věděl jsem, že je Pepa ve vazbě," kvůli nějaké bouračce s autem, za- vřeli ho ještě když jsem byl na svobodě. Na Pankráci se do- bře „chytnul" v knihovně, viděli jsme se pak ještě víckrát, ob- čas nám dával na celu nějaké přilepšení. Každý z nás se ve vazbě rozptyloval jinak - Charlie urputně držel hladovky, Mejla cvičil jógu; údajně se přitom svlékal donaha a chodily se na něho dívat bachařky. Naproti moji cele přes chodbu byl Pepa Janíček. Každý den při výdeji oběda a večeře a sbírání ešusů po jídle jsme se vi- 45 [pageend47]děli. Tenkrát byly ještě na Pankráci krásné staré dveře se spoustou dírek, kterými bylo vidět na chodbu. Tu už není pravda, nahradily je železné dveře, zcela vylučující sebemenší kontakt se životem venku. Tenkrát jsme na sebe viděli - to jest ten, kdo měl zavřené dveře, viděl skrze dírky v nich pro- tější celu. Zdravili jsme se při každém výdeji stravy. Bylo to nesmírně hřejivé - nejenom'o sobě vědět, ale i vidět soudruha ve stejné situaci. Jednoho dne jsem dostal pohled od Dany. Psala mi asi toto: „Posílám ti pozdravy z výletu do Plzně. Ve 30stupňovém ve- dru jsme ušli-18 kilometrů za 8 hodin. Bylo to únavné." Evi- dentně nesmyslný údaj. Takže Skalák dostal třicet měsíců (nevěděl jsem, že nejvyšší taxu vyměřili Kocourovi), Kocour 18 a Čuňas osm. To je pěkný, řekl jsem si. Za jednu akci. Ko- lik tedy dají mně? - Když se při obědě otevřely dveře protější cely - bachař vždycky odemkl několik cel najednou a chod- baři tam dávali ešusy s jídlem - stál v pozadí Pepa Janíček s cedulí nad hlavou. Na ní měl nalepená pečlivě vystřižená pís- mena a číslice: HAV 30, SKAL 18, ČUŇ 8. Dostal asi taky pohled od Dany, ostatně i pohledy jsme si při obědě ukazo- vali. Vědomí, že na nás venku nezapomněli, bylo nesmírně povzbuzující. S Vráťou na Ruzyni a s Mejlou a Pepou na Pankráci jsem tedy jakžtakž komunikoval - ale byla nás plná věznice. Kaž- dou chvíli mi někdo vyřizoval pozdrav, když se s někým od nás - s Kábou nebo Charliem - sešel u doktora nebo u zu- baře. Jednou mě na Pankráci vedli z vycházkového dvora a měli to blbě zrežírované. Na schodech z budovy jsme se mí- jeli s Vráťou. Pozdravili jsme se očima, víc se nedalo dělat. Při každé vycházce jsme v betonových boxech pískali nesmr- telnou melodii Plastiků - „All the stupid brains are in the sun . . ." nedávno ji Mejla použil už potřetí v Hovězí po- rážce, ve skladbě I jali se poltiti.. . Kdoví, jestli si přitom vzpomněl na to horké léto. Pak už to pískali i ostatní mu- klové. Při tom všem marasmu a.nejistotě bylo dobré vědět, že nejsme sami. Jednou si mě z teletníku (jak se vycházkovým boxům říká) vytáhli ven dva bachaři. Chtěli vědět, jestli znám píseň Čer- vený vejložky. Zapřel jsem to. Řekl jsem, že to s námi nemá nic společného. Pochopitelně jsem Vejložky znal, ale zapívat jim: „Červený vejložky / těch se nesmíš bát / i když maj 46 [pageend48]obušky / musíš na ně srát. . ." Nevím. Bál jsem se. Asi zby- tečně - vypadali opravdu jenom zvědavě. Vůbec se k nám ba- chaři chovali velice slušně. Myslím, že to, že nás bylo na Ru- zyni a na Pankráci tolik, jim umožnilo udělat si o nás nezau- jatý obraz. Nesetkali jsme se s projevy nenávisti, spíš naopak. Řadili nás zcela zřejmě do jiné kategorie, než s kterou se běžně setkávali. Jednou na mne chodbař při podávání oběda zasyknul: „Máš tam dopis." Pod velkým ešusem byl v malém ešusu, místo po- lévky, složený kus papíru. Psal mi Sváťa: „Milý Martine, jsem hrdý na to, že jsem Tvůj přítel. . . Těším se na to, co spolu ještě uděláme . . ." Kromě hřejivých přátelských slov mi napsal asi čtyři body o tom, co se děje venku. O dopisu, ve kterém se nás zastával dr. Mlynář. Sváťa psal, že je výborný - bylo zřejmé, že ho četl. Vzedmula se ve mně hořkost z mého advokáta, vztek na Julianu, že ho dávno nevyměnila, když ho není schopna přímět k návštěvě. Další bod byl o do- pisu Heinrichu Bôllovi a kdo ho podepsal. Zbývající si nepa- matuju. Nikdy Sváťovi nepřestanu být vděčný za to, že mi dopis tenkrát poslal. Aspoň trochu jsem se dozvěděl, co se venku děje. Kdyby tomu bylo opačně - já měl ty informace, stěží bych riskoval poslat je jemu. Ale nej důležitější v tom do- pise byla slova, kterými končil a která se mnou od té doby jdou životem: „Boha milujeme, všechny věci pomáhají k do- brému." Teprve mnohem později jsem zjistil, že je to citát ze sv. Pavla. * Objednávky: Jaroslav Hutka, W. Buytewechstraat 52 B, 30 24 BN Rotterdam, Holland. 47 [pageend49]literatura Martin Palouš Hledání příběhu (tři zprávy o četbě) Kdyby mi někdo položil otázku po autorech, kteří mě v poslední době zaujali, uvedl bych tři jména: Charles Bukowski, C. S. Lewis, Michael Ende. S prvním jsem se seznámil díky časopisu Revolver Revue, v jehož pátém čísle uveřejnili překlady několika jeho povídek a básnía interview, které Bukowskiposkytl časopisu Playboy. Později se mi dostaly do rukou i další jeho texty: jednak v samizdatu vydané překlady (výbor z poezie Připoutejte se a soubor povídek pojmenovaný prostě Charles Bukowski), jednak původní anglická vydání Notes of Dirty Old Man a Ťales of Ordinary Madness. Od C. S. Lewise jsem si přečetl převyprávění starověkého mýtu o Kupidovi a Psýché Till We Have Faces a od Michaela Endeho knihu určenou především dětem Die Unend- liche Geschichte. Zda jde o texty po literární stránce dobré či špatné, důležité či pomíjivé, k tomu se vyjadřovat nebudu.'Nejsem literární kritik a tudíž se necítím kompetentní jejich umělecké kvality a význam posuzovat. Na mne prostě zapůsobily a zde se pouze pokouším vyložit svůj literární zážitek. 48 [pageend50]Zpráva první: Bukowski Herakleitos praví, že bdící mají jeden společný svět, ale spící se obracejí každý do svého vlastního. (21. B 89 z Plutarcha) Už při zběžném čtení Bukowského je zřejmé, co asi proti němu mají mnozí jeho oponenti a co na něm naopak chválí mnozí jeho příznivci. Oponenti jsou znechuceni jeho nikterak neskrývanou, naopak hrdě vyznávanou a vyzývavě pózující nemravností. Příznivci zase tleskají tomu, jak je tato nemravnost nádherně upřímná, živá a nefalšovaná a nalézají v Bukowského tvorbě jakýsi očistný smysl: je to SVĚDECTVÍ a zároveň PROTEST, výkřik do mrtvolného ticha. Bez skrupulí se zde strhávají fasády klamných představ, které o sobě chová moderní společnost. Na životních ztroskotancích, úchylech a kriminálnících se tu od- haluje pravda o současné lidské situaci, „šílenství života a jeho mechanismus". Ti, co tato stanoviska zastávají, mi však jsou čímsi podezřelí. Oponenti tím, že pod pláštíkem svého rozhořčení nad nemravou Bukowským pracně skrývají svůj vlastní problém, zápas se sebou samými, zápas s oním ďáblíkem, který se v každém z nich ukrývá a ponouká je alespoň si přečíst něco pořádně peprného. Ti druzí zase, ti, co sdílejí životní pocit a la Bukowski, co nadšeně aplaudují jeho „modernímu barbarství", co sázejí na jeho nevázanost, ti zdá se mi, jsou náchylní vidět v Bukowském nikoli zdroj nějaké nové existenciální inspirace, ale na prvním místě vlastního sebepotvrzení. Těmto čtenářům Bukowski vlastně jen servíruje přesně to, co jim chutná, co strašně rádi přežvykují,. protože to pasuje k jejich životnímu přesvědčení, k jejich „životní filosofii", jakkoli mlhavé a pohříchu málo artikulo- vané. Přiznám se, že zcela opomenout při četbě Bukowského textů jejich mravnosti či nemravnosti jsem však nedokázal. Souloží se v nich takřka na každé stránce a pokud náhodou ne, tak je to pouze předehra k tomu, aby se tak mohlo dít na stránce další. 49 [pageend51]Milovníci sexuálního realismu či spíše naturalismu si prostě přijdou na své. Autor sám bez jakýchkoli zábran líčí třeba i to, co viděl a slyšel, když se při vykonávání velké potřeby u kohosi v koupelně stal svědkem „milostného" počínání dvou buzerantů. vstal jsem a šel do koupelny, byli tam dva nahatí chlápci, jeden měl holicí mýdlo a štětku a mydlil tomu druhému ocas i s koulema. „poslyšte, milánkové, potřebuju se vysrat." „jen s chutí do toho", řekl ten, co byl mydlen, „my tě rušit nebudem!" vstoupil jsem tedy dovnitř a posadil se na mísu. ten se štětkou řekl tomu, kterého mydlil: „slyšel jsem, že vyrazili Simpsona z Klubu 86." „,kápéefka", řekl ten druhý, „ti vyhoděj víc lidí než Douglas Aircraft, Boar Róstbuck a Trifty Drugs dohromady. Stačí jedno špatný slovo, jedna věta, kterou vypadneš z konceptu lidskosti, politiky a umění a tak dále, kterej maj určenej předem, a letíš. jedinej, kdo se u kápéefka nemusí bát o svů j džob, je Eliot Mintz, ten je jak dětská harmonika, ať na ni hraješ, jak chceš, pořád vydává ten samej tón." „tak a teď dělej", řekl ten se štětkou. „co mám dělat?" „hoň si pimpase, ať ti stoupne." pustil jsem do mísy hovno. „ježíš!", řekl ten se štětkou, kterou už ale neměl, protože ji • mezitím odhodil do umývadla. „co je?", zeptal se ten druhý. „ty ho máš na konci jako paličku." „měl jsem kdysi takovej úraz. to mám z toho." „taky bych si přál mít takovej úraz." ještě jednou to plesklo do mísy. „tak a teď dělej!" „co?" „ohni se a strč si ho mezi stehna." „takhle?" „jo." „a dál?" „dej břicho dolů a teď s ním hejhej, dopředu a dozadu, zmáčkni nohy, to je vono! vidíš! už nikdy nebudeš potřebovat ženskou." „hele Harry, to prostě neni vono, to neni jako pusina. co mi tu 50 [pageend52]ukazuješ, je kravina!" „chce to jen CVIK! však uvidíš! však uvidíš!" vytrel jsem si zadek, zatáh za splachovadlo a koukal vy- (Notes of Dirty Old Man, mnou upravený překlad) Přehání to Bukowski, nebo ne? Má, nebo nemá literatura uznávat nejaké meze? Když jsem si tyto otázky kladl, vzpomněl jsem si na Hannah Arendtovou. Ta se v knize The Human Condition zabývá hranicí, která probíhá lidským světem a odděluje od sebe dvě modality lidské existence, dva typy na sebe navzájem nepřevoditelných lidských věcí - veřejných a soukro- mých. Na jednu stranu patří ty skutečnosti, které se odehrávají v prostorách, kam se člověk dostává poté, co za ním zaklapnou dveře jeho domova: venku, na veřejnosti; tam, kde se může střetávat s druhými lidmi. Na druhé straně pak je to, co člověk „nevynáší ven na ulici", co má zůstat před veřejností skryto, co se halí v temnotě jeho soukromí, jeho „doma". Záležitosti týkající se lidské tělesnosti - funkce související s vyměšováním a sexualita, kterou je Bukowski přímo posedlý, jsou v perspektivě Arendtové věci privátní. Lidé se jim také povětšinou nevěnují na veřejnosti, a raději se s nimi uchylují někam do ústraní, kde jsou chráněni před pohledy ostatních. Má-li moderní literatura - a Bukowski je v tomto ohledu moderní non plus ultra - určitý sklon hovořit o nich bez uzardění, ba dokonce z nich činit to, oč přímo běží, pak koná z hlediska, které nabízí Arendtová, něco problematického. To, co je svou povahou temné, čemu přísluší skrytost a soukromí, se literárním zpracováním přesouvá do osvětlené oblasti věcí veřejných. Zveřejňovat takové věci vždy znamená porušovat jejich intimitu; činit je něčím jiným, než jsou v „originále". Nemají mravokárci, sveřepě bojující proti dezintimujícím ten- dencím současné literatury, přece jen v něčem pravdu? V každém případě ti, co tvrdí, že k „realistickému" vylíčení intimních stránek lidského života je literární dílo oprávněno jednoduše tím, že mluví pravdu, že se jeho umělecká výpověď kryje se skutečností, že skutečnost dokonce bývá mnohdy ještě mnohem „horší" než sebepohoršlivější text, argumentují falešně. A to ze dvou důvodů. Za prvé proto, že intimita chráněná soukromím a intimita vystavená literárním zpracováním světlu 51 [pageend53]veřejnosti se jednoduše krýt nemohou. Spatřovat pravdu umě- leckého díla v korespondenci mezi „objektivním" výskytem určitých jevů privátního života a jejich literárním popisem a nebýt si vědom oné proměny, kterou způsobí jejich zveřejnění, je politováníhodný omyl. Za druhé literární dílo není nikdy čistým záznamem dějů, které se v určitém čase, v určitém „od - do" odehrávaly. Podobně jako platí, že zveřejněním se v něm zjinačují věci skryté a privátní, tak zpřítomněním se v něm zjinačují věci z hlediska jejich časové struktury. Lineární, tj. stále vpřed a jakoby bez konce ubíhající tok událostí je v literárním díle přetvořen v určitý celek, v cosi, co má „počátek, střed a konec" (Aristoteles, Poetika 1450b). Z přímky jeho autor vykouzluje kruh. Vypráví příběh. Právě pro tuto časovou proměnu žádný, ani ten nejrealističtější příběh nemůže být v přísném smyslu slova „objektivně prav- divý". Pravdivost, jíž se podrobuje vypravěč, se netýká - alespoň ne na prvém místě - fakticky, ale transformace přímky v kruh. Není věcné, ale múzické povahy. Ke svému tématu se vypravěč vztahuje po způsobu Múz, tedy oněch bohyň, které před více než dvěma a půl tisíci lety samy o sobě sdělily jednomu pastýři, než mu „vdechly božský zpěvu dar, aby zpíval, co bude, i to co se stalo": „Umíme vyprávět nemálo lží, jež se rovnají pravdě; umíme také, jestliže chceme, vypovědět pravdu." (Hesiodos, Zrození bohů, verše 30-31, 27-28). Kdokoli pátrá po pravdivosti vyprávěného příběhu - múzického výkonu vypravěče, „pěvce", „služebníka Múz" - zda snad byl vymyšlen či zda snad se to, o čem hovoří, opravdu seběhlo, nechť napřed uváží pravdivost tohoto podivného výroku. Mluví v něm Múzy pravdu, nebo zrovna říkají jednu z těch „lží, jež se rovnají pravdě" ? A můžeme věřit, že tento výrok Múzy skutečně řekly, jestliže ho zde tlumočí pastýř, kterého ony samy inspirovaly? Vyprávět příběh znamená vždy pohyovat se na rovině „pouhé" fikce, lhostejno, zda jednou jde o příběh „opravdový", zachy- cující větně to, co nazýváme reálnou skutečností, a podruhé o příběh „vymyšlený", vzniklý ve fantazii svého tvůrce, hovořící o tom, co se nikdy nestalo. Kdykoli totiž vypravěč - inspirován Múzami - něco vypráví, pak si v jistém smyslu vymýšlí. Aby mohl jedny věci odhalit, musí druhé skrýt. Aby mohl o tomto povědět, všechno ostatní musí zamlčet. Chce-li vykouzlit kruh, musí zrušit přímku. Je-li tomu tak, pak ovšem stojí ti, kdo při posuzování literárních 52 [pageend54]děl rádi klasifikují, co je a co není mravné, před nelehkou otázkou. Neboť o literárním díle nerozhoduje výskyt těch či oněch sprosťáren. Ani to, jak pravdivé zrcadlo svému čtenáři nastavuje či jaké morální ponaučení mu dává. Ani zda respektuje rozlišení lidských věcí na veřejné a soukromé. Zbývá příběh samotný. Jeho vnitřní logika. Jeho tajemná pravda. Podivný dar bohyň. Čeho se však na něm máme chytit, nechceme-li vůbec ztratit možnost literární dílo posuzovat? Nehodlám skrývat, že Bukowského příběhy mě zpočátku silně odpuzovaly. Ani ne tak svou nemravností, jako spíš svou nabubřelou sebestředností. Ať jsem začal číst, kde jsem chtěl, odevšad na mne vystupovala autorova potřeba zabývat se takřka výhradně sebou samým. Koneckonců nebyl jsem sám, koho to zaráželo. Lapidárně tento pocit vyjádřila jistá žena znající nejen pár textů jako já, ale i Bukowského osobně. ...Slyšel jsem, jak otáčí stránkami, aprotože se mi zachtělo nějak lidsky komunikovat, zkusil jsem to s otázkou: „Tak jaký to bylo dneska večer Ha tom básnickým semináři?" „Ale, Benny Adimson mi dělá starosti," zněla odpověď. „Benny Adimson?" Jo. To je ten, kterej píše ty satirický povídky o katolický církvi. Každýho to rozesměje. Nikdy mu nic neuverejnili, akorát jednou měl něco v nějakým kanadským časopise. Dneska už svoje věci ani nikam neposílá. Já si nemyslím, že časopisy na ně čekaj, ale on je doopravdy zábavnej. Všechny nás vždycky rozesměje." „A co má za problém?" „Ale ztratil místo v zásilkový službě. Mluvila jsem s ním před kostelem, než začlo čtení. Říkal, že nemůže psát, když nemá práci. Potřebuje mít práci, aby mohl psát." „To je dobrý," řekl jsem, „já jsem taky napsal některý ze svých nejlepších věcí, když jsem nepracoval, když jsem málem umíral hlady." „Ale Benny Adimson," odpověděla, „Benny Adimson, ten nepíše o SOBĚ. Ten píše o JINÝCH lidech." (Too Sensitive, Tales) Jak Notes of Dirty Old Man, tak Tales of Ordinary Madness jsou (či opatrněji řečeno, zdají se být) z velké části autobio- 53 [pageend55]grafické. Tu a tam se sice najdou příběhy i o „JINÝCH lidech", ale většinou jako hlavní hrdina vystupuje autor sám. Bez ohledu na to, zda se tu Bukowski líčí věrně či falešně, postava, která se tu předvádí, mi byla krajně nesympatická. Poněkud zvrácený exhibicionista, bylo moje původní mínění. Ilustrativní je epizoda, která se měla stát při letu do New Yorku (The stupids Christs, Tales). Bukowski alias Skorski (o vztahu mezi „skutečným" Bukowským a jeho „vymyšlenými" dvojníky bude řeč za chvíli) se hned po vstupu do letadla zřídí pod obraz. Opilecky počne vykřikovat, že je Rocky Graziano, bývalý boxer. Ostatní pasažéři se mu nejdříve smějí, ale pak si ho přestanou všímat. Skorski na záchodku zvrací a podaří se mu nablít si na boty. Zouvá se tedy, svléká si ponožky, pere je v umyvadle a zbytek výstupu se již pohybuje bos. Letuška ho žádá, aby se vrátil na své místo. Jedna pasažérka, starší dáma, na něj syčí jako had. Skorski trvá na tom, že je Rocky Graziano, znovu zvrací, chytá letušku za ruku a oznamuje jí své milostné úmysly: „líbíš se mi, asi tě znásilním přímo tady v chodbičce, představ si, znásilnění na nebi. to bude NĚCO. Rocky Graziano znásilňuje letušku při přeletu nad Illinois, pojď sem!" Protože letuška ria tento proud výmluvnosti nezabrala, ale naopak přivolala na pomoc druhého pilota, je na místě potrestána - čtenáři se prozradí její vzezření: „... její tvář byla odporně prázdná a blbá; mladá, egoistická a ošklivá. IQ měla jako koza, ale kozy žádný..." Letuškou přivolený druhý pilot, „muž s obrovským zadkem a mohutnými čelistmi a třípatrovým domem se čtyřmi dětmi a bláznivou ženou", přiváže Skorského bez- pečnostními pásy k sedadlu. Ten, ač již zcela bezmocný, pokřikuje na letušku, že by jí rád ukázal svých „TWELVE INCHES". Starší dáma znovu syčí jako had. Kdykoli něco čtu, vytvářím si určitý vztah k postavám, s nimiž se takto seznamuji. Z jedněch si činím spojence a přátele, jiné naopak řadím mezi protivníky či dokonce nepřátele. S prvními vedu rozhovory o věcech, které mě zajímají; těším se z toho, jak dobře konají to či ono či přesně vyjadřují něco, co i já mám na mysli. Držím jim palce a jsem rád, když to s nimi dobře dopadne. Nechávám si od nich poradit, používám to, co dělají nebo říkají, jako svého vlastního argumentu. Mohu dokonce snít, že jsem jako oni či že jsem s nimi alespoň na jedné lodi, ve společném světě; že s nimi sdílím cosi, co nás váže dohromady a potvrzuje naše přátelství i přes různost prostředí, ve kterém se každý z nás - já tu a oni tam - pohybuje. 54 [pageend56]S protivníky a nepřáteli se pochopitelně nemazlím a nebratříč- kuji. Naopak s nimi vedu ostrý spor. Hádám se s nimi, oškliví se mi, používám je jako odstrašujícího příkladu, jejich argumenty obracím naruby. Vedou-li zápas s mými přáteli, přeji jim to nejhorší, prožívám zadostiučinění, když to s nimi špatně dopadne. Ve společném světě je přijímám jako nutné zlo a žádnou zvláštní radost z jejich existence nemám. Pochopitelně se může stát a často se také stává, že během četby se s nějakým nepřítelem spřátelím a zase naopak. Nebo že se najde i dost postav, jejichž osud je mi víceméně lhostejný- buď proto, že to jsou v daném příběhu pouzí komparsisté nebo proto, že vystupují v rolích mně vzdálených a přinášejí mi pouze potěšení z čisté podívané. Ať už se to s mým vztahem k postavám má jakkoli a ať už se tento vztah v čase mění, zůstává vždy něco společného a neměnného: úsilí respektovat je všechny, tedy i nepřátele jako osoby. Podvědomě totiž cítím, že i ony mi oplácejí stejně a že i ve mně, ve svém čtenáři, ctí určitou osobu. V tomto ohledu jsem měl s Bukowským značné obtíže. Prostě se , mi hnusil, respektovat ho jako osobu jsem při nejlepší vůli nedokázal a četba jeho povídek, kde se ustanovil hlavním hrdinou, mi tak trochu naháněla hrůzu. Neboť s takovým člověkem bych pohromadě jednoduše nevydržel. Ani jako s nepřítelem. Egoista, kterému snad nikdy na mysl nepřišlo, že by mohl přemýšlet nejenom o tom, jak to vidí on, ale jak se na to koukají ti druzí. Selfmademan, horší než ti „obyčejní", které napořád s odpudivou sebejistotou skandalizuje. Hlupák, který se opije, žvastá nesmysly a pak se ještě hluboce obdivuje a rozplývá se, jak je úžasně při věci, jak trefně demaskuje všechny ty idioty, které on, génius, musí vedle sebe snášet. Atd., atd. Cítil jsem, že on mě jako čtenáře příliš vážně nebere, že i já jsem tady za blbečka, kterému je ochoten kdykoli se vysmát do očí. A tak moje averze neznala hranic. Přesto jsem četl dál a dál. Ač nerad, musel jsem přiznat jednu věc: ať Bukowski píše, o čem chce a jak chce, dělá to dobře. Když se nestydatě vysmívá všem omezencům, kteří mu přijdou pod ruce - včetně mne - pak je to tak trochu spravedlivý - nespravedlivý výsměch toho, komu to prostě šlape; koho Múzy obdarovaly, kdo umí to, co mu leží na srdci, také vyslovit. S nenucenou taneční lehkostí. A přitom zcela přesně. Vztek mě postupně opouštěl a já se začal ptát: o co vlastně tomu Bukowskému jde? 55 [pageend57]Proč vlastně tak úporně a vyzývavě píše pořád o sobě? A píše vůbec o sobě? Od začátku tu bylo cosi podivného, cosi, z čeho se mi okamžitě, kdykoli jsem se pokoušel to promyslet, začala točit hlava. Krom toho, že se představuje jako děvkař, notorický alkoholik a náruživý koníčkář, se totiž o něm dozvídáme, že je to člověk přímo a doslova posedlý psaním. Člověk, který nepíše především o něčem a pro někoho, ale aby si vypsal duši. Do extaktického vytržení upadá tento vášnivec nejen, obcuje-li se ženami či u láhve kořalky, ale také když sedí a „piluje své příběhy", když jej obklopí „the machinegun sound of his typer". Pravda, když člověk zalistuje třeba knihou Tales of Ordinary Madness, tu a tam najde i nějaký výsledek tohoto „pilování", několik regulérních, o „JINÝCH lidech" pojednávajících poví- dek: o chlapíkovi, který hodlá vyrazit do noci za svým loupežnickým „povoláním" a tráví před tím rodinný večer se svou ženou a asi tříletou dcerou („A.45 to Pay the Rent); nebo příhodu podivného náboženského fanatika, píšícího své zjevně bigôtní matce synáčkovsky oddané dopisy plné děsu nad městem opanovaným ďáblem, který pak bez zaváhání probodne nožem a poté ještě zohaví neškodného homosexuálního recepčního, jenž se mu snažil dělat milostné návrhy („An Evil Town"). Většinou se tu však pojednává o okolnostech, které „pilování příběhů" doprovázely; podávají se zde jakési metapříběhy, příběhy o tom, jak žije a co prožívá sám autor; příběhy, ve kterých příběhy o „JINÝCH lidech" teprve vzniknou či zrovna vznikají. Je ale ona vylíčená či spíše nalíčená postava, která se zde vystavuje na odiv, vůbec skutečný Bukowski? Koneckonců tato postava není jedna, ale je jich hned několik. S různými jmény! Charles Bukowski a Hank Chinaski, ti tu vystupují v ich-formě, ale také Dan Skorski, muž nazývaný jen Čarl a snad i další. O nich se sice hovoří ve třetí osobě, ale stejně jsem se neubránil pocitu, že jde stále o téhož člověka. Bukowski, Chinaski, Skorski, Carl, všichni se chovají stejně! Všichni mají finanční problémy, všichni pijí jako zběsilí, všichni žijí víceméně na okraji, mezi „figurkami" a všichni - to mi připadá nejdůležitější- buší do svých psacích strojů se stejnou vervou jako jejich reálná předloha. Tak kdo tady vlastně píše o sobě? Ten první, skutečný, nebo ti druzí, vymyšlení Bukowští? Nelze se domnívat, žě pravý Bukowski se pod navršeným nánosem literárního make-upu záměrně skrývá? že místo sebe nastrkuje ne jednu, ale hned 56 [pageend58]několik fiktivních postav? S trochou fantazie si lze zahrávat již se zcela bláznivou myšlenkou: jaké by to bylo, kdyby živý Bukowski byl nejen otcem a předlohou vymyšlených, ale schválně se choval tak, jak ho vidí oni, jak si ho naopak oni vymysleli? Vždyť jsou to spisovatelé! Kdyby dělal, co dělá, aby tito mohli psát. Co píší? Dokonce jsem pro tuto svoji „teorii" našel i jistou oporu v textu, v rozhovoru, který s Bukowským vedl muž jménem Fauser pro časopis Playboy: „Ano, někdy jsem si dělal srandu z narkomanu. Já už jsem takový. Když si to dopřeju já, tak je to perfektní rozšíření vědomí. Když to dělá někdo jiný, je to vzkypělá kuřecí sračka. Nejsem fér. Ani nechci být... Nechávám putovat svého ducha do každého směru, kam se mu zamane. Kc lyž chce být špinavý, nechám ho ve špíně, když chce být zlý, prosím. Nejsem sociální instituce, jsem spisovatel. Když to jde mému psaní k duhu, že jsem unfair, jsem unfair." (Interview Playboy - Bukowski, REVOLVER REVUE č. 5) Ä Točil jsem se s Bukowským v podivném kruhu literárního body-artu. Autor se sám sobě stal uměleckým předmětem a umělecký předmět splynul se svým autorem. Skutečnost plynule přechází ve fikci a fikce se nenápadně stává skutečností. Nápodoba má tendenci se překrývat se svým napodobitelem, napodobování s tím, co je napodobováno. Rozhovor s Fauserem vůbec považuji mezi věcmi, které jsem v souvislosti s Bukowským četl, za výjimečný. Konečně jsem měl totiž pocit, že čtu něco o skutečné skutečnosti, že mám čest s Charlesem Bukowským, jak je v originále. A navíc mne pobavilo, že celé to vlastně je určitá polemika s „vymyšlenými Bukowskými", nenápadné dementi oněch pověstí, které oni o svém skutečném jmenovci mezi čtenářstvem šíří. Tak například jednou prý kdosi spatřil Bukowského kdesi v samoobsluze, jak vleče vozík naložený mlékem, zeleninou a vůbec samými zdravými věcmi. A ouha. V literatuře přece vystupuje někdo jiný, sekáč, který „každou noc vychlastá pár litrů whisky s pivem a promrdá s tlustou kurvou svou špinavou matraci" (interview Playboy). Do pravého Bukowského by přece také nikdo neřekl, co zde na něj prozrazuje jeho partnerka: že je taková citovka, že při filmu „Star Wars" měl slzy v očích. Nebo to, co na sebe vyzrazuje sám: že když je bez své přítelkyně, 57 [pageend59]tak je celý nesvůj a dokonce na ni žárlí! Bukowski v tomto rozhovoru celkem realisticky stanovuje svoji diagnózu: „šílenství mě má v drápech". A na Fauserovu poznámku o lidských typech, které si vybírá za hrdiny svých povídek, případně opáčí: „Na temných, ztracených, zoufalých typech lze ukázat šílenství života a jeho mechanismus lépe než na normálních. Zaměstnanec supermarketu, který jen sní o tom, jak znásilnit malé děvčátko nebo matrónu spodbradkem, je jako protagonista méně zajímavý než muž, který se nemůže přemoci, jde a tyhle sny realizuje. Kdo z nich je normální nebo jestli to náhodou nejsem já, který o tom píše, ten vlastníprasák a šílenec - koho to sere, kamaráde?..." (Playboy interview) Kdybych směl na tuto otázku Bukowského, která je v rozhovoru ponechána otevřená, odpovědět, řekl bych jednoduše: nikoho. Ve světě, ve kterém se Bukowski spolu se svými stínovými dvojníky pohybuje, totiž vlastně vůbec nikdo není. Rozhovor s Fauserem je jen takovým podivným zábleskem. Skutečné bytosti jakoby vymřely a všichni lidé se stali víceméně neexistujícími přízraky. Naopak mají zde tendenci obživovat fantazijní přeludy a surrealistické příšery. Jakoby se obyvatel takového světa propadl do hlubokého snu, ze kterého není úniku. Stále se za někým či za něčím ženeš, prodíráš se davem cizích, mlčících či jen prázdně zvučících bytostí. Máš podivné a děsivé vidiny. Stal ses cárem vznášejícím se kdesi v neurčitu, mimo čas, který by dal tobě i tvým věcem tvar a řád a přiblížil tě k druhým lidem. Strašně se bojíš. Toužíš po jediném: po klidu beze snů, po prázdném bezčasí. Snažíš se uprchnout do tiché a temné opuštěnosti. Chceš, aby bylo NIC. „Největším ulehčením je to, že už nemusíš na chodníku míjet žádného lidského tvora, už se nemusíš dívat do jejich malých krysích oček, do odporně zřízených ksichtů, čichat jejich animální pach. Jak krásný sen: již nikdy nepohlédnout do obličeje žádného člověka." („Láska mezi mrtvými") Věc má vsak háček, na který se každý, kdo takto laškuje se sebevražednými úmysly, snadno napíchne. Je-li člověk ve snu, pak je vydán jeho moci a jeho stínům, které se nikdy nikoho 58 [pageend60]neptají, zda jsou zvány či nezvány, chtěny či odmítány. Vstoupí, kdy sami chtějí. „Krásný sen" se nedostaví. Bezesný spánek nebude bezesný. Jediná cesta, po které lze z této tíže uniknout, vede jinudy. Nikoli zalézat hlouběji do své mrákotné samoty, ale naopak. Vytrhnout se ze sna a donutit se k probuzení. Nalézt druhého živého člověka. „Je zapotřebí ALESPOŇ dvou hlasu, aby se skutečnost ukázala'skutečná." („Blanket"-Deka. Tales of Ordinary Madness) Vrátím se nyní zpátky, na sám počátek své „zprávy", k otázce příběhu a jeho podivné pravdivosti. O čem vlastně je příběh, v němž se ocitl Bukowski? Kde se tento příběh odehrává, jak začal a kdy se skončí? Je to spíše takový metapříběh. Odehrávat se může kdekoliv, jeho dějištěm je prostě a jednoduše svět, svět, který byl odjakživa určen lidem k pobývání. Jeho tvůrce jej učinil z protikladů; tak, aby měl své dole a nahoře (zemi a nebe), tmu a světlo (noc a den), uvnitř a vně (doma a venku a tak dále. Místem, kudy sem člověk vniká a na které se pak stále vrací (které případně, je-li tvor stěhovavý, nese stále s sebou), je jeho doma. Tady přebývá u sebe sama, se svými blízkými, obklopen svými věcmi. Tady se nachází ve svém „uvnitř", v „klidovém stavu". Toto místo představuje výchozí bod jeho světské orientace. Zde odpočívá tělesně i duševně. Zde se pokaždé počíná a pokaždé znova končí čas jeho životních aktivit: den za dnem, měsíc za měsícem, rok za rokem, od zrození k smrti. Odtud člověk odpočinut vychází a sem se zase unaven a obtěžkán tím, co na svých cestách světem prožil, navrací. Domov, ten kousek světa, který si člověk vybojoval a vyhradil pro sebe a své blízké, kde - ať obestaven zdmi či chráněn pouhým stanovým plátnem - nachází úkryt a bezpečí. A to nejen před nepřáteli, kteří ohrožují jeho život či usilují o jeho majetek, ale i před přáteli, před všemi členy lidského společenství bez vý- jimky, před celou „veřejností", před její zvídavostí a jejím rušivým, všeobnažujícím světlem. Oproti domovu stojí rozsáhlé prostory táhnoucí se od jeho zdí až na samý konec světa. Nachází-li se člověk doma ve svém temném „uvnitř", pak zde se pohybuje „venku", na světle. Ať chce či nechce se tak setkává s těmi, kdo toto „venku" 59 [pageend61]spoluobývají. Na veřejnosti dopadá světlo na všechny přítomné bez rozdílu. Každý zde vnímá své okolí, vidí a slyší, co se kolem něho děje. Zároveň si je ale vědom, že i on je svým okolím vnímán, že ti kolem jej také vidí a slyší. Každý se zde stává tím, kým je, před tváří druhých. Jestliže někdo opustil svůj domov, ztrácí ochranu svého sou- kromí. Není již u sebe, na svém místě. Ocitá se v situaci, která se prolíná se situací všech, kdo sem mají jako on přístup. Počínat si zde tak či onak, jednat, předpokládá brát jejich možnou přítomnost na vědomí. Jednající - ač třeba usiluje o něco čistě svého - se vždy nějak obrací na druhé: počítá s jejich eventuálním přispěním (domnívá-li se, že jeho cíl ladí s jejich cíli) či usiluje překonat jejich odpor (jde-li za věcí, kterou považuje za konfliktní). Avšak bez. ohledu na to, zda ti druzí vycházejí jednajícímu vstříc či zda se mu protiví, platí zde elementární předpoklad: všichni zúčastnění - jednající, jeho pomocníci i protivníci - musí být s to se srozumět-, přijmout společnou situaci; pochopit jednání jako jednání (spolupráci jako spolupráci, spor jako spor). Protivníci se asi nemohou shodnout ve svých záměrech. Přesto se ale musí - aby se vůbec mohli setkat jako protivníci - vzájemně respektovat jako určité osoby; mít přes protichůdnost svých privátních zájmů něco společného: řeč. Jedině díky společné řeči - lhostejno, zda se skládá ze slov či výkřiků nebo jen gest, posuňků a pohledů - spolu mohou vůbec komunikovat; stanout tváří v tvář, zastávat svá stanoviska, „vyměňovat" si názory. Jedině tak totiž mohou i jejich činy mluvit. „Věci", o něž na veřejnosti běží, ?. slova, která se zde říkají, jsou od sebe neoddělitelné. Slovo (elementární „řečový akt") se v perspektivě jednajícího samo stává činem. Je srozumitelné v kontextu situace, v níž bylo vysloveno, v souvislosti určitého jednání. Dává smysl v té míře, v níž to, oč jde, „přivádí ke slovu". Čin, jakýsi element jednání, má naopak řečovou povahu. Jako čin se jeví potud, pokud mluví. Stává se tím, čím je, jestliže nejen jeho původce, ale i ti, na které se obrací, mu jakožto činu rozumějí. Jestliže se doma člověk nachází v „klidovém stavu", pak venku, na veřejném prostranství se pohybuje. Jednání je pohyb, který má v sobě - podobně jako příběh - cosi kruhového. V jistý okamžik počíná, pak po jistou dobu probíhá a posléze končí. Na jeho počátku člověk opouští svůj domov, své „uvnitř". Prochází 60 [pageend62]dveřmi „ven" a vydává se na cestu tam, Vystupuje na veřejnost a „zaplétá se" zde s ostatními. Vnímá jejich přítomnost a ví, že i on je jimi vnímán. Oslovuje je a sám je jimi oslovován. Naznačuje jim, kam a za čím směřuje, a usiluje zase pochopit logiku jejich pohybů. Tak vzniká zápletka a rozehrává se „dramatický" děj. Protagonisté jednají. Slovy i činy. Až přijde kritický okamžik, kdy děj vrcholí. Situce se láme, věci se obracejí, dochází k rozuzlení. Jako se uzel zápletky nejdříve zašmodrchával, nyní se naopak rozplétá. Jednající, kteří se předtím k sobě blížili tváří v tvář, se zase od sebe odvracejí. Dávají se na cestu zpátky. Pohyb jednání dospívá ke konci v momentě, kdy člověk prochází „dveřmi" do svého obydlí a navrací se do „klidové polohy". S koncem jednání povstává příběh. Přímočarý tok událostí se návratem domů uzavírá v kruh. Večerní vyprávění v „kruhu" blízkých dokončuje tuto transformaci. Vypravěč jednání napo- dobujef. Svými slovy znovu prochází místy, kde dříve „mluvily" činy. Říká, co se stalo. Minulou přítomnost proměňuje ve svém vyprávění v přítomnou minulost. To, oč ve vyprávění běží především, není posluchače o něčem informovat či ukrátit mu chvíli v době, kdy se nic neděje. Vlastním jeho smyslem je tato proměna samotná! Právě ona totiž působí, že člověk je s to vůbec jednat a být „pánem svého času"! Ona otevírá časový horizont lidského jednání a zjevuje člověku čas jako čas! Pomíjivá neuchopitelnost stálé přítomnosti, v níž se jednající nachází, se vypravováním stává smysluplnou událostí. Mění se v minulost, v cosi, k čemu se lze vztahovat, co má - navzdory věčnému plynutí času - určitý tvar, co je možné zachytit a podržet, co si lze zapamatovat. V pohybu, ve kterém minulá přítomnost přechází v přítomnou minulost, se v lidské zkušenosti „hýbe dopředu" i čas. Člověk je vypravováním příběhu, jenž napodobuje jednání, znova osvo- bozen k jednání. Znovu „má" na ně čas. Znovu se mu otevírá nová přítomnost a s ní i nové možnosti co, jak a proč činit, tj. budoucnost. Schopnost vyprávět příběhy - vlastně vytvářet pouhé napodo- beniny minulého jednání - představuje v lidském světě pod- mínku, která musí být nejdříve splněna, aby byli lidé s to přítomně jednat. Ve vyprávění, jehož pomocí si člověk „zapa- matovává" minulé jednání, se totiž neustále obnovuje a ob- čerstvuje lidská řeč, dávající lidem vůbec šanci scházet se na veřejnosti a navzájem se dorozumívat. Vztah, který má k řeči 61 [pageend63]vypravěč, je původnější a hlubší, než jak ji používáme „za dne", když s druhými při společném jednání komunikujeme. Jestliže z hlediska jednání vede lidským světem zřetelný, byť vposledku se žádnou skutečně existující hranicí neztotožnitelný předěl (mezi oblastí věcí soukromých a věcí veřejných, jak upozorňuje Arendtová), vyprávěný příběh naopak tento předěl ruší a spojuje dříve oddělené lidské dimenze v jednotu. Bez zábran zde procházíme celým prostorem lidského života. Neulpíváme jen na veřejném, zvnějšku viditelném povrchu skutečnosti, ale sestupujeme i do jejího „soukromí", do nitra, do jejích tajemných hlubin. V příběhu se zachycují nejen zvnějšněné věci, ale i to, jak se niterné a skryté zvnějšňuje a naopak, jak se to, co se odehrálo navenek, ukládá zpět do hlubinné paměti niternosti. Onen metapříběh, do něhož se dostali Bukowski a jeho vymyšlení kolegové a který nám překotně a jeden přes druhého vyprávějí, je podivný. Jeho počátek si představuji nějak takto: jednoho rána, místo aby se Bukowští probudili do svého normálního světa, procitli do šíleného snu. „Přirozený" svět, na který byli od nepaměti zvyklí, se jim před očima rozpadá jako domeček z karet. Živí lidé se houfně vytrácejí. Na jejich místa přicházejí stínovité, lidem jen svým vnějškem podobné bytosti. Všude je stále více pusto, ale současně přeplněno k prasknutí. Mrtvolný klid a zároveň hemživý pohyS. Prázdné ticho a hřmotný lomoz. Normální lidská řeč zachází na úbytě a všude se stále hlasitěji ozývá její podivný hybrid: novořeč. Ve jménu racionality se z ní vytrácí Rozum. Ve jménu halasně vytrubo- vaného cíle - sloužit jako komunikační prostředek - se stává stále méně a méně srozumitelnou. Staré příběhy upadají do zapo- menutí a žádné nové, které by ji občerstvily, se nedějí. Jde z toho všeho hrůza. Co dělat? Jak se zbavit těch protivných, odevšad vlezle civících přízraků? Jak zápasit se stíny, které se ze všech stran jen hrnou? Hank Chinaski si natahuje boxerské rukavice a vstupuje do ringu... Proti němu extratřída, Ernst Hemingway. Hank bojuje jako o život. Ernie je sice pašák, ale Hank je lepší. K.O. ve třetím kole. Ernieho přízrak i boxerský ring mizí,, ale tím nic nekončí. Hned nastupují další stíny: notorici, životní ztroskotanci, figurky, homosexuální literáti, dostihoví fanoušci, podivíni všeho druhu, pochybné existence a hlavně celý dav všelijakých jurodivých žen. Bukowski se s nimi 62 [pageend64]bije hlava nehlava. Ale konec tohoto fantomatického mumraje v nedohlednu. Jde to stále dál a dál... Pravda, jakmile snová vize pronikne přes spleť informačních kanálů až ke čtenáři, a ten ji poměřuje svými, jak se domnívá, „realistickými" měřítky, počne to skřípat. Tak to třeba skřípe tam, kde si Bukowski s rozšafnou svérázností vzpomíná, „jak si v losangeleské City College hrál těsně před vypuknutím 2. světové války na nácka". Věta: „Stěží jsem sice rozeznal Hitlera od Herkulesa, ale to mě v nejmenším nevzrušovalo" (Politika, RR č. 5) může zajisté působit poněkud monstrózně. Stejně tak od- pudivě a děsivě může zejména čtenáři v totalitní společnosti, zoufale hledajícímu v tomto šíleném světě alespoň nějaké zakotvení, znít toto Bukowského mudrování: "...a teď, jestliže mi, vážení čtenáři, prominete, vrátím se zpět ke svým kurvám, koním a chlastu, dokud je čas. když už má člověk umřít, pak (aspoň mně se tak zdá) je daleko míň hnusný nést odpovědnost za svou vlastní smrt, než když vám ji naservírujou jinak, obloženou frázema o Svobodě a Demokracii a Humanitě a co já vím jakým vším možným svinstvem, a je pul jedný, první pauza a teď první drink, a kurvy budou vždycky po ruce. Klára, Penny, Alice, Vičky... ententýky, dva špalíky..." (Dělat politiku je jako strkat ho kocourovi do prdele, RR č. 5) * * * Lze se rozčilovat. Lze mít sto padesát tisíc námitek. Lze si od srdce ulevovat. Nechť se však při tom všem nezapomíná, že celý svět, ona reálná skutečnost, ve které se plahočíme, je zde proměněna v sen. Že to, co se zde říká, je výkřik děsu, který ze sebe vyráží člověk držený v šachu snovými příšerami, boxer v imaginárním ringu, zoufale se snažící se vymanit, setřást stíny, probudit se a vrátit se ao světa, ve kterém to všechno chodí jinak. Jestliže člověk na Bukowského texty skřípe zuby v nelibosti, že byl s ostatními přičten k fantomatickým přízrakům a má být nikoli vzat vážně a respektován jako osoba, ale naopak zahnán a rozmetán - něco takového se asi stalo mně - nechť si místo uraženého rozčilování raději položí otázku: nemá náhodou to, v čem se pohybuje on, také tak trochu monstrázní povahu? Nechová se teď, k Bukowskému stejně, jako k nočnímu stínu, který pro změnu straší jeho? Není to náhodou také sen, co on tak odhodlaně bděle prožívá? Jaký vlastně příběh by on sám mohl druhým sdělit, zvedá-li se mu žaludek nad Bukowského meta- příběhem? , [pageend65]Bukowski občas vykřikuje ze svého snu opravdu běsovsky. Jindy však přeladí tón a piluje své příběhy až s překvapivě tichou odevzdaností. Piluje je a čeká, maje oporu v daru řeči, kterým ho vyznamenaly Múzy. Díky jim především, řekl bych, není v jeho světě pouhé NIC a i přes veškeré snové šílení se tu přece jen něco tajemného děje. Co to je, nevím. Tuším jen, že těm, kdo jeho řeči pozorně naslouchají, se otevírá šance, že v tom všem jeho pilování cosi zaslechnou, cosi, co třeba zaplaší jejich noem mUry a oni pojednou zjistí, že noc se již nachýlila, že se již rozednívá a že oni se vlastně nacházejí ve stavu probouzení. /RR Jednou nohou 71871 Charles Bukowski The Blanket (Deka) (Závěrečná short story v knize Tales of Ordinary Madness) V poslední době spím prachmizerně, ale to není ten nejpřesnější výraz. Stává se mi to ve chvíli, když se mi zdá, že spím. Říkám schválně, „když se mi zdá, že spím," protože tak to totiž přesně je. Když stále víc a víc vypadám, že spím a ipám pocit, že spím, tak stejně se mi zdá, že jsem ve svém pokoji. Zdá se mi, že spím a že všechno je přesně tak, jak jsem to nechal, když jsem si šel lehnout. Noviny na podlaze, zlatá rybička líně kroužící u dna akvária, všechny ty blízké věci, které ke mně patří stejně jako třeba vlasy. Častokrát, když NESPÍM, když jen tak ležím v osteli, dívám se po stěnách, a polobdělý-polospící čekám, až onečně usnu, tak mě napadá, jestli jsem vlastně ještě vzhůru, anebo už spím a zdá se mi o mém pokoji. Poslední dobou to se mnou jde od deseti k pěti. Smrt několika 64 [pageend66]blízkých lidí, smůla na dostizích, problémy se zuby, hemoroidy, o dalších věcech ani nemluvit. Často si říkám, jestli to může být ještě horší. Ale pak si uvědomím; pořád mám ještě kde bydlet, pořád ještě nejsem na ulici. Byly doby, kdy by mi to ani nevadilo. Ale dneska bych to už nesnesl. Popichovali mě, strefovali se do mne, zasypávali mě vším možným. Tak často, že už prostě nechci. Už nemám na to, abych to všechno vydržel. A teď taková věc. Jakmile jdu spát a zdá se mi, že jsem ve svém pokoji, anebo jestli to tak skutečně je a já jsem vzhůru, to nevím, tak to začne. Všímám si- třeba, že dveře od skříně jsou maličko pootevřené a jsem si jist, že ještě před chvílí to tak nebylo. Pak vidím, že vzniklá škvíra a ventilátor (byla vedra a tak jsem dal ventilátor na podlahu) tvoří přímku, která mi míří přímo do hlavy. Prudce sebou škubnu a s klením vyletím z postele. Proklínám totiž obyčejně „ty" resp. „to", co mi ukládá o život. Slyším, jak si teď říkáte, „je to CVOK". A snad máte pravdu. Já se ale jako cvok prostě necítím. I když stejně vím, že tím váš názor asi těžko vyvrátím. Když jsem venku mezi lidmi, necítím se dobře. Ti druzí mluví a jsou nadšeni věcmi, které jdou zcela mimo mne. Stejně se ale cítím s lidmi jistější než bez nich. Přemýšlím nad tímto: když oni si mohou vystačit s takovými úlomky věcí, tak já taky. Když jsem totiž sám a proti sobě mohu stavět jen zdi, které mě obklopují, vlastní dech, historii, svůj konec, pak se začnou dít podivné věci. Jsem zjevně křehký člověk. Snažil jsem se najít oporu v Bibli, u filosofů, u básníků, ale nějak se u mne minuli cílem. Hovoří úplně o něčem jiném. Tak jsem už dávno přestal číst. Určitou úlevu jsem našel v pití, v sázení na dostizích a taky v sexu. V tomto směru jsem byl jako každý jiný: v okolí, v městě, v národě. Jediný rozdíl mezi mnou a těmi druhými spočíval v tom, že jsem se nikdy nesnažil „uspět", mít rodinu, domov, pořádnou práci a tak dále. A takhle jsem dopadl: ani intelektuál nebo umělec, ani normální bezpečně zakořeněný člověk. Byl jsem vždycky tak něco mezi. A tak, myslím si, začalo moje šílenství. A jak jsem vulgární. Sahám si po konečníku a škrábu se tam. Mám hemoroidy, spousty. Je to lepší než sexuální styk. Škrábu se, až mi teče krev, dokud mne bolest nedonúti, abych přestal. Přesně totéž dělají opice. Všimli jste si jich v zoologické zahradě, jak mají červené krvácející zadky? Ale abych pokračoval. Stojíte-li o to dozvědět se o jedné podivnosti, budu vám povídat o vraždě. Sny o pokoji, smím-li je 65 [pageend67]tak nazvat, se u mne poprvé objevily před několika lety. Jeden z prvních se mi zdál ve Filadelfii. Pracoval jsem tenkrát jenom čas od času jako obyčejně a tak jsem asi měl starost, z čeho zaplatím činži. Nepil jsem víc než trochu vína a pár piv denně a sex a hráčská vášeň se mnou ještě taknecloumaly. Zil jsem zrovna s jednou „dámou z ulice" a zdálo se mi divné, že na sex či na „lásku", jak tomu říkávala, když jsem jí to dělal, má ještě chuť, když už si to ten den či noc rozdala se dvěma, třemi či dokonce více chlápky. Sice jsem prolezl kdejakou díru, kdejaký kriminál, ale strkat ho tam po TOM VŠEM... činilo mi to potíže a tak jsem často vycházel naprázdno. „Zlatíčko," říkávala, „nechápeš, že tě MILUJI. S nima to neni nic. Ty prostě neznáš ženy. Zena tě může pustit dovnitř, ty si myslíš, že tam jsi a přitom tam vůbec nejsi. Opravdu dovnitř pouštím jen tebe." Všechny ty řeči ale moc nezabíraly. Naopak se to tím zhoršovalo. A jednou v noci - možná, že se mi to zdálo a možná ne - jsem se probudil (nebo se mi zdálo, že jsem se probudil) a ona byla v posteli se mnou. Rozhlédl jsem se kolem sebe a spatřím takové malé, drobné mužíčky, bylo jich asi tak 30 či 40, jak nás přivazují k posteli tenkým stříbrným drátem. Obíhali s tím drátem pořád dokola: na postel, pod postel, na postel, pod postel. Moje dáma musela ucítit, že jsem nervózní. Viděl jsem, že má otevřené oči a že se na mne dívá. „Buď zticha," povídám, „nehýbej se. Chtějí nás zabít elektřinou." „KDO NÁS CHCE ZABÍT ELEKTRINOU?" „Proboha, řekl jsem ti, abys byla ZTICHA. Mlč!" Nechal jsem je ještě chvíli pracovat a pak jsem se vší silou vymrštil. Podařilo se mi je překvapit a drát přervat. Chmátl jsem po jednom z mužíčků, ale nechytil jsem ho. Nevím, kam utekli, ale hlavně, že jsem se jich zbavil. „Právě jsem nám zachránil život," řekl jsem své krasavici. „Polib mě, miláčku," řekla ona. Abych se ale vrátil do současnosti. Když ráno vstávám, často si všimnu, že mi po těle naskákaly podlitiny. Modřiny. Mám podezření, že to dělá jedna deka. Když spím, obtáčí se okolo mne. Několikrát jsem se probudil a měl ji staženou okolo krku, že jsem sotva mohl dýchat. Je to vždycky jedna a táž deka. Snažím se to však nebrat na vědomí. Otevřu si pivo, uhladím palcem dostihový tiket, podívám se z okna, jestli prší, a pokouším se na všechno zapomenout. Přeji si jedno jediné: žít v klidu a bez problémů. Jsem unavený. Nechci si nic představovat, ani nic vymýšlet. Jednou v noci si deka zase začne. Pohybuje se jako had. Bere na 66 [pageend68]sebe nejrůznější tvary. Odmítá zůstat rozložená na posteli. Noc na to ji skopnú z postele na podlahu. Tam jsem uviděl, jak se pohnula. Když se mohlo zdát, že otáčím hlavu jinam, koutkem oka jsem na ni mrkl a uviděl jsem to. Vstanu, rozsvítím všechna, světla, popadnu noviny a začnu číst. Všechno. Burzovní zprávy, o poslední módě, recept na koroptve, jak se zbavit plevele při pěstování trávníku, dopisy vydavateli, politické úvodníky, žá- dosti o pomoc, smuteční oznámení atd. Během té doby se deka ani nepohnula. Vypil jsem tři nebo čtyři piva, možná víc, a pak už bylo denní světlo a už bylo snadné usnout. A další noc se to stalo. Začalo to vlastně už odpoledne. Protože jsem byl nevyspalý, vlezl jsem si ve čtyři do postele. Když jsem se probudil, byla už tma a deka mě svírala okolo krku. Rozhodla se, že přišla JEJÍ chvíle. Přestala skrývat své úmysly. Vyrazila po mně a byla pěkně silná. Nebo spíše já jsem byl slabý jako ve snu. Musel jsem napnout všechny síly, aby mě úplně nezadusila. Servat pryč se mi ji ale nepovedlo. Visela mi na krku, dělala prudké výpady a snažila se mne napadnout na nechráněném místě. Cítiljsem, jak mi po čele stéká pot. Kdo by uvěřil, že něco takového je vůbec možné. Kdo by uvěřil, že takováhle pitomost je vůbec možná? Deka, která obživne a snaží se někoho zavraždit. Lidé ničemu nevěří, dokud se to POPRVÉ skutečně nestane. Jako když byla svržena atomová bomba či Rusové poslali člověka do vesmíru. Nebo když Bůh sestoupil na zem a pak byl přibit na kříž tím, koho On stvořil. Kdo by uvěřil těm věcem, které teprve přicházejí? Poslední jiskřička zhášeného ohně? Osm či deset mužů a žen ve vesmírné lodi Nová archa, mířící k jiné planetě, aby na ní nechali znovu vzklíčit unavenou lidskou sadbu? Kdo z lidí, ať muž či žena, by uvěřil, že tahle deka mě chtěla uškrtit? Nikdo. Ani na ten nejmenší okamžik. A to to dělalo ještě horší. Ačkoli nejsem příliš citlivý na to, co si lidé o mně myslí, přece jen jsem teď chtěl, aby si všimli té deky. Divné? Proč? Prostě divné. Předtím jsem často myslel na sebevraždu a teď, když mi deka chtěla pomoci, tak jsem se tomu bránil. Nakonec jsem tu věc přecepřemohl a hodil na podlahu a rozsvítil světlo. Tím to skončí. SVETLO, SVĚTLO, SVĚTLO! Nic ale neskončilo. Na světle jsem uviděl, jak sebou ještě jednou cukla a pohnula se o jeden či dva palce. Sedl jsem si a ostražitě ji pozoroval. Znovu se pohnula. A tentokrát o dobrou stopu. Vstal jsem a začal se oblékat. Když jsem při tom hledal boty, ponožky a další věci, vyhýbal jsem se dece velkými oblouky. Ustrojil jsem 67 [pageend69]se a nevěděl, co mám dělat. Deka byla nyní klidná. Možná procházka na nočním vzduchu. Ano. Popovídám si na rohu s nějakým prodavačem novin. Ačkoli to bylo taky k ničemu. Všichni prodavači novin v okolí byli intelektuálové. Četli G. B. Shawa, O. P. Spenglera a Heeela. A nebyli to vůbec žádní newsboys. Bylo jim šedesát nebo osmdesát nebo tisíc let. Do prdele. Zabouchl jsem dveře a vyšel z bytu. Když jsem došel ke schodišti, cosi mě ponouklo, abych se otočil a podíval zpět do chodby. A taky jo. Deka šla za mnou. Pohybovala se jako had, záhýby a stíny vepředu vytvářely hlavu, ústa, oči. Dovolte mi poznamenat, že ve chvíli, kdy začnete věřit, že horror je opravdu horror, jeho hrůznost se tím pádem ZMENŠÍ. Na okamžik mě napadlo, že tahle deka je starý pes, jestliže nechce, abych ho nechal o samotě, musí jít se mnou. Pak jsem si ale uvědomil, že tenhle pes, tahle deka jde po mně a rychle jsem vyrazil po schodech dolů. A skutečně, deka se vydala za mnou. Spouštěla se rychlými vlnivými pohyby. Z jednoho schodu na druhý. Bez hluku. Odhodlaná. Bydlel jsem ve třetím patře. Sledovala mě. Do druhého patra. Do prvního. Mojí první myšlenkou bylo vy- běhnout ven, ale venku byla tma, okolí domu pusté a prázdné a k velkým městským třídám daleko. Nejlepší, co mě napadlo, bylo dostat se k nějakým lidem a prověřit reálnost situace. Je zapotřebí ALESPOŇ dvou hlasů, aby se skutečnost ukázala skutečná. To už ostatně objevili umělci, kteří ve svých dílech ředběhli dobu; znají to lidé dementní a ti, co mají takzvané alucinace. Jsi-li jediný, kdo má vidění, označí tě bud' za svatého nebo za blázna. Zaklepal jsem na dveře bytu č. 102. Přišla mi otevřít Mickova žena: „Nazdar, Hanku," řekla, „pojď dál." Mick ležel v posteli. Byl celý oteklý, nohy zvětšené na dvojnásobek normální velikosti, břicho oaulejší než mají těhotné ženy. Dřív moc pil a jeho ledviny to nevydržely. Byl plný vody. Čekal, až se uvolní lůžko ve Veteránské nemocnici. „Ahoj, Hanku," řekl, „nepřinesl jsi pivo?" „Micku," řekla jeho žena, „víš, že ti doktor řekl: konec a už ani lok." „Na co máš tu deku, chlapče," zeptal se mě Mick. Podíval jsem se na sebe. Deka mi vyskočila na ruku, aby se taky dostala nenápadně dovnitř. „Jo," řekl jsem, „já jich mám zbytečně moc. Třeba by se ti mohla 68 [pageend70]jedna hodit." A hodil jsem tu věc na postel. „Nepřinesl jsi pivo?" „Ne, Micku." „Určitě bych si mohl aspoň jedno dát." „Micku," řekla jeho žena. „No jo, vono je to těžký to stopnout po tolika letech." „Tak jedno snad jo," řekla jeho žena, „skočím dolů do krámu." „To není nutný," řekl jsem, „mám jich několik v ledničce." Vstal jsem a šel ke dveřím a díval se přitom, co dělá deka. Ani se nepohnula. Ležela na gauči a dívala se na mne. „Hned jsem zpátky," řekl jsem a zavřel dveře. To asi všechno moje hlava, myslel jsem si. Nesl jsem deku s sebou a vyfantazíroval si, že mě pronásleduje. Měl bych se víc stýkat s lidmi. Můj svět je příliš těsný. Došel jsem nahoru, dal 3 nebo 4 piva do papírového sáčku a vyrazil zpátky. Byl jsem zrovna ve druhém patře, když jsem uslyšel nějaký výkřik, nadávky a pak výstřel z pistole. Zbytek schodů jsem seběhl a vrazil do čísla 102. Mick tam stál, celý nateklý a držel v ruce dvaatřicítku magnum, ze které se ještě kouřilo. Deka ležela na gauči, kam jsem ji hodil. „Micku, ty ses zbláznil," právě říkala jeho žena. „Ale vůbec ne," řekl Mick, „jakmile jsi vyšel do kuchyně, ta tvoje deka, nekecám, skočila na dveře. Snažila se otočit knoflíkem, ale nemohla ho pořádně chytnout. Když jsem se vzpamatoval z prvního šoku, vyskočil jsem z postele a běžel k ní. Když jsem se k ní přiblížil, pustila se knoflíku a skočila mi na krk a začala mě škrtit." „Když je Mickovi špatně," řekla jeho žena, „dávají mu injekce. Mívá pak vidiny. Ten viděl věcí, když dřív pil. To se spraví, hned jak ho vezmou do nemocnice." „Do prdele," zařval Mick a vztyčil se celý oteklý v noční košili, „říkám ti, že tamta věc se mě snažila zabít a ještě štěstí, že tahle stará dobrá dvaatřicítka byla nabitá. Utíkal jsem ke skříni, popad ji, a když ta deka na mne chtěla skočit znovu, tak jsem to do ní napálil. Odplazila se zpátky na gauč, kde teď leží. Můžeš se klidně podívat. Je v ní díra po kulce. To není žádný výmysl." Ozvalo se zaklepání na dveře. Byl to správce. „Je tu moc hluku," řekl, „pouštět televizi nebo rádio nebo jinak hlučet po desáté večer je zakázáno," řekl. 69 [pageend71]Pak odešel. Přistoupil jsem k dece. Díra v ní skutečně byla. Deka vypadala velice tiše. Kde asi tak má živá deka svá životně důležitá „Ježiš, poďme si dát to pivo," řekl Mick, „mně je to jedno, jestli umřu nebo ne." Mickova žena otevřela tři lahve a Mick a já jsme si zapálili pallmallku. „Hele, kamaráde," řekl jsem, „klidně si ji tu nech." Loknul si pořádně z láhve: „Jen si vem tu zatracenou věc s „Dobře, ale je už MRTVÁ, že jo?" zeptal jsem se ho. „Jak to mám ksakru vědět?" „Chceš tím říct, že ty taky věříš tomu nesmyslu s tou dekou, Hanku?" „Jo, matko." Zvrátila hlavu a zasmála se: „Hochu, to ste teda ale párek pěknejch cvoků, jakej se hned tak nevidí." A dodala: „Ty taky, F ' " že jo?" „ „Hodně?" „Občas." „Řikám jen, aby sis vzal tu proklatou deku ODSAĎ PRYČ." Napil jsem se pořádně piva a přál si, aby to byla vodka. „Dobrý, kámo," řekl jsem a přehodil si deku přes ruku. „Lidičky, dobrou noc." „Dobrou noc, Hanku, a díky za pivo." Stoupal jsem po schodišti a deka se chovala velmi klidně. Možná, že kulka udělala své. Vešel jsem k sobě a hodil ji na židli. Pak jsem si sedl a koukal na ni. Vtom jsem dostal nápad. Vzal jsem škopek na nádobí a dal do něho noviny. Pak jsem vzal kuchyňský nůž. Položil jsem škopek na podlahu. Potom jsem si sedl na židli. Položil jsem deku na klín. Říznout do ní jsem se však neodvážil. Seděl jsem na židli, do zátylku mě chladil noční větřík při- cházející z prohnilého městečka Los Angeles a já jsem se neodvážil říznout. Jak jsem mohl vědět? Třeba ta deka byla nějaká žena, která mě kdysi milovala a nyní ke mně hledala zpátky cestu jako deka. Napadly mne dvě ženy. Pak jsem myslel na jednu ženu. Pak jsem vstal, šel do kuchyně a otevřel láhev vodky. Doktor mi zakázal pít tvrdý alkohol, jinak že umřu. Já jsem ho ale podváděl. Ne víc než náprstek první noc. Druhou centra? sebou." 70 [pageend72]noc dva a tak dále. V tu chvíli jsem si nalil plnou sklenici. Jestli umřu, na tom mi nezáleželo. Byl ve mně smutek a úžas. Pár dobrých lidí v noci pláče. Pár dobrých lidí. Možná, že deka byla kdysi ta žena a teď še buď snažila mě zabít, abychom i ve smrti byli spolu nebo se mě pokoušela milovat jako deka, a nevěděla jak... nebo se snažila zabít Micka, protože ji vyrušil, když chtěla jít za mnou? Šílenství? Určitě. Co ale není šílenství? Všichni jsme jak hračky na klíček... kolečka se párkrát zatočí, péro dojde a je to... a my chodíme dokola, leccos předpokládáme, děláme plány, volíme guvernéry, sekáme trávníky... šílenství, jistě, co ale NENÍ šílenství? Vypil jsem naráz sklenici vodky a zapálil si cigaretu. Pak jsem vzal deku naposledy a ŘÍZL JSEM. Řezal jsem a řezal, rozřezával tu věc na malé kousky, na které se rozpadly všechny věci... a dával je do škopku a pak jsem postavil škopek k oknu a zapnul ventilátor, aby šel kouř ven, a zatímco se oheň pomalu rozhoříval, šel jsem do kuchyně pro další vodku. Když jsem se vrátil, už to pěkně žhnulo. Jako stará bostonská čarodějnice, jako každá Hirošima, jako každá láska, jako vůbec každá láska a já jsem se necítil dobře, já jsem se vůbec necítil dobře^ Vypil jsem druhou sklenici vodky a necítil jsem vůbec nic. Šel jsem do kuchyně pro další a vzal nůž s sebou. Hodil jsem ho do odpadu. Na jeho ostří byla zřetelná šmouha od krve. Podíval jsem se na své ruce. Prohlížel jsem si je, jestli jsem se někde neřízl. Kristovy ruce byly krásné. Díval jsem se na své ruce. Nikde ani škrábnutí. Ani oděrka. Vůbec nic. Cítil jsem, jak mi po tvářích tečou slzy. Pohybovaly se pomalu jako těžké, nesmyslné věci, kterým chybí nohy. Byl jsem blázen. Opravdu musím být blázen. Charles Bukowski: Flower, Fist and Bestial Wail (1960) Poems and Drawings (1962) Longshot Pomes for Broke Players (1962) Run with Hunted (1962) It Catches My Heart in Its Hands (1963) Crucifix in a Deathhand (1965) Cold Dogs in the Courtyard (1965) Confessions of a Man Insane Eough to (1965) Live with Beasts 71 [pageend73]The Genius of the Crowd (1966) All the Assholes in the Word and Mine (1966) 2 by Bukowski (1967) The Curtains Are Waving (1967) At Terror Street and Agony Way (1968) Poems Written Before Jumping Out of an 8 Story Window (1968) Notes of a Dirty Old Man (1969) A Bukowski Sampler (1969) The Days Run Away Like Wild Horses Over the Hills (1969) Fire Station (1970) Post Office (1971) Mockingbird Wish Me Luck (1972) Erections, Ejakulations, Exhibitions and General Tales of Ordinary Madness (1972) Me and Your Sometimes Love Poems (1972) While the Music Played (1973) South of No North (1973) Burning in Water, Drowning in Flame (1974) Africa, Paris, Greece (1975) Factotum (1975) Scarlet (1976) Maybe Tomorrow (1977) Love Is a Dog from Hell (1977) You Kissed Lilly (1978) Well' Take Them (1978) Women (1978) Play the Piano Druk (Like a Percussion Instrument) Untill the Fingers Begin do Bleed a Bit (1979) Shakespeare Never Did This (1979) Dangling in the Tournefortia (1981) Ham on Rye (1982) Bring Me Your Love (1983) Hot Water Music (1983) There's No Business (1984) War All The Time (1984) Poznámka: bibliografie je pouze do roku 1984; za její doplnění, případně další informace o autorovi, bude redakce RR Jednou nohou (i Paternoster) patřičně vděčná. 72 [pageend74]w [pageend75]výtvarné umění ABBE, nar. 1952 v Praze, od roku 1982 Vídeň; fotografie, koláže. Vyžádanou stránku průvodního textu omezím na uvedení zlomku výrazů, otištěných pod heslem „KUNST" („UMĚNÍ"), ve Slovníku německo-ieském, vydaném nakladatelstvím Johanna Spurného v Praze roku 1846 (sestavil Josef Franta Šumavský). Tuto neobyčejnou volnost interpretace (při dodržování všech gramatických a etymologických pravidel hry) považuji přinej- menším za inspirativní. Autor KUNST - / £ / - Alles, was durch die Kraft des Menschen hervorgebracht wird- UM, UMA, UMĚNÍ der Künstler - umělec Kunstarbeit - umělecká práce, umělecké dílo der Hund machte verschiedene Künste — pes rozličné kousky prováděl Künste auf dem Seile machen - kejkle na provaze provádět Kunstbeslissen - pilný, bedlivý v umě Kunstblume - strojná květina die Kunst geht betteln - umění jde žebrotou allerlei Künste können - v rozličných uměních se znáti die freien Künste - krasouma die schwarze Kunst - černo"kněžnost, černokněžnictví künsteln an einen Dinge - umělkovati, tiplati se s čím Kunstfärber - krasobarvíř, barvíř na krásno Kunstgärtner - krasozahradník Kunstgehölz - umělecký hájek Kunstgenoss - spoluumělec, soudruh v umění arglistiger Kunst - úskok, obmysl, chytrota, klička Kunstknipper - (emberiza militaria), strnad pšenomil Kunstschacht - šachta strojená vodotažní 74 [pageend76]Kunstschópfung - krasotvor, krasotvůra kunstsprmgen - (voltieiren), krasoskofey činiti Kunstspinger - krasoskokoun Kunststeiger - horní vodák Kunstschwármer - umělecký blouznivec Kunstwinde - břebkvna tažení bidel Kunstschreiner - krasoschránkář die Kunst gebt nach Brot - umělectví jde. za chlebem etc. [pageend77]pilm Andrej Tarkovskij Krása jako symbol pravdy (Rozhovor s Andrejem Tarkovským) in: Litěraturnaja gazeta, 8. 4. 1987,-str. 8; rozhovor přetištěný ve zkrácené verzi z pařížského týdeníku Figaro. Otázka: Andreji, jednou jste řekl, že „o co více je na zemi zla, o to více je důvodů k tvorbě". A také jste řekl: „To, čemu chybí duchovní podstata, nemůže být uměním." Chci se vás nyní zeptat: podíváme-li se napnklad na váš film Andrej Rublev, setkáme se zde s barbarským světem, v němž se hrdinovi, nebo přesněji světci podaří vytvořit nejvyšší krásu. My sice nežijeme v patnáctém století, ale i náš svět je světem násilí, krutostí, neúcty k lidské osobnosti, je světem, který prožívá krizi hodnot. Lze si položit otázku, nemá-li toto vše vliv na umění a na duchovno? Tarkovskij: Myslím, že mluvíte o dvou různých věcech. I člověk, který žije docela obyčejný život a nemá nic společného s uměním, může být duchovní. Ale i naopak; člověk zabývající se uměním nebo dokonce samotný umělec může být duchovna zcela prost. Samosebou, je také možné být ve stavu, kdy člověk duchovno hledá. Otázka: Chci se vás zeptat na dětství. Film Ivanovo dětství; dítě ve filmu Zrcadlo; chlapec-zvonař v Andreji Rublevovi - to jsou děti vašich filmů. Chtěl bych vědět, jakou roli hrálo vaše dětství při vaší tvorbě., Tarkovskij: Nikdy jsem se nezabýval tématem dětství jako takovým. Dětství nebylo námětem ani jednoho z mých filmů. V těch posledních se dokonce tohoto tématu vůbec nedotýkám. 76 [pageend78]Jediné opravdu čisté vzpomínky, které člověk může mít - to jsou vzpomínky z dětství. Oba mé poslední filmy jsou založeny na osobních dojmech, ale nemají vztah ani k dětství, ani k minulosti; spíše se dotýkají přítomnosti. Zastavil bych se ještě u slova dojmy. Vzpomínky na dětství ještě nikdy neudělaly z člověka umělce. Doporučuji vám povídky Anny Achmatovové o jejím dětství. AneDo Marcela Prousta. Zvykli jsme si přikládat dětství příliš velký význam. Psychoanalytici se dívají na život skrze dětství; v něm nacházejí vysvětlení pro všechno - a to je jeden ze způsobů infantilizace osobnosti. Nedávno jsem dostal velmi podivný dopis od jednoho významného psychoanalytika, který se snaží objasnit mi moji tvorbu právě metodou psychoanalýzy. Přístup k umělecké tvorbě z tohoto hlediska je - chcete-li - přímo zarmucující, protože motivy a podstata tvorby jsou mnohem složitější, mnohem nepostižitelnější než je pouhé vzpomínání na dětství a jeho vysvětlení. Myslím si, že psychoanalytické výklady umění jsou zjednodušující, řekl bych dokonce primitivní. Otázka: A téma hledání, hledání pravdy, duševní žízeň (která se objevuje téměř ve všech vašich filmech)? Tarkovskij: Každý umělec během svého života najde a zanechá po sobě jakýsi zlomek pravdy o civilizaci, o lidstvu. Samotný proces hledání je pro umělce urážlivý. To máte jako houby v lese. Možná je najdete a možná taky ne. Picasso říkal: „Já nehledám, já nacházím". Podle mého názoru umělec vůbec nepostupuje jako hledač, v žádném případě nepracuje empiricky („pokusím se to udělat, vyzkouším to "). Uměl [ec podává svědectví o pravdě, o své pravdě světa. Umělec musí být přesvědčen, že jeho tvorba je pravdivá. Odmítám myšlenku experimentování a hledání v oblasti umění. Jakékoli hledačství, to všechno, co bývá pom- pézně nazýváno avantgardou, je prostě lež. Otázka: A teď něco o kráse, o kultu krásy, která inspirovala všechny velké tvůrce, o tom všem, co mělo důležitý duchovní význam pro všechny civilizace a doby. Co podle vás znamená krása? Tarkovskij: Nikdo neví, co to krása je. Představa, kterou si lidé o kráse vytvářejí, samotná idea krásy se během dějin mění spolu s filosofickými názory i s osobním vývojem člověka. A to mě přivádí k myšlence, že krása je vlastně symbolem něčeho jiného. Ale čeho vlastně? Krása, to je symbol pravdy. Nemyslím to ve smyslu protikladu „pravda - lež", nýbrž ve smyslu pravdivosti cesty, kterou si člověk volí. Krása (myslím relativní) svědčí v 77 [pageend79]různých dobách o úrovni poznání pravdy, jehož dosáhli lidé dané epochy. Byly časy, kdy se tato pravda vyjadřovala v podobě Venuše Miíoské. Ovšem rozumí se samo sebou, že kompletní sbírka ženských portrétů třeba od Picassa, stručně řečeno, nemá k pravdě žádný vztah (... něimějet ni malejšogo otnošenija k istině). Nemluvím o vnější kráse, o něčem hezkém; jedná se mi o krásu harmonickou, o krásu skrytou, o krásu jako takovou. Picasso místo toho, aby se krásu snažil proslavit, aby o ní vypovídal, působil jako její bořitel, hanobitel a ničitel. Pravda, nalézající svůj výraz v kráse, je záhadná, je nepostihnutelná a nelze ji objasnit slovy. Ale když lidská osobnost, existence se octne vedle této krásy a stojí před ní, pociťuje téměř fyzicky její vzrušující přítomnost. Krása je prostě zázrak, jehož svědkem se bezděčně stává člověk. A v tom to vězí. Otázka: Ve filmu Andrej Rublev je otřesná scéna, která se odehrává poté, co Mongolové zničili kostel ve Vladimíru, v němž Rublev pracuje. Obyvatelé města se tam ukryli, poklekají a modlí se k nádherným Rublevovým ikonám. I Rublev sám je mezi nimi. Náhle vtrhnou do kostela Mongolové na koních a začínají postupně vraždit; všechno ničí a pálí. Vedle modlícího se Andreje Rubleva je němá a nevinná dívka. Jakýsi Mongol se zmocňuje této dívky, ještě téměř dítěte, hází si ji na záda a vleče, aby ji znásilnil. To se zdá Rublevovi natolik nesnesitelné, že on, mnich a malíř ikon, bere sekeru a Mongola zabíjí. Andrej Rublev zabíjí člověka. Stojí v hořícím kostele plném mrtvol. A tehdy, když vidí celou tu hrůzu, uvědomí si strašlivost toho, co udělal, jenom proto, že je člověk. Andrej Rublev se rozhodne zříci se navždy malování ikon a skládá slib mlčenlivosti. Theofan Rek tvořil ikony pro Boha. Andrej Rublev pro lidi. Naskýtá se otázka, pro koho tvoří umělecf Položil jste si někdy tuto otázku jako Rublev? Tarkovskij: Souvisí to s otázkou tvorby vůbec. Zdá se mi, že lidská bytost je tu pro to", aby žila. Žila na cestě k pravdě. A to je důvod, proč člověk tvoří. A do jaké míry člověk tvoří na cestě k pravdě. To je způsob jeho existence a otázka o tvorbě („pro koho lidi tvoří?" a „proč tvoří?") je v podstatě otázkou, na niž nelze odpovědět. Každý umělec nejen po svém umění chápe, ale také si klade pro sebe otázky po jeho smyslu. Vztahuje se to k tomu, co jsem teď říkal o pravdě, po které žízníme a které se snažíme svými chabými silami napomáhat. Stěžejní roli zde hraje tvůčí instinkt. Umělec pracuje instinktivně, neví, proč zrovna teď dělá 78 [pageend80]tohle a ne něco jiného.; proč píše nebo maluje zrovna toto. Teprve potom začíná analyzovat, hledat vysvětlení, rozumovat a nalézat odpovědi, které nemají nic společného s instinktem, s instinktivní potřebou pracovat, tvořit a vyjadřovat se. V určitém smyslu je tvorba výraz duchovní existence člověka v protikladu k jeho existenci fyzické, tvorba je něco jak důkaz této duchovní podstaty. Na poli lidské činnosti není nic, co by se zdálo být více neoprávněným, samoúčelným a bezcílným nežli právě tvorba. Ale jestliže vyloučíme z lidského konání vše, co nějakým způsobem směřuje k zisku, zbyde nám jenom umění. Otázka: Chtěl bych se vás zeptat, co si myslíte o rozjímání, které je jak známo hlavní v životě mnichů a - podle mého názoru - i umělce. Existuje podle vás estetika rozjímání? Tarkovskij: Rozjímání chápu především jako to, z čeho se rodí umělecký obraz nebo myšlenka, kterou si v sobě o tomto obraze vytváříme. Ale to vše je přirozeně osobní záležitost. Umělecký obraz a jeho smysl mohou vyrůstat také pouze z pozorování. Když není založen na rozjímání, stává se umělecký obraz pouhým zákonem, to jest tím, co může být vysvětleno rozu- mem, a tak se vytrácí. Potom už neodráží ono obecně lidské. Skutečný umělecký obraz by neměl vypovídat pouze o hledání nedokonalého umělce, majícího své lidské problémy, tužby a potřeby. Měl by vypovídat o světě. Ale ne o světě tvůrce, ale o cestě lidstva k pravdě. Jde o kontakt s něčím, co je kdesi zde, nad námi, a co na tomto světě žije v uměleckých dílech natolik silně, že je můžeme označit jako geniální. Podle toho se pozná pravý génius. Otázka: Theofan Rek byl v jistém smyslu duchovním učitelem Andreje Rubleva. Anarej Rublev se pravděpodobně stane učitelem chlapce zvonaře. A tak se vás ptám: kdo v minulosti i současnosti byli a jsou vašimi učiteli v umění a v duchovním životě vůbec? Tarkovskij: Byly doby, kdy jsem mohl jmenovat lidi, kteří byli mými učiteli. Ale nyní zbyly v mém vědomí jen „postavy", jež jsou napůl světci a napůl šílenci. Tito lidé jsou snad trochu posedlí, ale ne ďáblem: jsou to, řekli bychom, „blázni od Boha". Z těch žijících bych připomněl Roberta Bressona, z těch mrtvých Lva Tolstého, Bacha, Leonarda da Vinci... Konec konců, všichni byli blázni. To proto, že absolutně nic nehledali ve své hlavě. Netvořili s pomocí rozumu... Děsí mne a zároveň inspirují. Je zcela nemožné nějakým způsobem vysvětlit jejich tvorbu. O 79 [pageend81]Bachovi, Leonardovi i Tolstém je napsáno tisíce stránek, ale v podstatě nikdo nedokázal nic vysvětlit. Nikomu se, díky Bohu, nepodařilo najít, zachytit pravdu a dotknout se podstaty jejich díla. To je další důkaz toho, že zázrak nelze vysvětlit. Otázka: A poslední otázka. - Je to problém svobody, který na Západě vzrušuje mnoho lidí. Svobody umělce. Svobody tvorby. Co vy si o tom myslíte? Tarkovskij: Ve vyšším smyslu toho slova, jmenovitě svoboda v umění, v tvorbě neexistuje. Ano, existuje idea svobody, to je realita v sociálním a politickém životě. Lidé mají na různých místech a v různých zemích různou míru svobody; ale jsou přece známy důkazy toho, že i v těch nejtěžších podmínkách existovali lidé nesmírné vnitřní svobody, s ohromným niterným světem, s velikou silou ducha. Zdá se mi, že svoboda ve smyslu volby neexistuje; svoboda, to je duševní stav. Abych uvedl příklad: je možné být sociálně a politicky dokonale svobodný, ale to člověka neosvobozuje od pocitu izolovanosti, od pocitu ne- dostatku svobody, nemožnosti volby, od pocitu ztráty bu- doucnosti. Co se ovšem týká svobody tvorby, o jejím významu nelze pochybovat. Bez ní nemůže existovat žádné umění. Nedostatek svobody automaticky znehodnocuje umělecké dílo, protože bez této svobody se dílo nemůže zjevit ve své nejvlastnější podobě. Absence svobody vede k tomu, že umělecké dílo v podstatě - bez ohledu na jeho reálnou existenci - neexistuje. V tvorbě musíme vidět nejenom tvorbu. Ale bohužel ve XX. století vládnou tendence, při nichž umělec individualista namísto toho, aby se snažil vytvořit umělecké dílo, využívá ho pouze k vyjádření vlastního „já". Umělecké dílo se potom stává výrazem onoho „já" a mění se, řekli bychom, v hlásnou troubu jeho mělkých představ. Vy to znáte lip než já. O tom velice mnoho psal Paul Valéry. Naopak opravdový umělec a ještě více génius, to jsou otroci daru, který jim byl dán. Byli vybráni, aby skrze tento dar sloužili lidem a sytili jejich duchovní hlad. V tom, podle mne, spočívá svoboda. /RR Jednou nohou 71871 (Pracovní překlad pro RR JN pořídily Puci & Mici) Andrej Tarkovskij zemřel v roce 1986 v Paříži. 80 [pageend82]polemika * Jaroslav Hutka Zpěváci s kytarou aneb Príbeh bez konce Trochu se zpožděním jsem si přečetl v Páternosterovi č. 17 polemiku.Karla Kryla: Písničkářský reparát. Tragedie českých zpěváků a zpěvaček s kytarou je, že chybí fundovaná kritika, která by byla schopna objektivně a analyticky více než dvacet let českého zpívání s kytarou popsat, zařadit je a vytvořit termi- nologii, kterou by se udělal jasnější pořádek v rozdílech a shodnostech všech těch, kteří ty poslední dvě desetiletí s kytarou zpívají. Článek Folkové rozjímání ve Svědectví č. 76 je podle mého názoru a vědění první pokus kriticky zhodnotit české zpívání posledních dvaceti let. Nemám bohužel tento text teď po ruce a z Krylovy polemiky nechápu příliš dobře, co ho tak velice podráždilo, neboť reaguje jaksi chaoticky. Ale záměrem autora Folkového rozjímání nebylo šířit nepravdy, ale naopak pojme- novat věci tak, jak se mu z jeho místa vidění jeví. Před uveřejněním jsem dostal tento článek k posouzení. Opravil jsem tam pár faktografických nepřesností jako data, jména, události. Názory jsou záležitostí autora a to spadá pod svobodu publi- kační. Byl jsem požádán napsat do dalšího čísla komentář, ale nakonec jsem ho nenapsal. Bylo to před pár lety a nebylo u mne moc chuti na toto téma psát. Nemel jsem v tu dobu žádné české koncerty, neměl jsem kontakt s Československem, několik let nebyly vydány žádné mé písně. Mezitím se ale věci změnily. Téma je zase živé, netýkající se pouze dávno zaniklé minuloti, 81 [pageend83]jak to v exilových polemikách bývá. (Existuje přece emigrantský vtip o plačícím jezevčíkovi v San Francisku, kterému nechtějí věřit, že byl „tam" doma bernardýnem.) Karel Kryl tvrdí, že původ české folkové hudby netřeba hledat v Spojených státech, ale že je pokračováním tvorby malých divadel. Mýlí se, ale je otázka, kterým zpěvákům s kytarou budeme říkat folkoví zpěváci? Já mám za to, že těm, kteří vycházejí právě z tvorby malých divadel, by se folkoví zpěváci říkat nemělo, protože to mate. A to je právě případ Kryla, i když z nás všech zpívá s kytarou nejdéle. A že se Kryl nestal kabaretistou jako třeba Jiří Suchý a neuzavřel svou tvorbu do čtyřech stěn „malého žánru", za to jistě vděčí trampům, od kterých si kytaru vzal, na co jasně ukazuje jeho způsob hry, nakonec i melodická stavba písní a zpětně jeho obliba u trampů. Mimochodem trampská kytara také pochází z Ameriky, u nás pouze zdomácněla. Ale v romantickém, či melancholicky trampském rámu Krylových melodií stojí přece jen v popředí velmi zřetelně text a ten poznatelně vychází z tradice malých forem, vystopovatelné až k Osvobozenému divadlu. Ona lokálně intelektuální satira, servírovaná s jemně povýšeneckou ironií. Tenké ucho možná i zaznamená jemnou koloru ruských písní, jejichž je Kryl též skvělým interpretem. Kryl nám všem vyčítá, že neumíme rýmovat, že jsme své řemeslo ještě nezvládli. Je to ale výčitka akademika. On navazuje už na hotový styl, který dál rozvíjí. My jsme začli tvořit styl jiný. On začíná léta před námi už z hotové textařské formy, takzvané profesionální, začínající u Voskovce a Wericha, jdoucí přes častušky, písně budovatelské, divadla malých forem padesátých a šedesátých let, zachvacující názor na text písně rozhlasových skladatelů konce šedesátých let. Profesionalismus bylo a je zaklínadlo českých textařů, bez ohledu na tematickou náplň, a tento profesio- nalismus Kryl rozvíjí až k arabesce, kdy zvládnuté slovní řemeslo splétá obsah do jakýchsi nahodilých copánků. Ale proč ne? Vrchol středověké poezie arabské a dodnes korejské je, že se nerýmují jenom slabiky, ale celá slova na tatáž slova v rýmu totálním. To je teprve považováno za dokonalou krásu a jako krása i pociťováno. Takový vývoj je samozřejmě podmíněn staletími jednotného a nepřerušeného vývoje a též jinými nároky na poezii a její politickou aktuálnost. Kryl je mistr slova, ale také proto, že navazuje na delší a propracovanou tradici, která díky svému dlouhému trvání zcela přesvědčivě sebe sama staví za vzor 82 [pageend84]jediný hodný následování. Tím chci říct, že i když Kryl je pouze o tři roky starší a přestože nás politická situace postavila na totéž podium, patříme umělecky k jiné generaci. Proto také Kryl zcela logicky ve své polemice uvádí jména jako Suchý, Schneider, Voskovec a Werich. Já bych ještě doplnil Rytíře, Staidla, Dostála a asi i Pavla Kohouta. Ať se to zarputilým nimratelům ve stalinismu líbí či ne, Kohoutova poezie padesátých let je logickou částí cesty českého verše vznikajícího u Voskovce a Wericha a vrcholícího u Kryla. Když odhlédnu od časově politického náboje, zbyde ona vyvinutá řemeslná zručnost zdůrazňující a podtrhující agitačnost obsahu. Věřím, že jsou básně a písně, které by šly mezi těmito třemi tvůrčími prameny zaměnit a neznalec by si toho nemusel povšimnout, čímž se nechci nikoho osobně dotknout, tak to pouze vidím z perspek- tivy odlišné básnické generace. Ale může mi teď někdo vy- tknout: na rozdíl od tebe je to alespoň česká tradice. Ano, široká, mocná a česká, jenže její zakladatelé, Voskovec a Werich, mistři českého slova, si kromě ironizace kramářské písně z české tradice neberou nic. Jsou sice také okouzleni evropským dadaismem, ale jejich hlavní inspirace je v Americe a ta jim teprve umožňuje rozvinout jejich „češství". Módní americký tanec, jazz, blues jsou jim rozběhem k nalezení vlastního stylu a nakonec, když odhlédneme od politického a aktuálního obsahu jejich písní, vytvořili typ báječného amerického muzikálu v českých či ve středoevropských podmínkách, míchající do všeho intelektuální meditativnost. Tím se zase obloukem dostávám k tomu, že jak Krylova kytara, tak i jeho stavba textu má nakonec také jakési vzdálené americké předky, i když už dávno na našem území zabydlené. Snad jediný skutečně český zpěvák býval Karel Hašler. Zpíval dokonce s kytarou a říkal si písničkář. Kdyby žil, možná by ho režim také přistrčil k nám na podium, ale jeho českost nemá následovníků,.možná i on sám je vyvrcholením a koncem zpívání v české lidové tradici, zpívání politicky nean- gažovaného. Jinak v nás všech, v generaci folkové či předfolkové, se skutečně česká nebo moravská tradice nenachází a to jen proto, že byla malodušná a svírající, neodpovídající aktuálním potřebám nastupujících generací, peroucícn se o své místo na slunci. To, že občas všichni zpíváme lidové písně a nebo dokonce fakt, že já sám jsem uchopil celé mohutné území moravské balady, ukradl je bolševikovi i folkloristickým inženýrům a postavil do zcela jiného světla, ještě neznamená, že lidová píseň 83 [pageend85]skutečně vstupuje do mé vlastní tvorby, nebo ji nějak zřetelně ovlivňuje. Bereme si občas všichni stavební materiál z lidové písně, bereme si ho i z Havlíčka Borovského a Jana Nerudy, ale impulsy ke stavbě z našeho území nepocházejí. V celém typu „českého" zpívání jsme děti Anglie a Ameriky. Od první světové války jsou tyto země hlavním zdrojem písňových popudů, nejen u nás, ale i v celé Evropě. My máme pouze svou českou a to i velmi pěknou specifičnost. Ale abych někoho nemýlil - když říkám Amerika a Anglie, nemám na mysli ani královskou či republikánsko-finančnickou strukturu, ani jeden z těchto dvou druhů nacionalismu. Ale je to právě to cosi vespod, co se proti vládním a nacionálním strukturám těchto zemí bouří a co má jakousi nadnárodní lidskou nakažlivost a naléhavost. Blues, jazz, rock, beat, folk, punk a všechno, co jsem ještě zapomněl vyjmenovat, tryskají vždy z utrpení a je v nich jak vzpoura, tak osvobození a to nás generaci za generací oslovuje. A tuto Ameriku a Anglii mám na mysli. Česká folková generace Nikdo jsme neměli rádi, když nám na začátku říkali protestní zpěváci, ale neměl to rád ani Dylan, ani Donovan a bez těchto dvou bychom my „folkaři" nezačali. Neznám přesný počáteční impuls u Merty. Začínal vystupovat nejméně rok přede mnou a vím, že už jaksi v roce 1967 (!) se rozhodoval zanechat hraní, ale vyhrál v tom roce 1. country + western festival v Lucerně a to snad ho mělo přesvědčit, aby pokračoval dál. Alespoň jsem to tak četl. Když potom v Paříži v roce 1968 natočil svou první LP, poslal jeden výlisek Donovanovi, který byl jeho velkým vzorem. Odpověď bohužel nedostal. Merta je ovšem geniální kytarista a věřím, že dnes i největší český žijící básník, tedy neznám většího od doby, co zemřel Vladimír Holan. Zajímavé ale je, že když pouštím i jeho současné nahrávky svým holandským přátelům, tvrdí shodně, že hraje na kytaru po americkú, že tak se v Evropě (!) nehraje. Na počátku stálo u Merty country, blues, Donovan a samozřejmě rock'n'roll a beatová hudba, jako u nás všech, a žádná tvorba malých scén. Moje vlastní puberta byla též ve znamení elektrické hudby a moje první jaksi programová báseň v roce 1966 se jmenovala Beatový koncert. V dětství jsem sice, díky sestře, zpíval všechny písně Osvobozeného divadla a měl rád 84 [pageend86]první písně Jiřího Suchého, ale s objevem elektrické hudby se mi to zdálo jaksi podřadné, malodušné, nesvobodné. V roce 1965 jsem se rozhodl odejít ze školy a bylo to pod vlivem beatnických básníků, hlavně Gregoryho Corsa. Začal jsem psát podobný druh poezie a když jsem na jaře 1966 náhodou v hospodě potkal Veita a Hvězdoně, nebylo těžké mě nadchnout pro myšlenku zhudebňování tohoto druhu poezie. První plán jsme měli založit beatovou kapelu, ve které jsem měl být bubeníkem. Neuměl jsem na nic hrát a tak jsme měli za to, že se to mlácení naučím. Hvězdoň i Veit už mačkali kytaru, Hvězdoň hrál předtím na housle, tak měl být sólový kytarista, Veit pak zpěvák tak trochu jandovského typu. (Olympik, který jsme tehdy uznávali.) Basista se musel ještě najít. Ale měli jsme, jako i ostatní, spíš na mysli životní styl a názor, ta hudba z toho měla vytrysknout jaksi jako automatický důsledek životního postoje. Koupil jsem si paličky a začli jsme tím, že jsem mlátil ao lepenkových krabic a oni do kytar. Pak jsme objevili, ale až někdy na podzim 1966, Boba Dylana a to nám vlastně taky vyřešilo protlém nákupu drahých aparatur, na které bychom nikdy neušetřili. Ten předvedl, že to jde i jen s kytarou, která nemusí být trampskou. No a Dylan bylo také určení jak zpívat a jak psát písně a taky vlastně o čem. Neuměli jsme anglicky, ale zdálo se nám, že víme, co chce říct. O vánocích 1966 jsem koupil kytaru a začli jsme s Veitem psát písně. První byl Hospodský a ten mi odhalil okraj prvního velkého tematického pole. A Dylan svobodně chrlil slova bez ohledu na rým, počet slabik a rytmus a to mě uchvátilo. Začal jsem blouznit, že rýmovat je měšťácké, že rýmy zaclánějí „vyslovení" pravdy a odvádějí pozornost od obsahu, ale ne- dokázal jsem se jich zbavit nikdy zcela, bohužel. Zorka Růžová tehdy napsala píseň Chci tě znát, kde není ani jeden rým a to jsem bral dlouho za vrchol textařské dokonalosti. A ve způsobu zpěvu a hře na kytaru jsem byl zpočátku jednoznačně ovlivněn Donovanem. Třešňák začínal trochu později pod podobnými vlivy, snad i trampská píseň u něj hrála roli, uměl jich mnoho a jak jsem se nedávno dozvěděl, i já jsem mu nějak stál vzorem. Petr Lutka byl původně zpěvákem v beatové kapele a jeho rozhodnutí sáhnout po kytaře bylo dáno tím, že slyšel v rádiu Pravděpodobné vzdálenosti. Začátky Voňkové nevím přesně, když jsem ji objevil, hrála blues a všelicos. Psát ty své dnešní jaksi postlidové písně začala, jak se mi jednou svěřila, když slyšela, jak zpívám ony moravské balady. Vím, že jsem byl impulsem pro 85 [pageend87]mnoho lidí, ale vím, že to nebylo kvůli mně samotnému, bylo to totéž, co jsem já našel u Dylana a Donovaná, totiž způsob myšlení a vidění, který už byl v nás všech na cestě a teď šlo jen o to najít tu skobu, o kterou by se pytel roztrhl. A pokračuje to v jedné linii dodnes a zdá se, že to i tak půjde dál a možná to nakonec taky dojde k nějaké arabesce a přesvědčení o jediné správnosti sebe sama. Vznik Šafránu I deset let po „rozchodu" či „rozvrácení" Šafránu, jakoby Šafrán existoval dál. Stal se pojmem a to mě těší i překvapuje. Četl jsem v poslední době několikrát o jeho vzniku a snad by bylo tedy na místě napsat, jak to skutečně bylo. Název Šafrán mi sice v roce 1972 vylétl z huby v jedné vteřině, ale byl k tomu několikaletý vývoj předtím i potom, než uzrálo to, co se dnes pod tím názvem skrývá. Začíná to někde na Karlově mostě v roce 1968. Samozřejmě nevím, kdo byl první, kdo si tam „zahrál", ale jsem přesvědčen, že programově jsme tam začli s Petrem Kalandrou někdy začátkem března 1968. Koncem ledna jsme začli „tajně" zkoušet, v únoru jsme dali dohromady repertoár, který jsme většinou zpívali dvojhlasně, Kalandra měl vysoký pronikavý horní hlas, a chtěli jsme hned začít vystupovat, ale nebylo nikde nic domluveno. A myslím, že to byl jeho nápad zkusit to na Karlově mostě. Ten den byla příšerná zima a bylo divné řvát dvojhlasně písně na kolemjdoucí chodce, kteří jen tak pokradmu po nás mrkli a šli dál. Pak přišel policajt, zastavil naše zpívání a chtěl občanky. My ale na něj drze vytáhli jakési legitimace PKS, kde bylo napsáno, že máme oprávnění k veřejnému vystupování. „A Karlův most je také veřejné místo," byla naše obhajoba. To policajta zmátlo a řekl, že se půjde informoVat. Už se nevrátil, ale vznikl hlouček čumilů. Pro ně jsme pokračovali v hraní a po chvíli řekl Kalandra, že nám mohou do futrálu od kytary hodit peníze. Sešlo se asi třicet korun a my šli nadšeně ohřát prostydlé kosti do hospody. Oteplovalo se a my začli chodit na most pravidelně. Jako podium jsme si vybrali bednu na písek před křížem na staroměstské straně. Publikum stálo vždy v kruhu a my se naučili program dávkovat. Když už bylo lidí moc, obešla je Zorka Růžová s kloboukem a my udělali pauzu, aby to trochu 86 [pageend88]prořídlo. Lidé často házeli i po stovce. Začli jsme tomu říkat „chození do práce" a časem jsme jezdili na most i z mostu taxíkem. Dnes se tomu usmívám, ale tehdy se nám to moc líbilo. Lidé házeli hodně peněz, snad si nás chtěli udržet. Kdo mohl tenkrát tušit, že to bylo ono Pražské jaro? Koncem května a v červnu začlo se to na druhé straně mostu hemžit konkurencí a to jsme brali s nevolí. Jednoho dne přišel za náma grafik Matěj Svoboda s tím, jestli bychom nechtěli vstoupit do Skupiny 68. Idea byla spojit vystavování, zpívání a pantomimu pod širým, nebem. Zásada ale byla, že se musí jednat o umělecké osobnosti a skupina měla fungovat právě na ochranu a rozvoj těchto osobností. Ukázal nám statut. Mně se to líbilo, ale podmínka byla, že musíme přestat hrát na Karlově mostě, že už tam hraje kdekdo a to by jako mohlo naše umění devalvovat. My ale už byli také zralí na změnu, tak jsme to přijali. Zabrali jsme tedy vždy na sobotu a neděli náměstíčko v Platejzu vedle Národní třídy, byl to zároveň průchoďák a bylo dohodnuto, že v tu dobu se tam kromě Skupiny 68 nikdo nesmí „umělecky" realizovat. Divadlo J. Wolkra nám půjčilo přenosné podium a zedníci z okolí povolili na ty dva dny používat jejich prkna, která jsme položili na trávník uprostřed, aby mělo publikum kde sedět. Časem jsme se přejmenovali na Skupina 68 pod plachtou, protože my zpěváci měli nad sebou plachtu, aby na nás nepršelo. Malíři měli obrazy okolo náměstí. Jednou přišel si s náma zahrát i Knížák, ale vyhodili jsme ho pro intelektualismus a amatérství. Kdo to mohl tehdá tušit, že? Tedy bylo to nádherné a skončilo to, když Rusové vlítli do Československa. Teď přeskočím dvě dramatická léta do roku 1970. Ten byl nejhorší pro všechny, kteří v Československu zůstali. Vše bylo prohráno, společnost do nedávna zdánlivě tak nerozborné semknutá, se rozsypala a od té chvíle si každý plaval na své vlastni opuštěné a depresívni kře, a budoucnost bylo cosi, co přestalo existovat. Volba byla delší, či kratší přežití. Pro nás písničkáře, kteří jsme rok před tím slavili velká vítězství, najednou nebylo kde hrát a nebylo pro koho. A když se sehnal nějaký ten sáleček, stejně zel prázdnotou. Já se dal tehdy na mystiku a snad díky tomu jsem našel energii k dalším plánům, ale pravda, byly zcela nepozemské, ovlivněné Indií a astrologií a asi také jakýmsi druhem moravského buranského sedláctví. Myslel jsem ve vesmírných dimenzích a hledal nějaký pevný sál na vystupování. Všechno bylo zrušené, jediné v úvahu padalo divadlo Atelier ve Spálené ulici. Vystupoval jsem tehdy 87 [pageend89]sám a oni chtěli pořád nějaký „komponovaný program" a já dumal, jak se tedy na tuto „malou scénu" naservírovat. Díky té jejich tradici od Osvobozeného divadla si neuměli představit, že si člověk může na jeviště sednout jen tak a celej večer zpívat písničky a jen tak k tomu klábosit. V tu dobu se ke mně doneslo, že Třešňák nechává hraní a náhodou jsem potkal Mertu na jedné z cest do divadla Atelier. Říkal, že prodá kytary. Byli jsme si tehdy ještě cizí, ale nějak mi to všechno přišlo líto a zároveň se z toho vynořila idea „komponovaného programu". Mirek Kova- řík tehdy úchvatně recitoval beatnickou poezii, tak jsem ho vyzval, jestli by se k nám nepřipojil. VzaJ to. Tak jsem to nazval Tyjátr písničkářů a předložil jsem to. Čas jsme si rozdělili níŕ čtyři díly a tam jsme si každý dělali, co jsme chtěli. Třešňák jednou dokonce ve své čtvrtině místo hraní a zpívání předvedl sérii kejklířských čísel se složitou lanovkou protaženou sálem na rozdělování bonbónů publiku. To bylo sezóna 71/72 a v prázdnosti a tuposti tehdejší Prahy to byla pro nás zpočátku uchvacující představení. Jednou týdně jsme měli svůj Tyjátr. Ale sál jsme bohužel nemívali plný a naše publikum málo konzu- movalo u baru, takže barmanka tlačila na ředitele, ať nám nedává večerní představení. Nastal lítý boj o voloviny, který občas končil také tím, že jsme hráli v neděli dopoledne, ospalí a s ospalým nepočetným publikem. Takže na jaře 1972 končí Tyjátr písničkářů neslavně. Všichni jsme byli nakonec rozladěni, já vedením divadla a kolegové mnou, měli za to, že je to všechno vlastně moje vina. Dochází k rozepři, já chci z divadla pryč, oni chtějí zůstat i beze mne a to mne uráží. Tak jsem začal kout jiné plány, chtěl jsem dát dohromady jinou partu, bylo mi jasné, že sám člověk nepřežije. A tak jsme jednou seděli se Zuzanou Michnovou v kavárně Slavia a kombinovali zpěváky a kapely a já zeširoka vykládal o zásadách Skupiny 68 pod plachtou. Cosi jsme vymysleli a začli k tomu hledat název a mezi všelijakými slovy jsem padl na slovo „šafrán". Dvouslabičné, dosud ne- použité, pro bolševiky neškodné a skrývající v sobě ono přísloví, že je něčeho jako šafránu, což vyhovovalo myšlence nezávislých uměleckých osobností jako ve Skupině 68. Dohodli jsme se, že u toho zůstaneme. Redakci Paternostera jsem slíbil popsat pouze deset stran, takže mi mnoho místa nezbývá. Už jsem vynechal několik důležitých akcí v rámci Tyjátru písničkářů, na které jsme později v Šafránu navazovali, teď tedy vynechám první měsíce, které byly bez 88 [pageend90]Merty a Třešňáka, ale nakonec to dopadlo tak, že Michnová a všichni ostatní „zakladatelé" Šafránu vypadli a my se ustálili na pětici Merta, Třešňák, Lutka, Voňková "a já, ale celé to zdaleka nebylo myšleno jen pro nás pět, my^ v tom jen jaksi hráli podstatnější roli, ale o pětileté existenci Šafránu by bylo potřeba napsat samostatný příběh. Dnes už možná je také myslím možné mluvit o věcech, které bylo tehdy lépe držet v tajnosti. Ono se nám tehdy totiž podařilo, díky tomu že jsme mohli hrát společně i každý sám, obsazovat více scén na více místech republiky, a tedy uspořádat daleko přes tisíc představení během těch pou- hých pěti let. Zní to dnes i pro mne trochu fantasticky, ale já sám jsem v tom období vystoupil víc než pětsetkrát. Přesná doku- mentace bohužel chybí, sám jsem ji z opatrnosti ničil, ale ono se nakonec ukázalo, že ta opatrnost byla zcela na místě. Když jsem na jaře^ 1978 listoval ve svém tlustém trestním spisu, bylo mi úzko. Člověk, i když dokáže být upřímným hrdinou na jevišti, tedy za přítomnosti velmi přátelsky nakloněného publika, nemusí být hrdinou, když je násilím zadržen a dostane se pod svévoli nepřátelsky naložené policie. Zde jsem možná zklamal, ale nebyl jsem na to trénovaný, mám rád sice konflikty, považuji je dokonce za velmi zdravé a tvůrčí, ale s násilím si nevím rady... ale teď už odbočuji jak od historie, tak od polemiky s Krylem. V obojím vlastně bychom měli pokračovat s otevřeným hledím, i když emigrace je blbé a těsné kolbiště, za které se stydíme, protože co by si o nás doma pomysleli? Ale Češi žádné doma nemají, nikde. Když se tam ti „doma" začnou jako doma chovat, tak je zase praští přes prsty a my? Když jsme na tom dobře, tak nám řeknou: klidně se chovej jako doma, a ty to sice uděláš, ale to slůvko „jako" se ti na duši stejně obtiskne svým Kainovým znamením. Takže milá redakce, toto mé folkové rozjímání nad Krylovým folkovým reparátem jsem nezamýšlel takto ukončit, ale nad Rotterdamem teď svítá a angličtí dlaždiči, kteří mě už několik týdnů při východu z domu přátelsky zdraví, začínají závěrečnou fázi dláždění naší ulice. Až se půjdu v ranním odpoledni po probuzení proběhnout do parku, budou už pít v kontejnerových domečcích svůj čaj, chudě a zároveň neomaleně hrdě... a jak jsem to říkal v počátku té naší české polemiky, že ten impuls pro nás přichází ze dna Anglie a Ameriky? Vlastně by měla být teď řada na mně, zazpívat blues o anglickém dlaždiči, české blues o anglickém dlaždiči před holandským domem... 1. prosince 1987 89 [pageend91]recenze Zdeněk Zapletal, Půlnoční běžci. Československý spisovatel Praha 1986, redakce Marie Bělíková, náklad 19.000 výtisků. Bezmála 450stránkový román šestatřicetiletého lékárníka z Holešova Zdeňka Zapletala (jde o jeho pátou knihu) s názvem Půlnoční běžci mi přišel k recenzi z několika stran, z Česko- slovenska i z exilu, mezi lidmi se o něm mluvilo a mluví, evidentně patří mezi to nejlepší, co bylo v Čechách v první půlce osmdesátých let vydáno. Pokusme se právě na příkladu toho nejlepšího vymezit vnitřní omezení tamějšího oficiálního psaní, a tím tedy vlastně definovat hranice, které by teprve měly být překročeny. Román Zdeňka Zapletala má sedm kapitol dělených, s výjimkou sedmé kapitoly, vždy do osmi číslovaných podkapitol, v nichž autor sleduje čtyři protagonisty: šestatřicetiletého Inženýra, třiatřicetiletého Doktora, devětatřicetiletého Pilota a devěta- dvacetiletého Barona - advokáta. V podkapitolkách, kterým bychom mohli říkat „Panelák číslo 66" pak autor svět malo- městské smetánky oživuje o osudy vedlejších postav, které však v jeho vymyšleném světě hrají skutečně vedlejší role. Děj románu se odehrává v malém patnáctitisícovém městě - říká mu Městec - v první půli roku 1984 (román končí 11. srpna), a v retro- spektivních pasážích, v kterých sleduje své protagonisty i některé vedlejší figury od narození, dochází až ke 2. světové válce. Doktor v románovém čase zažije drobnou" manželskou krizi, zaflirtuje si s jednou pohlednou, ale naivní vedlejší postavou, stane se kvůli tomu obětí vydírání ze strany svého alkoholem a drogami polozničeného bratra - který se do tohoto stavu dostal nejen na základě slabší povahy, ale i falešného podezření, kvůli němuž byl delší dobu ve vazbě - a ve snaze se napřímit chce nejen skoncovat s mimomanželským vztahem, ale vyhodí z ordinace i svého bratra, žebrajícího o prášky, a rozhodne se vystoupit z nekonečného řetězce úplatků a protislužeb, které mu zaručují 90 [pageend92]ohodlný život. Dlouho však nevydrží, zůstane jen u po- usu. Pilota zastihuje Zapletal v hluboké manželské krizi, kdy vlastně tráví většinu času mimo dům se svou velice mladou milenkou. Celého půl roku váhá mezi novou láskou a svými dvěma syny. Jeho nerozhodnost se promítá do jeho fyzického a psychického stavu, několikrát se v letadle málem zabije, což samozřejmě sekundárně negativně ovlivňuje i jeho vztah ke krásné mladé milence, která využije nepřítomnosti Pilota a naváže vztah s jeho nejlepším přítelem Baronem-advokátem. V Zapletalově podání však nejde o banální milostné trojúhelníky, on se naopak snaží pomocí největšího množství pečlivě odpozorovaných a nasbí- raných detailů podat svědectví o době, v které žije a v níž se za jediný rok v Československu rozvede 56.000 jedinců. Nevěry, milostné aféry a alkohol jsou u něj tedy pouze symptomy vnitřní devastace a vyprázdněnosti, kterou se snaží s úpěnlivou vášní sběratele dokumentovat. Právník Baron, adoptovaný Cikán vyrostlý u „bílých", jak sám říká, je asi nejpozoruhodnější postavou románu nejen proto, že v současném českém románu - pokud vím - nemá precedent (i když problém českého rasismu dnes tak zřetelného nejen vůči Cikánům, ale hlavně vůči Vietnamcům by si to jistě zasloužil), ale především pro pokus vystihnout složitost a rozporuplnost duše tohoto hrdiny, který sice žije celý život mezi „bílými", ale geneticky patří jinam, takže když dojde třeba na zábavě ke rvačce mezi Cikány a „bílými" a Cikáni se po útoku na jednoho bílého s nožem dají na útěk, on - ač divák - se automaticky k nim přidá. Pogrom na Cikány přežije a u soudu vystupuje jako nestranný svědek, kde zase podle své cti vypovídá i proti Cikánům. Poznamenán svým osudem - celý život hledá své skutečné rodiče - je ke světu skepticky ironický a odmítá se ženit a mít děti. V trochu násilně vypočítavém a zideologizovaném epilogu ho však pohled na opalující se nahou a krásnou milenkou přivede k tomu své rozhodnutí změnit. Autor píše: „V tu chvíli byl Baron rozhodnutý a představoval si, jak svého syna vychová, jak mu řekne všechno, co ví, jak bude jeho syn pokračovat dál, jako běžec dalšího úseku štafety, která povede od půlnoci k novému ránu světa..." A co se přihodí ve vymezeném půlroce Inženýrovi? Koupí si video, má trochu problémy s větší konzumací alkoholu, jeho žena mu je nevěrná s jedním jeho velice mladým podřízeným a 91 [pageend93]především se pustí do očistého sporu s Šéfem, což je nejspíš šifra po předsedu okresního výboru KSČ, který si chce z domu určeného k demolici od Okresního stavebního podniku - kde Inženýr pracuje jako vedoucí projekce - nechat postavit v přízemí garáž a v prvním patře zimní zahradu. Z čistě estetických a urbanistických důvodů Inženýr Šéfův nápad zamítne. Toto přirozené a nevykalkulované rozhodnutí nesmírně napřímí celé projekční oddělení, zvýší znatelně jeho prestiž, už už se zdá, že Inženýr tím nabyl životně důležité rovnováhy, že se zčistil a napřímil, což má podobný ozdravující vliv i na jeho okolí, když jeden z konkurentů se rozhodne Inženýra obejít, Šéfovi za- lichotit a stavbu zimní zahrady a garáží zajistí. Na stavbě však dojde málem ke smrtelnému úrazu a vedoucí projekce tak stojí před zásadním rozhodnutím: pomoci podniku dodatečným vystavením povolení nebo nejen svého protihráče ale i podnik potopit. V tento moment se rozhodne pomoci podniku. Pro- vinilci a protivníci jsou mu nejprve za jeho pomoc vděční, ale tento vděk trvá jen krátce, pak se opět oklepou a snaží se ho zničit, což se jim málem povede, neboť Inženýrova prestiž díky jeho kompromisu, díky tomu že se postavil za zkorumpované, je velice poškozená. Inženýr zradil zčisťující slovo, stal se úplat- ným lhářem jako ostatní, a proto si ho není zač vážit, nikdo nepociťuje povinnost mu pomoct. V závěru si to Inženýr uvědomí, svou pověst si snaží napravit. Jak to dopadne nevíme, i když - jak ideologický recept Zapletalovi nařizuje - podnikový stranický výbor - zdá se - je na jeho straně. Denní koloběh života v malém městě je v tomto románu popsán na osudech čtyř protagonistů jistě s velkou otevřeností, doko- nalou znalostí prostředí a hlavně zjevnou a upřímnou snahou ho, a tím snad i sete, nějak proměnit. Autor na straně 139 o svých postavách píše: „Mlčeli, když bylo třeba něco říct, a do ničeho se nemíchali. Někteří z nich, aby zajistili dětem pohodlnou budoucnost, ustoupili až na okraj, aniž by mysleli na to, že děti jednou vyrostou a v té době, kdy si děti o dospělých nic dobrého nemyslí, budou si jejich děti myslet o nich jenom to nejhorší. Takoví byli. Přikrčení, ale spokojení." A na straně 144 dodává: „Jako citlivé holubicí povahy zaznamenávali ve svých náladách výkyvy tlaku a změny počasí, a když byl svátek, patřilo na všechno „naplivat" a žít a užívat a zapomenout na včerejšek a zítřek a zítra se svěšenou hlavou se plazit koryty pesimismu a uvnitř se těšit na nový svátek." 92 [pageend94]Zapletalovi protagonisté se necítí za osud své země a svých dětí plně odpovědni, nejsou subjekty dějin, ale jejími objekty, nejsou to lidé „služby", ale lidé typicky služební, kteří se jen občas snaží zamávat již geneticky zakrnělými pahýly křídel. To slovo „naplivat" v autorově úvaze jen dokumentuje, jak si Rusko již kolonizovalo i českou duši. Item choroba a její symptomy jsou u Zdeňka Zapletala přesně popsány a jeho otázka zní (viz strana 254): Co se to jen s námi všemi stalo? Po příčinách této choroby však již nepátrá. Virus, který onemocnění způsobil, ho a priori nezajímá a základní otázku: Proč se to s námi stalo? si ještě netroufá položit a všem choulostivým událostem, které právě na život této generace narozené kolem roku 1950 (autor sám je ročník 1951) měly vliv, se zásadně vyhýbá. Ač se v retrospek- tivních pasážích vrací do minulosti, nikde nenajdeme zmínku o událostech roku 1948 a 1968 (rok 1968 je v celé knize zmíněn jen jednou jako rok, v němž se Pilot přihlásil ke zkouškám na Státní letecké inspekci), i když právě léta 1969 a 1970 byla léta, v kterých tato generace maturovala a šla na vysoké školy... Naši protagonisté ani jejich rodiče v té době neměli žádné potíže, ani na změně v politice nijak nevydělali, ani nebyli svědky masového odstraňování rovných a drcení slabších, zvýhodňování služeb- níků bez skrupulí - dějiny se jim vyhnuly. Ještě zřetelnější selekci pak autor provedl v těch pasážích, v kterých zaznamenává události roku 1984. Dočteme se tam sice o západoněmecké ponorce, která v té době operovala v dánských vodách a zachytila síť rybářského člunu Ane Katrine, ale nedočteme se nic o ruských ponorkách, které v tomtéž létě operovaly ve švédských vodách v těsné blízkosti vojenských základen, nebo v této knize můžeme číst o válce v Libanonu, ale v celém románu není zmínka o Afgánistánu, na jiném místě zase zaznamenává protesty proti rozmísťování raket na území NSR, ale o protestech proti rozmísťování podobných raket v NDR a Československu se už autor neodvážil napsat ani jediné slovo. Tím tyto pasáže ztrácejí v kompozici románu hlubší smysl, působí v nejlepším případě jako ornament či dokonce jako politická úlitba. Vnitřními omezeními, do nichž se Zdeněk Zapletal zapletl (ač jako lékárník, který se literaturou neživí, by to mohl mít snazší), se přiřazuje sám k postavám o nichž píše, kteří si rovněž nebezpečné otázky nekladou, aby si nejitřili svědomí, ba dokonce je na tom i o něco hůře než jeho Inženýr, který si již sílu 93 [pageend95]a zázračnou moc otevíracího a sebeočistného slova jednou ozkoušel. Zapletal k tomu zatím nemá odvahu, a to je škoda. Kdo jiný ji má mít než talentovaní! Vždyť co by se, proboha, stalo, kdyby tuto knihu napsal bez zmíněné autocenzury: Kniha by nevyšla sice v nakladatelství Československý spisovatel (a od Svazu českých spisovatelů by asi nedostal další stipendium), ale vyšla by jistě v řadě nakladatelství v cizině, doma by si ji lidé opisovali, a tím jak by to dělali, by se pozvolna zase napřimovali, o což, zdá se mi, mu jde. A ještě něco by se mu přihodilo: Teprve kdyby vykročil ze své krotké ohrádky a zabýval se hlouběji tím, o čem noviny nepíší, kdyby se tedy nevyhnul nebezpečným otázkám, upřesnil by se mu jazyk, stal by se zapletalovatější, zřetelnější, román by získal další rozměr navíc: obě roviny - makrosvet politiky a mikrosvět městečka - by se mu začaly nejspíš nečekaně propojovat... a - a pardon - musím již končit, bude půlnoc a já musím t;aky běžet! Karel Hvížďala [pageend96]* * * REVOLVER REVUE J E D N O U N O H O U nezávislé kulturní periodikum Vychází v Praze 3 - 4x ročně. Řídí SWEET JANE a nevadský plyn * * * Z obsahu č. 7/87: Edward Limonow - LOVE, LOVE, LOVE Kazimierz Brandýs - Měsíce (říjen - prosinec 1983) Charles Bukowski - Kid Stardust na jatkách, Kopulující mořská pana z Venice, Kalifornie Karel Kreibich - Soukromá podoba Jan Novák - Detektiv Sídlo Karel Doležal - Demiurg Jan Novák aneb Zaklínání samoty Martin Palouš - Tři zprávy o četbě Egon Bondy - Kádrový dotazník Václav Havel - Příběh a totalita j. tma - Možná bych docela rád Josef Topol - Stěhování duší Jak chutná moc bezmocných — rozhovor s Martinem Paloušem A. Siňavskij - Setkání v Neapoli D. Savickij - Směrem k sovětům T. Konwicki - Kterou cestou M. Gilbert - Hrůzostrašný podvod J. Kuroň - Vzpomínka na Edwarda Lipiňského (1888 - 1986) Krása jako symbol pravdy - interview s A. Tarkovským E. Surkov - Andrej Tarkovskij: Nostalgie Poskvrněný génius - (Thomas Wolfe) Jack Kroll - Jizvy osudu Paul Taylor - Poslední interview s Andy Warholerri Isabella Graw - Čekání na Basquiata; Interview s J. M. Basquiatem Václ av Rezina - Jeden příběh Panelák - Polsko 86 (rr report) Giorgio — Jaká je alternativa? (rr rock report) Petr Sedloň - Orgie dechových nástrojů 95 [pageend97]Z obsahu č. 8/87: Kazimierz Brandýs - Měsíce (úryvek) R. Z. Sheppard - Varšavský deník K. Brandýse G. Herling-Grudziňski - Deník psaný v noci (úryvek) Witold Charlamp - Vnitřní deník (úryvek) Anatolij Marčenko - Mé výpovědi (úryvek) Delmore Schwartz - Ve snech začíná odpovědnost Tom Waits - Hrdina je jenom sendvič Edward Limonow - Student Anna Achmatovová - Requiem Alexander Smolař - Tabu a nevinnost Jerzy Kosiňski - Malovaný pták (úryvek) H. P. Lovecraft - Dagon Rafal Wojaczek - výbor z veršů Ann Beatis - Trpaslíkárna Dobrodružství Leggse Sawyera a Huckleberryho Helia Harold Pinter - Rodinné hlasy Bedřich Placák - úryvek z pamětí Martin Palouš - Tři zprávy o četbě (2. část) Dan Jelínek - Izrael (úryvek) Jaroslav Spurný - Setkání Přemysl Sýkora - Červený vrch JESUS, I'M TONY - rozhovor s Tony Ducháčkem Dmitrij Savickij - Mrtvý jazyk ideologie Cvetan Todorov - Z korespondence George Orwell - Spisovatelé a leviathan Marian Sabat - Ráj na Sibiři tandem - Leningrad za 8 dní (rr report) Rozhovor s Andrzejem Drawiczem Rozhovor s Irinou Ratušinskou Philip Hoare - Děvka z Hershey baru Gerald Clarke - Po deseti letech básník zase sní Paul Gray - Video-artista říká: „ Tady to jede". M. Secrestová - Bouřlivý život a velká láska Salvatora Daliho J. Chalupecký - Příběh Vladimíra Boudníka Milan Knížák - K výstavě ve vysočanském Lidovém domě V. Pivovarov - odpověď M. Knížákovi Hugo Kočár - recenze knihy Mikoláše Chadimy Dokument: dopis Tomáše Schilly redakci Rudého práva 96 [pageend98]PATERNOSTER vychází ve Vídni čtyřikrát do roka Odpovědná redaktorka Jana STÁRKOVÁ Redakční rada: Zbyněk BENÝŠEK, Vratislav BRABENEC, Eugen BRIKTIUS, Václav HAVEL, Martin HYBLER, Ivan JIROUS Jiří NĚMEC, Vlasta TŘEŠŇÁK, Paul WILSON. Redakce, administrace a distribuce: PATERNOSTER c/o Benýšek Zinnergasse 27/1/3, 1110 Wien, Oesterreich. Administrace pro USA a Kanadu": Milan Daler, 30-69, 43 rd Street, ASTÓRIA, New York, N.Y. 11103 USA. Administrace pro Austrálii: Vladimír Adamec, 11/2 Stenhouse Av. Brooklyn Vic. 3025, Australia. Roční předplatné: Evropa 28 DM, USA a Kanada 19 US dol., Austrálie 24 Austr. dol. /do zámoří jen letecky/ Plaťte laskavě Eurošekem, osobním šekem, převodem na bankovní konto /v těchto případech zvyšte platbu o 6 DM na bankovní po- platky!/ a dále Mezinárodní poštovní poukázkou nebo v hotovosti na adresu administrace. Bankovní spojení: ZENTRALSPARKASSE UND KOMMERZIAL- BANK WIEN, Schottenring 1, Konto Nr. 601 441 405 - Paternoster, nebo OESTERREICHISCHE POSTSPARKASSE WIEN, P. S. K. Konto Nr. 7993.024 - Paternoster. Čtenáři v Československu dostávají Paternoster zdarma Veškeré příspěvky autorů a o autorech žyících v Československu jsou tištěny zásadně bez jejich vědomí a jakékoli účasti. Žádáme příslušné orgány, aby toto prohlášení vzaly na vědomí. PATERNOSTER, Kleine revue für Kunst und Kritik, erscheint vierteljährlich. Herausgeber und Eigentümer: Zbyněk Benýfek, Zin- nergasse 27/1/31, A - 1110 Wien, Oesterreich. [pageend99]Na splín je Charlie a ne plyn [pageend100]