Slávek Popelka před soudem V úterý 31. 10. proběhlo v budově městského soudu v Brně za účasti asi 50 přátel obžalovaného hlavní líčení ve věci Slávka Popelky, obžalovaného z přečinu proti veřejnému pořádku podle zákona o přečinech. Tohoto přečinu se měl Slávek Popelka dopustit tím, že vyzýval prostřednictvím letáků občany k účasti na manifestaci proti výstavbě koksárny ve Stonavě, « a to 5.10. v Českém Těšíně a 6.10. v Brně. Zástupkyně prokuratury považovala tento přečin za prokázaný a vzhledem k tomu, že Slávek Popelka byl za podobnou činnost již třikrát trestán, navrhla trest v horní polovině trestní sazby ve II. NVS. Obhájce JUDr. Jiří Machourek suverénně vyvrátil všechny argumenty obžaloby a přesvědčivě dokázal, že skutku se mohl dopustit na základě předložených důkazů kdokoli jiný. Poté samosoudkyně JUDr. Maríe Minářová vydala usnesení, kterým zastavila trestní stíhání Slávka Popelky pro nedostatek důkazů a rozhodla o jeho propuštění z vazby, ve které se Slávek Popelka nachází od 5.10. Proti oběma usnesením podala zástupkyně městské prokuratury na místě stížnost a o věci rozhodne krajsky soud. * [pageend1]