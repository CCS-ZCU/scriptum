VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 126 Říjen 1964 NOVÉ NEBEZPEČÍ. Pád Nikity Chruščova vyvolal silný ohlas ve světě. Rudá Čína se otevřeně raduje z jeho porážky a pekinská vláda si pospíšila s blahopřáním nové vladařské dvojici. Západ se prozíravě zdržuje v projevech a vyčkává napjatě věcí příštích. Snad největším překvapením — zvláště v Kremlu — je reakce komunistických stran jak ve svobodných, tak i v porobených zemích. Ze svobodného světa požaduji komunistické strany na př. Francie, Itálie, Norska, vysvětlení Moskvy, proč byl Chruščov smeten a jejich nesouhlas přiměl nové vedení, aby se prozatím mírnilo ve svém napadáni padlé veličiny. Komunistické strany za železnou oponou se netají obavou, že změna by mohla znamenat pokus o návrat k stalinismu. Za Chruščova se jim přece jenom lépe dýchalo, teror povolil a dokonce se začaly otevírat zamčené brány do světa. Jeho pád nastal ve chvíli, kdy satelitní vlády doufaly v obnoveni zpřetrhaných styků se západem, kulturních i hospodářských. Chruščov byl obžalován z velkých hospodářských a politických neúspěchů. Doma způsoboval zmatek svými přenáh- lenými plány centralisace a pak zase decentralisace kontroly domácího hospodářství. Úpadek v zemědělství chtěl vyřešit obrovským pionýrským dobrodružstvím na Sibiři, kde panenská půda měla být zázračně proměněna v kukuřičné a pšeničné lány dle vzoru americké lowy, ale skončilo to loni katastrofálně, takže Sověty se pak zachraňovaly nákupem obilí na západě. Po každém neúspěchu vrhal se Chruščov do nového podnikáni, na př. neúspěchy v zemědělství chtěl napravit zavedenim obrovské výroby umělého hnojivá. Pro hospodářský útisk satelitních zemí ovšem nenašel východiska. Československo mělo nadále nést těžké břemeno zásobování a zbrojení Kuby, zemí latinské Ameriky, Afriky a Asie. Velkým politickým fiaskem byla Kuba, kde Chruščov hazardoval a prohrál. Největším dnešním nebezpečím je jeho spor s Rudou Čínou, který hrozil rozdvojit komunistické světové hnuti. Osobní nepřátelství s Mao-tse-Tungem se vystupňovalo, Chruščov se dostal do slepé uličky, a sovětské presidium to vyřešilo jeho násilným sesazením. Soudí se, že vláda dvou nástupců je dočasná, že buď Břežněv nebo Kosygin, nebo někdo třetí zvítězí. Tato změna sotva nám přinese něco dobrého. Na našem boji se nic nemění. Československá národní rada americká trvá na svých zásadách a ve svém předsevzetí vytrvá. MEMORANDUM DEAN RUSKOVI. Československá národní rada americká podala dne 10. října státnímu departmentu ve Washingtoně memorandum, ve kterém znovu udává hlavní námitky proti jakémukoli obchodování a sbližování se s pražskou vládou za existujícího stavu. Je nám známo, že Praha vyčkává až po presi- dentských volbách, aby zahájila prostřednictvím obchodní delegace kroky ke zlepšení zahraničního obchodu se Spojenými státy. Názor ČSNRA je vyjádřen zásadou: No trade without concessions. Podmínkou k uzavření jakékoli smlouvy s pražskou vládou musí být reciprocita a ústup s komunistické strany. Obchodních smluv má být plně využito k uvolňování pout československých občanů, a i kulturní styky mají sloužit tomuto cíli. Rada souhlasí se senátorem Thomas J. Doddem, který nabádá vládu: “Nechť je zahraniční obchod se satelity ve službách svobody. Máme odměňovat každý důkaz národního osamostatněni a viditelné zlepšení v domácím uvolňování; za to opáčný směr v satelitech máme pokutovat omezováním obchodu a úvěru.” Máme sledovat humanitní, kulturní a hospodářské cíle. Jako první požadavek humanitní je propuštění a rehabilitace politických vězňů nekomunistů, náboženská svoboda, volnost pohybu za hranice a možnost vystěhování, zvláště členů rozloučených rodin. Nezbytným požadavkem kulturní dohody je připuštění všech amerických a krajanských časopisů do Československa; dále dovolení nekomunistům studovat na západě, atd. Při každém jednání máme trvat na zrušení nemožného cla a připuštění dárkových balíčků potravin a obnošeného šatstva. Těžce neseme vydírání pražské vlády na amerických příbuzných ve formě Tuzexu a nelidské přezírání životních potřeb československých občanů. Též se nikdy nesmíříme s tím, aby komunistický režim si přisvojoval dědictví ze Spojených států, nakládal libovolně s poslední vůlí amerických občanů a vyplácel československým dědicům jenom díl •— někdy malý díl — z amerického odkazu. Trváme na tom, že komunistická vláda musí v základních bodech, zde vytčených, zjednat nápravu než se bude s ní vyjednávat o zlepšení obchodních a kulturních styků. SLOVENSKÉ NÁRODNÍ POVSTÁNÍ. “Lidská sláva, polní tráva,” v případě Nikity Chruščova se přísloví osvědčilo, neboť necelé dva měsíce od jeho slavnostního vystoupení v Banské Bystrici byl sesazen. Zajel si v létě na Slovensko, aby zlovolně zkreslil události a pokračoval ve lži, že prý povstání bylo komunistickou záležitostí. V Chicagu mu odpověděli Američané československého původu dne 3. října na velké důstojné manifestaci ve velkém auditoriu Morton West High School v Berwynu. Pořadatelský výbor Commemorative Committee of the Slovak National Uprising, za spoluúčasti Československé národní ČEHO JSME DOSÁHLI. Odpověděli jsme Novotnému a Chruščovu na chicagské oslavě slovenského povstání (str. 1—2). Odeslali jsme memorandum na Department of State a členům kongresu (str. 1). Zúčastnili jsme se mezinárodního bazáru v Chicagu (str. 13). Uvítali jsme dva nové členy do předsednictva za Slovanskou podporující jednotu státu Texas (str. 10). [pageend1]VESTNIK OCTOBER 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois rady americké, postaral se o imposantní úpravu jeviště a o bohatý program. Již to, že večer byl zahájen poselstvím presidenta Lyndon B. Johnsona, býv. presidentů Eisenhowe- ra a Harry S. Trumana, prohlášením starosty města Richarda Daleyho, že večera se zúčastnil guvernér státu Otto Kerner a Lt. guvernér Samuel Shapiro, mluví o významu této události. Dále vzpomenuli slovenského povstání krásnými projevy senátor Paul H. Douglas a Roman Hruška. V Congressional Record senátoři Hubert H. Humphrey, Claiborne Pell, Frank J. Lausche a Everett Dirksen, a členové kongresu Edw. Derwinski, Bernard Grabowski, Edna Kelly, Leonard Farbstein, Glenn Cunningham, Frances Bolton a Clement J. Zablocki vzpomenuli slovenského povstání, současně 28. října, a s velkým uznáním zhodnotili význam Masarykovy republiky. Hosty uvítal předseda pořádajícího výboru p. Štěpán Pa- pánek. Poselství četl Ronald Papánek. Ceremoniářem byl R. Fraštacký z Kanady. Oslavy se zúčastnili dva členové někdejší americké vojenské mise vyslané k povstání, John Schwartz a Kenneth Lain. Promluvili: Dr. G. M. Dimitrov, předseda Shromáždění ujařmených evropských národů, Lt. Gov. Shapiro, guvernér Kemer (zdůraznil přínos přistěhovalců Americe), pluk. John Slezák, podtajemník národní obrany ve vládě presidenta Eisenhowera (část řeči uvádíme) a za ČSNRA Vlasta Vrázová. Široký obraz povstáni a jeho dobový rámec, podrobnosti vojenských postupů i opatření civilních, velikost nadšení a rozsah obětí, záludnost sovětské vlády a jejich vojenských činitelů nakreslil výrazně ve své řeči přímý účastník povstání, generál Dr. Mikuláš Ferjenčík. Celým jeho líčením těch velkých dní vine se věrnost k demokratické republice, úzkostlivá starost o čisté jméno národa, o to, aby se neposkvrnil křivdami, jež páchal režim, aby celému světu ukázal, že nechce mít nic společného s kterýmkoli druhem fašismu. “Byli jsme odchovanci demokratického Československa, a proto jsme na republiku nikdy nezapomněli. Povstání bylo jasným projevem, že lid si přeje návratu do společného státu a že dovede svou svobodu bránit. Všichni byli vedeni přesvědčením, že jednotlivec může zahynout, ale národ musí žít.” Druhým přímým účastníkem povstání je Dr. Jozef Lett- rich, předseda Slovenské národní rady a budovatel a hlava podzemního hnutí. Ač obecenstvo pozorně sledovalo slova řečníků, pro pokročilost doby Dr. Lettrich se omezil na citaci. Žel, nedošlo k vyslechnuti jeho závažného rozboru, bylo nám však ústně řečeno, že referát vyjde tiskem, za což se přimlouváme. Dr. Behárka zakončil program poselstvím k domovu. Velmi pěkným obohacením večera byl krásný zpěv slovenského smíšeného sboru Zory, jehož dirigentem pro tento večer byl John Gološinec, za války neúnavný pracovnik, po 25 let stálý dirigent Zory, a dodnes člen předsednictva ČSNRA jako její právní poradce. Oslava byla zakončena čs. hymnou. Z večera si každý odnášel silný dojem z projevů lásky a víry v obnovení Československé republiky. VĚSTNÍK ŘÍJEN 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 PLUK. SLEZÁK O SLOV. POVSTÁNÍ. Někdejší podtajemník armády ve vládě presidenta Eisenhowera, pluk. John Slezák, s hlubokým procítěním vzpomínal svůj rodný kraj na Podjavořině. “Jiní Vám řeknou podrobněji o průběhu povstání, o hrdinném boji povstalců proti šesti německým divisím, chtěl bych Vám vylíčit osobní dojmy své neteře, tehdy sedmnáctileté, dnes žijící ve Švéd- sku. kam uprchla po komunistickém puči.” “I ten nejskromnějši popis,” píše mi ve svém dopise, “musí vyprávět o statečnosti, odvaze a zoufalém vytrvání v boji o předem ztracenou věc. Koncem srpna 1944 jsem poprvé v životě slyšela kulomety. Bylo to brzy ráno a zvuky mi připadaly jako když se sype kamení, zvuky nevinné, i když oznamovaly blízkou smrt tisíce chlapců, i žen a dívek.” “Tatíčka v těch dnech jako by v rodině nebylo. Neviděla jsem ho jen někdy v noci. Vím, že v prvních dnech věřil v budoucnost povstání, ale brzy nás začal připravovat na zklamání. Stával s námi v noci na zahradě a společně jsme poslouchali, zda neuslyšíme konečně zvuky spojeneckých letadel. Chtěli jsme slyšet ujištění, že nejsme sami. I vytoužených zbraní bylo málo a jen z času na čas. Nevěděli jsme ještě o dohodě, která nás nechala celkem odkázané na pomoc ruské a partyzánské armády. Ještě jsme neztratili naději. Otec, Ty víš, že byl důstojníkem tělem a duší, inteligentní a prozíravý, brzy zjistil, jaká je situace, věděl, že naše povstání je odsouzeno k zániku, ale byl ochoten bojovat až do hořkého konce, který přišel koncem října.” “Rada slovenského národního povstání byla nucena ustoupit na Donovaly na Starých Horách, kam jsme i my následovali tatíčka. Vyprávěla jsem Ti o strašném krveprolévání v úzkém údolí Starých Hor, kde zdánlivě nekonečná řada pěších vojáků, vozů, koní, i civilního obyvatelstva byla odstřelována kulomety z nízko letících německých stíhaček, a kdy ani otec nemohl nám dát jinou ochranu než otevřenou náruč a ujištění, že Bůh je ještě s námi.” “A to smutné ráno 28. října, kdy se Rada povstáni rozpustila a bylo rozhodnuto, že se armáda rozdělí na partyzánské jednotky, které na vlastní pěst’ budou pokračovat v guerilovém boji. Otec měl skupinu svých věrných, s kterou jsme i mamička, Štefan a já prodělali ústup na Prašivou (v Nízkých Tatrách) a nakonec po skutečně velkých fysických a ještě větších duševních útrapách, i rozdělení naší trupy, kdy otec se od nás rodiny odpoutal a sám s hrstkou statečných mužů pokračoval dál do lesů, kde se později spojili s jinými skupinami.” "Víš, myslila jsem si, že nic z té doby nikdy nezapomenu, ale zapomněla jsem. Nepamatuji se na jména lidi, kteří byli skutečně důležitými činiteli v povstání. Vím, že tatíček měl velmi důležitou funkci, byl velitelem žandárské části naší armády a musil zapříčinit Němcům mnoho nepříjemností, když na jeho hlavu vypsali 200,000 korun odměny. Nás — maminku a mne -— zachránilo od represálií se strany německé jen svědectví otcových věrných, že ho viděli ve společném hrobě.” “Otec žil celý svůj život pro Republiku a po únoru 1948 ani nedokázal žádný jiný život přijmout. Však víš, už od Mnichova, myslím od separace Slovenska od Čech, pracoval s podzemní organisací. Neznám však jména těch statečných lidí, nikdy jsem je z bezpečnostních důvodů neznala, 2 • VĚSTNÍK [pageend2]a byla jsem tehdy velmi mladá. A za povstání pracoval ve dne v noci, i když brzy viděl, že dny povstaleckého odboje jsou spočítané a naše věc ztracená.” Pluk. Slezák končil anglicky slovy: “Slovenské národní povstání mělo velký politický, vojenský, i morální význam pro Slováky, Československou republiku, i pro Spojence, za cenu velkých obětí na životech a majetku. Jsem hrdý, že povstáním, kterého dnes vzpomínáme, Slováci znovu zpečetili solidaritu s demokratickým světem a účinně přispěli k vítězství spojeneckých zbraní. Jsem hrdý na to jako Američan a jako Slovák.” PROSLOV VLASTY VRÁZOVÉ ZA ČSNRA NA OSLAVĚ SLOVENSKÉHO POVSTÁNÍ. Dvacet let je tomu, ale nezapomíná se — a zapomenout se nesmi. A jak také by se mohlo zapomenout na události tak kritické a kruté? Onoho léta r. 1944 ve Spojených státech válečné napětí se stupňovalo. Dívali jsme se úzkostlivě dvěma směry: na Evropu, k břehům Francie, kde se vylodilo naše americké vojsko, a směrem opáčným, k Pacifiku, kde se sváděly strašné boje o dosud bezejmenné ostrovy a ostrůvky, které najednou se stávaly pro nás nesmírně důležité a které si vyžádaly tisíce mladých životů. Pokud jsme měli zprávy z Čech, byly tragické: po Hey- drichiádě další a další oběti hynuly v koncentračních táborech, i na popravišti. Hitler sliboval, že VYHLADÍ český národ. A tu vyšlehl plamen vzdoru na Slovensku a žár toho ohně rozžehl celý obzor, až do daleka a do budoucna! Byla to zpráva neuvěřitelná! Slovensko povstalo a volá do zbraně! Celý národ nastupuje do boje aniž by hleděl na velkou přesilu nepřítele. Bouří se proti bezpráví a protestuje, že byl zatažen proti své vůli na nepřátelskou stranu a že věří ve spravedlnost svého boje. Naše radost se střídala s úzkostí. Zaradovali jsme se nad prohlášením Slovenské národní rady dne 1. září 1944, že slovenský národ jde do boje nejen za svou svobodu, ale i za Československou republiku, že nastupuje s československým praporem. Pak neurčité zprávy z válečné fronty utvrzovaly naše obavy, že slovenský národ se sice hrdinně brání, ale pomoc že mu nepřichází. Teprve po dlouhé době, vlastně až po válce, jsme se dověděli holou pravdu: že pomoc Spojenců selhala úplně. Spojené státy sice chtěly pomoci, ale nemohly — Sověty mohly, ale nechtěly. Jakmile Moskva zjistila, že se nemůže zmocnit povstání, nechala slovenské spojence na pospas drtivé německé přesile. Po dvou měsících bojů, slovenský vojenský odpor byl poražen a povstalci ustoupili do hor, kde za kruté zimy se skrývali, odkud ještě útočili a bojovali až do konce války. Dlouho jsme v Chicagu nevěděli, že přítel nám blízký, nadšený organisátor ČSNRA, prof. Jaroslav Míčan, učitel češtiny na Harrison a Farragut High School, se též zúčastnil povstání. Byl s americkou misí v Itálii a bez svolení svého velitele se vydal s americkou skupinou k povstalcům. Nemohl se dočkat své rodné zemi. Prohlašoval nám již v Chicagu, že chce být mezi prvními ve svém rodišti, v Praze. Dostal se až na Slovensko, zúčastnil se povstání, pak ústupu do hor, kde byl dopaden, odvlečen a popraven. My bývalí jeho spolupracovníci v ČSNRA vzpomínáme dnes vděčně svého milého přítele, Jaroslava Míčana. Dnes vzdáváme poctu VŠEM obětem hrdinného slovenského povstání. Neobracejme se však JEN k minulosti ve svém smutném vzpomínání. Byla by to pocta hluchá, bez ozvěny, pocta nehodná tak velkých obětí. Na ty se odpovídá jedině činy. Důvěra za důvěru. Jsme vděčni slovenskému národu za projev důvěry v budoucí Československou republiku, kterou svou krvi pomáhal křísit k novému životu. Povstáním slovenský národ promluvil jasně, že chce opět žit ve společném státě — a to nás všechny zavazuje i do budoucna. Tuto zásadu — tuto důvěru slovenského lidu — musíme bránit zde v Americe před apatií, nečinností, rozštěpěním i rozvratem ve vlastních řadách. Ostatně hlavním posláním ČSNRA je sdružováni krajanů za společným cílem; tak to mu bylo v první i druhé světové válce, tak je tomu i dnes ve studené válce. Zásady jsou nám určeny stanový a hned v úvodu se praví jako bod první: My američtí občané čs. původu, věrni tradičním americkým zásadám spravedlnosti a demokratického řízení státu z vůle lidu a pro lid, věrni zásadám jednoty Čechů a Slováků v jednotném samostatném státu československém, uznáváme nutnost spolupráce a účasti všech složek krajanského lidu ve Spojených státech.” V tom smyslu chápeme dnešní slavnost, v tom smyslu se zavazujeme k další práci do dalších let, nejen na slavnostech, jako je dnes — ale i za šedých dnů všední práce, a na dlouhou dobu, kdy přechodné neúspěchy budou možná kalit naše naděje a kdy boj se snad bude zdát nekonečně dlouhý. Československá národní rada americká vytrvá — jako až dosud. Věříme, že důvěra si zasluhuje důvěru, že láska jen láskou se splácí. Tak my v ČSNRA rozumíme hrdinnému slovenskému povstání za svobodu a za Československou republiku a tak chápeme svoje poslání amerických občanů. Přejeme si, aby československý lid se těšil té stejné svobodě jako my zde ve Spojených státech. Slibujeme, že nic nás neodvrátí od této cesty za společným ideálem. STATEMENT OF OWNERSHIP, MANAGEMENT AND CIRCULATION 1. Date of filing: October 30, 1964. 2. Title of publication: Věstník. 3. Frequency of issue: Monthly. 4. Location of known office of publication: 4125 West 26th Street, Chicago, Cook, Illinois 60623. 5. Location of the headquarters or general business offices of the publishers: Same. 6. Names and addresses of publisher, editor, and managing editor: Publisher—Czechoslovak National Council of America, 4125 West 26th Street, Chicago, Illinois 60623; Editor—Miss Vlasta Vraz, 2101 S. Elmwood Ave. ’Berwyn, Illinois; Managing Editor—Miss Vlasta Vraz, 2101 S. Elmwood Ave., Berwyn. Illinois. 7. Owner (If owned by a corporation, its name and address must be stated and also immediately thereunder the names and addresses of stockholders owning or holding 1 percent or more of total amount of stock. If not owned by a corporation, the names and addresses of the individual owners must be given. If owned by a partnership or other unincorporated firm, its name and address, as well as that of each individual must be given.) None. 8. Known bondholders, mortgagees, and other security holders owning or holding 1 percent or more of total amount of bonds, mortgages or other securities. None. 9. Paragraphs 7 and 8 include, in cases where the stockholder or security holder appears upon the books of the company as trustee or in any other fiduciary relation, the name of the person or corporation for whom such trustee is acting, also the statements in the two paragraphs show the affiant’s full knowledge and belief as to the circumstances and conditions under which stockholders and security holders who do not appear upon the books of the company as trustees, hold stock and securities in a capacity other than that of a bona fide owner. Names and addresses of individuals who are stockholders of a corporation which itself is a stockholder or holder of bonds, mortgages or other securities of the publishing corporation have been included in paragraphs 7 and 8 when the interests of such individuals are equivalent to 1 percent or more of the total amount of the stock or securities of the publishing corporation. 10. This item must be completed for all publications except those which do not carry advertising other than the publisher’s own and which are named in Sections 132.231, 132.232, and 132.233, Postal Manual (Sections 4355a, 4355b, and 4356 of Title 39, United States Code). A. Total No. copies printed (net press run) B. Paid circulation. 1. To term subscribers by mail, carrier delivery or by other means. 2. Sales through agents, news dealers, or otherwise. C. Free distribution (including samples) by mail, carrier delivery, or by other means. D. Total No. of copies distributed. (Sum of lines Bl, B2 and C) Average No. Copies Each Issue During Single Issue Preceding Nearest To 12 Months Filing Date 3200 3300 2850 2800 none none 350 367 3200 3167 I certify that the statements made by me above are correct and complete. VLASTA VRAZ (Signature of editor, publisher, business manager, or owner.) VĚSTNÍK • 3 [pageend3]VÁCLAV LÁSKA: VÍTĚZSTVÍ V CHILSKÝCH VOLBÁCH. Rozhodně vítězství křesťanského demokrata senátora E. Frei-e převahou 400,000 hlasů nad socialistou-komunistou senátorem S. Allendem naplnilo jásotem nejen Chile, ale i celou latinskou Ameriku, nehledě ani na ostatni demokratický svět a to tím spíš, že jeho soupeř se zdál velmi silný a jistý svým vítězstvím a že tyto volby jsou vlastně tě- žiskem kontinentální bitvy mezi demokracii a komunismem. Zajisté, že k úspěchu částečně přispěla Castrova sestra Juana, která právě v předvolební době promlouvala z Argentiny k chilskému obyvatelstvu, upozorňovala na stav do něhož přivedl Kubu její bratr komunista Castro, kterého kandidát Allende sliboval následovat. Domníváme se však, že hlavní zásluhu o úspěch má jarní převrat v Brazílii, který odstranil nebezpečí komunismu, hrozící převzít moc. Tato událost měla rozhodující vliv na celou Jižní Ameriku a ovšem ovlivnila i chystané volby v Chile. Tímto vítězstvím utrpěl komunismus v poslední době celkem pět velkých porážek oproti vítězství Castra roku 1959, které mu aspoň na počátku poskytlo slibné vyhlídky k dalšímu pronikání do Ibero-Ameriky, kdy skutečně se tam těšil Castro-komunismus značné přízni hlavně pro domnělé osvobození Kuby od hospodářské závislosti na Spojených státech. Castro nenechal tyto možnosti nevyužity. Pravda o tom, do jaké bídy Kuba upadla a do jaké ještě horší politické závislosti na Sovětském svazu, pomalu pronikala do těchto zemí, a tak místo úspěchu se dostavily porážky komunismu a sice první ve Venezuele, kde se mu nepodařilo ani porazit presidenta Betancourta, ani překazit volby jeho nástupce; druhá byl ústup Chruščeva z Kuby v krisi v r. 1962, třetí převrat v Brazílii, čtvrtá konference Organisace amerických států, která skoro jednomyslně odsoudila Castra, a konečně pátá porážka je vítězství demokracie v chilských volbách. Byly i menší neúspěchy v Bolivii, Kolombii, Peru a jinde, ale co je nejzajímavější, že zklamaly obé hlavní komunistické taktiky: t. j. revoluční, pomocí ozbrojeného povstání, i koexistenční, t. j. převzetí moci mírovými prostředky. Neúspěch této druhé byl tím významnější v Chile, poněvadž volební bitva se dála za podmínek, které komunisté pokládali za nejpříznivější. Tím byl ovšem poražen hlavně Chruščev se svou taktikou mírového pronikání, ještě víc než Mao nebo Castro, ale ani jejich revoluční taktika, na př. ve Venezuele, se nesetkala s úspěchem. Nehledě na tyto rozdíly taktické chilská porážka přinutí hispano-americké komunisty k zpytování svědomí a k zevrubnému rozboru situace na této pevnině, která se tak značně změnila od té doby, kdy Castro se dostal k moci. Tenkráte v očích Středo a Jihoameričanů slavil úspěchy. Přesvědčili se teď, že jejich iluse zkomunisovat latinskou Ameriku v krátké době nebyla postavena na vážném a realistickém základě, a je jisté, že mezi nimi vznikne polemika o revisi method a taktiky a ovšem o tom, kdo a proč porážky zavinil, a jak znovu začít a prohloubit boj, když ani taktika násilí, ani mírových prostředků nevedly k cíli. Ovšem toto zpytování svědomí nebude dlouho trvat, abychom mohli počítat s delším oddychem. Komunisté dovedou rychle uznat svoje chyby a dá se tedy očekávat nová taktika boje; jaká, je prozatím těžko říci. Jsou však někteří pozorovatelé, kteří se domnívají, že to bude asi systém italských komunistů, nějaká pozměněná mírová taktika, totiž získávání stran socialistické a demokratické k tomu, aby se tlačilo na vládu k plněni volebních slibů, s oporou lidu, který se stává netrpělivý a bude naléhat, aby vláda šla stále víc do leva až se nakonec stane zajatcem komunistů pomocí koalice se socialisty. Při tom se nebude útočit na církev, bude se tolerovat náboženství, dá se svoboda uměleckého vyjádření a jiné demokratické ústupky. Ať se však úsilí komunistů vyvine jakkoli, je jisto, že prozatím utrpěli tolik významných porážek, že je možno říci, že se toto nebezpečí značně od kontinentu oddálilo. A možno očekávat při snaze ibero-amerických vlád vyřešit vnitřní problémy co nejrychleji, aby se uspokojily požadavky obyvatelstva po půdě a zvýšení životní úrovně, za pomoci Spojených států i Evropy, která se v poslední době stále víc o tuto oblast zajímá, že nebezpečí bude odstraněno docela v ne tak daleké budoucnosti. ŘÍJEN V ČESKOSLOVENSKU. Největší událostí bude samozřejmě ohlas na odstranění Nikity Chruščeva a jeho vlivu v Sovětském svazu. Tento krok vzbudil nelibost mezi satelitními státy, dokonce Československo, Maďarsko a Polsko reagovaly pochvalnými projevy o něm. Komunistické strany Francie, Dánska, Itálie a Norska žádají vysvětlení důvodů a způsobu, jakým byl Chruščev odstraněn. Noví vládci v Moskvě nečekali takovouto reakci a zmirnili obviňování a pomlouvání Chruščeva. Hlavním důvodem prý byl způsob, jakým Chruščev vyvolával mezinárodní krize, (Kuba a Berlin); nezodpovědnými projevy jako “my vás pohřbíme”, “máme největší bombu, která může zničit celý svět” atd. ztěžoval situaci tak zvané koexistence. Rozhodoval suveréně o věcech, o kterých se měl radit s presidiem nejvyššího Sovětu atd. Zavinil krizi potravinářského průmyslu a musel nakoupit 12 milionů tun obilí. Ve skladech mu leží za 2 miliardy spotřebního zboží, které domácí obyvatelstvo nechce kupovat, a africké národy odmítají zdarma jako hospodářskou pomoc. Avšak největší jeho potíží byl spor s Rudou Čínou. Dne 15. prosince měla se sejit konference všech komunistických stran světa, aby odsoudila Čínu. Účast na tuto konferenci přislíbilo pouze 9 komunistických stran, a Chruščevovi hrozila zahanbující porážka. Spor s Čínou byl hlavním předmětem diskuse v čs. komunistickém tisku, který tvrdí, že jsou to zájmy o mocenské sféry vlivu a konkrétně i zájmy územní, vyplývající z pozic čínského velmocenského nacionalismu, jak to tvrdí Zdeněk Mlynář v Kulturní tvorbě č. 37. I když je nepřímo známo, že Číně šlo o získání tajemství výroby atomové pumy a většího podílení se na rozhodování v řízení mezinárodního komunistického hnuti, Čína k zesílení svých posic, požaduje navrácení bývalého území, které jí bylo uzmuto carským Ruskem a dále žádá navrácení území státům střední a východní Evropy, jako je část Finska, navrácení samostatnosti Litvě, Estonsku a Lotyšsku, navráceni polské Ukrajiny, čs. Podkarpatské Rusi, rumunské Besarabie, kterých se Sovětský svaz za posledni války zmocnil. Tytó požadavky našly tiché, ale zato velmi vřelé sympatie u satelitních států, a Sovětský svaz bude mít těžkosti je potlačovat bude-li dále pokračovat ve sporu s Čínou, nebo prosazovat antikolonialismus, protože sám je dnes největší koloniální mocností světa. Zdeněk Mlynář říká, že územní požadavky Číny by bylo něco jako starověk nebo počátek novověku, kdy prý se rozdělovalo území mezi “bohaté” a “chudé” národy. Jeho článek prý však napsal na popud anonymního dopisu, ve kterém bylo uvedeno: "Proč nehovořit přímo a neříci upřímně: Byli jsme fanatici, blbci, věřili jsme na slovo vyloženým neskutečnostem . . .”1 když odstranění Chruščeva může být zadostiučiněním Rudé Číně, odpíráni otrocké poslušnosti Moskvě bude v satelitních zemích sílit, ať už je vedení v Moskvě jakékoliv. 4 • VĚSTNÍK [pageend4]ČECHOSLOVÁCI NA CESTÁCH. ZPRÁVA LIDOVÉ DEMOKRACIE, Praha, 13. října: Jezdilo jich letos po jugoslávských silnicích hodné, jezdili nejpomaleji ze všech národů, neboť jim v zahraničí neplatí pojištění proti havarii. Tak píše Kulturní tvorba, čís. 39. “Skromně tábořili mimo kempinky, rozdělávali ohně a vařili si na nich z našich konserv. Byli většinou “švorcáci”, u pump si zakazovali umýt přední skla, aby nemuseli dát zpropitné. V zemi, která nás přijímá velkoryse jako málokterá, jsme mnohdy nuceni stát v trapných rozpacích, skrb- licky si odpírat nebo — braťkovat. Vzpomínáte si na brať- ky z Bosny, ty dobré, opálené hranáče, kteří s krámkem zavěšeným na krku nám prodávali zrcátka, hřebínky, šněrovadla atd. ? Jugoslávie udělala veliký pokrok, ale o tolik se úlohy přece zas nevyměnily, aby nám bylo zapotřebí hrát tuto roli.” HNĚV NAD ANONYMEM — ANEBO KDO JE NA TOM HŮŘE. V 33. čísle Lidových novin Ivan Klíma se rozčiluje nad tím, že děti musí nosit do sběru starý papír. Zesměšňuje tyto kampaně a vidí v nich dokonce škodlivý zjev, atd. Redakce LN dostala nato anonymní dopis, který uveřejnil Ludvík Veselý a který zaznamenal řetězovou odezvu. Pisatel anonymu napadá všechny kulturní pracovníky a umělce, a říká mimo jiné: “Vám se zdají poplatky v osvobozené domácnosti za úklid bytu příliš veliké. Kdo je pohodlný, ať si sám po sobě uklidí, nebo ať za tuto službu platí. Byly doby, kdy si líné paničky za pár korun držely služky. Dnes jim však už odzvonili. Myslím, že jste se příliš brzy odtrhl od mas. Člověk žasne nad drzostí, za jaké výtvary se dnes lidé nechávají z veřejných prostředků živit. Na jednom zámku prý si spisovatelé žijí velkopanským životem, a to na úkor našeho lidu. Ubytování mají přímo baronské. Za obnos ve výši poplatku za oběd v závodní jídelně se jim poskytuje jidlo rovnající se obědu v hotelu Jalta v Praze. Občas prý se tam konají hostiny, při kterých se představitelé “svědomí národa” ožerou jako Dánové. Jinak se tam nemusí nic dělat, jen tu a tam se vedou žabomyší spory. Občas si vyrazí na “studijní cestu” za hranice, napíší o tom reportáž, která opět něco vynese a jde to dál. Tito lidé nemají ani ponětí o tom, co je to opravdová práce, co je to krumpáč, vidle. Co je to sedět v továrně u šicího stroje za 1000 kčs. měsíčně, jíst ve špinavé kantýně hnusné blafy a při tom vědět, že to tak bude celý život. Jak mohou tito lidé psát o životě?” Karel Fabián se v Lidových novinách rozhořčeně ohrazuje proti otištění tohoto anonymního dopisu, i proti tomu, že se o něm vůbec polemisuje. Anonymní dopisy patří vždy do koše, ale ani argument, že mnohdy čestní lidé nemohou být v daném prostředí stateční, protože by jim to třeba zlámalo vaz, nemůže být brán v úvahu. Fabián říká, že se mu též leccos nelíbí, na příklad: “Že dostanu do schránky kádrový dotazník, abych o svém sousedovi, kterého mám nebo nemám rád, napsal, co si o něm myslím. To mám vždycky pocit vnitřního zvracení, že se někdo ptá lišácky mne, místo aby se zeptal rovnou toho souseda či příslušných orgánů, které jsou na tyto věci zařízeny a pravděpodobně musí existovat tak dlouho, dokud bude existovat na světě zlo jménem stát. . . . Vyvracet tuto sprostotu, jež byla o spisovatelích napsána, by znamenalo zařadit se do houfu samiček divočáků,” pokračuje Fabián, a říká: “Považuji za ostudu, musi-li u nás 95 procent spisovatelů být v zaměstnání a starat se o svou obživu i jinak než psaním. S tím bychom jako na světový trh veřejného mínění zrovna chodit nemuseli! Výrobním prostředkem spisovatele je jeho mozek, tužka a papír, který obyčejně není k dostání. Spisovatel v první řadě nese nejen krásu, ale i tíhu politické myšlenky. Rozšiřuje ji a mnohdy je za ní kacéřován a vražděn. Ale o tom se nemá psát, to má každý příslušník národa vědět.” “Výtržnosti v Praze. V neděli 11. října došlo před pasáží Alfa ke rvačce dvou mladíků. Dav, který se shromáždil, je povzbuzoval, zatarasil dopravu. O něco později, v 8 hod. večer, dráždila skupina mladíků psa v autu (policejního?), to přilákalo nové zvědavce a opět byla blokována doprava, a na výzvu orgánů VB (veřejné bezpečnosti), aby se rozešli, došlo k slovním narážkám na VB, vyvěšování kladek u tramvají a zastavení provozu. Skupina mladiků vylezla na lešení před hotelem Tatran, povzbuzovala dav k neuposlechnutí příkazu, a házela na vozy VB kovové spojky. Po neuposlechnutí a slovních výpadech proti VB z řad sroceného davu byli příslušníci VB nuceni použít služebních obušků. Došlo k incidentu, při kterém byli někteří příslušnici i fyzicky napadeni a bylo jim bráněno ve výkonu služby. Bezpečnost zadržela 47 osob, z toho 2 ženy a 14 mladistvých. 10 osob bylo podrženo ve vazbě, 7 vyšetřováno a dalších 30 zadrženo za souhlasu prokurátora Praha I.” Minulé zimy přijela do USA skupina 25 čs. lékařů, kteří též navštívili Chicago. Jeden z nich se rozhodnul požádat o politický osyl a zůstat v Americe, avšak po dvou týdnech změnil svůj úmysl a vrátil se zpět do ČSR. Jak oznamuje pražská Práce, dr. Jaroslav Kreml byl nyní odsouzen na 10 let do žaláře pro špionáž. Prý předával americké tajné službě tajné informace. A. ŠALOMOUN. SVĚDECTVÍ O CELKOVÉ SITUACÍ V ČESKOSLOVENSKU V R. 1964. (Dokončení z minulého čísla) ŽIVOTNÍ ÚROVEŇ VŠEOBECNÉ: Na dokreslení našeho opravdu tureckého hospodářství je letošní ukázka jeho krachu. Prakticky veškeré ceny šly nahoru. Nejhorší je především, že zdražily základní životní potřeby. I četné průmyslové výrobky pro neschopnost ve výrobě byly podstatně zdraženy. Na př. lednička z 2,500 na 4,000 kčs. A při tom musíme stále slyšet o lepším zítřku a o stoupající životní úrovni. Ceny bytů budou rovněž citelné zdraženy. Na př. byt bez ústředního topení, jehož nájem byl 100 kčs. měsíčně, bude stát asi 170 kčs. Byt o 3 pokojích v panelovém domě s ústředním topením bude stát asi 300 kčs. Topení a elektrika stojí měsíčně asi 50 kčs. (uhelné brikety 20 kčs. metrák), plyn asi 100 kčs. (0.40 kčs. m3, elektrický proud 0.80 kčs. kwh.). Ceny nábytku: obývací pokoj asi 10,000 kčs., ložnice je o něco levnější, kuchyně jsou rozličně drahé. V nových panelových domech jsou kuchyně již zařízeny. Skříně ve zdi (klosety) jsou jen v předsíni. Koupelny a toilety jsou oddělené, ale směšně malých rozměrů. Cena rozhlasových přijímačů od 700 kčs. (ale na ty se nic nechytí) do 2,900 kčs. Lednička pro menší domácnost stojí 4,000 kčs. Tak zv. kuchyňský robot s míchači, šlehači a pod. kolem 2,500 kčs. Celoautomatická pračka 6,000 kčs. Ceny těchto technických vymožeností jsou příčinou, že nejsou samozřejmostí pro většinu domácností, jako u vás. Cena aut: tuzemského 44,000 kčs., ruská Volha za 57,000 kčs., Tatra 603 je za 98,000 kčs., prakticky jen pro úřady. V prodejnách se krade, protože prodavači jsou bídně placeni. Boty pánské, bídné jakosti, asi 150 kčs., lepší dámské od 120 kčs., dámské nylonky 30 až 50 kčs., pánské 16 kčs. Šaty pánské v konfekci 800 až 1,500 kčs. Ušití v dobrém saloně 700 až 900 kčs., ale metr dobré látky 300 až 500 kčs. Pánské letní košile 60, s dlouhým rukávem, lepší, 80 až 120 kčs. Ceny potravin: hovězí maso 28 kčs. kg., vepřové 26 až 31 kčs. kg., telecí 32 kčs. kg., není však na trhu. Uzeniny průměrně 40 kčs. kg., uherský salám 120 kčs. kg. Kuřata 18 kčs. kg., kachny 16 kčs. kg., šunka 60 kčs. kg., káva nejhorší jakosti 180 kčs. kg., cukr 9 kčs. kg., kakao 130 VĚSTNÍK • 5 [pageend5]kčs. kg., mouka 3.50 kčs. kg., chléb 2.90 kčs. kg., mléko 2 k č s . litr. Ovoce a zelenina je drahá v sezóně, podstatně dražší mimo sezónu. Ořechů, lískových oříšků a rozinek málo o vánocích. Máslo 38 kčs. kg., sádlo syrové 28 kčs. kg., pomeranče 18 kčs. kg., citrony 12 kčs. kg., banány 17 kčs. kg., 10% pivo 2.50 kčs. litr, vino od 25 kčs. 1. Likéry jsou drahé proto, aby se moc nechlastalo. Rum stojí 80 kčs., lepší likéry mnohem vice. Stejně strašně drahé jsou všechny technické věci v Tu- zexu (radia, televisory, magnetofony a p.). Tam je výhodné kupovat jen potraviny a některé látky na šaty. Zahraniční výrobky prodávané v Tuzexu jsou prvotřídní, je jich ale málo. Ještě něco o Tuzexu a ceně dolaru. Jistě vite, že naše koruna není na světových trzích zaznamenávána. To se pochopitelně projevuje na černém trhu, kde tuzexové bony hrají velkou roli. Výletnikům do ciziny nabízejí banky a Čedok dolar za 36 kčs. To je asi jeho pravá hodnota v poměru ke koruně. Cizinci prodávající tuzexové bony na černém trhu musí si dát pozor na agenty provokatéry. Na to už mnohý lehkověrný doplatil. Není výhodné posílat dolary do Tuzexu na určitou věc. Raději jen na bony, protože jen některé věci tam jsou lacinější. Na př. lepší radio stojí v bonech asi $75.00, Tuzexu však $100.00. LÉKAŘSKÁ PÉČE: Veškeré léčení je v zásadě zdarma až na to, kdo maže ten jede. Lékaři jsou soustředěni do zdravotních středisek nebo poliklinik. T. zv. obvodový systém je hrozný. Několik ulic tvoři obvod a ten je léčen jediným praktickým lékařem. Může to býti ten největší pitomec, musíte k němu i víte-li, že to je hotový funebrák. S odborným vyšetřením, s nemocnicemi a zubními lékaři to není lepší. Jejich pracovní nadšení odpovídá tomu, že to je “zadarmíčko”. Pro ně jsi pouze kusem, jichž mají v čekárně stále plno tak, že jsou s to prohlížet jen přes kabát. Jsi-li skutečně nemocný a muší tě uznat neschopným práce, musí si dávat pozor, aby toho neměl mnohö, protože hned platí v našem socialistickém zřízení za špatného lékaře. Po třech dnech už tě ženou na kontrolu, takže na nějaké léčeni není ani kdy. Ve své blbosti jdeme tak daleko, že i s rukou nebo nohou v sádře, o čemž se ví, že v tom musí býti 6 týdnů, musí se na kontrolu vždy po 6 dnech. Nemáš-li skutečně vysokou horečku, lékař ti do domu nepřijde. Mu s íš do ordinace, i kdybys lezl po čtyřech. Tak “dobře” jsi léčen, jsi-li pracující, ale chudáci staří lidé. Ty už pomalu ani neléčí. Potře- buješ-li prvotřídního specialistu, musiš napřed najit cestu, jak se k němu dostat. Pak musíš mít potřebnou částku na jeho honorář. Nemáš-li takové možnosti, musiš prostě zajít. Oč jsme tedy na tom lépe, než dělník u vás ? V době nemoci dostává zde každý pracující dávky nemocenského pojištění až do 90% čisté denní mzdy. To je pro případ nemoci pěkné zabezpečení. A to je snad to jediné, co lze pochválit. Stejně dobré je zabezpečení pro případ úrazu nebo invalidity. Lékaři jsou zde placeni bídné a možná hůře než nádeníci, práce mají zato nad hlavu. Za těch málo peněz mají však ku podivu auta, chaty a dobře si žijí. Každý má otevřenou ruku, lékař, ošetřovatelka, každý. S ošetřením zubů je to stejné. Některým starým lékařům jsou povoleny soukromé ordinace. Tam je však hrozně nabito, honoráře jsou však tak vysoké, že tam nelze běžně chodit. Do lázní se jezdí na poukaz závodního lékaře. To je úplně zdarma, proto i chudý, má-Ii to štěstí, může se tam dostat. Mimo hlavní sezónu možno si lázně také zaplatit a objektivně řečeno, není to tak drahé, jako dříve, kdy si to mohly dovolit jen zámožné třídy. Podobně můžeš dostat poukaz na dovolenou na př. do Tater. To je možné na poukaz odborové organisace URO a není to drahé. Bývá to na jedno •— či dvoutýdenní pobyt. Na tu organisaci však platíme 1% z čistého zisku a v ni musí býti všichni. Za takto získané miliony pořádají se pak sjezdy, financují stávky v cizině a pod. Organisace URO je spolubudovatelkou naší socialistické výstavby, to znamená, že se pracujícího lidu nemůže v ničem zastat. Je proto, aby lidu tlumočila, jako orgán režimu, jen nepříjemné věci a aby lid přesvědčovala, že se bude miti lépe a život bude radostnější. O MEZINÁRODNÍ SITUACI: Téměř celý národ sympatisoval s hrdinným maďarským lidem. Všichni jsme doufali, že tak bude vražen klín a rozštěpena násilím udržovaná aliance socialistického tábora. Ale tu se ukázala v pravém světle zběsilost lůzy, která si proti bezbrannému lidu povolala tanky a projevila prolhanost prohlášením, že tak činí na přání lidu toužícím po svobodě a po společenském zřízení podle jeho snah. V Maďarsku byla legální vláda, která nechtěla býti poslušna ruskému diktátu. Chtěla svobodné a demokratické žití. Stačili však 4 přislušníci ulice, kteří na pomoc zavolali hrdinné vrahy, kteří touhu po svobodě utopili v krvi. To byly ještě poslední chvíle, kdy jsme snili o svobodě pro naši generaci. Vy o tom ovšem víte mnohem více. Také jsme si uvědomili, jak je někdy nevýhodné pojetí demokracie podle vás. Kolik lidí se u nás dostalo do žaláře, protože se neskrývali se svými sympatiemi s maďarským lidem, který si přál žiti svobodně. Pravdu jsme se celkem nikdy nedověděli. Pokud jsme zaslechli něco z vašich oficielních zpráv, jen se nám pěnila krev nad zbytečností takových slov, protože jsme nabyli přesvědčení, že nikdo z vás si nedovede ani v nejmen- ším představit a ani nedomyslel, s jakým partnerem, s jakou prolhaností, podlostí a asiatskou záludností má co dělat. Zatrpkli jsme, neboť pro naši generaci pojem svobody zmizel ze slovníku. Já nedovedu pochopit, že národ, který má v čele takové státníky, jako jste měli a máte vy, může, proto aby nebyla poskvrněna demokracie, přihlížet nečinně k tomu, jak celé národy a kontinenty upadají do sítí těchto barbarů a vrahů lidské důstojnosti. Jisté žádný z nově se tvořicích států si neuvědomuje co to je komunismus. Když to potom pozná, už je pozdě. To už proti němu stojí policie, armáda, milice, soudy a koncentrační tábory. Asi těžko si bude lid těchto států zvykat na to, že je trestné nepracovat, že není možné volit volně zaměstnání, volně navštěvovat školu, která by se mu zamlouvala, volně jet tam, kam by chtěl, volně si najmout byt, volně si ho s jiným vyměnit a tak bych mohl do nekonečna vypočítávat co všechno se nesmi nebo nemůže. Máš jen “právo” na práci, ovšem jen na takovou, jakou ti určí společnost. Proto také není nezaměstnaných. Neni-li pro tebe jiné práce, půjdeš do dolů, nebo na stavbu, prostě tam, kam tě pošle pracák. Nenastoupíš-li ihned přidělenou práci, daji tě do “nápravového tábora” jako “individuum štítící se práce”. Máš ještě jedno “právo”: mlčet a dělat. Vždyť v naší ústavě není ani to hlavni a zásadní právo dělníka: právo na stávku. Protože sobě vládne lid, nemá proti komu stávkovat, protože by vlastně stávkoval proti sobě. Není žádné oposice, protože vše se jednohlasně odhlasuje. To všechno si neuvědomuje lid zemi, které nabývají samostatnosti, lid, který sní o socialismu. Vůbec si neuvědomuje, že má-li na př. baráček vydřený poctivou práci, že přes noc nemusí býti jeho, protože si on "jako lid” odhlasoval, že se mu to sebere ve jménu socialismu a lepšího zítřka. K tomu zvolna u nás dochází, protože podstata našeho hospodářství je do dna vyžraná. MLÁDEŽ A ŠKOLSTVÍ: Tuto nejožehavější otázku nechal jsem až na konec. Jak víte, říká se nám národ Komenského a jemu učitel národů. Na naše školství je však žalost pohledět. Už jsme to několikráte předělávali, ale to není nic platné. Stále sníme o spojení školy se životem, t. j. s dělnickou třídou, ale nejde to. O prázdninách posíláme děti do fabrik, vymeteme s nimi chmel, brambory, řípu, sena, prostě vše. Odpor mladých lidi proti tomu systému jen roste. Takovými methodami se dociluje pravého opaku. Na př. nikdo nemůže pochopit, nač je účelné posílat studujícího medicíny napřed na rok 6 • VĚSTNÍK [pageend6]do strojního závodu, do dolů, na stavbu a pod. U mladých lidi je patrný odpor proti učení se ruštině. Abychom to stejně zmrzačené školství dorazili, zrušili jsme latinu. A najednou jsme stáli před problémem, jak to zařídit ve vědě na poli mezinárodním, kde je základem studia latina. Proto byla latina zavedena až na vysoké škole. Zrušili jsme také tituly doktorů a pro smích ciziny zavedli takové hovadiny jako “promovaný lékař”, “promovaný právník” a pod. Je to blbý, ale naše. Dítě nemůžeš dát na vysokou školu podle svého výběru. To záleží na posudku ze školy, z uličního výboru a nevím odkud odevšad. Hlavní zřetel se klade na proletářský původ. Nejsi-li “kádr”, je zle. Dítě může býti fenomenem, jde ke krumpáči, za to dítě “kádra” může býti blbé jako “pučtok”, na vysokou školu se dostane. Za pár měsíců uteče, nebo ho pro blbost vyhodí. A na vysoké škole je takový systém, že ji i pitomci absolvuji. Neskládají se totiž zkoušky z obsáhlých látek a předmětů. Skládá se to z malých zkoušek, takže se učivo lehčeji zvládne a nakonec se to sečte. Přes to se nepodařilo získat na vysokých školách dělnickou většinu a každoroční nepokoje na 1. máje na Petříně u Máchy jsou jasným dokladem toho, že se režimu nepodařilo získat mysli těch mladých lidí, kteří mají jen trochu rozhledu. Sdružení mladých zvané Čs. svaz mládeže se domnívalo, že získá mládež schůzováním. Ten svaz je dnes v rozkladu. Rozmáhá se zločinnost mládeže, která nemá žádného cíle, nic nesmí dělat, než chodit na brigády a schůzovat a tak se vzhlíží často v pochybných vzorech minulosti. Dnes se říká výstřelkům mládeže chuligáni. Nevím ani, kde se to vzalo. Je to výsledek kolektivní výchovy dětí, které žijí na ulici, protože oba rodiče jsou ve dne v zaměstnání a večer nemají času ani nálady se s nimi zabývat. Je to pravá obdoba “bezprizorných v Rusku”. Tropí výtržnosti, už od nejůtlejšího mládí se to č ... ., přepadají v hloučcích chodce i ve dne na frekventovaných ulicích vědouce, že strážník není v dohledu. Zločinnost stoupá, ale o tom se nesmí psát. Jde-li ovšem o něco většího a pachatel je dopaden, odbyde se to jen několika řádky. Další příčinou jsou rodinné rozvraty způsobené nadlidskými požadavky kladenými na ženy. Muž dnes neuživí rodinu sám. I žena musí pracovat. Děti žijí na ulici a večer nastane shon. Žena neví, co má dělat napřed. Proto je pochopitelně nervosní, podrážděná a rodinné sváry jsou proto na denním pořádku. To zřejmě nepřispívá ku stabilisaci rodinného života a nepůsobí na děti výchovně. Svůj zhoubný vliv vykonalo též úplné potlačeni náboženství. CESTOVÁNÍ DO CIZINY: Cestovat do ciziny prostřednictvím Čedoku je vyložený hazard, jak je to drahé. Nabízejí ti dolary po 36 kčs., ovšem i s přídělem valut v jiné formě je to bídné. Na př. na cestu do Jugoslávie prodá Čedok v obyčejném kursu jen 2,000 dinárů. Jednodenní strava v Jugoslávii stojí asi 750 din., což je náhodou také kurs za jeden dolar. Proto jen vy můžete v Jugoslávii dobře za dolary žiti. CESTY UPRCHLÍKŮ K NÁM: Uprchlíci, kteří k nám přijedou na návštěvu od vás, jsou na každém kroku sledováni, proto jsem rád, že jste k nám neposlali vašeho známého, což by uličnímu výboru, t. j. sněmu domovnic, nemohlo ujiti. IN MEMORIAM K uctěni památky manželky Almy Markové věnuje p. Paul Marek, Berwyn, Ill...........................................$10.00 K uctění památky Jaroslava Formánka věnuje Karel Valenta, Chicago, Ill......................................................... 10.00 K uctěni památky pí. Mathildy Havlíkové věnují manž. Joseph a Lillian Janouškovi, Flushing, N. Y.......... 5.00 K uctění památky manžela Štěpána Lišky věnuje pi. Marie Lišková, Racine, Wisconsin................................ 5.00 LADISLAV RADIMSKÝ: O DVOU ČASOPISECH. Není Život jako Život. Jsou Životy dva. První je známý americký časopis Life, druhý je Czechoslovak Life, vydávaný v Praze. Oba jsou psány anglicky, tištěny na dobrém papiru, oba přinášejí hezké fotografie. Tim však jejich podobnost končí. Americký Life je přeplněn inseráty, Czechoslovak Life, až na několik oznámek Tuzexu, Čedoku a Československé letecké společnosti, žádné inseráty nemá, patrně není co prodávat. Americký Life je vydáván soukromou firmou, Czechoslovak Life komunistickou vládou. Za americký Life musíte platit, Czechoslovak Life dostáváte zadarmo. Ptáte se, proč? Odpověď je snadná. Americký Life ukazuje — nebo rozhodné se snaží ukazovat — život v Americe a na světě, jaký je. Vedle článků a fotografií věcí krásných, povznášejících nebo elegantních přináší i články a fotografie věci méně hezkých. Informuje čtenáře nejen o tom, co je v Americe velké, pokrokové a úctyhodné, nýbrž i tom, co je pravým opakem. Americký Life, aby informoval své čtenáře pravdivě, se nerozpakuje ukazovat i bídu, rasové nepokoje nebo nedostatky ve výkonu spravedlnosti a občanské bezpečnosti. Life nechce dělat Ameriku lepší, než je, či spíše chce ji dělat lepší tím, že ukazuje na to, v čem by se měla zlepšit. Ne tak Czechoslovak Life! Podle tohoto časopisu vše, doslova vše, je v komunistickém Československu dokonalé, bezvadné a růžové. Poněvadž však každý, kdo umí vedle angličtiny i česky, ví, že tomu tak není, rozpozná základní rozdíl mezi oběma Životy. Americký Life ukazuje, jak se v Americe žije, Czechoslovak Life ukazuje, jak se V Československu nežije. První vám mluví pravdu, druhý chce čtenáře obelhat. Proto za první musíte platit a druhý dostáváte zadarmo. Někdo si může myslit, že fotografie nemůže lhát. I může! Kdysi jsem viděl amatérskou fotku hezkého a smějícího se mladíka, fotografovaného od pasu k hlavě. Chudák neměl nohy — jak jsem se později dověděl. Právě TAKOVÝCH fotek je v Czechoslovak Lifu mnoho. Uvidíte tam fotografie velké chemické továrny nebo železárny, nedovíte se však, že mnohdy nedostanete koště nebo kartáček na zuby. Uvidíte tam fotky hezkých děvčat — jakoby v komunistickém Československu nebyly ženy sedřené a předčasně sestárlé. Uvidíte tam automobily, ale neřekne se vám, jak dlouho naň musí dělník nebo úředník pracovat Ukazuji vám chrámy, gotické oltáře, barokní sochy, ukazují je tak často, že byste si mohli myslet, že Československo je rájem náboženského uměni, neřeknou vám, že v kostelích nejsou kněží, protože nesmějí studovat, že celá ta církevní nádhera jsou potěmkinovské vesnice, aby čtenář zapomněl na náboženskou nesvobodu, ba pronásledování v zemi, která kdysi slula zemí Boží. Takhle bych mohl pokračovat dlouho, každá fotka, každý článek je tak či onak uměle přibarven, okrášlen, retušován nebo prostě vymyšlen. Ne, neříkám, že se tam nenajdou i fotografie věcí půvabných, ba zázračně krásných. To však jsou fotky starých hradů a zámků, Vltavy, stříbrně plynoucí jihočeským krajem, domy a kaple našich středověkých kutných měst, obrazy našich barokních umělců. Krátce a dobře, komunisté se chlubí cizím peřím. Nenaleznete tam fotky domů, které pro dělníky postavili, poněvadž není, čím se chlubit. Jsou totiž — pokud vůbec jsou — horší, než ve svobodném světě. Komunistický únor začal prý novou éru v dějinách Čechů a Slováků, ale v komunistickém Lifu to vidět není. Propaganda komunistů stále se krmí tim, co udělali naši předkové. Byli prý mizerní, ale bez jejich práce a umění by nebylo co ukazovat. Byli zaostalí, ale do jejich hradů a zámků teče stropy deště míň, než do domů, komunisty postavených. Byli nelidšti, ale Masarykovy domovy v Praze (Dokončení na str. 13) VĚSTNÍK • 7 [pageend7]JAROMÍR ZÁSTĚRA: KAREL CAPEK - ANTIINTELEKTUÁLNÍ, ALE AKTUÁLNÍ. (Dokončeni z minulého čísla) Vraťme se však na chvíli ještě do žaláře, kde jsem se vlastně poprvé setkal s tím intelektuálním anti-intelektua- lismem, s tím čapkovsky život a lidi milujícím intelektua- lismem. Snad vám to už teď nezní tak protichůdně, vždyť onen epitheton konstans nemá znamenat odmítnuti intelek- tualismu vůbec, ale má naznačit, že proti starému suchému, studenému racionálnímu intelektualismu stojí tu nový, činorodý intelektualismus lidského srdce, které milujíc život, pracuje pro jeho lepší příští. — Tedy za všechna jména, jméno jediné: když jednou na lágr Rovnost byl dopraven do nemocnice dr. Josef Myslivec, který býval literárním kritikem menšího katolicky orientovaného brněnského časopisu pro literaturu a umění, seznámil jsem se s ním prostřednictvím svých po kultuře hladových přátel. Samozřejmě, že naše rozhovory se převážně týkaly literatury a uměni vůbec. V té době, jsem již ovšem věděl mnohé o Čapkovi a jeho díle, a také jsem již věděl, co to znamená a kam zařadit člověka, odmital-li Čapka nebo hlásil-li se k němu. A tak v tomto žalářním prostředí, kdy oba jsme měli nejtěžší léta svého pobytu ve vězeni již za sebou, zeptal jsem se dr. Myslivce, jak on dnes, tedy roku 1954, vidi Karla Čapka a jeho dílo. Odpověděl mi upřímně asi v tom smyslu, že se stydí, že jeho dřívější vztah k Čapkovu dílu byl tak negativní. O tom jsem samozřejmě do té chvíle vůbec nevěděl, a tak mi vyprávěl, jak si po celý život už od studentských let vedl jakýsi literární deník, kam si poznamenával dojmy, citáty, argumenty a protiargumenty a postřehy ze všech knih a článků, které kdy vůbec četl. A že tam má také zaznamenány všechny své úsudky, a v tomto případě většinou odsudky Čapkových věcí tak jak postupně během první republiky byly otiskovány. A není jistě bez zajímavosti, že jeho dojemné vyznání končilo slovy: “Kdybych se někdy zase dostal ke svému deníku, všechny ty pasáže, týkající se Karla Čapka, přepíšu, protože si uvě.do- muji, jak jsem mu tehdy křivdil. Poprvé jsem si to uvědomil až při čtení Čapkova “Života a díla skladatele Fol- týna” a pak během nacistické okupace a samozřejmě i nyní, kdy jsem vydán na pospas nelidskosti sil, proti nimž Karel Čapek celý život bojoval.” A v jakém podivném kontrastu stojí tato věta vyznávající obdiv a lásku k člověku, který věře v člověka vyznával lidství, s větou jiného českého intelektuála, který za svého exilu v Americe napsal knižku “O smysl českých dějin”, kde celou jednu stať věnuje právě odsudku čapkovské víry v dobro, které nakonec musí zvítězit nad zlem, čapkovské víry v humanitní demokracii a sociální pokrok. Vysmivá-li se Richard Svátek této víře, jak říká jako víře “v naivní ideály prý — pokroku a lidství, které stojí na prvním místě také u Karla Čapka a u celého toho intelek- tuálského dvorjanstva Masarykovské hradní společnosti z let 1918-1938,” jak píše, a vyznává-li, že bohudíky, on sám není “humanitním inteligentem”, protože prý celý ten kulturní boj je velký nesmysl, a protože jen síla a boj o moc rozhoduje, a ne boj o humanitu a pokrok, nikdo se s nim nepře, že je humanitním inteligentem anebo že je inteligentem vůbec. Bylo by jistě nespravedlivé, když už je řeč o “botách”, a mluvilo se teď o “botě” daleko pravé, aby se neudělala také zmínka o “botě” daleko levé. Neboť také komunistům Čapek nikterak nesedí a to formálně z důvodu jeho odmítnutí materialismu historického i dialektického, fakticky však pro jeho přiliš silnou a příliš upřímnou víru v lidskost a v lidství. Čapek totiž napsal, že “ekonomická struktura společnosti fakticky není základnou ostatních forem kultury” — jak tvrdí marxisté — “je ovšem jedním faktorem kultury, a jak nás historie učí, faktorem korelativnim s ostatními projevy kulturními, ale o nějaké další souvislosti mluvit nelze. Neboť ekonomické poměry nejsou dány nějakou přírodní nutností, nemění se samy ze sebe s jakousi mechanickou fatalitou, nýbrž podle iniciativy člověka . . . Ekonomická struktura je spíše produktem než producentem kultury . . . Umění pozůstává tedy v osvobození z boje ekonomického,- nepodléhá zákonu ekonomickému, musí mít svůj vlastní zákon, svou podstatnou harmonii . . Pokud jde o druhý, proč komunisté odmitají Čapka, myslím tím jeho lidství odmítající nenávist a násilí jako prostředek, není snad zapotřebí uvádět nějaké zvláštní důkazy, protože postačí přečíst si kterékoliv jeho drama, novelu či významnější dílko, aby si každý čtenář uvědomil, že motiv lidského úsměvného pochopení, a to i pro vyloženě zlé lidi, spolu s odmítnutím nenávisti a totalisujícího násilí je prostupuje. Jiným takovým důvodem komunistického odmítnutí čapka je ovšem i jeho idealismus a jeho pragmatistická koncepce světového názoru. Důležitým faktorem tedy ovšem zůstává, že jak extrémní pravice, tak extrémní levice, i když z jiných zdánlivě důvodů, společně a ruku v ruce odmítají Čapkovu morálku lásky a soucitu, které se staly základnou jeho aktivního humanismu. A nemluvil-li jsem dosud o Čapkovi jen jako o umělci, bylo to proto, že se jednak domnívám, že i zde je více lidí, kteří jsou do jeho díla zasvěcenější a mohou proto o Čap- kovi-umělci říci více a nového, a pak i proto, že nejsa umělecký kritik mohl bych svými nedokonalými úsudky o jednotlivých jeho dílech místo je vysvětlovat, je znesnadňovat. Tolik bych však chtěl říci, že multiformita jeho uměni, psychologická kresba charakteru jeho hrdinů a snová konkrétnost jeho dramat činí z něho dramatika světové úrovně, jakého jsme dosud neměli, a že spolu s Vítězslavem Nezvalem v básnictví a s Antonínem Dvořákem v hudbě representuje světovost v české kultuře a českou kulturu na světové úrovni. Navic, Karel Čapek představuje v sobě vší modernost české kultury a je umělcem avantgardním, tedy tím, kdo jde vpředu, neboť dávno před ostatními již pochopil, že .člověk tohoto věku, intelektuelně a citově velmi komplikovaný, žije v nedostatku hlubokého náboženského života a tudíž duchovního neuspokojeni a hledá naplnění své duchovni prázdnoty právě v uměni a uměním. A není-li náhodou, že Čapek tomuto hledajícímu člověku naší doby poskytuje umění, jehož hlavní myšlenkou je láska a soucit, nemůže být ani náhodou, že Čapkovo umění je tak velké; odjakživa všechno velké umění bylo v podstatě náboženské. Kdo tedy hledá pravdu o životě, najde ji v Čapkově životní moudrosti, jak ji vtělil do svého díla. Každý, kdo po takové pravdě žízní, může být uspokojen dvojnásob, neboť v Čapkovi se mu dostane nejen pravdy, úsměvné a lidské, ale setká se tam i s krásou. Proto chvile žizně po Čapkově umění nesměji být ukráceny, neboť v nich promlouvá bolest lidského bytí rozpomínajícího se na ztracený ráj v pocitu promarněného východiska a současně i naděje na cil, a mezi východiskem a cílem je cesta, jejíž družkou je umění — radostná a živá naděje, že na konci zase bude ráj. Nemůže to být ani jinak u Čapka, intelektuála a velkého umělce, který byl a ve svém díle i zůstává “svým rozumem nad všemi, vůlí svou stále před všemi, avšak srdcem svým vždycky u všech.” ■ c - creetive Vi 3212 * 14 So. Grove Ave. Berwyn. Illinois 60403 8 • VĚSTNÍK [pageend8]ARNOŠT Z PARDUBIC, PRVNÍ ARCIBISKUP PRAŽSKÝ. O dvaatřiceti letech šťastného panováni cisaře a krále Karla IV. nám dějeprava osvědčuje, že to byla nejslavnější a nejpožehnanějši doba zemí koruny české — a abychom užili historicky věrného termínu, jak to Karel stanovil •— zemi koruny svatováclavské. Podíl velkých zásluh na tomto “zlatém věku Otce vlasti” připadá Arnoštu z Pardubic, prvnímu arcibiskupu pražskému, jehož 600. výročí naplnilo se letošního roku. Bylo to 30. června 1. P. 1364, kdy — podle slov starého letopisce — v Arnoštu z Pardubic “odešel ze ztroskotané lodi tohoto světa, muž milý Bohu a lidem, který skvělými vlastnostmi ducha, širokými vědomostmi a mnohostrannou způsobilostí rovnal se nejpřednějším mužům svého věku a mravy, povahou a čistotou života nad jiné pak vynikal . . .” Arnošt pocházel ze staré české zemanské rodiny Malovců a mládí své prožil v Kladsku, kde jeho otec působil jako královský purkrabí. Tam na farní škole dostalo se mu prvního vzdělání. Touha po vzdělání vyšším vedla nadaného jinocha do kláštera v Broumově, pak do Prahy na katedrální školu a posléze do Itálie, na vysoké učení v Bologni a v Padově, kde studoval 14 roků a dosáhl diplomu církevního práva. Dlouholeté studium na těchto tehdy už proslulých vysokých školách, kde přednášeli nejslavnější mistři tehdejší doby, jako na př. Jan Ondřejův, umožnilo mladému boho- slovci osvojit si nejen plody tehdejší církevní vzdělanosti, ale dostat se taky do styku s politickými a kulturními proudy své doby, vyznačené zejména probouzejícím se humanismem. Kolem r. 1338 vrátil se Arnošt do vlasti jako znalec theologie a církevního práva, ale, co je významnější, jako vyrovnaný kněžský charakter, který si hned od počátku vynucoval všude obdiv a úctu. To, co bylo na něm zvlášť přitažlivé, byla zejména mimořádná dobrota srdce, pokora, evangelická prostota a hluboká láska k rodné vlasti, národu a mateřské řeči české. Záhy stal se děkanem kapituly při katedrále a r. 1343, po smrti Jana z Dražíc, zvolen byl za biskupa pražského. A sem časově spadá dějinně významná událost, prvni státnicky prozíravý počin Karlových vladařských plánů: šťastné podniknutý pokus o vymaněni českých zemi z područí německého arcibiskupství, tím, aby pražské biskupství bylo povýšeno na arcibiskupství. Oč marně po staletí usilovala řada předchůdců na stolci přemyslovském, podařilo se Karlovi nad očekávání rychle. Papežem byl tehdy někdejší Karlův vychovatel v Paříži, Petr Roger, který, povolán na stolec svatopetrský, přijal jméno Klimenta VI. Díky těmto dlouholetým přátelským svazkům, dosáhl Karel, tehdy ještě kralevic, na papeži r. 1344 zřízení arcibiskupství pražského a tím církevní samostatnosti království českého. A prvním arcibiskupem českým stal se Arnošt z Pardubic. (Povšimnutíhodné je, že sesterská Morava měla v tomto směru už náskok o celých 500 let, v rámci říše Velkomoravské a to v osobě věrozvěsty sv. Metoděje, kterého papež Hadrián II. už r. 870 jmenoval arcibiskupem moravským a pannonským, zcela nezávislým na područí německém.) Arnoštu z Pardubic, jako prvnímu arcibiskupu českému, připadl, poprvé v českých dějinách, čestný úkol korunovačního aktu panovníka na stolci přemyslovském a to Karla IV. a jeho manželky Blanky, z francouzského rodu Valois, při památné korunovační slavnosti v kostele svatovítském na hradě pražském, 2. září 1347. Až do té doby, všichni češti králové, Vratislavem I. r. 1085 počínaje, byli korunováni arcibiskupy německými. Povýšením Arnošta na metropolitu začla pro náboženský, kulturní a i politický život českých zemi slavná kapitola. Arnošt jako hlavní rádce a spolupracovník Karla IV. je účasten na téměř všech jeho velkých dílech. Je to období nadšené tvůrčí práce dvou ušlechtilých duší, jimž láska k české vlasti a národu, péče o dobro lidu je nejvyšším zákonem; jejich nej vroucnější touhou je zvelebení českého království, udělat z něho střed Evropy, nejkřesťanštéjší zemi celé rozsáhlé říše římské. Jejich spolupráce je tak vřele oddaná, přímo bratrsky těsná, že v mnoha případech se dá opravdu nesnadno posoudit, o čí dílo jde, je-li to podnět arcibiskupův anebo, císařův. — Když Karel IV. v r. 1348 památným aktem založil pražskou universitu, první to v říši vůbec, stal se Arnošt jejím kancléřem; a tu obětavě staral se o rozvoj studií a taky o hmotné zabezpečení profesorů. Z církevního jmění zřídil pro ně zvláštní nadaci a postaral se i o chudší studenty, aby měli kde bydlet. Koupil pro ně dům od Martina z Věže a přeměnil ho na studentskou kolej, snad první ve Střední Evropě vůbec. Současný kronikář Beneš Krabice osvědčuje, že tak zásluhou Arnoštovou dostalo se Čechům vysokého učeni, že “mu nebylo rovného nikde v Německu a že přicházeli studenti z jiných zemi, z Anglie, z Francie, z Lombardie, z Uher, z Polska, i ze zemí sousedních..............” Pozoruhodná je však taky záslužná účast Arnoštova na řízení království a na vývoji jeho politického a hospodářského života. Velmi často pověřuje ho Karel IV. důležitým diplomatickým poslánim a za své nepřítomnosti svěřuje správu země do jeho rukou. Jako císařův plnomocnik vede vyjednávání v Polsku, na Litvě a v Německu, kde je častým průvodcem Karlovým na jeho státnických cestách. Záhy stává se známým a váženým v celém světě. Veliký je jeho vliv zejména u papežské kurie. Vilém z Lestkova, Arnoštův životopisec, vypráví, že “rozšířila se pověst o muži tak vynikajícím na dvoře papežském a mezi kardinály; všichni tvrdili, že v Německu není nikoho jemu podobného v zachovávání zákona Nejvyššího. ... A po smrti papeže Innocence VI. r. 1362, byl pro své ctnosti od jistých kardinálů navržen za nejvyššího biskupa a byl by býval nepochybně zvolen, kdyby nebyla jeho povýšení vadila cizí národnost. ...” Po dvaceti letech požehnaného arcibiskupského posláni nadešly 1. P. 1364, na jeho hradě v Roudnici, Arnoštovy poslední chvíle pozemské životní pouti. Jímavý zápis staré kroniky o tom vypráví, že ... . “učinil, jsa ještě při jasném rozumu, závěť, rozdal čeledi mnoho darů a poručiv s velkou zbožností a zkroušeností srdce duši do rukou Božích, šťastně zesnul okolo hodiny kompletáře v poslední den měsíce června, což byla neděle o svátku Památky sv. Pavla apoštola ... a byl pochován před hlavním oltářem ve farním kostele svaté Marie v Kladsku, kde si už dávno vyvolil hrob. . . . Odešel věrný české vlasti syn, muž milý Bohu i lidem. Jeho duše ať odpočívá v pokoji.” . . . Zmínkyhodné je, že rod Malovců měl i v dalších dobách často vlivnou účast na politickém dění království českého; v bouřlivém roce 1618, vedoucím k osudné 30tileté válce, zúčastnil se Bohuslav Malovec z Malovic povstání českých stavů proti Matyáši a Ferdinandu II.; vyvázl sice hrdlem, ale potrestán byl konfiskací svých statků, včetně známého jihočeského panství Hluboké. A snad taky není bez zajímavosti, že potomstvo velkého rozrodu Malovců došlo přes dlouhá staletí až do našeho věku; poslední potomek, svob. pán Antonín Malovec z Malovic a Kosoře, polní maršálek a velitel 13. armádního sboru v Haliči, zemřel počátkem našeho století, r. 1905. (L. R., na čtvrthodince ČSNRA, dne 6. října. — Vyslechněte si rozhlas manželů Faltových každé úterý, od 7. do 8. hod. večer na stanici Denemarkově.) Obnovte si předplatné Věstníku $2.00 ročně VĚSTNÍK • 9 [pageend9]V NOVÝ ŽIVOT Slavnostní odhalení sokolské známky ve Washingtonu, D. C. V úterý dne 27. října 1964 o 4 hod. odpoledne, v úřadovně een. noštmistra John A. Gronouského. 1400 Penn- Návrh na sokolskou poštovní známku nakreslil Norman Todhunter z New Yorku, člen poradního sboru Citizens Stamp Advisory Comm. sylvania Ave., N. W., Washington, D. C., bude provedeno slavnostní odhalení nákresu sokolské poštovní známky fysické zdatnosti k poctě sokolského hnutí v Americe, která bude vydána v roce 1965. Sokolské známce se dostává mimořádné pozornosti, čehož důkazem je rychlý průběh jednání při úředním rozhodování o její vydání. V úřadovně generálního poštmistra Gronouského shromáždí se zástupci Výboru pro sokolskou známku, významné osobnosti ze sokolského a krajanského i veřejného života, členstvo sokolských jednot i jejich přátelé jako svědci této významné události. Za Čs. národní radu americkou jedou do Washingtonu místo- nředseda br. Břetislav Zpráva z předsednictva. Pravidelná měsíční schůze předsednictva se konala v pondělí večer, dne 12. října v úřadovně ČSNRA; předsedali Vlasta Vrázová a br. Dr. Mikuláš Ferjenčik. Zhodnotil se průběh a význam zdařilé oslavy slovenského národního povstání. Br. Dr. František Schwarzenberg referoval v této souvislosti o schůzi Rady svobodného Československa, které se zúčastnil v New Yorku. Ve své zprávě ses. Vrázová oznámila, že bylo odesláno memorandum na Department of State, stylisované Dr. Schwarzenbergern, a že pak bylo odesláno s průvodním dopisem na řadu senátorů a členů kongresu, institucí a jednotlivců, kteří se zabývají problémy ujařmených národů. Poděkovala též členům kongresu za uveřejněni projevů o povstání a 28. říjnu v Congressional Record. Dále podala zprávu o návštěvě br. Dr. Jana Papánka a o jeho žádosti za Americký fond o pomoc novým uprchlíkům z Československa, jejichž počet během dvou letních měsíců převyšuje počet všech uprchlíků za poslední tři roky. Byly učiněny v Chicagu kroky na pomoc jednotlivcům a zvláštní pozornost se věnovala případu Mi- kulíkových a případu nezletilých uprchlíků, o jejichž útěku psal světový tisk. Jedná se hlavně o hocha, který byl čs. stráží postřelen a leží v nemocnici v Německu; komunisté žádají o jeho vydání. Br. Frank Kratochvil ve své zprávě z úřadovny oznámil, že byla zahájena akce nálepky “Czechoslovakia shall be free again”. Každý měsíc se rozesílá sta ukázkových čísel Věstníku a Bulletinu. Úřadovna se též připravuje na velký mezinárodní bazár na Navy Pier, byly rozeslány žádosti o pečivo, cyklostyluje se kuchařka atd. Br. James V. Krákora přečetl zprávu organisačního výboru, který se zabývá dalekosáhlými organisačnimi plány. Organisátor br. Dr. Vlastislav Chalupa podal zprávu o své rozsáhlé akci k získávání členů a zakládání nových odboček. Br. Jas. Krákora, který se zúčastnil za ČSA Československého dne v Dallasu, podal zprávu o výpravě ČSNRA, o uvítání a o možnostech rozšířené činnosti v Texasu. Přináší pozdrav od Slovanské podporující jednoty státu Texas, kterou jsme nedávno uvítali jako novou členskou organisaci ČSNRA. Těšíme se ze zprávy, že SPJST zvolila do předsednictva Rady svého předsedu Edw. Marka a tajemníka Raymonda Urbanovského. Br. Šalomoun uvedl hlavni fakta z publikační činnosti jednotlivých členů. Ses. Vrázová oznámila vydání tiskem kuchařky Czechoslovak Prize Pastry Recipes. Jednalo se o rozsahu a významu Věstníku a American Bulletinu. Příštím velkým podnikem je Holiday Folk Fair na Navy Pier, dále nálepková akce a vydání zvláštního čísla American Bulletinu specielně pro mladou generaci Američanů československého původu. Z OBLASTÍ A ODBOČEK. Z CHICAGSKÉ OBLASTI. Oblastní výbor ČSNRA v Chicagu při říjnové schůzi vzpomněl svátku čs. samostatnosti — 28. října. Slavnostní projev přednesl bratr Čeněk Torn za nepřítomného předsedu br. B. Vaňka, který se nacházel ve Washingtonu na slavnosti odhalení nákresu sokolské poštovní známky. Zdravíme Americkou obec sokolskou bratrským Nazdar! Členstvo odboček a zapojených organisaci se ve velkém počtu zúčastnilo pietni oslavy Slovenského národního povstání, která vyzněla velmi dcstojně a byla odpovědí ve svobodném světě na komunisty zkreslené oslavy v Bánské Bystrici. Dalším významným podnikem, na kterém členstvo neslo velkou účast, byl chicagský Folk Fair pořádaný na Navy It’s autumn . . . harvest time ... Is your “Horn of Plenty” filled with life insurance needed for a secure future for you and your family . . . ? Life Insurance — Health, Accident and Hospitalization Insurance — Mortgage Protection Insurance — Retirement Income Insurance — Income Protection Insurance. These are only a few of the many types of insurance needed to protect you and your family. Every man hopes to provide his family with the best things in life, and security is one of the most important. Be sure your “Horn of Plenty” is filled with these necessities for future happiness for you and yours. For further information about your insurance, please feel free to write to the CZECHOSLOVAK SOCIETY OF AMERICA, Cicero, Illinois 60650, and a C.S.A. Field Underwriter will call on you at your earliest convenience and explain the many advantages you can have as a member of this 110-year old fraternal benefit Society. You will be under absolutely no obligation in doing so. 10 • VĚSTNÍK Vaněk a tajemnice Emilie Welclová-Růžičková. Další člen předsednictva ČSNRA br. James Krákora jede v zastoupení ČSA. Sokolská poštovní známka bude dokumentem krajanského života v Americe a důkazem uznání americkou vládou. [pageend10]Pier 17. a 18. října. Děkujeme všem, kteří přispěli prací a hlavně darováním pečivá. O uměleckou výstavku se jako vždy zasloužila Čs. ženská národní rada v exilu, která měla Stánek lidového a moderního umění. Při předvádění lidových tanců representovala krajanskou Ameriku taneční skupina Omladiny moravských spolků v krojích. Chicagští krajané byli velmi potěšeni a nadšeni úspěšným koncertem pěveckých sborů ČSA, který měl být oslavou HOletého založení Jednoty ČSA a 251etého trvání mužského pěveckého sboru. Mimo dámského a mužského sboru účinkovali Marie Matteová, Dušan Georgovič, Miloš Nekolný, za řízení zkušeného dirigenta prof. F. Kubíny. Koncert měl vysokou uměleckou úroveň, a znovu potvrdil, že krajanská Amerika má stále ještě dosti sil a nadšení pro kulturu, i když je již po 16 let pražským režimem isolována od kultury čs. lidu. 28. říjen, den čs. samostatnosti, byl vzpomenut důstojným programem Ústředniho výboru čs. legionářů v sokolovně Havlíček-Tyrš, v neděli 25. října. Zprávy odboček: Odb. Česká Kalifornie při poslední schůzi promítala filmy z Londýna, Paříže, Říma a Capri. Odb. Mistr Jan Hus vzpomněla úmrtí TGM vážným proslovem ses. Burzinské a recitací básní sester J. Žáčkové a V. Matelové. Syn br. Kouříma pak předvedl záběry filmu z posledních dnů TGM v Lánech. Odb. Západní předměstí ve schůzi po spolkových záležitostech vyslechla zprávu ses. předs. V. Vrázové ze sjezdu SVU. Promítnuty byly skvělé záběry br. Jančíka z podniků Rady. Odb. Jan Masaryk pokračovala ve své činnosti sledováním tiskových zpráv o ČSR a upozorňovala na ně vlivné politické a vládni činitele Spojených států amerických. Členstvo podpořilo práci a podniky Obl. výboru a bři. V. Chalupa a F. Lukeš navštívili Beloit, Wis., kde byl založen přípravný výbor odbočky, a v Kalamazoo, Mích., kde se ustavil kroužek přátel ČSNRA. Odb. Generála M. R. Štefánik pokračovala v organisační práci a podporovala podniky Oblastního výboru. Odbočka 28. říjen, společně s Čs. zahraničním ústavem v exilu uspořádaly přednášku dne 22. října v budově ČSA na téma “Postoj presidentských kandidátů k nebezpečí komunismu’’. Za odb. 28. říjen zahájil přednášku br. F. Kalkus, projevy měli Dr. A. Přibyl, V. Chalupa a Jaromír Zástěra. Zúčastnilo se víc než sto lidí. Přednášející podali rozbor a zodpověděli psané otázky na základě názorů obou kandidátů, nikoli svých osobních názorů. Na schůzi Svobodné obce bylo m. j. debatováno o účasti Čechů a Slováků na Občanské válce Spojených států. Br. Jaroslav Chmelíček se zabíral problémem, jak řádně dokumentovat účast našich vlastenců. — Sdružení Věrni zůstaneme předvedlo filmy Dr. Pacolda ze západních států USA a Kanady. Příští podniky. Naše nejčilejší členská organisace Čs. ženská národní rada v exilu zve na společenský věneček v sobotu, dne 7. listopadu, o 8. hod. večer, ve velkém sále budovy ČSA, 2136 South 61st Court, Cicero, III. Dne 14. listopadu, po svém jarním úspěchu, Klub svobodné kultury opakuje představení “Pražského cocktailu” ve škole Karel Havlíček v Berwynu. Dne 20. listopadu SVU, Společnost pro vědy a umění, chicagská oblast, svolává výroční schůzi v horní místnosti Lincoln Federal and Savings Assn, na Riverside Dr. a Čermák Rd. v Berwynu, o 8 hod. Účast členů nutná. Náměty k prohloubení činnosti a získání nových členů jsou vítány. Chicago skýtá mnoho nevyužitých možností, žel v organisační práci zůstává až dosud pozadu za Washingtonem a New Yorkem. A. Šalomoun, tajemník. OBLAST NEW YORK, N. Y. Oblastná rada Československej národnej rady americkej a Čs. legionáři v New Yorku usporiadali v nedel’u 25. oktobra 1964 o 3. hod. popoludní v T. J. Sokolovni, 420 E. 71. ulica, New York City, oslavu vyhlásenia československej štátnej nezávislosti s následovným programom: 1. Hymny — spievajů účastníci oslavy. 2. Uvítací přejav — Rev. J. Šefl, předseda Čs. legionárov v USA. 3. Sláv- nostný přejav — Charles A. Horský, poradca prezidenta Johnsona. 4. Piesne: “Keby som bol vtáčkom” (M. Schnei- der-Trnavský), “Nitra, milá Nitra” (v úpravě M. Schneide- ra-Trnavského), “Když mě stará matka” (Antonín Dvořák) —• spieva Anička Neufeldová, pri klavíri Dr. R. Mendl. 5. Beseda — tancujů členovia Slovenského Sokola. 6. Báseň ■— recituje Robert Horák. 7. Směs českých a slovenských ná- rodných piesní — spieva Anička Neufeldová, pri klavíri Dr. R. Mendl. 8. Přejav Dr. Jána Papánka: O založeni čs. legií a o Slovenskom národnom povstání. 9. Spoločný spev “God Bless America”. PRVNÍ ODBOČKA NA LONG ISLAND, N. Y. Po letních prázdninách jsme se zase sešli v Českém domově a je potěšující s jakou radostí se zase naše lidé hlásí k nové činnosti. Co nás všechny sbližuje je láska a zájem o naši starou vlast. I když se tam asi už nikdy nevrátíme, chceme ji vidět zase šťastnou a svobodnou, aby mohla pokračovat v národním rozmachu započatém po první světové válce. My se v Českém domově v Astorii rádi scházíme a po vyřízení běžných spolkových záležitostí si vždy přátelsky pobesedujeme, a i noví členové sí brzo oblíbí srdečný a důvěrný styk jednoho s druhým. Při každé schůzi pravidelně získáme někoho k zajímavé přednášce, a pak o tom debatujeme. V poslední schůzi nám Rev. Josef Šefl z Husova chrámu vyprávěl o vzniku čs. legii. Jako mladistvý dobrovolník skoro před půlstoletím, spolu s třiadvaceti sty českých a slovenských chlapců se přihlásil pod červenobílý prapor, do československého vojska. Je to dojemné, proč tenkráte se naši chlapci hlásili dobrovolně do čs. armády, když jim v americké armádě se nabízelo tolik hmotných výhod a za- ■opatření. Pisatel vzpomínal onoho mrazivého dne v lednu r. 1919, kdy Praha vítala legionáře. Václavské náměstí se zamodralo vojáky ve francouzských uniformách a rampu musea zdobila záplava děvčat v národních krojích. To se opakovalo i když se vraceli bráškové z Ruska a Itálie. V Čechách byla tenkrát ještě bída — nebylo ničeho — a nemocnice plné raněných z italského bojiště — ale národ byl svobodný. Tak prostě a krásně nám starý legionář vypravoval o legiích, o českém člověku, který byl ochoten položit život za ideály, pro které už v době pobělohorské šli do vyhnanství a marně umírali v cizích armádách. Na nás dnes nikdo nežádá podobné ob.ěti, ač i dnes máme národ porobený, nešťastný. A proto je třeba se shluknout do jednoho houfu: Československá národní rada americká vitá každého poctivého Čecha a Slováka do svých řad ke společné práci za osvobození Československa. “V jednotě je síla!” F. Havlík. MASARYKOVO SDRUŽENÍ V DETROIT, MICHIGAN. Vzpomínky velkého dne československého národa, dne 28. října, konané v sobotu večer, 24. října, odbočkou ČSNRA, se zúčastnila velká řada členů, přátel a významných hostů. Přijel z Chicaga br. Vlastislav Chalupa, který obohatil den zajímavou a krajně případnou přednáškou, jak z historie národa, tak o dnešních problémech, jak jim nutno čelit. Přijeli i milí hosté z university v Ann Arbor, prof. Bauše se ženou, dále mnoho mladých usedlíků, i návštěvníků z Československa, kteří nám byli všichni vítáni. Mezi nimi je i naše starší osadnice Detroitu, ses. Beckerová, která bydli nyní u Plzně. VĚSTNÍK • 11 [pageend11]Program byl obohacen mistrným hudebním přednesem: mladičká Joyce Bezděková se zavděčila valčíkem od Chopina, její bratr Pavel přednesem Impromptu od téhož skladatele. Jejich hudba je opravdu krásná, máme v nich talentované hudebniky. Předveden byl pak kratší film, Czechoslovakia, ukazující krásy staré vlasti, události z pohnutých dob prvni i druhé světové války, jakož i ztrátu svobody po roce 1945. Film byl plně oceněn a vyvolal hluboké pohnutí. Přednáška br. Chalupy byla se zájmem sledována. Máme v něm dobrého a činného propagátora demokratického světa a jistě jeho projev byl účinný. Děkujeme mu, že přijel i za jeho práci, kterou jako organisátor ČSNRA tu počal a která přinese dobré výsledky. Po programu sestry podávaly pohoštění a zábava trvala dlouho do večera. Odbočka děkuje všem, kteří podnik navštívili, za dary, zaplacené členské příspěvky, pohoštění, za vše co přineslo odbočce výtěžek. Byly též odkoupeny známky ČSNRA, některé knihy, darované polštáře ses. Neubergovou a malovaný talíř darovaný nám při návštěvě výpravy Rady na jaře. Děkujeme všem za pomoc a apelujeme na všechny, aby nadále pomáhali nám v naši činnosti. Nazdar! A. Benesh. ODBOČKA JAMES HOVORKA, ST. PETERSBURG, FLA. Vše má svůj konec, letní sezona skončila a zimni nastala, ale naše odbočka ČSNRA pokračuje bez ustáni ve své činnosti. Zábava dne 11. října se pěkně vydařila. Naše předsedkyně ses. Helena Hovorková a mnoho našich členů, kteří nebyli přítomni po celé léto, se vrátili domů. Oslavili jsme jejich návrat veselou “Homecoming Party” při hudbě a zpěvu manželů Janáčkových, i chutným jídlem. Nyní v listopadu budou pořádány zábavy každou druhou a čtvrtou neděli v měsíci, v 6 hod. večer, v Letter Carriers Hall, 314 — 15th Ave. South, St. Petersburg, Fla. Přátelé, přijďte-4-Vy, budete upřimně vítáni. Irene Sedletzová. ODBOČKA WASHINGTON, D. C. Činnost odbočky, oživená po prázdninách, se obírá hlavně přípravami vánočního bazaru. Předsedkyně bazarového výboru, ses. Dr. Zorka Černá důsledně sleduje ideu, aby se náš bazar stal kulturně propagační události, při níž se americké veřejnosti předloží to nejkrásnější z čs. folklóru. Na bazarové schůzi 12. října byly předloženy ukázky prací, které pilné členky připravují již od časného léta. Jsou to namnoze skutečně umělecké práce — ať jde o loutky ve věrných kopiích národních krojů, výšivky národních vzorů pro nejrůznější účely (nejvíc pro krásu pro oči), orig. vánoční karty, ozdoby na vánoční stromek atd., atd. Bazarový sál bude vyzdoben originálními národnimi malbami. Náležitý důraz a péče bude věnována přípravě vánočních cukrovinek a pečivá. Utvořená propagační komise má na starosti pořídit originální pozvánky a zajistit pozvání co nejširšího okruhu jak krajanů, tak i amerických přátel. Obětavá píle bazarových pracovnic i jich mužských asistentů zasluhuje, aby se bazar skutečně plně vydařil. Je k tomu především třeba spolupráce celé washingtonské krajanské rodiny. Odbočka se účastní spolu s ostatními čs. organisacemi ve Washingtonu oslavy památného 28. října a 20. výročí slovenského národního povstání. Oslava se koná v neděli 25. října 1964. K říjnovému číslu buletinu “Krajanské Zpravodajství z Washingtonu” byla připojena první část studie “První světová válka. Stručná historie (jejího) vzniku a průběhu”, ve které br. J. Kučera vzpomíná průběhu války, jež začala před 50 léty a přinesla jako jeden z velkých výsledků naši národní samostatnost. Proto si tato dějinná epocha zasluhuje, aby ti, kdo byli vzdáleni tehdejších pohnutých událostí a mladší generace vůbec, znali její průběh aspoň v hlavních rysech. Autor bude ve zhuštěné historii pokračovat a je ochoten první i další vyšlé části poslat krajanům, kteří projeví zájem a napíší si o ni. (Adresa: J. Kučera, P. O. Box 3268, Washington 10, D. C.) V listopadu hodlá odbočka konati svou výroční schůzi a zvoliti pracovníky na nové období. Budou učiněny přípravy pro náborovou akci, která by znásobila počet členstva Čs. národní rady. ■—jk.— Zdařilý zájezd ČSNRA do Arkansasu a Texasu. ČSNRA uspořádala začátkem října úspěšný zájezd z Chicaga do Hot Springs, Ark., kde 44 účastníků po 9 dní bralo lázně a podnikalo výlety po okoli. Výprava, vedená ses. Emilie Welclovou-Růžičkovou, odejela pak na 3 dny do Dallasu. V lázeňském hotelu Majestic bylo o všechny dobře postaráno. V Hot Springs jsou dvě známé české jídelny, Czech Villa a Bohemia Restaurant, vyhledávané krajany a četnými lázeňskými návštěvníky. V Dallasu se výprava zúčastnila Československého dne na texasské státní výstavě. Program a účast byly překvapující a naši krajané v Dallasu si zasluhují největší pochvalu za to, co vykonali. Již to, že besedu tančilo 30 kolon je pozoruhodné, celkem 240 krojovaných chlapců a děvčat. V prostných žactva, dorostu a členstva účinkovalo na sto cvičenců; 75 osob účinkovalo v pěveckém sboru. Orchestr byl sestaven z dobrovolných hudebníků ze tři měst. Rozsáhlé cvičiště uvnitř auditoria na výstavišti bylo vhodným místem pro rozmanitý program. Velký nápis na zdi u vchodu FREEDOM FOR CZECHOSLOVAKIA upozornil tisíce návštěvníků na osud Československa. Každému návštěvníku výstavy v ten den byla darována stuha s tímto nápisem. O program se přičinil velký počet vedoucích činitelů státu Texas. August J. Hlavenka zahájil program českým proslovem a představil návštěvníky z různých měst. P. Cyril Pokladník, člen ředitelství SPJST, řídil orchestr;p. John G. Bubák uvítal anglicky a předseda výboru pro Československý den p. Miloš Halouzka zahájil pořad a zvláště vyzdvihl účast autobusové výpravy ČSNRA z Chicaga. Cvičební čísla vedl náčelník župy Jižní br. Jos. Ehrenberger, dále župni náčelnice Sylvia Lázňovská, Marie 'Janoušková, náčelnice sokolské jednoty v Dallasu, Josef a Henrietta Milanovi z Fort Worth. Taneční čísla vedly pí. Helen Oates z Dallasu, Bess Dvořáčková z West, a pí. Val- šíková, zasloužilá pracovnice v Texasu, která též získala zapůjčení národních krojů. Redaktor Věstníku, orgánu SPJST, Nick Morris dirigoval pěvecký sbor a střídal se s p. Bob Liškou z Katolické jednoty, a s p. Frank Henzenem z SPJST. U piana byla Olga Krutilková, na tahací harmoniku hrála Theresa Vrlová a zpěvní čísla podali Frank Henzen a pí. Bečanová. Ve výboru Czechoslovak Day účinkovali zástupci ČSA, SPJST, KJT, KJŽT, ZČBJ, Sokola, Rolnického ochranného spolku a Kroužku českých žen, jehož předsedkyní je pí. Anna Zvolánková a místopředsedkyní Anežka Houdková. Po programu bylo obecenstvo pozváno k obědu do Band Shell. Zde se pokračovalo s programem. P. Miloš Halouzka oznámil výsledky soutěže pečivá a vítězkám byly odevzdány malované talíře. Byla přehlídka krojů; zúčastnily se 4 členky výpravy z Chicaga: pí. Benešová, Julie Kašparová, Ann Šagatová a Emilie Welclová-Růžičková. Výprava navštívila všechna památná místa v Dallasu v doprovodu pí. Kankrlikové a Pokladníkové a s pohnutím stanula na místě, kde byl zastřelen president John F. Kennedy. Domů se výprava vracela — s přenocováním v Missouri — nádherným lesnatým krajem v podzimních dnech, kdy stromy byly krásně zabarveny. Na dvoutýdenním zájezdu procestovala státy Illinois, Missouri, Arkansas, Oklahoma a Texas. Dle uznání zúčastněných, byla to zdařilá výprava, jako až dosud všechny výpravy pořádané Čs. národní radou americkou, za vedení ses. Welclové-Růžičkové. 12 • VĚSTNÍK [pageend12]HOLIDAY FOLK FAIR. Starosta města Richard Daiey navštívil stánek čs. umění Čs. ženské národní rady v exilu. Od leva: Alena Bílková, Amálka Schwarzenbergo- vá, starosta města Chicaga a Jana Tuzarová. Americký tisk a úřadovna starosty města Chicaga odhadují návštěvu mezinárodního bazáru na Navy Pier za dva dny, dne 17. a 18. října, na 60,000 lidí. Návštěva tedy byla obrovská, zvláště v neděli odpoledne nebylo k hnuti na rozsáhlém prostranství výstaviště a před stánky čs. umění, prodejnou a kavárnou byl vždy nával. Nejen návštěva, ale i zájem byl veliký, výstavy národnostních složek nákladné a zajímavé. I při velké konkurenci vynikala umělecká výstava uspořádaná Čs. ženskou národní radou. Tentokráte výstava českého skla, od starých vzorů až po nejmodernější tvary překonala všechny minulé sbírky. Dále jsme se mohli pochlubit krásnými výšivkami, krajkami, lidovou keramikou a nádhernými kroji. V neděli odpoledne, na tanečním programu upozornila na sebe svým představením a bohatými kroji z moravského Slovácká Omladina moravských spolků, která zatančila moravskou besedu. Ve stánku v sekci International Café, vedeném ses. Wel- clovou-Růžičkovou, byl živý zájem o naše pečivo a cukroví, takže dlouhé stoly byly stále obklopeny kupujícími. A přece zásoby vystačily po oba dny. Pečivo se sváželo z úřadovny, z domácností, nosilo se přímo na výstaviště. Záviny, báfiov- ky, vánočky, perník, dorty, cukroví, všechno mizelo a koupěchtivých přibývalo. Z Owosso přijeli dokonce manželé Antonín a Štěpánka Čechovi a ses. Čechová vykouzlila velké dvojice perníkové, šohaje a šohajku, které se hodily na výstavu. Mnozí Američané si pamatovali naše výrobky z let minulých a přišli opět přímo k našemu stánku přes celé výstaviště. Jsme velmi vděčni našim ženám, které na pouhou výzvu se vždy okamžitě přihlásí skutkem. Jedině jejich přičiněním je nám možno v kavárně na sebe upozornit tak praktickým a výmluvným příkladem. Ovšem i finančně to pro Radu mnoho znamená. V prodejně, kterou měla na starosti ses. Vlasta Vrázová, byl největší zájem o kuchařky. Prodávaly se dva druhy: Bohemian Specialties (mimeografované vydání, zhotovené v úřadovně, recepty knedlíků, omáček, masa atd.) a nové tištěné vydání Czechoslovak Prize Pastry Recipes. Jsou to recepty, na které vyhrály ceny účastnice soutěže konané každé léto v Plzeňském parku na Czechoslovak Day. Jednu z těchto knížek poslal Richard Mejdrich z tiskárny Berwyn Press radiovému hlasateli Howard Millerovi, který dne 21. října, na svém ranním programu na stanici WIND věnoval několik minut naší knížce. Při tom zdůraznil s uznáním činnost ČSNRA a poznamenal, že čistý výtěžek prodeje receptů připadne na podporu jejího boje proti komunismu. Sotva skončil, netrhl se u něho telefon — americké hospodyňky chtěly vědět adresu ČSNRA. A za chvíli se netrkly dveře v úřadovně Rady na 26. ulici. Pěšky a v autech přijižděli většinou muži, vyslané manželkou, aby “ihned” zakoupili u nás kuchařku. A druhý den přinesla ranní pošta stoh objednávek z Chicaga a celého okolí, i z Indiány a Michiganu. Do dvou dnů byl náklad rozprodán, 800 výtisků, nové objednávky přicházejí každou poštou a úřadovna ČSNRA prosí tiskárnu o nové vydání v době nejkratší. Potěšitelné je to, že mnohé objednavatelky podotýkají výslovně, že slyšely, že čistý výtěžek prodeje připadne na náš boj proti komunismu a přejí nám mnoho zdaru. Objednejte si i Vy naše CZECHOSLOVAK PRIZE PASTRY RECIPES. V úřadovně prodejní cena je 90 centů, poštou jeden dolar. Věnujte knížku receptů mladším členům rodiny, mladé generaci, která se zajímá o oblíbené staré recepty. Objednejte si je v odbočkách a prodávejte na schůzích! Stává se, že po objednání jedné knížky, vrátí se kupující pro deset, dvacet dalších, aby vyhověla kolegyním v továrně a úřadovně. Dne 10. listopadu začneme s rozprodejem druhého nákladu, a máme ve třech dnech přes sto objednávek. Pospěšte si! O DVOU ČASOPISECH— (Dokončení ze str. 7) po tolika letech komunistického panství nemají konkurenta. Byli zpátečničtí, ale vybudovali víc průmyslu než komunisté, ač neměli monopolistické postaveni komunistických tak zvaných národních podniků. Jak jsem již podotkl, čtenář dostává Czechoslovak Life zadarmo. Mefistofeles také Faustovi sloužil zadarmo — chtěl jen jeho duši. Komunismus prohrál svůj ďábelský boj o duši českého a slovenského člověka doma, proč by nezkusil své štěstí venku ? U těch, kteří vědí o Československu málo nebo nic? Což pak není známo, že komunismu kvete pšenice jen tam, kde se o něm nic neví? VĚSTNÍK • 13 [pageend13]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byi založen r. 1907, CHARLES T. SALAK, předseda 1000 KRAJAN 0 NEMŮŽE SE MÝLIT o Bolven-Zdravitaminu. Několik ano, ale ne tisic, kteří nám za uplynulých 10 roků napsali jak jim ta osvědčená krajanská kombinace Bolven-Zdravitamin pomohla. Dnes píše opět krajanka Mary Petrucha z Beaver Falls, Pa.: “Dala jsem jednu dávku jednomu Američanovi, který už nepracoval osm měsíců, jak byl nemocen. Užíval to jen deset dní a už začal opět pracovat..” Pomohlo to jemu, může pomoci i Vám ta znamenitá krajanská kombinace BOLVEN- ZDRAVITAMIN za $9.88 se zárukou a vyplaceně obratem pošty. Přiložte cash, money order, check nebo na C.O.D. Také do Kanady, Jižní Ameriky a Evropy je posílám. EUROPEAN DRUGS BŘETISLAV JELÍNEK, čsl. lékárník 3255 — 10th W. Seattle, Wash. (Advertisement) SECOND CLASS POSTAGE PAID at Chicago, Illinois BUY OUR 4125 West 26th Street Chicago, lllinos 60623 RETURN REQUESTED SEALS Czechoslovakia Shall Be Free Again" VĚSTNÍK [pageend14]