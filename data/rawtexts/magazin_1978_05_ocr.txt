MAGAZÍN NOVÉHO DOMOVA 5/78 [pageend1]Jona-Rapperawll Tal. (055) 27 71 21 dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přání, včetně dodávky a provedení soklíků z PVC. Naše kapacita stačí pro Jakékoliv množství. Pro architekty a stavbyvedoucí MÖBEL RAPPERSWIL ferrari Möbel Rapperswil Ferrari Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 8. do 18. hod. Ale I v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 928 29 82 To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též továrni haly, obchodní místnosti, zkrátka vše. — Kredit až do Fr. 15000.-. — Splátkový systém až do 30 měsíců. — Bezplatná dodávková služba. Möbel Ferrari otevřel největší moderní výstavní síň ve východním Švýcarsku. 10.000 čtv. metrů výstavní plochy Nejmodernější nábytek z celé Evropy. Starý nábytek od Vás vezmeme protiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: — V případě úrazu či úmrtí nemusí pozůstalí nic platit! — Termín splatnosti splátek lze až o 2 měsíce posunout. — Možnost placení do 3 měsíců bez banky a bez úroků a ještě se slevou. — Při nákupu nového zboží nad Fr. 500 — úhradu cestovních výloh. Nevíte, kam se starým nábytkem? — K nám, k MÖBEL FERRARI! Ložnice od 790.- Fr. až 7000.— Fr. Sekretáře od 580.- Fr. až 6000.— Fr. čal. soupravy od 490.— Fr. až 7000.— Fr. (kožené) Möbel Ferrari, 8645 Jona-Rapperswll, k rukám p Hanuše nebo zavolejte pana Hanuše večer od 18. hodiny na tel. č. (01) 926 29 82. Nezávazné dotazy adresujte na firmu: [pageend2]KOMU ČEŠI SMRDÍ S potěšením a dojetím jsem si ve 4.čísle "Magazínu" přečetl článek Petra Pitharta "Průklepový papír bílý 30 gr/m2". To takovému Adámkovi se to píše, když má papíru kolik chce, když mu nikdo psát nezakazuje, a když i malý časopis jako "Magazín" se může legálně rozmnožovat a rozesílat všem, kteří o něj mají zájem. Z toho úvodníku bych si tady chtěl ocitovat jednu pasáž: Žel, normální poměry u nás doma bývají zřídkakdy příjemné. A o tom, jak působí na český národní charakter, se rozepsal v témže čísle dokonce psychiatr Jiří O.Křížek. Psychiatr dnes americký, což u mě vzbuzuje představu pána, jenž si pacienta položí na couch, aby sám o sobě hovořil. Jenže doktor Křížek raději soudí podle toho, co o pacientovi říkají jiní. A tak dospěl k závěru, že vzhledem k tomu, že se již po "Jsme vesměs nižšími úředníky, dělníky, nočními hlídači, prodavači novin či zmrzliny, penzisty. Po úživné práci a souvisejících starostech sedáme k rozepsanému textu románu, historické studie, eseje nebo fejetonu, a tu nás často zaskakuje osvobodivé zjištění, že vlastně psát nemusíme!... Píšeme-li přesto, pak těm z nás, kteří nejsou zrovna notorickými grafomany, nezbývá, než činit tak z potřeby — s prominutím — vnitřní. V tak čisté podobě je to motivace, která se za normálních poměrů vyskytuje spíše zřídka. Co jsou tedy normální poměry?" 1 5 NOVÉHO DOMOVA Na obálce; Daniel Danihelka; GOLGOTA Ročník 7. Zürich, 26.srpna 1978 MAGAZÍN ´78 [pageend3]staletí nejlepší a nejaktivnější Čechové stěhovali do zahraničí, je to, co zbývá, genetický odpad. "Národy vznikají a zanikají, naplňujíce neúprosný osud dějin. Druhohorní býložraví ještěři typu dinosaurů, ale i jiní živočichové na zemi vznikli a žili tak dlouho, pokud pro ně byly podmínky klimatické a ‚socioekonomické’. V případě dinosaurů dokud tyto velké býložravce nevyhubili menší, ale čilejší masožraví ještěři." Dr. Křížek tedy nejen — na rozdíl od paleontologů, kteří se spíše kloní k názoru, že dinosauři asi vyhynuli proto, že jim ochlazení vzalo bujnou flóru a tím i potravu — rozřešil s konečnou platností svérázně dosud neúplně rozřešené tajemství zániku těchto obrů, ale on z nich učinil dokonce i národ; a to mu poskytuje základ, aby skočil od praještěrů rovnou do 15. století k Žižkovým bojovníkům a aby dokazoval, že rozvojem techniky již nelze opakovat bitvy jako onu na hoře Vítkově, a že proto Češi již nemají ty možnosti jako tehdy a jsou již vlastně dávno odsouzeni k zániku. Proč to platí zrovna pro Čechy a ne pro ostatní malé národy, to by bylo třeba vysvětlit zejména v souvislosti s další tézí doktora Křižka, v níž srovnává Maďary, kteří se Sovětům v roce 1956 postavili se zbraní v ruce na odpor, s Čechy, kteří 1968 ozbrojený odpor nekladli. Autor článku to dokládá osudem Berlína v roce 1945, Budapeští 1956 a Prahy 1968. Ten Berlín, hlavní město nacistické říše, jsem viděl několik měsíců před květnem 1945; již tehdy na něj nalétávalo den co den 1000 až 1500 bombardérů a nezbývalo z něho mnoho. Vůbec nepovažuji za vhodné přirovnání hlavního města Hitlerova Reichu po šesti letech války s druhými dvěma městy. Co se však těch týče, přehlíží dr.Křížek dvě maličkosti; během "maďarských událostí" roku 1956 se i před sovětským zásahem hodně bojovalo. Existovaly organizované a vyzbrojené oddíly částečně vojenské, částečně civilní, kdežto přeměny v Československu roku 1968 probíhaly nekrvavě, bez bojů se zbraní v ruce. Zbraně měly kromě armády — která byla téměř bez munice a zcela bez vedení, neboť generalita, jak se ukázalo, stála na straně okupantů — jen oddíly Lidových milic. A že ty se nepostaví na odpor Sovětům, nebylo třeba nikomu vysvětlovat. To je první rozdíl. Druhý je v tom, že Sovětům se v Maďarsku podařilo během několika dnů dosadit Kadárovu "dělnicko- rolnickou vládu", obdobný pokus v Československu musel být — díky neozbrojenému, proto ale o nic méně rozhodnému odporu téměř všeho obyvatelstva — uložen ad acta a až po půl roce opatrného manévrování byl Dubček nahrazen Husákem a zahájen pochod do "normalizace". Nejde tu však natolik ani o to, co se stalo před deseti lety, nýbrž o hlavní tézi dr.Křižka a o argumenty, kterými ji dokládá. Porážka na Bílé hoře rozehrála, jak tvrdí, (zde je citován i Zdeněk Nejedlý, který hovoří o "zlomení mravní páteře národa"). "neodčinitelné drama pro český národ, znemožnila morálně svobodný vývoj společenské elity" ",Být srovnánu se zemí’ ku ,nebýt srovnánu se zemí’ má se jako ,Bránit se do posledního muže’ ku ,vzdáti se’." 2 [pageend4]"Hodnotnější část tzv. genetického fondu... obohatila ostatní národy . . . V Čechách až na nepatrné zbytky zůstali ti, kteří byli ochotni přijmout cizí jařmo a cizí vládu, shrbit hřbet a adaptovat se na submisivní postavení. Místo typu Husa a Žižky vytváří se charakter ohnutého hřbetu, typ podlého a servilního cháma co důsledek genetické pauperizace." A jen pro zajímavost autor článku připojuje charakteristiku Husa jako paranoika a Žižky jako člověka s agresivními sklony, které ventiloval pod pláštíkem víry a idejí. No, budiž! To všechno dr. Křížek obaluje vědecky genetickým pláštěm a používá k obraně proti kritice svých názorů naruby obrácený stalinismus: kdo mi nevěří, je proti genetice a tudíž přívržencem Lysenkových teorií! Necítím se povolán diskutovat s psychiatrem o genetice, ale jak lze z hlediska této vědy brát vážně člověka, který hovoří o genetickém vlivu emigrace různých období, a přitom vůbec nemluví o ztrátě národní podstaty germanizací přímo ve vlastní zemi? Jen si vzpomeňme na "pra- germánská" jména henleinovců, jako např.Wessely, Fuchs-Liška, o panu Konšalíkovi, známém autoru škvárů, ani nemluvě. Rozhodně to šlo hlouběji než emigrace, jejíž význam dr. Křížek natolik přeceňuje, že sice 3 Do článku v minulém čísle Magazínu, uvedeném pod hlavičkou: PSYCHIATROVY ÚVAHY který poněkud rozvířil klidnou hladinu čtenářů a na nějž na těchto stránkách kriticky reaguje Karel Adámek, se nám bohužel vloudilo několik chyb, za které se omlouváme autorovi a čtenáře prosíme, aby si je následovně opravili: A O TOM, JAK SE JEVÍ V ČESKÝCH FILMECH Str.9 uprostřed: místo fascinující má být fantazijní ;r.lO spodní část: místo slabomyslní má být svobodomyslní Str.1l poslední řádek: místo agresi má být regresi. ných sil a událostí. To vše představuje vlastně biologický šlechtitelský pokus v průběhu řady staletí, při němž slabomyslní jedinci co nositelé těchto vlastností byli z dalšího působení a růstu, chcete-li: Psychoanalytik by mohl mluvit o agresi na úroveň symbolické homose- učení C. C. Junga. Vznikají postavy jako Král Ječmínek, idealizuje se chodský sedlák Jan Sladký-Kozina. Také však vzniká český Honza, Ideologický předchůdce Švejka, Honza, ač líný a vlastně hloupý, vždy nějak vyzraje na všechny ostatní a je pravidelně odměněn více, než jeho pracovitější bratři, kteří šli již dříve do světa. Proč právě toto chtěl český člověk v pohádkách slyšet? Jde o fascinující splňování toho, na co v reálném životě nestačíme. Hrbatý sní o svádění Lolobrigidy, voják si představuje sám sebe v roli generála. O ČESKÉM NÁRODNÍM CHARAKTERU [pageend5]Stejně nedokonalé se zdají být znalosti J.O.Křížka v oboru pověstí a pohádek: uvádí pověst o Blanických, rytířích jako doklad české povahy, která čeká pomoc vždy jen od někoho jiného. Snad ani neví, že přesně tutéž pověst mají Němci o císaři Barbarossovi, který sedí se svými rytíři v hoře Kyffhäuser o že pověst o králi Ječmínkovi je obdobný mýtus o vzniku zemědělství, jako americko-indiánská "Píseň o Hiawathovi". Věru, těžko diskutovat na této úrovni, a ještě tíže diskutovat o českém filmu s někým, kdo vůbec nebere na vědomí, za jakých podmínek se vyvíjel. Do šedesátých let cenzura sex téměř z plátna vyhnala — a když se pak začal objevovat (npř.ve "Starcích na chmelu"), tak ve formě kupodivu čisté a životní. Pak ale následovala řada filmů, které líčily nepřirozenou situaci, do níž mládež uvedl systém, v němž musila žít, i předsudky starší generace (typický film tohoto žánru; "Lásky jedné plavovlásky"). Groteskní situace líčená groteskními prostředky — kdo v tom chce vidět voyerství, prosím, "Deep throat" to není. Bylo by pak třeba diskutovat o tom, do jaké míry sex ukazovaný na plátně není vůbec určitý druh voyerství. Další příklad: "Ostře sledované vlaky". Film, který ukazuje mladého člověka s jeho osobními problémy, postaveného do situace nesmírně těžších problémů. Ukazuje sex nezralý, sex hravý, sex dobrotivý — ovšem vše na pozadí událostí, které osobní osud hrdinů daleko přerůstají. Dr. Křížek z něho vidí jen to, že jediná koupelna (v hotelu), která se v tomto ději vyskytuje (které malé venkovské nádraží kdekoli v Evropě mělo v té době koupelnu?), slouží hrdinovi jako místo, kde se pokouší o sebevraždu. A protože těch koupelen v českých filmech je vůbec málo, soudí, že Češi jsou národ, který se málo myje — a dokládá to i tím, že se slovanští otroci v Byzanci méně myli než šlechta — prostě to byli "smerdi". (Dala by se k tomu napsat celá kapitola, kolik se kdo kdy myl? jak známo, francouzská šlechta v době svého největšího rozkvětu dávala přednost tomu, zakrývat svůj smrad vůní pudru.) Nuže, jestliže doktoru Křížkovi Češi — a to hlavně ti doma, vždyť my venku jsme snad další splátka té genetické elity, která od 15.století odcházela — smrdí, je to jeho věc, ale měl by to říci bez pseu- dovědeckého obalu. Mně nesmrdí; ani ti moji přátelé, kteří doma prodělávají všechno to, čemu jsem odchodem do zahraničí ušel, ani ta velká většina, jež se přizpůsobuje situaci, jak ji vytváří sovětskou invazí obnovený "reálně existující socialismus". 4 O fenoménu přizpůsobení napsal slovenský spisovatel Milan Šimečka do Böllova časopisu "L 76" zajímavou stať, kterou 5. srpna, krátce uvádí jména lékařů českého původu, kteří v minulém století odešli do Rakouska, ale přitom zapomíná na jakéhosi Jana Evangelistu Purkyně, který je svým vědeckým významem všechny předčil. A jestliže cituje úbytek obyvatelstva českých zemí v třicetileté válce, zřejmě neví, že v části Německa byl tento úbytek ještě horší. Zdá se, že hlavně během poměrně krátkého pobytu ve Vídni si autor článku vytvořil názory na český národ, na "sauböhmy", kteří kradou ("böhmisch einkaufen"). Přitom ho při výrazu "böhmisches Dorf" nenapadlo nejen, že česká obdoba "španělská vesnice" svědčí snad o tom, že český pojem pro neznámou věc ukazuje další rozhled, ale dávná, řekl bych skoro prehistorická obdoba — člověk, který neovládal slovanský jazyk, byl pro naše předky — "Němec". [pageend6]před smutným desátým výročím "bratrského, internacionálistického" přepadení Československa, přetiskl magazín curyšského Tagesanzeigeru. Dovolte mi ocitovat z něho některé pasáže, Šimečka je sice Slovák, ale to, co líčí, platí stejně i pro Čechy — a autor má nesporně právo na toto téma hovořit, protože, na rozdíl od dr.Křížka, poznal situaci na vlastní kůži, sám se nepřizpůsobil do té míry, takže ztratil možnost přednášet na vysoké škole a publikovat ve vlastní zemi. Šimečka píše: 5 "Pro život v novém systému potřeboval občan vzít na vědomí jenom několik solidních skutečností: vládne jen jedna strana; existuje jen jedna pravda; stát je jediný vlastník a jediný zaměstnavatel; osud člověka je závislý na přízni či nepřízni tohoto státu; svět je rozdělen na přátele a nepřátele; vyplácí se souhlasit a nevyplácí se nesouhlasit; hlavou zeď neprorazíš; stát nechce celého člověka, nýbrž jen tu jeho menší část, která vystupuje ve veřejném životě — a kdo v této části souhlasně kývá jediné pravdě, může v celé neveřejné sféře dělat, co chce," "Od hlavní masy občanů se požaduje loyalita jen pasivní, která se dá zahrát prostým mlčením při politických diskusích. Jednou dvakrát do roka je občan vyzván k nějaké manifestaci či oslavě. Přizpůsobení lidé naplní místa či pochodují, přitom se spolu baví, pokoušejí se neposlouchat řečníka, matně tleskají, když klika pod tribunou začne svůj skandovaný pokřik, koupí si párky u stánku a spláchnou je pivem. Na schůzích pak sedí tito lidé se zasněnou tváří, namáhají se nevnímat stokrát omleté fráze, hlasují jako jeden muž, schvalují pracovní závazky, smlouvy či plány bez odmluvy, odsuzují každého, kdo má být odsouzen, schválí protest i poděkování Sovětskému svazu, dají tři koruny na Vietnam, ačkoli již dávno nevnímají, co se tam nyní děje. Je to smutné, ale nelze se tomu divit. Přizpůsobení občané již zažili či byli svědky toho, jak se řešily politické konfliktní situace dotýkající se jejich osudů či osudu nějakého známého. Přešli již mnohou životní křižovatku a zvykli si přecházet na zelenou, třebas to stokrát odporuje jejich smyslu pro pravdu, rozum, čest a podobně." " . . . schopnost, projet půl Evropy s vozem narvaným kon- Na první pohled závěry zcela podobné těm, které čteme u dr.Křižka, Rozdíl je v tom, že člověk, který tato slova píše, věc sám zažil a že ty lidi má rád. A s úsměvem píše o tom, že co nejvíc šetří energií v této "veřejné" sféře přizpůsobení ("Každý je někde zaměstnán a musí dodržovat státní pravidla pro zaměstnanecký poměr. Musí chodit pravidelně do zaměstnání, ale není již tak docela nutné, aby tam pracoval. ") , zato však vyvíjí tím více úsilí v té druhé, soukromé sféře: Na jiném místě: [pageend7]zervami, obstarat léky, jež jsou k mání jen ve Švýcarsku, báječně vařit s pouhou čtvrtinou sortimentu potravin, jež jsou na trhu jinde ve světě, mít cibuli i tehdy, když již měsíc není v obchodech, udržovat v provozu obskurní značky aut, pro něž v Československu nikdy nebyly k mání náhradní součástky, pustit se do stavby vily za půl milionu při oficiálním příjmu tří tisíc korun měsíčně. Stovky takových schopností vypěstovalo přizpůsobení v konzumním oboru, někdy vzbuzují opravdovou úctu, kalenou jen trochu vědomím, že by se energie národa dala využít i rozumějí." Hlavní rozdíl mezi Šimečkou a dr. Křížkem není jen v tom, že jeden žije doma a druhý venku, rozhodně ne v tom, že jeden je Slovák, druhý českého původu; to, co Šimečka píše, platí doslova i pro české země. Hlavní rozdíl je především ve skutečnosti, že Šimečka si dovede vážit i lidí, kteří "přecházejí na zelenou". Chápe totiž, že jedni mohou odejít, druzí—poměrně malá menšina — se otevřeně bránit, ale, abychom hovořili jazykem doktora Křižka, ani jedna ani druhá skupina nereprezentuje a nestačí zachovat genetickou masu národa. Na to nejsou tyto skupiny dosti početné. A lze důvodně pochybovat, že vždy reprezentovaly nejcennější z té dědičné podstaty: vesnické holky, které nenašly ženicha a šly do Vídně sloužit, tovaryši, kteří se nevrátili z vandru, protože se jim Vídeň zdála přitažlivější — to byla, spolu s ekonomickou emigrací na Západ, jejíž příslušníci se rekrutovali hlavně z řad nezaměstnaných, zdaleka nejpočetnější skupina. A jestli my dnes venku představujeme skutečně to nejlepší, co naše vlast měla, o tom snad sami máme málo práva hovořit. Není také pravda, že češi vždy ohýbali hřbet. Kdyby tomu tak bylo, tak by totiž dávno nebylo české kultury ani českého jazyka. Z té vynucené přizpůsobivosti vyrážely vždy znovu a znovu krásné květy či ostré trny. 1848 kníže Windischgrätz dal rozstřílet svými děly vzbouřenou Prahu, ale češi se postavili na odpor jinak: rozvojem své kultury a literatury. Neznám na světě národ, který by se mohl pochlubit tak krásným — a tak masovým — kulturním počinem, jako bylo postavení Národního divadla. To heslo "Národ sobě" mělo v různých dobách různý smysl. V Čechách za nacistické okupace byli kolaboranti — jako všude. Ale také odbojové organizace byly v poměru k počtu obyvatelstva přinejmenším stejně silné a čeští vojáci se v obou světových válkách bili — když ne v armádě svého vlastního státu, tedy v jiných armádách — ten geneticky tak vydrancovaný národ stačil ještě i v těchto letech npř.vyslat ze svých řad letce, kteří v bitvě o Anglii sehráli slavnou úlohu. A skutečnost, že Svobodovy armády bylo po válce politicky zneužito, nemění nic na tom, že se v boji přinejmenším vyrovnala vojákům sovětským. A která země kromě naší dovedla fascinovat svět tak slavným politickým experimentem, jako bylo jaro roku šedesát osm? V které zemi strana krvavé diktatury byla nucena dobrovolně volit cestu demokratických reforem, protože ji k tomu donutily masy vlastního členstva, které už odmítaly být slouhy mocných pánů? Nevím, a neví to ani nikdo jiný, jak by tento smělý pokus byl dopadl, nebýt "bratrské interna- cionalistické pomoci" právě před deseti lety. Ale považuji za pomluvu, chce-li někdo tvrdit, že lidé, kteří tehdy fascinovali celou Evropu, celý svět, byli jen genetickým odpadem, jen tím, co zbylo po odchodu 6 [pageend8]těch nejlepších, těch nejaktivnějších, těch, kteří byli nositeli dědičných vlastností, které jedině umožňují "socioekonomický vzestup". Zkrátka, mám-li si vybrat mezi Dalimilem ("Obec je každého ohrada, kdo ji tupí, minulať jej rada") a doktorem Křížkem, jsem pro Dalimila. Protože mně Češi nesmrdí. DOPIS KARLA KYNCLA PRAŽSKÉMU ŘEDITELSTVÍ SPOJŮ Milé řiditelství telekomunikací - pro úsporu místa Ti budu říkat ŘIT a s dovolením tykat - tedy milá ŘIT, co mi to děláš? Napsalas mi 6.července 1978 doporučeně a se zpátečním lístkem dopis sice bez oslovení a bez závěrečného pozdravu, ale zato plný paragrafů, které jsou, jak známo, pokroucené. Že prý jsi po pouhých dvaadvaceti letech došla v roce několika slavných a vítězných výročí k závěru, že bych neměl mít telefon. "V naléhavém obecném zájmu", jak zdůrazňuješ. Sakra, řekl jsem si po obdržení Tvé komunikace, milá telekomunikace, ten obecný zájem musí být opravdu naléhavý. Sděluješ mi totiž, že "rozhodnutí je v právní moci okamžikem doručení a případné odvolání tohoto rozhodnutí nemá odkladných účinků, neboť naléhavý obecný zájem vyžaduje jeho okamžitý výkon". Neboj se, milá ŘIT, já vím, že ses v té větě jenom trošinku přeřekla, žes to nemyslela tak, jako bys mi chtěla sebrat telefon i v případě, že své rozhodnutí odvoláš. Zkrátka rozumím, že v té rychlosti jsi omylem nenapsala ". . . případné odvolání proti tomuto rozhodnutí nemá odkladných účinků." Já Tě chápu: dvaadvacet let orgán souhlasí s tím, že nějaký občan má dostatek morálně-politické kvalifikace, aby ve svém bytě zvedl sluchátko, a pak se to v orgánu najednou zlomí. "A nemá!", řekne si a dupne si. "Okamžitě s tím musím něco udělat!" Není divu, když po takovém zlomu orgán napíše - nebo i udělá - pitomost. Na druhé straně jsi však přece jen nemusela tolik spěchat. Vypnu- las mi telefon stejně už celý měsíc před svým rozhodnutím, nebezpečí Budiž pozdraveno, Řiditelství telekomunikací Praha, a jeho prostřednictvím i Ústřední řiditelství spojů Praha! Především dovolte, drahé orgány, abych zdůvodnil, proč píšu "řiditelství" a nikoli "ředitelství": vycházím totiž z předpokladu, že svůj obor řídíte, že pouze neředíte příkazy jiných příslušných mocných. 2 toho důvodu využívám vděčně velkorysé nabídky a odvolávám se proti rozhodnutí prvního z vás prostřednictvím téhož k tomu druhému. A přecházím k věci. 7 Karel ADÁMEK [pageend9]z prodlení nehrozilo, tak sis snad mohla dát na své komunikaci víc záležet. Pochop: ona přece vstoupí do dějin! Spolu s řadou stejných a podobných dokumentů, bude jednou uveřejněna v nějaké bílé, hnědé nebo rudé knize, aby se historikové nemuseli tolik hrabat v zaprášených archivech, a aby jim hned bylo všecko jasné: ten a ten podepsal Chartu 77, a tím pádem mu správně nadávali v novinách, správně ho vyhodili ze zaměstnání, po právu tahali na bezpečnost, sebrali technický průkaz vozidla, telefon, atakdále atakpodobně. A nebude vypadat dobře, když si ten historik řekne, že takový orgán jako ŘIT měl v roce 1978 potíže s gramotou. Jak vidíš, drahý orgáne, odvolávám se proti Tvému rozhodnutí, že mi sebereš telefon, v zákonné lhůtě, ale nějak se mi ani nechce uvádět důvody, které jsou nasnadě: že já i moje žena jsme osoby se změněnou pracovní schopností, že jsme zaměstnáni jako domácí pracovníci v jednom podniku Svazu invalidů a že jako takoví telefon velice potřebujeme. Nebo že zdravotní stav mé ženy (srdeční ischémie) vyžaduje zachování možnosti okamžitého styku s lékařem nebo s nemocnicí. Předpokládám, že takovéto nicotnosti se s Tvým "naléhavým obecným zájmem" nedají měřit. A tak argumentuju spíš po linii tohoto "naléhavého obecného zájmu" a vracím se ke své poznámce o historii. Vy marx-leninisté, milá ŘIT, soudíte, že hybnou silou dějin je člověk, člověk, a nic než člověk. Jestli se nemýlím, tak ze všech orgánů, které existují, má na dějiny vliv pouze naše rodná strana, a do jisté míry ještě některé její převodové páky, jako odbory, svaz mládeže, státní bezpečnost ap. Rozhodně se v žádném stranickém školení nehovoří o úloze, již by v dějinách hrálo Řiditelství telekomunikací Praha. To garantuju. A tak na Tebe v zájmu naléhavého obecného zájmu apeluju, drahá ŘIT, abys mi zvláštním přípisem sdělila, kdo se skrývá za tím klikyhákem, jímž je Tvé rozhodnutí z 6.7.1978 podepsáno. A byla bys moc laskavá, kdybys zařídila, aby zamítnutí tohoto odvolání na Ústředním řiditelství spojů Praha někdo podepsal čitelně. Dějiny a historikové mají přece právo znát plná jména těch statečných lidí, kteří se v naší bouřlivé době plné zvratů nebáli postavit nekompromisně za naléhavý obecný zájem. Ačkoliv věděli, oč jde, a ačkoliv jim bylo jasné, že argument "já nic, já jenom plnil příkazy" není v našem prostoru od konce druhé světové války tím nej lepším argumentem. Tím méně polehčující okolností. V Praze, 22.července 1978 Karel Kyncl S přiměřeným pozdravem DAVID Delikatessen Bleicherweg 20 8002 Zürich Tel. 01-201 55 68 DOBROTY DO DOMU DODÁ DAVID 8 DAVID [pageend10]z pražského samizdatu Opustíš-li se sám, nepomůže ti nikdo. Machiavelli Jiří Dienstbier: Naše nepřetržité krize (Publikujeme bez autorova vědomí a souhlasu.) Téměř dvě stě let zkoumáme, jací jsme, jaký je smysl našich dějin, jaký je obsah české otázky a její místo ve světě. Obracíme se k jazyku, hledáme mocné spojence a ochránce a občas připouštíme, že charakterové poklesky bývají podmíněny nejen vnějším tlakem, ale především nejistotou vlastní osobnosti. Moderní česká společenská věda od počátku snáší hory materiálu; jeho interpretace ale pouze přenáší nejistotu na vyšší úroveň. Palácky a Masaryk zkoumají dějiny sub specie svých názorů na potřeby vyvíjející se české společnosti. Jde jim o vytvoření pevné národní tradice a z minulosti zdůrazňují podle tohoto závěru. Masaryk pak na dlouhou dobu v našem vědomí fixuje "problém malého národa", "zvláštní úlohu jazyka u nás" a stanovuje, že "my Čechové však cítíme politicky méně, pro nás je národ osobností mravní". Politické spory o historické a přirozené právo, ideu státu rakouského a o hledání opor venku příznačně nedořešili ani vůdčí politikové. Palacký přenechal své rozpaky Masarykovi, který ještě v roce 1905 soudí, že "národ je přirozený člen společenstva a že člověčenstvo nemá být organizováno státně, nýbrž národnostně". Národní myšlenka se mu přitom "ujasňuje myšlenkou humanitní". Takové pojetí neimponuje historickými berličkami, kterými je Masaryk podepírá, když se snaží odvodit humanitní ideu z českých dějin, nýbrž tím, že politik zde určuje smysl příštího usilování. Rozpory této koncepce zahalil závoj meziválečné republiky. Zcela výjimečně demokratická země uprostřed despocií byla až příliš šťastným uskutečněním politikovy představy v míře, v jaké je idea vůbec uskutečnitelná. S nevyřešenou národní a sociální otázkou a také s veškerou podmíněností samotné ideje. Tvůrce koncepce, mimořádná vědecká a politická osobnost, uznávaná navíc jako zdroj mravnosti, mohl ještě nalézt mezi rozpory pevný bod, zakotvitelný do přítomného okamžiku. Vývojové tendence však proto nezmizely a nikdo další již je nezkrotil. Protože "politický vývoj se 9 [pageend11]řídí mnohem více skutečností nežli fikcemi" a protože "Palacký dobře poznal . . ., jak politický osud národa našeho závislý je na tom, co on zval centralizací celé zeměkoule" (TGM). Po zhroucení našich fikcí přichází pravidelně 1 zhroucení morální, pocity zrady těch, kdo ve skutečnosti nic neslibovali, či slibovali jen to, co považovali také za svůj zájem a kdo neměli komu přijít na pomoc, když potenciální zájemce se opustil sám. K tomu poslanecké výroky typu: "Budeme malí, ale sví." Jaká interpretace problému malého národa! Cynické protiklady iluzí pak opět mytizují, tentokrát naši bezmocnost. Sem patří Kollárovo kolaborantství s Vídní (typické pro básníka s názorem: "Nepřipisuj svaté jméno vlasti kraji tomu, v kterém bydlíme; pravou vlast jen v srdci nosíme", neboť v srdci lze nosit cokoli i v Šachových salonech), Sabinovo konfidentství, Palackého únik do soukromí, zdůvodněný obavami manželky o Otce národa, přijetí Mnichova, Moravcova záchrana jazyka v životním prostoru Velkoněmecké říše za cenu katanství vlastních lidí nebo fatalické čekání, ne-li už na svátého Václava v čele blanických rytířů, tedy na změny v Moskvě. Máme zřejmě trvalý pocit, že malá česká zahrádka potřebuje mocného, a pokud možno cizího zahradníka, bez kterého by vůbec nevykvetla. Bez koho a čeho by například nebyl ani 28. říjen? Bez Kramáře, Masaryka, Wilsona nebo Říjnové revoluce? Při hledání spojenců, či spíše ochránců, neanalyzujeme reálné síly a potřeby našeho širšího, regionálního či evropského společenství, ale vytváříme si jakousi poetizovanou ideologii. Sentimentalizované všeslovanství, satanizovaný pangermanismus, mocná dubiska, západní demokracie, zvon zrady, proletářský či socialistický internacionalismus, láska k Sovětskému svazu nejsou u nás nikdy reálné politické programy a charakteristiky, ale metafory vzdálené svých věcných obsahů. Podléhají jim až pozoruhodně všechny ideové a politické směry až ke karikatuře, ke Slavkovského pravoslaví nebo k Dědovi Mrázovi. Řekneme-li, že jsme se dosud zcela nevymanili z pubertálních let národního obrození, lze to doložit i tím, že jsme se nevyrovnali ani s téměř sto let starou koncepcí Masarykovou. Když Masaryk cítí nedostatečnost herderovských postulátů národa a váže národní a humanitní ideu, reaguje tím na ztrátu jednoty po rozpadu všeobecného náboženství a při postupujícím rozkladu velkých státních celků. Avšak taková idealizace národního principu - výslovně vystaveného do kontrastu vůči principu státu, říše a církve, které ovládaly předchozí staletí evropských dějin - nemůže zastřít, že jakoukoliv všelidskou ideou se stát, říše a církev mohou ujasňovat, vzhledem ke své universálnosti, přirozeněji. Národní atomizace ostatně ani později Masarykovu ideu jako humanitní nepotvrdila a nehumánni konflikty, včetně obou světových válek, si opatřily nový motiv v nacionálních ideologiích. Masarykova koncepce byla ovšem také reakcí na marxismus, který v druhé polovině minulého století navázal na univerzalistickou tradici evropských dějin, odmítl nacionálni výklad konfliktů a interpretoval je třídně. Proletářský internacionalismus teoreticky opět zdůraznil všelidskost, protože proletariát měl zrušit a osvobodit všechny třídy, včetně sebe sama. Měl tedy být politickým nástrojem humanitní myšlenky proti nacionalismu a jiným partikularismům. Avšak při pozdější realizaci se z vlasti socialismu brzy stal socialismus v jedné zemi a zatím jen v květináčích předpěstovaný kmínek teorie byl naroubován 10 [pageend12]typickými dřevinami ruského lesa. Po četných peripetiích se poslepo- vané zlomky teorie zatím materializovaly v "reálném socialismu", který zjevně nenaplnil svou ctižádost stát se univerzální základnou. Nevíme však ani o žádné jiné. Jsme tedy svědky postupující společenské desintegrace ve světě, který se - jak říká známá fráze - stále zmenšuje. Dnes už nejen díky komunikačním prostředkům a nadzvukovým letadlům, ale z potřeby spravedlivého přerozdělení a ochrany zdrojů, které potřebujeme k uchování a zkvalitnění našeho života. Naší rostoucí vzájemné závislosti překážejí nacionalistické ideologie, často znemožňující tuto problematiku bez hořkosti a okamžité difamace úmyslů druhých vůbec otevřít. Hledání univerzální základny vždy znovu naruší zájem nacionálni, velmocenský nebo blokový, jenž pouze ideologicky maskuje zájmy velkých nacionalismů (např.intervence ve Vietnamu nebo v Československu), se všemi z toho vyplývajícími důsledky a strašáky, včetně obnovování nacionalismu. Těžko pak argumentovat jeho nedostatečností, zůstává-li poslední obranou a morálním útočištěm lidí. Můžeme-li vůbec něco s jistotou konstatovat, bude to asi zjištění, že jsou mrtvy utopie, které chtěly od renesance nahrazovat Boha. Na rozdíl od středověkých zbožných lidí a novověkých utopistů a ideologů víme, že neexistuje řešení lidských a planetárních problémů pod jedinou vlajkou, náboženstvím, symbolem, utopií. Potřebuje-li někdo útěchu, může jí hledat v poznání, že do pověstného propadliště dějin se zasunují také antiutopie dvacátého století. Hrůzné vize Zamjatina, Huxleyho a Orwella se nepotvrdily. Totalita je možná jen za trvalé spolupráce významné části aktivních a kvalifikovaných lidí na sebe- zničení a toto nebezpečí nám dějiny dvacátého století zřejmě už pomohly - byť dosti drasticky - překonat. Svět je jen tak beznadějný, jak beznadějné je místo, které si v něm sami určíme. Je výsledkem vůle a činnosti předchozích generací a generace naší, a je-li mizerný, nestěžujme si na svět. Záleží také na našem vidění a schopnosti utřídit různé barvy existujícího spektra. Nejde přitom o hledání zrnek, která lze ještě vyklovat z mísy ideálů. Zájem o lidská práva, šířící se dnes ve světě, není už zájmem o Deklarace a Prohlášení, ale o úsilí učinit ideu zákonem. Domyšleno ad absurdum by důsledné uplatnění takových zákonů vedlo k realizaci tužeb všech lidí, hnutí a ideologií, které se kdy zajímaly o osvobození člověka. Tedy k novému ráji na zemi? K hrozbě nové ideologie, jež by si opět vytvořila své podjáhny a velkokněze, prapory a katedrály? Koncepce lidských práv jako zákona se nevztahuje k mimozemské síle ani ke zvláštní, partikulární, pozemské moci, jež potřebují zprostředkovatele a vykladače. Obrací se ke každému jednotlivému člověku, který sám ví, co si přeje, po čem touží, čeho se mu nedostává a co odmítá. Těm, kdo vždy touží po přesně specifikovaných programech, se to zdá málo. Mají ovšem pravdu, tvrdí-li, že je to příliš obecné. Jenže koncepce také předpokládá, že každý člověk, každé teritoriální, zájmové či ideové sdružení lidí předloží ostatním své konkrétní představy, jak se podílet na úpravě prostoru, vymezeném uzákoněnými lidskými právy. V naší evropské tradici se to týká mj.těch demokratů, socialistů, komunistů, křesťanů, organizovaných či nezávislých, kteří toto vymezení prostoru lidskými právy uznávají. 11 [pageend13]Hnutí tedy není vším, cíl není ničím. Hnutí je soubor prostředků k dosažení cíle a cíl není ráj na zemi, ale v dané historické chvíli lidskými prostředky dosažitelný kompromis. A protože kompromis je vždy jakýsi přibližný a pohyblivý střed mezi póly, záleží na každém člověku, národu, státu či jiném sdružení lidí, jaké póly budou kompromisu k dispozici. Naším kompromisníkům, kteří tak rádi zaříkávají ďábla kompromisu, bude možná vhodné připomenout, že kompromis není líné kupení balvanů, které kdo hodil na společnou skládku. Znamená, že každý přinese kámen, který opracoval jak nejlépe umí a všichni společně vyberou ty, které se nejlépe hodí do klenby k přemostění propasti mezi společenskou situací a veřejným působením člověka a jeho vědomím či - zvláštně v našem kontextu - svědomím. Zamlouvají-li lidé nečinnost předstíranou bezmocí či pracují-li jen na zajištění hradeb svého soukromí, z nichž vycházejí mezi ostatní v šaškovském, případně i katovském převleku a starají se, aby nikdo nenahlédl do jejich skutečného smýšlení, pracují k schizofrenii, rozpadu osobnosti a společnosti. Neutečeme sobě ani do sebe. Vždycky jde o "kraj ten" a právě proto, že v něm bydlíme. Česká kultura si je toho v posledních letech více vědoma a rozvíjí se mimo oficiální instituce způsobem, který nenahráva depresím. Nelká nad tragickým osudem, ale hledá životní hodnoty, které nemůže žádný osud zrušit. Chápe, že světovost není v programech, které bychom vysílali do světa jako Švandu dudáka s představou, že všichni budou tancovat podle jeho píšťalky. Neboť nikdo nepomůže tomu, kdo volá o pomoc a sám nic nenabízí. Svět ochrání jen toho, bez jehož pracovních a duchovních výsledků nemůže dobře ani žít, a jakákoliv otázka se stává světovou, když se svět musí vyrovnávat s činy a myšlenkami, které z nich vyzařují. Tady ovšem česká kultura politiku nesupluje, ale tvoří. To je třeba zvlášť zdůraznit proto, že u nás je dosud automaticky podezřelý každý, kdo přestane o politice žvanit a začne ji dělat. Masarykovo nešťastné oddělení politiky a morálky, projevující se i v zásadním nepochopení Machiavelliho, se v národním vědomí obtisklo v nechuti k politice až po zkarikovanou podobu pivního výroku, že politika je svinstvo. Dodnes z Havlíčka známe především Brixen a trnový věnec nad jeho čelem chápeme raději jako symbol mučednictví než jako politický čin Boženy Němcové, když věnec nad jeho čelo zavěsila. Vždyť právě Havlíček u nás spojuje poznání a čin, a morálka a humanita mu nejsou programem, ale předpokladem a integrální součástí jakéhokoli konkrétního jednání. Ve škole se učíme Tyrolské elégie, ale málokdy o tom, že Havlíček nejde svádět marnou bitvu na barikády a opouští frašku kromě- řížského sněmu, že se neskrývá v domácnosti ani tehdy, kdy ostatní už přešli k nepříteli, zalezli, nebo jsou v pevnostech a on už tedy ví, čím se platí. Havlíček však rovněž ví, že něco je možné vždycky a je- -li něco možné, je politik povinen za tím stát. Požaduje: "Napřed buď každý našinec sám přičinlivý, vzdělaný a čestný člověk, a pak teprve vlastenec." A navrhuje postup: "Proti vládě čiňme oposici jednosvor- nou, ale v přísných mezech zákonů, bojujíce silami duševními, když nám schází materielních, jako až posud jsme činili." Kdybychom si chtěli sestavit seznam jen základních lidských a politických problémů naší zeměkoule, nestačily by mnohé stránky. U nás bychom zřejmě vyšli z potřeby vyřešit naši poslední národní a státní krizi, překonat schemata blokového myšlení, navázat na podstatné a 12 [pageend14]překonat bludné aspekty našeho pokusu o řešení v šedesátém osmém roce. Jinde půjde o vyřešení rasové otázky, dořešení následků kolonialismu a jinde dokonce ještě o zajištění minimálního množství potravy k přežití. S vědomím, že všechny problémy se stále více propojují a žádný nelze vyloučit z našeho směřování k sociálnímu zajištění a osvobození člověka všude na světě. Přitom bude doma i na mezinárodní scéně nevyhnutelné hledat záruky, že se síly neorganizují k ničení a pomstě, ale ke spojenectví pro dostupné, byt? i dílčí a postupné, pozitivní cíle. Lze přitom těžko chápat takovou pomoc, která se kdekoli v rámci svého působení snaží vytvořit si co největší počet nepřátel, pokud možno nesmiřitelných. To už není logika žádných idejí, ale logika impotence. Extrémně řečeno: Všude má někdo vedoucí úlohu. Jde pouze o to, do jaké míry je tato autorita přirozená, do jaké míry je funkcí rovných možností a potřeb společnosti. Není tedy třeba slavit ani zavrhovat ty či ony instituce, ideje a pojmy, ale bez ohledu na jejich matoucí obsah usilovat o reflexi života a světa, o tvořivý lidský život, vztahy mezi lidmi, skupinami a státy. V tomto procesu se některé instituce a pojmy přetvoří, jiné se s ním dostanou - jako středověká moc církve nebo novověký kolonialismus - do nesmiřitelného rozporu a přes všechna Pyrrhova vítězství zahynou jako historické anachronismy. 13 Hardstrasse 320 (Escher- Wyss-Platz) 8005 Zürich Telefon 01 - 44 46 48 KRAL-PELZE KRAJANSKÉ SLEVY poskytujeme nejen na psací a šicí stroje, ale i na opravy a čištěni Psací stroje s českou klávesnici dodáme nové i okasiony. Zavolejte a přijďte, budete spokojeni Antonín ZETEK Rosengartenstrasse 3 8037 Zürich Tel. 01 44 66 44 KOŽEŠNÍK KRÁL přijímá veškeré kožešiny do úschovy přes léto a současně opravuje i předělává nebo nové zhotovuje dle přání (za letní ceny) Čekáte návštěvu z Československa? Vaše príbuzné a známé výhodná pojistí Petr Blíženec tel.: kanc. 031 - 22 53 93. byt 031 - 55 57 92 ZÜRICH Z VERSICHERUNGEN pojištění všeho druhu xxx [pageend15]ŠVÝCARSKÁ HISTORIE POČÁTEK REFORMACE Reformace a vznik protestantismu je ve Švýcarsku spojován v první řadě s osobou Ulricha Zwingliho. Zwingli je jedna z nejušlechtilejších a zároveň i nejtragičtějších osobností švýcarských dějin. Narodil se na Nový rok 1484 v Toggenburgu jako syn vyššího úředníka. Studoval ve Vídni a v Basileji, kde se též seznámil s Erasmem. Po studiích se stal farářem v Glarusu. Podnětem k reformační činnosti nebyly pro Zwingliho Lutherovy ideje, nýbrž humanismus. Humanistická etika a rozumové chápání světa jej vedly k tomu, že podrobil církev kritice. Nespokojil se však - jako ostatní humanisté - pouze s literární činností. Cítil povinnost a povolání převést zásady křesťanského života do života veřejného. Toto úzké spojení reformace s praktickým a politickým děním je charakteristickým rysem švýcarského protestantismu. Východiskem nebylo čistě náboženské poznání, ale Zwingliho humanistické vzdělání a sociální smýšlení. Osudným bylo povolání Zwingliho do Curychu, kde 1.ledna 1519 - na své 35.narozeniny - započal se svou kněžskou činností. Od samého počátku brojil proti oficiální římsko-katolické církví, napadal švýcarské žoldnéřství a odsuzoval vládu, která tento "handl" sama podporovala a dokonce vedla. Byla to zčásti Zwingliho zásluha, že Curych jako jediný kantón odmítl uzavřít smlouvu s Francií, umožňující francouzským králům verbovat ve spříseženství žoldáky. Rozumí se samozřejmě, že za tučnou odměnu. Curych se tím z etických důvodů postavil proti švýcarské solidaritě. Pro Zwingliho to byl první významný politický úspěch a počátek morální obnovy celého spříseženství. Právě to mu ale vyneslo nepřátelství všech těch, kteří se nechtěli zříci vydatných příjmů za zprostředkování žoldáků. Bohatý Curych si mohl tuto morální "neposkvrněnost" dovolit. Převážně chudé horské kantóny však byly od cizích penzí a žoldu závislé. Právě ty označily Zwingliho za kacíře a hleděly se ho zbavit. 1519 přišel Zwingli do Curychu, 1521 prosadil politickou a teprve o dva roky později i svou náboženskou reformu. V mnohém Zwingli souhlasil s Lutherem. Především v kritice stavu tehdejší církve. V ně14 [pageend16]kterých bodech jej vedlo jeho humanistické smýšlení k radikálnějším názorům a představám. Základem přesvědčení byla pro Zwingliho - stejně jako pro Luthera - bible. Bible musí být základním zákonem nejenom pro novou církev, ale i pro stát a společnost. Zwingli odmítal uznat právo církve spravovat Boží milost, Nikoliv udělení milosti ze strany církve zaručuje spasení duše, ale pravá víra. Soudcem nad pravostí či nepravostí víry nemůže však být žádná pozemská instituce - ani církev ne - pouze Bůh sám. Reformace znamená pro její stoupence osobní vztah mezi člověkem a Bohem bez zprostředkování církve. Úlohou církve je pouze rozšiřování křesťanské víry. Zwingli byl však natolik realistou, že neviděl ideál v totální anarchii, nýbrž považoval stát za boží prostředek k výchově lidu a prosazení křesťanství. Jelikož spříseženství nebylo nikdy centralistickým státem, měly o volbě kněze pozhodovat církevní obce a nikoliv kněžský stav. Zwingliho učení a kázání vedlo v roce 1523 k otevřenému dišputu mezi Zwinglim a generálním vikářem kostnického biskupství. Zwingliho protivník neuznal curyšskou radu za kompetentní rozhodovat v církevních sporech a z veřejně vypsaného disputu se nakonec stáhl. Nato cu- ryšská rada rozhodla, že Mistr Zwingli i nadále smí kázat evangelium. Bylo to poprvé, kdy se světská vrchnost odvážila vyčlenit své území z římského církevního svazku a vydávat církevní předpisy. V přetvoření církevního řádu a bohoslužeb šel Zwingli dál než Luther. Luther chtěl pouze církev očistit od nepravostí, Zwinglimu však šlo o zcela novou církev. Z bohoslužby zbylo jen kázání, modlitba a večeře Páně (přijímání). Varhany a zpěv Zwingli odmítal. V roce 1525 byl Curych prvním dokonale reformovaným státem Evropy. Avšak Zwingliho cílem nebyla reformace pouhého Curychu, nýbrž celého spříseženectví. Zpočátku nebyly pro Zwingliho a kanton Curych největším protivníkem kantóny tzv. "starého řádu", nýbrž fanatičtí stoupenci reformace. Na jedné straně to byli sedláci, kteří reformace zneužili ve svůj prospěch a dožadovali se zrušení panských privilegií a zrušení nevolnictví. Toto hnutí se zrodilo v jižním Německu. Zwinglimu se podařilo šikovným kompromisem sedláky usmířit a zamezit tak krveprolití, ke kterému došlo v horním Německu. Sám Luther se postavil rozhodně proti selskému povstání a vybízel knížata k tvrdému zásahu. Dalším velkým problémem byli tzv.novokřtěnci, kteří byli ve vykládání bible ještě radikálnější než reformátoři. Křtili teprve dospělé, kteří byli schopni pochopit dosah a význam tohoto aktu. Zároveň odmítali kázání v kostele a jakoukoliv světskou autoritu. Pro tehdejší dobu to byli anarchisté a radikální revolucionáři. Násilí však rozhodně odmítali. Na radu Zwingliho byli novokřtěnci pronásledováni a jejich shromáždění pod širým nebem byla zakázána. Jejich vůdce a mluvčí Felix Manz byl ještě s jinými utopen. Curyšská reformace se díky vnitřním rozporům stále více oddalovala od svých původních cílů. Po nepokojích na venkově rozhodla městská rada převzít církevní záležitosti do vlastních rukou a zbavila tak obce jejich náboženské a církevní autonomie. Církevní řád se stal státním zákonem a chození do kostela bylo prohlášeno za povinné. Zatímco státní vrchnost ovládala církev, měl Zwingli velký vliv na rozhodování rady; sám se považoval za proroka a fakticky se stal hlavou města. 15 [pageend17]Staré kantóny neustávaly ve snaze nechat Zwingliho oficiálně prohlásit za kacíře. Na bádenském dišputu se měl Zwingli obhajovat proti tehdy pověstnému Dr. Eckovi. Zwingli z obavy před pomstou katolíků do Badenu vůbec nepřijel. V nepřítomnosti byl prohlášen za luteránského kacíře a dán do klatby. Uri, Schwyz, Nidwalden, Zug a Luzern se spojily do katolického svazku. Bern, Basilej a Schaffhausen se nepřidaly. Zde již reformace zapustila silné kořeny. Spříseženectví se po báden- ském disputu rozpadlo do tří táborů: - Curych, který chtěl reformovat celé spříseženectví, - původní kantony, které zůstaly při katolické víře, a - nerozhodné kantóny, snažící se o smír. Rozhodující pro rozšiření reformace bylo přestoupení Bernu na stranu Curychu. 1 když se vládnoucí rodiny reformaci bránily, byla to opět žoldnéřská aristokracie z Bernu, která utrpěla tak silné ztráty na bitevních polích, že ztratila na rozhodujícím vlivu v radě. Po veřejném disputu v Bernu, který vedl Zwingli proti bezvýznamnému protivníku, se bernská rada definitivně rozhodla pro reformaci podle vzoru curyšského. Pro Zwingliho to byl největší triumf jeho kariéry. Pozvolna a opatrně se k reformaci připojila i Basilej. 1528 vyhlásila basilejská vláda formálně náboženskou toleranci. Byl to první edikt toho druhu ve Švýcarsku. Nebyl ani tak výsledkem tolerantního smýšlení a prozíravosti, jako spíš kompromisem a projevem nerozhodnosti. Přesto došlo o rok později k revoluci a ozbrojený lid si vynutil jasné rozhodnutí vlády pro reformaci. Vítězství protestantů nebylo však oslaveno nikterak důstojně. Lid vtrhl do kostelů a klášterů a za pár hodin zničil kulturní hodnoty několika staletí. -jaf- 16 GALERIE KRAUSE, Tumbelenstrasse 37, 8330 Pfäffikon ZH. Telefon: 01 97 30 66 Chceme rozšířit výstavní prostory a proto musíme omezit sklad. Některé tituly nabízíme za sníženou cenu: Titul Racek; Zelená pastelka ............. Zoščenko: Svérázná společnost ...... Karud: Das Wunder geschah im Advent Diviš: Teorie spolehlivosti ................. Schneider: Přesunuté hodiny mytologie Kalendář 78 s 12 barevnými reproduk. Fr. 17,50 Fr. 18,-- Fr. 24,-- Fr. 16,50 Fr. 20,-- Fr. 25,-- Fr. 10,-- Fr. 10,-- Fr. 12,-- Fr. 10,-- Fr. 10,-- Fr. 15,-- pův. cena dnešní cena [pageend18]Jeden z nejznámějších politických komentátorů v USA je William F. Buckley. Jeho Články v tlaku a hlavně jeho komentáře v televizi jsou pokládány za politickou špičku. Mívá obvykle Interview s vedoucími politiky a jeho pořady jaou zvány "Palební čára", což je vskutku pojmenování příznačné. W.F.Buckley navštívil Československo za letošních únorových oslav a své dojmy popsal v novinách Washington Star. V překladu A.P.Roubíka zveřejnil článek holandský čtvrtletník OKNO, z něhož jej přetiskujeme. Neumím bulharsky ani česky a tak nemohu tvrdit, že československý tisk je tím nejhorším na světě nebo alespoň v Evropě, ale jsem ochoten přijmout toto tvrzení mých českých přátel, podepřené jejich anglickými překlady novinových ukázek z doby mého tamního pobytu. Letošní 25.únor byl třicátým výročím komunistického puče v Československu, který se stal mezinárodně tou rozhodující událostí, která zavedla naši diplomacii na cestu tzv. studené války. Čechoslováci, tancující jako obvykle dle píšťalky jejich samozvaných vládců, tedy právě oslavovali počátek této éry v poválečném vývoji světa, když jsem do této země přijel. Oficielní výzva k oslavám byla vyhlášena tiskem takto: "U příležitosti oslav vítězného února budou na veřejných budovách vyvěšeny státní a rudé vlajky v celé zemi. Za dodržení této instrukce zodpovídají v pražských obvodech příslušné národní výbory. Občanům se doporučuje, aby své byty vyzdobili stejným způsobem." Dovedete si představit ten poprask, kdyby třeba primátor Beam v New Yorku uveřejnil podobné provolání, jenom třeba jako placený inzerát v Daily News, u příležitosti dvoustého výročí samostatnosti USA a příjezdu historických plachetnic do newyorského přístavu? Ale občané Československa skutečně tuto výzvu plní, jsouce zřejmě zvyklí vykonat, co je jim takto řečeno, ať už příslušným dohližitelem z národního výboru či prostřednictvím tisku, který bez výjimky od Rudého Práva až po odborářskou Práci tlumočí rozhodnutí ústředního výboru jedné strany. A tak se stane, že jedno z nejpůvabnějších měst starého kontinentu je přes noc v záplavě dvou vlajek, jedné československé, která je tříbarevná, a druhé, která je celá rudá s povědomými symboly "diktatury proletariátu". K všenárodnímu radování nad vítězstvím pracující třídy přispívají jako kulisy i starobylé budovy, patřící k nejkrásnějším klenotům gotické, renezanční či barokní architektury, neboť i z nich visí dlouhé pruhy rudé látky, potištěné novodobým vyznáním Pražanů k Sovětskému svazu, k socialismu a k rodné straně. Proč "rodné", vysvětlit nemohu, neboť jsem rozumný výklad ne- 17 komentář [pageend19]dostal. Pořadí předmětů hromadné lásky je obměňováno, láska je někde vystřídána díkem, ale základní trojjedinnost politické víry je neměnná, až to člověka nutká dodat, že by snad oslavovatelé mohli veřejně poděkovat i za život v totalitní společnosti, neboť to přesně vyjadřuje dnešní československou politickou skutečnost. My ve Spojených státech podléháme trvale iluzi, že život v Československu se musí kvalitativně lišit od způsobu života v dalších satelitech sovětského orbitu. Namlouváme si, že tento národ si obzvláště cení svobody a na důkaz toho si vybíráme z jeho dějin období slavných válek proti papežským fanatikům, či období protihabsburských rebelií. Kromě toho chceme vidět ještě maximálně jeho úspěšné odrážení cizích útočníků v podobě Němců, švédů či mongolských a maďarských nájezdníků. Jenže to je většinou středověk. Novější dějiny tohoto národa už tolik o lásce ke svobodě a k její obraně do všech důsledků nehovoří. Je sice pravdou, že právě v Praze se začal před pouhými deseti lety rodit dosud nejpromyšlenější pokus o uvolnění společenského života ve státě uvrhnutém do nesvobody totalitním systémem, a to tak, že by se zvlčilému socialismu nasadila tzv. lidská tvář. Je ovšem také smutnou pravdou, že Dubčekovo Pražské jaro dávno uvadlo a z jeho dočasných plodů nezbylo prakticky nic. Soudě podle vnějšího projevu oslavovatelů v ulicích Prahy, mohl by pozorovatel přirovnat obyvatele současného Československa k jejich předkům před více jak 300 lety, o nichž napsal jejich velký historik následující soud: "Náboženské nadšení sedláků bylo vystřídáno jejich naprostým poddanstvím a rezignací, které nedovolovaly - až na malé výjimky - žít v duchovní nezávislosti a výsledkem této obecné mizérie bylo zlhostej- nění jedince k soudům druhého a postupná ztráta národní svébytnosti." Je také pravdou, že v dnešní Praze existuje instituce zvaná Charta 77, která čas od času vydává prohlášení na obranu lidských práv, zejména však jejich členů, kteří ovšem většinou zdůrazňují neochvějnost vlastního marxistického přesvědčení. Je v tom jakýsi protimluv pro člověka přicházejícího ze světa volnosti, který považuje právě tuto ideologii za prapríčinu existující nesvobody v té části světa, kde byla nastolena jako státní učení či spíš náboženství zvláštní odrůdy. Snad je v tom postupu Chartistů něco z nutnosti taktizování za takových podmínek, ale jeho cena zůstává vždy problematická. Naproti tomu škrabošku taktiky odložil svého času Solženicyn v Rusku a jeho následovníci v tomto postoji pokračují, a to netoliko v Rusku, nýbrž také v Polsku. Zdá se, že právě proto je jejich odezva jak mezi spoluobčany tak i v zahraničí srozumitelnější a tudíž i živější. Zahraniční tisk zůstává z pochopitelných důvodů k Chartě zdrženlivý a sami představitelé tohoto hnutí kontakty se západními novináři nevyhledávají, na rozdíl do disidentů v Rusku, neboť zřejmě nechtějí nést pečeť "nepřítel socialistické vlasti". Ve své kritice dbají úzkostlivě platných zákonných předpisů a zdůrazňují toliko potřebu reformy principielně správného systému, postupujíce v tradici Dubčeka. Jenže Rusové už dávno dali jednoznačně najevo, že podobné reformy trpět nebudou, když přijeli s tanky v srpnu 1968 do Prahy. Alexander Dubček, symbol té doby, pokoušející se o reformu, je dnes lesním dělníkem v obvodu Bratislavy a má štěstí, Že tak dopadl. Kdyby byl totiž ztratil postavení prvního tajemníka strany o pár roků dříve, byl by z něho dnes už jen popel a ten by byl možná nasypán pod kola vozu uvízlého ve sněhu na cestě z vězení, kde byl asi tucet hlavních funkcionářů strany, upad- 18 [pageend20]lých v nemilost, pověšen a zpopelněn. Na osvěžení paměti váženého čtenáře podotýkám, že se jedná o narážku na skutečnou událost a nikoliv o žurnalistickou představivost. V Československu je stále velmi obtížné rozšiřovat jakékoli zprávy mimo úřední síť sdělovacích prostředků. I tento stát má jednu z těch moderních socialistických ústav, obsahující onu gumovou klausuli, jež postihuje jako zločin činnost údajně poškozující zájmy státu. Protože říkat pravdu o situaci v Československu je na úředních místech považováno za naplnění skutkové podstaty tohoto trestného činu, je pravda o věcech obecných rozšiřována v zemi pomocí moderního vynálezu socialismu na východ od Labe, který je znám pod názvem "samizdat'’. 0 existenci tohoto vynálezu bez patentu i o jeho technologických postupech je americký čtenář informován. Pro úplnost dodávám, že zatím nebylo samizdatové podnikání v žádné satelitní zemi zakázáno a žádná z nich si také nenárokuje úřední patent, jímž by tento výdobytek socialismu chránila před nežádoucí konkurencí. Zato československá byrokracie osvědčila vynalézavost, jak chránit řádného občana před neblahými důsledky samizdatového moru - průklepový papír není v Praze v normálních obchodech k mání. Kromě samizdatu rozšiřuje necenzurované zprávy o stavu světa a Československa v něm vysílání Svobodné Evropy. O potřebě této stanice proběhly v americkém kongresu mnohé půtky v nedávné době a byla zachována při životě jen nepatrnou většinou. Považuji její činnost za důležitou pro informování světa za železnou oponou. Bohužel vysílaný program je trvale rušen a poslech v Praze velice bídný, jak mohu potvrdit z vlastní zkušenosti. Na venkově je poslech lepší a tak v dobách krizí proudí novinky z venkova do hlavního města a ne naopak, jak by to bylo normální. Ale ono nic není docela normální pod vládou tzv. socialismu a tak již ani nepřekvapí, že mnoho lidí v Československu, rozumících německy, dává přednost poslouchání zpráv ze západního Německa v místech, kdo ho lze zachytit. Žádný zahraniční rozhlas na Západě ovšem se nepodílel na té tragikomické oslavě, pro kterou se Praha oděla do tak křiklavě rudé parády, aby oslavila den, kdy nemocný president Beneš po odstoupení nekomunistických ministrů z vlády, po potlačení studentské demonstrace a po obsazení nekomunistických tiskáren policií kapituloval o potvrdil novou vládu Gottwaldovu, vládu komunistů. Dva týdny potom byl zabit tehdejší ministr zahraničí ČSR, Jan Masaryk, který byl dobře známý v naší zemi a který ji také dobře znal, netoliko z doby svého diplomatického působení, ale i z doby mládí, kdy pracoval na Wall Streetu v bankovním světě - byl shozen z okna své pracovny v Praze a jeho smrt je dosud oficielně vydávána za sebevraždu, což patří k novobyzantskému ceremonielu, podle kterého je nutno se vytrvale přidržovat na mezinárodním fóru měřítek západní ci- vilisace a to jak v oblasti politiky, tak i etiky, a tudíž i terminologie z toho vyplývající. Snahou je zastřít dojem, že novodobí uzur- pátoři moci na východě Evropy se chovají jako následníci Džingischána tím, že jejich krutovláda je popisována slovníkem John Stuarta Milla. Násilná smrt Masarykova zahajuje onu kapitolu brutální represe svobody v historii poválečného Československa, která vždy provází uskutečňování takového socialismu kdekoliv, od dob revoluce bolševiků v Rusku až po současné dění ve Vietnamu či Kambodži. 19 [pageend21]Nevím, zda účastnící oslavného komunistického rituálu nakomandovaní do ulic ozdobené Prahy vzpomněli i na vysokou cenu, kterou již jejich národ zaplatil za tuhle okliku dějin... Vím z několika rozhovorů v soukromí, že v myslích těch, kteří prožili srpen s nadějí na lidsky snesitelnější život, zůstává hodně nostalgických vzpomínek na jaro, které mu předcházelo, i po stesku na exponovanou polohu země a nepříznivé vnější síly, které opakovaně ničí, co bylo tímto národem vytvořeno od vzniku jeho samostatností. Vyslechl jsem nejednu úvahu o rozhodujícím vlivu Mnichova a velmocenského rozdělení poválečného světa na politický vývoj v Československu. V lecčems jsem souhlasil, ale přece jen se mi zdá, že k smutným výsledkům v této zemi přispěly i síly zcela vnitřní a celkový postoj obyvatelstva v rozhodujících dějinných chvílích. Nepouštím se do kritického rozboru, jen srovnávám reakce obyvatelstva sousedních států postižených stejným morem: Polsko, Maďarsko i východní část Německa poskytují obraz silnější vůle po ovlivnění uspořádání domácích poměrů, alespoň v životně důležitých detailech, třebaže rámec režimů zůstává stejný. Jejich obyvatelstvo dokázalo přece jen vyjádřit nechuť k nastolené tyranii účinněji a rychleji, a proto jejich současná realita je pro ně méně tíživá a pro pozorovatele z našich částí světa mnohem srozumitelnější. V Praze se mi také dostalo poučení, že nesmím brát vážně tisk, rádio, televizi ani to křepčení v ulicích a stejně tak, že studenti neberou vážně určité předměty a prostí lidé přednášky či jinou propagandu na pracovišti. Když jsem si přečetl překlad článku o zahraniční politice USA v Rudém Právu, souhlasil jsem, že takový výklad zřejmě vážně brát nelze. Jenže po výčtu všech těch věcí, které nutno v životě veřejném ba i soukromém přehlížet, snažil jsem se dobrat toho, co se vlastně vůbec bere vážně v této zemi vlažného cítění národního i náboženského, a k čemu trvalá přetvářka průměrného občana přivádí. Důsledný skeptik by mohl obecně zpochybnit i opravdovost úsilí o zachování samostatnosti před Hitlerovou hrozbou, či jak vážně to většina Čechů myslela s aktivním odporem vůči německé okupaci; a jak daleko bylo Dubčekovo vedení připraveno a ochotno jít v obraně těch určitých svobod, které byly jím nastoleny? Častá kritika, a přiznávám, že ne vždy neoprávněná, nezájmu západního světa o část Evropy na východ od Labe, se tak dostává do jiného kontextu. Přesvědčivých odpovědí k mým otázkám mnoho nebylo a zejména má otázka, zda nekomunističtí představitelé usilovali opravdu o plné obnovení demokracie, v západním slova smyslu, po válce, či chtěli si zachovat ruskou přízeň i za cenu ústupků v principech demokracie a plné suverenity, vyvolávala rozpaky či spory i v názorech mých českých přátel. I strategický význam polohy této země se nejeví v dnešní době americkému pozorovateli tak jednoznačně, zejména narodil-li se u moře a srostl s ním i při výkonu vojenské služby. Sovětská flotila by mohla patrně ze stejných důvodů velmi dobře potřebovat obsazení "finského boku" a určitě by velice ocenila základny v Jugoslávii, a přece se Sovětský svaz k přímé intervenci neodhodlal. Rozdílné postoje obyvatelstva těchto dvou strategicky rovněž velmi významných zemí sehrály patrně roli v rozhodování Moskvy. Za to jsme se shodli v našich debatách na tom, že Československo 20 [pageend22]mělo reálnou šanci stát se druhým Švýcarskem po válce, právě díky relativně příznivým okolnostem, za kterých ji přestálo. Místo toho se stalo na pár let "výkladní skříní" socialismu. Dnes životní úroveň pokulhává za jižním i severním sousedem této země ve východním bloku, zato kvalita zbraní "made in CSSR" je stále vysoce oceňována teroristickými skupinami levicového zaměření na celém světě, a tzv. "české spojení" (narážka na známý film z kriminálního prostředí "French Connection" - pozn.překladatele) se stalo pojmem v kruzích nejen teroristů, ale i strážců zákona. Český poplatník na tuhle štědrost režimu musí hodně přispívat na daních, aniž si to patrně příliš uvědomuje. Moskevský dohled je snad citelnější už pouze v Bulharsku a rovněž korupce v Československu dosáhla pověstné "balkánské úrovně". S fenoménem korupce se setkáváme sice na obou stranách rozděleného světa, v této zemi však nabývá pro západního turistu opravdu bizarních rozměrů. Dolary totiž měníte v bance za různě stanovené kurzy pro určité obnosy, které vyměňujete. Logiku tohoto postupu jsem nikdy nepochopil, zato jsem pochopil, že taxikář mi za dolary nabízel víc, než dvojnásobek toho nejvýhodnějšího kurzu, jejž jsem dostal v bance. Lákavý obchod jsem neuzavřel, neboť jsem byl předem varován, že většina mužů za volantem taxíků v Praze jsou tajní policisté. Nelitoval jsem své opatrnosti, neboť po příchodu do hotelu nabyl náš chřadnoucí dolárek rekordní ceny a to plných 25 korun za dolar, tedy od nejvýhodnějšího turistického kurzu 10 korun, přes taxíkářský kurs 22 korun za dolar, další přírůstek v kupní síle amerického turisty za železnou oponou. Kurs dolaru lze prý dále vylepšit v nočních podnicích v Praze a ze záhadných důvodů je prý nejvýhodnější nakoupit české koruny ve Švýcarsku, což z vlastní zkušenosti potvrdit nemohu, ba nemohu ani vysvětlit, neboť na to mé znalosti mezinárodního měnového obchodu nestačí. Vzhledem k tomu, že pro amerického turistu se stává zbytek Evropy drahý, je tento objev jistě zjištěním příjemným a chystáte-li se do této země východního bloku, zastávka ve Švýcarsku by se asi vyplatila. (Poznámka Magazínu: autor článku asi nebyl informován o tom, že dovoz korun do republiky je zakázán.) Rovněž kolegům kuřákům mohu prozradit, že krabička cigaret naší výroby je stále ochotně přijímána jako vítaná odměna za prokázanou službu, což může povzbudit naše otřesené sebevědomí co do kvality výrobků "made in USA", i ulehčit rozpočtu na cesty socialismem. V údajně beztřídní společnosti existují dodnes zvláštní obchody, přístupné pouze té kategorii obyvatelstva, která za zboží vesměs západní výroby může zaplatit v cizí měně, ať už valuta byla nějakému "šťastlivci" úředně přidělena či získána na černém trhu. Kurzy nejsou sice uveřejňovány, černý trh je však stanoví citlivě podle zákona nabídky a poptávky a panující směnná relace dolaru je v obecném povědomí lidu dobře známá. Tedy základní poučka kapitalistické ekonomie funguje též v socialismu, alespoň v oblasti směny valut, bez státního zasahování stejně dobře, jako u nás na Wall Streetu. Ve stínu železné opony se taková soukromá iniciativa sice považuje za ilegální, je ale úředně tolerována, neboť přispívá k vylepšení valutových rezerv státu, který je vlastníkem oněch obchodů s importovaným zbožím, kde veškeré valuty prošlé černým trhem nakonec skončí, neboť o cizí zboží je v zemi neutuchající zájem; zde se také kupují dary sloužící k získání protekce, hlavně prý v tekutém skupenství. Koňak či whisky se stává 21 [pageend23]dokonce jakousi zvláštní "korupční měnou''. Na můj dotaz, jak by mohl někdo na vlivném místě všechen ten alkohol zkonzumovat, aniž by došel újmy na zdraví, se mi dostalo stručného vysvětlení: Nikdo, neboť dobrý hospodář si takto získané "tekuté zlato" střádá, aby ho použil ve chvíli, kdy sám potřebuje protislužbu. Tedy útěk od peněz, podléhajících inflaci, stejný jako v kapitalismu, jenže k jinému "směnnému zboží"! Jen ten, kdo si předem stanoví značku, naznačuje, že takový "bakšiš" chce pro osobní konzum. V tom ohledu jsou prý nejotevřenější pracovníci znárodněného zdravotnictví. Moji přátelé mě zásobili spoustou úsloví a těžko přeložitelných slovních hříček na téma podvádění či přímo kradení, což je obecně považováno za samozřejmé vylepšení příjmu rodiny. I pro otrlého Američana, zvyklého na odhalování sensačních skandálů různých prominentů, je tohle úsměvné přijetí korupce, jako normálního životního stylu řadových občanů, překvapením. Při setkání přátel mezi čtyřma očima vtipy jenom srší, ať už se týkají hospodářské situace, laborující věčně s nedostatkem spotřebního zboží, či zesměšňují současné politiky země. Navíc kolují "zaručené zprávy" z politického zákulisí, a to jak domácího tak i zahraničního. Pro tenhle způsob zábavy mají Češi i zvláštní výraz, který nelze přeložit naším slovem klepy, nýbrž by měl znít asi jako "šuškanda", aby vystihl způsob opatrného šíření. Pro našeho člověka je to zvláštní a zpočátku srozumitelný svět, bavící se děláním legrace z málo veselé přítomnosti. Zdá se to málo povzbudivé, ale snad je to nutný ventil sebeobrany slabých a utlačených. Pozval jsem své české přátele na rozloučenou do restaurace, která přímo symbolizuje zálibu v karikatuře v jejich zemi, neboť připomíná místo, kde sedával hrdina staršího českého satirického románu "Dobrý voják Švejk", po němž je i pojmenována. Jako kniha sama, přeložená snad do všech jazyků světa, tak i jmenovaná restaurace jsou vřele doporučovány návštěvníkům Prahy v oficielních brožurkách a vyhlídkový autokar tu učiní i zastávku, aby umožnil turistům ochutnat pivo z čepu vskutku znamenité kvality, což byl další důvod, proč jsem zvolil toto místo pro rozloučení. Rozsáhlé místnosti restaurace jsou vyzdobeny ilustracemi i citáty z řečené knihy a baculatá tvář Švejka v obstarožním mundůru rakouské armády z prvé světové války se na hosty usmívá z každého rohu. Mně připomíná tlouštíka z dvojice naších komiků Laurel a Hardy, a to ze starého filmu, kdy hlídá zákopy u Verdunu dávno po skončení války, pokud se na tuhle komedii ještě pamatujete. Pro nás tahle satira na válku byla ovšem jen záležitostí kratochvilnou a kromě výbuchů smíchu nezanechala hlubších dojmů. Naproti tomu Švejk je dodnes v zemi svého vzniku hojně citován v debatách a dokonce i vážně studován, jak mi bylo řečeno. Snažil jsem se nad orosenou sklenicí porozumět zasvěceným výkladům svých přátel na tento ryze český fenomén a otázal jsem se, proč vlastně námět antimilitaristický a autoritu bourající je tak silně podporován režimem výrazně agresivním a autoritativním? Dohady nebraly konce a došlo i na suvenýr, který jsem si tam zakoupil: bytelná sklenice na pivo s obrázkem tohoto populárního tlouštíka a s nápisem, který má v kostce vyjádřit jeho životní postoj: "TO CHCE KLID!", což mě vedlo k další všetečné otázce: "Co a kdo chce klid?" Nakonec jsme se shodli aspoň na tom, že klid se hodí vždy těm, kteří jsou momentálně u vesla, a těm, kteří jim prospěchářsky přizvu- 22 [pageend24]kují, či lenivým nebo bázlivým — a to na obou stranách rozděleného světa. A tak jsem se loučil s nadějí, že těch netečných a postrašených bude na obou stranách ubývat, až nakonec lidské společenství přestane být lhostejné k bezpráví a nesvobodě kdekoli na světě. Neboť i v naší éře skepticismu obhajoba základních postulátů lidskosti chce přece jenom trochu víc, než pouhý klid! Ukázka z knížky vtipů Pavla Kantorka » Kecám a tudížjsem "VELKOHUBÍ LIDÉ MĚ PŘIVÁDĚJÍ K ZUŘIVOSTI!" "NEŘÍKEJTE" Pavel Kantorek 23 [pageend25]převzato z "kanadských listů" Příspěvek druhý: "Podle mého názoru anketa poskytuje nechutný obraz toho, jak se české duše ochotně uchylují ke kádrování těch druhých, udělování známek či nálepek (opět generalizujících), proč, za jakým posvátným účelem kdo přišel do exilu, stavíce jedině sebe do čisté pozice ap. Opět je nám poskytnut příklad čecháčkovské řevnivosti a zakrně- losti či totální nevyvinutosti demokratického postoje. Jako politický exulant (s nastalou per- sekucí se vázaly ovšem i tvrdé důsledky ekonomické) nemám žádné právo, abych vyčítal jiným, že odešli za štěstím, ekonomickým blahobytem, za tím či oním. To je každého soukromá věc. Je známým lidským právem odejít ze své země a také se do ní smět bez problému vracet. Stejně neproduktívni je vyčítat někomu, že se ‚nezapojil’, že nám tu ‚nepracuje’ a pod. To mi páchne žargonem partajních aparátčíků. Svobodná aktivita má právě to veliké kouzlo, že je svobodná. Je právem založeným na svobodě výběru, není rozhodně povinností. Pro aktivitu můžeme jedině lidi získávat, můžeme poukázat i na odpovědnost, užít morálního apelu, ale nemůžeme nutit ani vinit. Právě odpovědnost se pojí se svobodným rozhodnutím. . . Obě exilové generace se v mnohém liší. Ta starší měla více ,obrozeneckých’ pracovníků, Sokolů, zapálených funkcionářů. Ta mladší má asi více cynismu, nechuť k funkcím i organisacím, nechuť ke schůzování; snad je to zaviněno jinou zkušeností a historickou pamětí. Přesto ani toto dělítko není jednoznačné. V obou generacích je velké procento lidí velmi si podobných, a to jen 24 ● Nejen "Kulturní informace" mají své PROČ?, ale i "Kanadské listy". Zde se ovšem jedná o anketu, na kterou píší jejich čtenáři. Vyjímáme (poněkud zkráceně) dva příspěvky: "Pokud tomu dobře rozumím, v anketě se Vám jedná o to, proč se posrpnoví uprchlíci nechtějí stýkat se ,staršími’ uprchlíky, příp.zda je pravda, že noví nejsou považováni za plnohodnotné ‚starým’. Chtěl bych k tomu říci, proč já ze svého osobního hlediska nepovažuji za nutné stýkat se vůbec s krajany. Předně jsem si přivezl z Československa strach! A to nikoli před Sověty, ale před Čechy! Zadruhé jsem zjistil, že moji krajané si z domova přivezli nejenom své funkce, ale i své sociální postavení, které chtějí uplatnit přinejmenším mezi krajany, když už to neuplatní mezi ‚domorodci’. Proto se stýkám jen s krajany z dřívějších dob mnou ,prověřenými’, tj. dobrými známými již z Československa. Na rozdíl od jiných Čechů jdu při náhodném zaslechnutí češtiny směrem od tohoto, jinak velmi příjemného zvuku. Nejsem tedy ani pro sokolování ani pro hej slovanství. Snad až za mnoho let, až ztratím ten strach, až moji krajané zapomenou na své funkce a sociální postavení v Československu a až si vylížu všechny své rány. Myslím, že tento postoj těžko pochopí někdo, kdo uprchl včas, tj. v letech 1948-50 či dříve. Je mi líto, že zastáváni tento názor, ale považuji to za štěstí, že jej mohu říci nahlas a nikdo mě za to nezavře. A to je jediný důvod mého útěku; nikoli šíření českého vlastenectví po luzích a hájích země, která mě přijala." [pageend26]druhořadá. Čímž neupírám užitečnost, radost a potěchu jejím provozovatelům. Exilová činnost má tedy, jak vidno, různé roviny i různý dopad. Chartisté doma, stejně jako známí lidé Pražského jara, kteří jsou dnes aktivní v exilu a kteří mnohdy podstatně změnili své politické pohledy, jsou však pro udržování i víření československého problému ve světě daleko účinnější a důležitější... Jsou také daleko nebezpečnější pro okupační režim doma než třeba veleúspěšný bazár či hojně navštívené šibřinky jisté české či slovenské krajanské organizace v jistém kanadském či americkém městě. Posuzovat exilové vlny bez analýzy rozdílných typů jejich Činnosti, bez diferenciace různých skupin uvnitř každé vlny, vede jen k primitivnímu genera- lizování, k povrchním soudům založeným na silně omezené optice posuzovatelů, kteří vydávají posudky se stejnou ochotou jako kdysi omezený podnikový kádrovák. . . . Místo neplodných diskusí o tom, co lidi rozděluje, snažme se raději rozdíly demokraticky překlenout a vycházet z toho, co lidi spojuje. A snažme se získat druhé k aktivitě a k činnosti pro dobrou věc . . .". ekonomicky orientovaných soukromníků. Ovšem také politická motivace odchodu do exilu se velmi často spojuje se stránkou ekonomickou (zákaz podnikání, perzekuce, ztráta místa a další formy politického a ekonomického existenčního postihu). Opět tedy ,dělení’ nikoliv jednoznačné. Největším úspěchem posrpnového exilu, přesněji řečeno jeho nej- tvořívější a nejangažovanější složky, je založení několika nakladatelství knih, i tvorba kvalitní exilové literatury. A to je činnost pro zachování svobodné národní kultury snad nejvýznamnější. To je to, co po tomto exilu zůstane v národní historii. Je na nás všech - a to je naše morální povinnost - tuto činnost podpořit co nejvíce. Svobodná literatura exilová (a to i pro autory, kteří zůstali ve vlasti, ale jsou na indexu) zastupuje živořící a potlačenou literaturu domácí. Ve srovnání s tím je lokální ,bálová’ činnost Sportovec, Dr.-Ing. ve vedoucím postavení ve výzkumu hledá partnerku 45-50 let pro společný život v USA. Nab.prosím pod zn. "OF-5" do administrace Magazínu. 25 MALÝ OZNAMOVATEL HLAVÁČ Jiří Birreggstrasse 22a 6003 LUZERN Tel. 041 55 75 20 44 39 25 VEŠKERÉ HUDEBNÍ NÁSTROJE PIANA z USA již od Fr 3100 s desetiletou zárukou VARHANY Hi-Fi TV MAGNETOFONY MUZIKÁLIE Prvni český hudební obchod: pro krajany sleva až 20% pronájem - leasing - occasiony music art electronics [pageend27]reportáž Kovbojové ještě nevymreli, je jich však čím dál méně. Dobytek se sice v USA stále ještě pěstuje a povolání ’chlapce od krav’, jak zní neuctivý, ale doslovný překlad romantického slova cowboy, nebylo zrušeno. Jenže skutečný kovboj nemůže existovat bez koně. A moderní chovatelské metody se obracejí především proti němu - kovbojova tradičního druha postupně nahrazují auta a vrtulníky. A ještě něco ukládá opravdovému kovboji o život už po desítky let: film, laciné romány a televize. Jejich zásluhou se z kovbojů stali romantičtí nadlidé, kteří holdují především střelbě, pití a barovým děvčatům, a kteří svou skutečnou práci vykonávají jaksi jen mimochodem. Kovbojství je povolání jako každé jiné. Jenže tak jednoduché to přece jen není. To zjistil i reportér hamburského časopisu Martin SUTER, který se za dnešními kovboji vypravil do Wyomingu a Montany. Letíme podél pohoří Big Horn mezi Cheyenne a Casperem. Stíny se prodlužují a tmavnou, a když zasáhnou i naše letadlo, rozsvítí žena vedle mne lampičku na čtení . . . Přistáváme na úpatí modrých hor v Sheridanu ve státě Wyoming. Svítí plný měsíc a samozřejmě je větší a bledší než v Evropě. Ale letištní budova je maličká a jaksi důvěrná, jako v Evropě bývají venkovská nádražíčka. Sheridan je město dobytka s 12 tisíci obyvateli. Ty dvě tři příčné ulice pranic nemění na faktu, že se Sheridan vlastně skládá z ulice jedné, na které jsou rozmístěny bary, motely, obě banky, tři sedlářství, bufet, benzínové pumpy, obě kina a pár krámků, které toto město potřebuje, aby mohlo žít. Sheridan je velice vhodné město pro člověka, který chce zjistit, co je pravdy na tom, že kovbojové prý už vymřeli. Dot Yalowizerová, maličká a nenucená blondýnka z bufetu, se mi vysměje, když se jí začnu na kovboje vyptávat. "Kovbojové jsou natvrdlí, jsou to křupani a klobouk nesundají z hlavy za nic na světě," říká. Ale když zjistí, že se s nimi chci opravdu setkat, poradí mi Torch Light. Tak se totiž jmenuje dřevěná barabizna trochu stranou od hlavní třídy. Nad vchodem velkosvětsky září neonový nápis se dvěma pochodněmi po stranách - Torch Light přece znamená ’U planoucí pochodně’. Uvnitř hraje kapela country music. V o blacích dýmu se 26 tancuje, jako kdyby to mělo být naposledy, co se tu hraje tento hudební žánr. Vedle mne sedí jeden u barového pultu: v týle mu sedí široký klobouk, na sobě má kostkovanou košili s lesklými knoflíky, širokánský opasek, přiléhající džínsy s nohavicemi dole důkladně otřepanými, protože se mu při chůzi courají po zemi, špičaté jezdecké boty s vyšívanými holeněmi a se zkosenými podpatky, aby měly ostruhy ten správný sklon. Jen s námahou s ním nad sklenicí pálenky zapředu rozhovor, který trvá řadu sklenic a točí se jen kolem jeho práce obchodního cestujícího s hračkami. Rozhodně tedy není kovbojem. Jeho rajón je Montana a severní Wyoming. Ne, Torch Light není příliš dobré místo pro člověka, který chce zjistit, co je pravdy na tom, že kovbojové dosud nevymřeli. Zajdu proto do jiného lokálu, který nazývají The Mint Bar, je vyložený lakovanými prkny a posetý vypálenými farmářskými značkami. Na stěnách visí fotografie z rodeí a podepsané portréty rodeových hvězd. Mezi pastmi na mědvědy, ostruhami a uzdami na vás se zdí skleněnýma očima shlížejí hlavy losů, polárních lišek, horských ovcí, koz a ryb. Barový pult je dobrých deset metrů dlouhý. Sedí u něho sedm kovbojů. Ten vedle mě se jmenuje Harry Hampton. Harry Hampton vypadá, jako by měl za sebou už padesátku. Jak je ale doopravdy starý, to nevím. Má hladce vyholený [pageend28]obličej tvrdých rysů, jen kolem koutků úst mu vlivem piva trochu povolilo napětí. Harry vykládá, že se před dvěma týdny dostal se svým předákem do sporu, že zdrhnul a od té doby se pořád Ještě ne- probral z opice. Tam nahoře v horách složil medvědici holýma rukama a kudlou. Harry povstane ze stoličky a přesně předvádí, Jak držel nůž. Jak jí ho vpálil do kožichu, jak s nim otočil v ráně a jak ta medvědice překvapením zírala. Harry vypravuje, jak v šestnácti vyřídil prvního lumpa. Bleskurychle vytahuje neviditelnou pistoli a pálí. Prásk! Rovnou do srdce. To byl první. A ještě šestnáct jich prý zůstalo bradou vzhůru. Setkal jsem se v sheridanských barech ještě se spoustou kovbojů. A nebyli to jen samí baroví kovbojové. Tak třeba jsem se seznámil s Pistolem. Pistoloví se říká Pistol, protože to je jeho ’rodeový pseudonym’ - a už mu to zůstalo. Popsat ho je hrozně těžké, jestliže ho nechcete popisovat přesně těmi slovy, jakými se popisují kovbojové odnepaměti: obličej ošlehaný, zvětralý, kožený, pohled bystrý. Jenže jak jinak popsat Pistola? Navštívil jsem ho v jeho srubu. Zrovna spal, ale jeho přítelkyně Susi byla vzhůru. Zrzavá a pihovatá. Vykládala o koních, o testech březosti a o zmetání. A když se zasmála, drnčely tabulky oken. Pistol se hrabal z postele, ještě opilý spánkem a spokojený, a vykládal. O svém příteli, kterému se noha zachytla do lasa. Druhý konec byl připevněn na hrušku sedla, kůň se lekl, splašil se a nohu mu urval pod kolenem. Ale pořád ještě dokáže na té jedné noze značkovat telata osm hodin denně. Dokáže také skočit od jedné stěny srubu ke druhé, a to je takových šest metrů! Pistol byl devatenáct let kovbojským předákem na ranči Little Horn v Montaně. Doporučil mi, abych si tam zajel, jestli chci vidět kovboje při práci. Jel jsem tedy na ranč Little Horn. Abychom porozuměli práci kovbojů, musíme něco vědět o práci na ranči: tam jde o to, aby se na jeho pozemcích vyživilo co nejvíc telat tak, aby z nich bylo co nejvíc dobrého masa a dobré kůže. Máme-li tedy zjistit něco o práci na ranči, můžeme prostě vyprávět o životě telete. Vůbec to nejhorší, co se takovému teleti může přihodit, je narodit se jako býček. Když se totiž vyvíjí dobře, je ve věku tří měsíců označkován, zbaven rohů a vykastrován a od té chvíle mu zbývají nejvýše dva roky života. Takových šest osm měsíců smí zůstat u maminky na nedozírných pastvinách a v neproniknutelných houštinách potoků. Pak ho od matky oddělí a pomazaného svátostmi moderní veterinární medicíny ho přestěhují na jiné nedozírné pastviny a neproniknutelné houštiny jiných potoků. Tam se tele do sytosti napase, až je hezky tučné. Když je trávy málo, ženou ho kovbojové tam, kde je jí víc. Když je sněhová vrstva hodně tvrdá, přinesou mu kovbojové seno a kostky proteinu. Když má vši, proženou ho kovbojové odvšivovací lázní. Když onemocní a kovboj na to při kontrole přijde, začnou ho léčit až do uzdravení. Takhle zvíře žije - když to dobře jde - dva roky a pomalu zdivočí a začne se bát lidí. Až najednou, Jednoho podzimního dne je jeho stádo obklíčeno kovboji a pomaloučku, aby ani jeden kilogram nepřišel zbytečně nazmar, je hnáno na nádražní rampu a do obrovského vagonu. Pak je zvíře prodáno: váží dobrých 400 kilogramů a stojí asi 250 až 350 dolarů, podle toho, jaká je okamžitá situace na trhu. V dobytčích vozech, které ve svých dvou podlažích pojmou každý šedesát dvouročků zbavených rohů, Jede do výkrmny. Tam mu poskytnout ještě padesát dní, aby ztučněl: může pít, co hrdlo ráčí, a nacpat si panděro kukuřicí až k prasknutí - a přitom nemusí udělat ani třicet kroků zbytečně. Potom má 600 až 650 kilogramů živé váhy - a to je naposledy, co má nějakou živou váhu. To nejlepší, co se může takovému teleti přihodit, je narodit se jako pěkná kravička, s níž by bylo možno počítat na plemeno. Pak ji totiž po dvou letech neporazí, nýbrž zařadí mezi budoucí privilegované matky. Jednoho krásného dne se v ohybu potoka nebo v chladivém stínu setká se štramáckým býkem. Dopadne-li příznivě test březosti, který kovbojové brzy potom provedou, přivede na svět telátko, které Jí po šesti až osmi měsících odejmou, aby se mohla setkat s dalším býkem. Na většině rančů se dobytek dosud neoplodňuje umělou inseminací a dobrá dobytčí matka může žít deset let a přivést na svět osm telat, než se sama octne v konzervě. Stále více malých rančů vykupují velké společností, které si s cenovými výkyvy na trhu velkou hlavu nedělají a pro které je takový ranč v každém případě rentabilní investicí. Například ranč Little Horn patří naftařské firmě Hunt Oil Company. Má 400 čtverečních kilometrů půdy; z toho 260 je propachtováno a patří Indiánům z kmene Crowů. Na pozemcích se pase 12 000 kusů 27 [pageend29]dobytka- Pracuje tam průměrně 21 zaměstnanců, z toho 10 kovbojů. V období značkování je jich o něco víc. Jádro ranče leží u říčky na jižním kraji pastvin. Hned u mostu stojí patrový dům vedoucího Riche Torrense a jeho havajské manželky. Kolem návsi stojí budova kuchyně, kanceláří, bílý bungalow kovboje Jima George a jeho ženy a kůlny, před nimiž je benzínová pumpa. Jdeme-li po ulici dál, přijdeme k patrovému srubu: to je bunkhouse čili čeledník, kde bydlí svobodní kovbojové. Před verandou stojí dřevěný sloup, na kterém je upevněna býčí lebka - kovbojové se na ní občas cvičí v hodu lasem. Vpravo od čeledníku jsou stáje pro koně, vlevo parkují nákladní auta. Naproti se lesknou obilní sila z vlnitého plechu. Ranč Little Horn je opravdu dobré místo pro člověka, který chce zjistit, co je pravdy na tom, zda kovbojové ještě nevymřeli. Kuchařka Claire v šest ráno zatahá za zvonek na střeše kuchyně, což znamená, že "snídaně je hotova", ale i "zmeškal jsi snídani". Kdo zmeškat nechce, musí sedět už před šestou na kožené pohovce jídelny. Voní to tu čerstvě praženou kávou. K snídani je opékaná slanina, volská oka, koláč se sirupem, chléb, máslo, marmeláda, mléko a ta vonící silná káva. Vedoucí ranče dává pokyny způsobem, který prozrazuje, že od nikoho nežádá nic, co by sám nedovedl. Jedeme ne na koních, ale dodávkou k velké ohradě, kde bečí pár set telat, jež byla včera oddělena od svých matek. Ještě nemají zkušenosti a Jimu Georgovi a Neilu Guptonovi tedy nedělá žádné obtíže zahnat je do menší ohrádky. Jim George je štíhlý dloubán, který o sobě s nekovbojskou skromností tvrdí, že ,to s koňmi neumí’. Když pohání telata, říká jim klidně a povzbudivě: "Tak jedem, dětičky!" Neil Gupton je nejmladší kovboj na ranči. Je mu jedenadvacet, ale kovbojem je od malička. Jeho otec je kovboj a jeho bratři jsou kovbojové. Jim žene telata do chodby, vždy asi po třiceti kusech. Pobízí je tyčí, která dává elektrické rány - někdy jemu samému. Chodba je stále užší, až už se tele nemůže ani hnout. Tam stojí Ron Thomson, Chet Burton a Roy Vizza a očkují telata proti nejnemožnějším nemocem. Někdy se mezi telaty najde jedinec, který unikl letnímu značkování rozžhavenou železnou tyčí. To se hned napraví. Některým telatům narostou někdy rohy, a tak se uříznou pilkou, protože v železničním voze zabírají zbytečně místo. K polednímu jsou chlapi pokryti potem, prachem a kravím lejnem. Ve velké ohradě stojí 324 zničených telat, která se dosud nevzpamatovala ze šoku a zoufale bučí. Ale odshora jsou přiháněna neustále nová a nová. Trvá to až do druhého dne v poledne, než je všech tisíc telat ošetřeno. Kovbojův pracovní den trvá 12 až 14 hodin. V období značkování a v období vrhu telat často i dvacet hodin. Než se z kovboje stane opravdu dobrý kovboj a platný pracovník, je mu třicet. Sedlo stojí 600 dolarů, jezdecké boty nejméně 100, ostruhy 50, "chaps" — kožené chrániče stehen, které se upínají na kalhoty - 100 dolarů, pláštěnka do deště 60, uzda 150, kožené brašny k sedlu 80, klobouk můžete mít od 10 dolarů. Než si takový kovboj sedne na koně, stálo ho to už hodně přes tisícovku. Ranč mu poskytne jen koně. Většina rančů dává přednost ženatým kovbojům. Je však ohromně nesnadné najít nevěstu pro chlapa, který žije někde, kde lišky dávají dobrou noc, který se doma ani neukáže a který si nikdy nesundá klobouk z hlavy. Přesto je v USA takových dvacet tisíc chlapíků, kteří si jinačí život ani nedovedou představit. Před sto lety jich bylo čtyřicet tisíc. "Abyste to mohli dělat, musíte to dělat tak nějak rád," říkají. Někteří od toho však odešli. Třeba Archie Carrico. Ten je dnes předákem na farmě a stará se o krmení, seno, stroje a vodu. "Abyste mohl být kovboj, stačí jedna věc: bejt trošku chytřejší než kráva," je jeho tvrzení. S předákem kovbojů Rayem Hammondem se dávám do řeči o kovbojské budoucnosti. Ptám se, co soudí o tom, že jednou se bude na rančích používat jen terénních aut a vrtulníků. Ray si nemyslí, že by kovbojům hrozilo nebezpečí z této strany. Spíše se domnívá, že se výroba masa zcela přesune do gigantických výkrmen. Jednoho časného rána jedu s Rayem na Barber’s Mace, což je obrovská pastvina. Náš povoz táhne trajler. Jedeme daleko. Dřív by to na koni trvalo celý den. Před ohradou na Barber’s Place stojí už připravení kovbojové. Přesedáme na koně. Ray nás rozdělí na dvě party. Stoupáme prudce do kopce. Nahoře se rozdělíme. Každý dostane přidělený kus terénu, který musí objet, a dobytek, který najde, má zahánět dolů k vodě. Projíždím krajinou, dobře známou z filmů: azurové nebe, tvrdá 28 [pageend30]a suchá tráva, tu a tam sluncem vybílená kostra. Potkávám šest zvířat a konstatuji, že to není právě jednoduché, být chytřejší než kráva. Naštěstí můj kůň Billy je chytřejší než kráva, a tak se nám oběma podaří dorazit k vodě v plném počtu. Odevšad se sem sbíhají zvířata a brzy je z toho pěkné stádo, které pomalu táhne k západu, nad sebou prapor prachu. Vpředu jedou dva kovbojové, jiní po stranách a zbytek vzadu. Ustavičně krouží ve vzduchu lasy a odvážlivcům, kterým by se zachtělo vybočit, udělají uzlem lasa citelné suvenýry. Dusot kopyt, bučení, supění tlačících se kusů, zdaleka viditelné mračno prachu, k tomu hehehe a jipííí z chlapských hrdel. Ženeme obrovské stádo do "pasti". Tak se totiž říká oplocení při východu z rozlehlé pastviny. Tam jezdci tlačí dobytek k plotu a po dvou pak zvířata zase vypouštějí, aby je mohl Bay počítat. Nakonec se ukáže, že chybí 64 kusů. Než se je vydáme hledat, vracíme se do tábora. Barbara uvařila oběd. U oběda toho nikdo moc nenamluví. Zato po jídle dá každý něco k lepšímu. Třeba: "Ten mladej veterinář ze Sheridanu je dobrej. Já mám hřebce, ten si přeříznul všechny šlachy na pravej přední noze. Za tu operaci sem vyplivnul 134 dolarů. Ale dnes je to zase ten nejrychlejší parchant, jakýho znám." Nebo: "Můj austrálskej ovčák spadnul z auta a zlomil si kost. Moh’ si mu klidně přehnout pravou nohu na levej bok. A dnes? Znáš lepšího psa?" Anebo: "Jeden starej mazák si škrtal sirku o podrážku. Jenže kobyla se lekla, splašila se a skočila do propasti. Když se ostatní přiblížili k okraji a koukají dolů, visí tam kobyla na stromě. Ten chlap sedí furt a řve nahoru; Hoďte mi sem někdo sirku. Vona mi ta poslední zhasla!" Po jídle se rozdělíme na tři skupiny a vydáme se hledat těch čtyřiašedesát kusů. Jedu s Larrym a s Joem, příjemným mladíkem, který strávil léto docela sám v jednom táboře a chce se nyní oženit. Jedeme podél dlouhého potoka a občas zaháníme koně do houští, abychom vypátrali dobytek, který tam snad hledá stín. Obličej a ruce mám brzy podrápané, protože jsem si netroufal obléknout kovbojskou košili s dlouhými rukávy a solidní plstěný klobouk. Na jednom pastvisku ranče Good Luck nakonec najdeme čtyři volky, které patří Little Hornu. Odřízneme je od malého stáda. Volci jsou tvrdohlaví, vzpurní a hbití. Je to tvrdá práce, zahnat je zpátky k velkému stádu. Jednou povídá Joe: "Kovbojové jsou hloupí a chudí; tím si přinejmenším zasloužili tenhle hezký život." Když se stádo znovu spočítalo, měli jsme 20 kusů navíc. Bay ukazuje, které by chtěl od stáda oddělit. Je to moc dobrý pocit, když se člověku poprvé podařilo oddělit jednotlivý kus od osmisethlavého stáda, a když tak koukám na kovboje, tmím dojem, že to je i potisící dobrý pocit. Neil s Virgilem chytili volka, který patří jinému ranči. Virgil je trochu hrubián. Umí skvěle zacházet s lasem, ale na koně je ras. Kovbojové k němu přisiu- pují skoro stejně opatrně jako koně. Jeden mi jednou řekl: "Kdo takhle jedná s koněma, ten se jich určitě bojí.'' Na ranči už jsou, dávno po večeři a Ray mě zve k sobě domů. Bydlí v moderním bungalovu s velkými okny, pár kilometrů od hlavního ranče. Má hezkou ženu Dianu, která píše básně, Má tři roztomilé dětičky; velice způsobně dávají dobrou noc. Je zde příjemně. Skoro bych propadl dojmu, že jsem se octl v jakési průměrné měšťácké rodince, kdyby mi Diana nebyla vyprávěla, jak jí Ray před nedávném ,čistě z legrace’ ustřelil pistolí zapálenou cigaretu od rtů. Zažil jsem ještě pár dalších věcí na tom Divokém západě, věcí, které vlastně už neexistují; byl jsem na Plat Ironu, pastvině, měřící 280 čtverečních kilometrů. Setkal jsem se s jednorukým barmanem, který nemá v biliáru soupeře. Jel jsem v noci ve staré dodávce řízené docela opilým kovbojem od jedné krajnice k druhé, zatímco vedle mě zpíval jakýsi Indián se svojí squaw z kmene Crowů indiánské pohřební žalozpěvy. Viděl jsem, jak se na mě řítí 60 klisen s hříbaty - to bylo na ranči Pitchfork v Texasu. Byl jsem svědkem výslechu, který vedl starý texaský rančer; sice nehledal zloděje koní, ale zato zloděje auta. Přihlížel jsem, jak Jimmy Drennen, Benny Butler, Jeff Skipp, Frank Lindley a Larry McKorter chytali v ohradě pitchforské koně a přibíjeli jim podkovy. Jedl jsem nudle se sekaným masem, pečené lilky, zavařené hrušky s tvarohem a plátky sýra, banánový pudink se suchary, to vše v kantýně jednoho z nejstarších rančů ve Spojených státech. Ale co vám budu povídat; neznáte to z kina? Máte koneckonců pravdu, vy, kteří tvrdíte, že kovbojové vymřeli: kovbojové jsou legenda. A ať visím: každý z těch zbylých kovbojů to ví rovněž. 29 [pageend31]A B C D E F G H I J K L M 12345678910 11 12 13 14 15 16 17 18 19 Vyluštěnou tajenku nám zašlete do 15.záŕí. Tři vylosovaní luštitelé dostanou knižku. Tajenka z čísla předešlého: Polovina toho, co sníme, udržuje na živu nás - druhá polovina lékaře. - Knížku dostávají tito tři vylosovaní luštitelé: pan J.D.Bern, paní D.K.Muttenz a paní L.Č.Gagny, Francie. - 1: neobdělaný pozemek; jinak. - 2: Prosít; dopadnutí. - 3: Škubání v obličeji; indonézský ostrov, kus ledovce; škůdce šatstva. - 4: Latinský pozdrav; mastnota; léčka; filipínská sopka. - 5: Cizí muž.kř.jméno; druh opice; spojka podřadící. - 6: Rab; ochotně; opomenutí - z latiny. - 7: Sražené vodní páry; hlas žáby; zušlechtěné uhlí. - 8: Přelétat očima; švýc.drobný peníz; indické město. - 9: Plod s tvrdým obalem; německy kolo; označ.čsl.letadel; "BLR". - 10: Kuch.nádoba; bělehradský vrch; biografy. - 11: Jméno Komenského; noční podnik; autopísmena Španělska a Lucemburska; "CVN". - 12: Lidové výčepy; ukaz.zájmeno; vozka. - 13: Hybná část těla; beduínský plášť; protiklad. - 14: Kolem; šeřík; vytahovat meč. - 15: Hovorově polibek; mandel; zařízení k jištění motorů. - 16: Město v Brazílii; kus; město v Israeli; síla. - 17: Lyže; části nádob; orgán zraku; časové úseky. - 18: Město ve Švédsku; lesní roh. - 19: Otec; jméno psa. - A: Španělská řeka; muž.kř.jméno; kopie. - B: Začátek tajenky. - C: Nálev; angl.šlecht.titul; zvon; hmyz; jugoslávský ostrov. potápěčský - D: Trumf v kartách; končetina; město v Argentině; bílá květina; prázdná. - E: Časový údaj; popravčí; otrok; africký slon; bodat. - F: Muž. křestní jméno; vázanka; lyrickoepická báseň. - G: Nápoj; věnovaný předmět; vzácné černé dřevo. - H: Odložení; žen.kř.jm.; závdavek. - I: Kožešinová vodní šelma; pytlákovy nástrahy; nečistota; německy bláto; plod palmy. - J: Indián; tropické šílenství; zkratka britské rozhlasové a televizní společ.; lehké kožní onemocnění; zákusek. - K: Příslovce místa; konec tajenky; pakostnice. - L: Psaní; člen strany; žen.křest.jm. - M: Postel; plynout. SVISLE NÁPOVĚDA: D:Chas, 5:Ita; 5:Joan; 6:Omise; 16:Ita. VODOROVNĚ: 30 [pageend32]KULTURN Í INFORMACE PROČ Nevím, zda v pozadí byla nějaká dobrá česká duše, oficielně to však byl Spolek Československo-francouzského přátelství v Paříži, který uspořádal velkou akci ve prospěch Marty Kubišové. Organizátoři připo- mněli v největším moderním kulturním středisku "Centre Pompidou" cele Paříži význam Charty 77, představili Martu Kubišovou nejen jako jednoho z mluvčích Charty, ale i jako odvážného mladého člověka a připomněli ji jako umělkyni, která je pražským režimem násilně umlčena. Nevím, kdo byl iniciátorem této skvělé myšlenky, ale jakmile vešla akce ve známost, přidali ochotně někteří naši lide pomocnou ruku k dílu. Tak třeba curyšské nakladatelství Artes darovalo gramofonové desky s hlasem Kubišové, Kristofori poslal své práce z cyklu "Za lidská práva" a Schovanec z těchto materiálů pomohl výstavu instalovat. 31 [pageend33]TIMBRE 1.20 F 12 JOURS POUR MARTA 32 Spolek čsl.-francouzského přátelství vydal při této příležitosti dva druhy pohlednic s adresou Marty Kubišové, aby je návštěvníci výstavy mohli poslat do Prahy jako projev sympatie. Projev, povzbuzující do další práce. Výstava skončila, ale PROČ by měla skončit tato dobrá akce? Uveřejňujeme jednu z vydaných pohlednic i s adresou Marty Kubišové. Opište si ji do svého kalendáříčku a pošlete jí příležitostně krátký pozdrav z dovolené. Anebo prostě ze svého bydliště. Více jí sotva můžeme pomoci, ale PROČ bychom nemohli udělat radost malým projevem sympatie? Oskar Krause Paris - Mai 1978 Madame Marta KUBIŠOVÁ PRAGUE 4 - Pankrác Tchécoslovaquie Soudní 12 Centre Mollomle d´Art el de Cullture GEORGES POMPIDU [pageend34]Jiří Lederer si zasluhuje pozornosti a úcty každého z nás. Nejen proto, že je v pravém slova smyslu dobrým člověkem, obětavým kamarádem, schopným novinářem a zastáncem pravdy, který - aniž by si přál konfliktu - lži neustupuje, necou- vá, ani nestrká hlavu do písku, byť tak ve stejnou chvíli činí třeba tisíce jiných. Zaslouží si naší pozornosti a úcty také proto, že se stal nejvyhledávanějším objektem zájmu "znormalisované" bezpečnosti a justice a živým důkazem bezpráví v dnešním Československu. Ba, hledáme-li v poměrech dnešní střední Evropy školní případ pro označení politický vězeň, pak je jím jistě on. Sborník statí od A.Müllera, L.Vaculíka a H.Klímové (INDEX - Köln, v koprodukci s časopisem SVĚDECTVÍ) JIŘÍ LEDERER POLITICKÝ VĚZEŇ NAŠE UKÁZKA ZÁVĚREČNÁ ŘEČ JIŘÍHO LEDERERA PO VYNESENÍ ROZSUDKU: 33 1. Rozsudek několikrát hovořil o mé knize rozhovorů. Udělal jsem několik interview s 16 českými spisovateli, jejichž knihy byly v sedmdesátých letech vyházeny z veřejných knihoven a jimž byly z úřední moci zavřeny brány všech nakladatelství. Z interview jsem sestavil knihu, která se jmenuje České rozhovory a kterou jsem zaslal Rowohltovu nakladatelství v NSR. Jako autor nesu plnou odpovědnost za každý interview i za celou knihu. Ze všech interview,v podstatě stejně laděných, byl vybrán jen jeden, Pavlíčkův, a Pavlíček byl za něj odsouzen. Já jsem za něj odsouzen nebyl, ačkoliv nesu nejméně stejnou míru odpovědnosti jako Pavlíček. Rozsudek městského soudu v Praze nad Ornestem, Pavlíčkem, Havlem a mnou je stejně jako celá tato kausa prostoupen tolika nedůslednostmi, nelogičnostmi a paradoxy, že bych chtěl věnovat pozornost především jim. K K [pageend35]2. V rozsudku se v souvislosti s Pamětmi bývalého ministra Dr.Drtiny hovoří i o mně. Oč šlo: Dr. Drtina napsal třísvazkové Paměti, rozhodl se je odeslat svému příteli do USA, a to nikoliv prostřednictvím pošty. Odevzdal rukopis Havlovi, Havel mně, já Ornestovi a tak dále, až to po tom řetězu odešlo do USA. Soud z celého řetězu vytáhl jen jediný článek, Havla, a odsoudil ho, ačkoli Havel neučinil víc než třeba já. 3. Ornest a já jsme zasílali do Svědectví literární práce. Ze spisů vyplývá, že totéž dělal i profesor Václav Černý, který posílal své práce, zveřejňoval je ve Svědectví a přijímal za ně honoráře. Jistě právem za to profesor Černý nebyl odsouzen. Nebyl vlastně ani žalován ani trestně stíhán. Ovšem Ornest a já jsme byli odsouzeni k několikaletému vězení. 4. Jádrem rozsudku, jádrem, s nímž rozsudek stojí a padá, je literatura, kterou jsme odesílali do zahraničí. Tedy básně, novely, fejetony a povídky, divadelní hry, filozofické eseje našich významných autorů: Seiferta, Šiktance, Mikuláška, Skácela, Hrabala, Patočky, Kosíka, Vaculíka, Klímy, Havla a jiných. V rozsudku se o této literatuře praví, že podle zhodnocení soudu, tedy ne podle zhodnocení expertů, měly některé příspěvky protisocialistický charakter. Autoři příspěvků prý otevřeně nebo skrytým způsobem vyjadřovali nesouhlas se socialistickým společenským a státním zřízením a napadali socialistickou kulturu. Takto soudí městský soud v Praze o té nejvýznamnější části české literatury sedmdesátých let, která, žel, nesmí vycházet v normálním nakladatelství, protože její autoři jsou na černé listině. Sotva bychom v dějinách české literatury našli soudní výrok nad tolika literárními díly. Podivuhodným způsobem se tak české soudnictví sedmdesátých let zapsalo do českého písemnictví. 5. Všechny odeslané literární prózy vyšly předtím v edici Petlice. Kromě jedné práce, kromě dopisů paní Palachové, které jsem napsal já na okraj knížky o Janu Palachovi, jejíž rukopis mi byl zabaven spolu se 113 jinými rukopisy, knihami a korespondencí, a mezitím již byl zase vrácen. Kromě těchto dopisů tedy všechny literární práce vyšly v Petlici, která ve strojopisné podobě vychází již řadu let. Díky této edici se podařilo dostat na denní světlo přes 50 nových knih, mezi nimi i reportážní knihu Hanzelky a Zikmunda o Cejlonu, k jejímuž pet- ličními vydání autoři dokonce uspořádali mezinárodní tiskovou konferenci. Při té příležitosti se v zahraničí o Petlici hodně psalo. V Petlici knížky vycházejí v několika desítkách exemplářů, které potom kolují mezi čtenáři. Lze říci, že každý svazek Petlice má několik set čtenářů. S vydáváním svépomocné Petlice nikdo nedělá žádné tajnosti. Nevycházejí v ní ani anonymy ani pseudonymy. Každý autor se podepisuje svým plným jménem. O celé Petlici, o každém svazku, o or- ganisaci, výrobě i distribuci edice je, pokud vím, podrobně informována státní bezpečnost i jiné orgány. Nikdy se nestalo, že by bylo proti organisátorům či autorům Petlice zahájeno trestní stíhání. Řady svazků edice Petlice byly při desítkách domovních prohlídek zabaveny, ale vždy byly petliční svazky po čase opět vráceny. To mohu potvrdit z vlastní zkušenosti. 6. Nikdo nikdy tedy neshledal Petlici jako celek ani některý jednot34 [pageend36]livý svazek jako protistátní, jako něco závadného z hlediska státních zájmů. A právě o těchto nezávadných publikacích rozsudek městského soudu tvrdí, že napadaly čelné představitele ČSSR, politiku KSČ, zejména v kulturní oblasti, a spojenecké svazky se Sovětským svazem, že prostě měly nepravdivý a zkreslující charakter. V rukou městských soudců verše Seiferta, Šiktance a jiných básníků, prózy Hrabala, Grůši a jiných, hry Havla a fandovského, eseje Patočky, fejetony Vaculíka a jiných prodělaly obdivuhodnou metamorfózu. Z uměleckých děl se změnily v protistátní písemnosti. Je pochopitelné, že se městský soud ani nepokoušel protistátnost uměleckých děl dokazovat. Věděl, že by to bylo počínání sisyfovské. Je to totiž nedokazatelné. Čím však vysvětlit onu přeměnu Petlice v síních městského soudu? Odpověď se mí zdá prostá: bylo rozhodnuto, že musíme být odsouzeni. Kdyby však literární práce byly zhodnoceny podle pravdy, zač bychom potom vlastně byli souzeni? 7. Navíc uvedený rozsudek hovoří o tom, že odeslané literární práce byly způsobilé způsobit škodu republice v zahraničí. Rozsudek přirozeně opět své tvrzení nedokazuje. Kdo jakživ slyšel, že by Seifertovy básně, Hrabalovy prózy, Patočkovy eseje, Havlovy hry mohly způsobit Škodu republice v zahraničí? Je tu ovšem něco, co skutečně způsobilo škodu republice v zahraničí, co silně narušilo morální autoritu republiky a městského soudu. To není dohad, to mohu dokázat na ohlasech, které rozsudek vyvolal v tolika zemích a v tolika různých politických sférách. Existuje negativní zahraniční ohlas, žádný jiný. 8. V rozsudku je časopis Svědectví stejně jako Listy označen jako nepřátelské centrum. Pomíjím sám termín nepřátelské centrum, připomínající neblahá léta stalinské éry. Kolik jen nepřátelských center u nás již bylo odsouzeno a rehabilitováno! Jen konstatuji, že tento termín představuje anachronické myšlenkové schéma. Městský soud se v tomto bodě opírá hlavně o znalecký posudek komise federálního ministerstva vnitra ve složení: plukovník Vrba, plukovník Frýbort a podplukovník Krtička. Důkladně jsem prostudoval posudek těchto znalců, ale místo důkazů jsem v něm našel jen slova a slova. Nemohu tedy důvěřovat rozsudku ani v tomto bodě a nemohu ani Svědectví ani Listy pokládat za nepřátelská centra. Jsou to prostě časopisy, které jsou vydávány v zahraničí a věnují se převážně čsl. problematice. Budu se zabývat Svědectvím. Je to časopis legálně vycházející ve Francii. Jeho vydavatelem je kulturní klub, schválený francouzským ministerstvem vnitra. O tom vyšlo usnesení ve francouzském úředním listě. Je to zcela legální časopis, který jistě nenarušuje vztahy mezi ČSSR a Francií, protože jinak by čsl. vláda proti jeho existenci protestovala. Pokládám Svědectví za významný čsl.emigrantský časopis. Až se budou psát dějiny čsl. časopisectva druhé poloviny 20.století, nepochybuji, že Svědectví v nich bude zaujímat důstojné místo. Protože rozsudek nepřináší ani jeden důkaz pro tvrzení, že Svědectví je nepřátelským centrem, chci vznést aspoň jeden nepřímý důkaz o nepravdivosti takového tvrzení. Týká se to stejně Listů. Není jistě pochyby, že KS Itálie bedlivě sleduje v Římě vydávané Listy a že totéž dělá v případě Svědectví KS Francie. Kdyby tedy komunistické strany pokládaly uvedené časopisy za nepřátelská centra, určitě by nezaujaly tak jednoznačné stanovisko 35 [pageend37]k rozsudku městského soudu, za což jim vyslovuji hlubokou vděčnost. A nejen jim, i všem ostatním politickým silám. Dobře znám Listy i Svědectví. Vím, že píší kriticky o poměrech v ČSSR. A nepíše kriticky o ČSSR francouzská komunistická 1’Humanité u italská komunistická Unitá? Jsou proto tyto komunistické noviny také nepřátelskými centry? 9. Pavel Tigrid, redaktor Svědectví, je rozsudkem označen jako agent CIA. I v tomto případě se rozsudek opírá o expertizu zmíněné komise ministerstva vnitra, o níž jsem své mínění již řekl. Vím o Tigridovi, že je pracovníkem jednoho amerického nakladatelství, že je redaktorem Svědectví, že je dlouholetým funkcionářem mezinárodní spisovatelské organisace PEN-Klub, že je autorem řady knih, z nichž si nejvíc vážím "Emigrace v atomovém věku”. Dále vím, že Tigrid má politicky blízko k francouzským socialistům, což potvrdilo i Rudé Právo v červnu 1977 tím, že ho označilo jako poradce F. Mitterrands, prvního tajemníka francouzských socialistů. Rozsudek tvrdí, že Tigrid je americkým agentem, ale ani tentokrát důkazy neuvádí. Uvedu tedy alespoň já nepřímé důkazy o tom, že tvrzení rozsudku o Tigridovi je vymyšlené. V roce 1962 poskytl Tigridovi pro Svědectví interview Jiří Voskovec, osobnost, které si u nás váží každý kulturní občan. Dnes je Voskovec známým americkým hercem. Tento interview je soudu k disposici, protože je mezi zabavenými písemnostmi. Voskovec, tento životní druh Jana Wericha, se v interview vyznává ze svého vztahu k české zemi a citlivě vysvětluje, proč musel odejít do emigrace. Je to nejlepší interview, jaký jsem v životě četl. Kdyby Voskovec měl podezření, že Tigrid je agentem CIA a že Svědectví slouží nepravým cílům, nikdy by takový interview neposkytl. Dále není pochyby, že F. Mitterrand, zkušený politik, nedávný pre- sidentský kandidát francouzských socialistů, je informován o všem, co píše časopis Svědectví. Kdyby z jednoho procenta věřil tomu, co píše čsl. tisk o Tigridovi, neučinil by si z něho, jak psalo Rudé Právo, svého poradce. A ještě: v posledních letech mnohé západní publikace odhalily řadu agentů CIA, a to i mezi novináři. Nikdy mezi těmito agenty nebyl uveden Pavel Tigrid. To znamená, že autoři, odhalující agenty CIA, nevěří tvrzení čsl.orgánů o P.Tigridovi. 10. Jestliže v souvislosti se mnou se hovoří o emigraci, o emigrantských časopisech, pak bych se chtěl vyjádřit k problému emigrace. 11. V době, kdy Brežněv poskytuje interview francouzskému Le Monde a Gierek Washington Post, kdy Tito je vítán v Pekingu a Carter ve Varšavě, kdy Strougal jedná s Kreiskym a Sadat s Beginem, v době, kdy se nepředstavitelné stává možným, kdy se svět mění před našima očima, kdy se mění vztahy mezi státy a mezi různými politickými proudy, kdy si lidé potřásají rukama i přes hranice států a přes hranice doktrín, v této době jsme uprostřed helsinské Evropy odsouzeni jako zločinci za to, že jsme posílali do zahraničí přemýšlivé verše, vtipné hry, V tomto okamžiku byl Jiří Lederer přerušen předsedkyní senátu a upozorněn na to, že k problému emigrace nemá hovořit. Na dotaz Jiřího Lederera, zda o tomto problému nesmí hovořit, dostává se mu od předsedkyně Dojčárové výslovného zákazu. Proti tomuto rozhodnutí J.Lederer protestuje a pak pokračuje ve své závěrečné řeči. 36 [pageend38]analytické eseje, poutavé novely a rozverné fejetony. Takový rozsudek trčí uprostřed Evropy jako skličující památník minulosti, z něhož vane chlad studené války. 12. Rozsudek městského soudu jednoznačně praví, že vše, co jsem činil, činil jsem z nepřátelství k socialismu a republice. To, co o mně soud prohlásil, není rozsudek, ale urážka mé osoby. Já jsem své city, své myšlenky, své postoje neskrýval. Se vším jsem jako novinář chodil před tvář veřejnosti. Celé své nitro jsem uložil do tisíců článků, reportáží, fejetonů, úvah, statí, polemik, recensí, interview, a pod každou svou prací se podepsal. A prý nepřítel socialismu! Já jsem takový nepřítel socialismu, jako například Marchais, Berlinguer, Carillo. Tito čelní představitelé stran, které spolu se sovětskou a jugoslávskou jsou nejvýznamnějšími komunistickými stranami Evropy. Jejich názory jsou mi velice blízké a v některých směrech se s nimi zcela ztotožňuji, například s jejich názory na československý rok 1968, na vstup sovětských vojsk do Československa v srpnu 1968 či na čsl. situaci v sedmdesátých letech. Já jsem stoupencem socialismu spravovaného demokraticky, socialismu, který zajišťuje dělnickou demokracii, kde odbory jsou nezávislou, demokraticky fungující dělnickou organisací. Jsem stoupencem socialismu, v němž občané rozhodují o svých zástupcích ve svobodných volbách. Stoupencem socialismu, v němž je zaručeno nezávislé soudnictví. Socialismu, v němž je svoboda projevu, zejména tisku, samozřejmostí. Socialismu, který respektuje domácí lidové demokratické tradice. Socialismu, v němž se oposice nepronásleduje, ale s respektem se s ní jedná jako se součástí veřejného mínění. Jsem stoupencem socialismu, o nějž jsme zahájili pokus zrovna před deseti lety. Tento pokus byl udušen cizími tanky. V tomto okamžiku předsedkyně senátu opět přerušuje Jiřího Lederera a bere mu slovo. Lederer proti tomu rozhodně protestuje a žádá o zaprotokolování tohoto zákazu. Předsedkyně diktuje zapisovatelce jeho protest a Jiřímu Ledererovi již dále nedovoluje v závěrečné řeči pokračovat. V úvodním článku píšeme o záslužné akci, která byla zorganizována v Paříži ve prospěch Marty Kubišové. Jedním z těch, kteří stáli za touto akcí, je syn nám dobře známého francouzského generála Fauche. I za další dobrou akcí stojí tento neúnavný přítel Československa. V universitním městě Tübingen v Německu je pořádána k 21.srpnu výstava dokumentů o okupaci Československa. Galerie Krause byla požádána o rozšíření této výstavy o umělecká díla. Přání bylo samozřejmě vyhověno a tak mimo dokumenty a vystoupení zpěváka Karla Kryla budou mít návštěvníci možnost seznámit se s některými angažovanými díly našich exilových umělců. Je velmi pravděpodobné, že se z této výstavy stane výstava putovní, aby ji mohli shlédnout občané po celém záp. Německu. 37 [pageend39]LUBO KRISTEK Spatří-li návštevník Kristkova ateliéru jeho výtvarné práce, těžko může určit, ke kterému směru by umělce zařadil. Je jako svévolný hráč se dřevem, barvami a keramikou, který drží všechny trumfy v ruce. Na otázku, co bude v jeho tvorbě nejvýraznější a nejtrvalejší, neumí odpovědět ani sám výtvarník. Porovnává-li však divák jeho různorodá díla, může je s jistou dávkou opatrnosti označit jako surrealistická a symbolická. Vrátíme se opět do umělcova ateliéru, abychom se blíže seznámili s jeho pracemi a pronikli k jádru jeho vyjadřování. Na otázku, kde leží těžiště jeho tvorby, ukáže rukou na olejomalby velkých rozměrů, koláže z různých materiálů, malé plastiky. Giganti ze dřeva v nadlidské velikosti přesvědčují o svém vlastním životě, který jim každým úderem vléval jejich tvůrce. Skrývají se tu Dnes pětatřicetiletý Lubo Kristek se narodil v Brně, kde navštěvoval experimentální uměleckou školu, navrhoval nástěnné koberce a zdokonaloval na konservatoři své hudební vzdělání. Pak se zaměřil v Chodově u Karlových Var na keramickou tvorbu. Měl také několik menších výstav v Jugoslávii, Polsku a východním Německu. V roce 1968 odešel do Bavorska, kde žije jako volně tvořící umělec v Landsbergu. Během svého desetiletého pobytu na Západě mnoho poznal a naučil se hodnotit přednosti a možnosti zdejšího života. Hned po odchodu z Československa podnikl studijní cesty prakticky po všech evropských státech. V Salzburgu dělal studie s Arnem Lehmannem (který je známý svými keramikami, sochami a malbami). Měl již mnohé výstavy v Německé spolkové republice, kde jeho díla zaujala návštěvníky a byla též zakoupena do soukromých i veřejných sbírek. Nedávno se vrátil ze svého devítiměsíčního pobytu ve Spojených státech a Kanadě, kde také pořádal výstavy svých děl. 38 NÁŠ PORTRÉT [pageend40]týdny, ba měsíce namáhavé práce. Přes citlivost pro tvar vyzařuje síla výrazu, důtklivě upozorňující na trvalé a přechodné. Kristkova "Filosofie ve dřevě" je v podstatě tradice a vlastní zkušenost. Další díla "Hlad po životě", "Boží mlýny", "Metafyzické formy" a "Duše" jsou náročná na pochopení. Ačkoliv názvy jsou zřejmé, mohou být pro porozumění jenom vodítkem a teprv po rozhovoru s umělcem vystoupí na povrch skrytá myšlenka. Méně citlivý je Kristek ve svých malbách. Jimi může daleko snadněji zpracovat bizarní, groteskní, snové obrazy. Naprosto však nenapodobuje "papeže surrealistů" - Salvatora Daliho. Naopak. Rozhovor s ním, když ho navštívil ve španělském Lligatu, byl pro něho povzbuzením - ne více. Na Kristkových obrazech vidíme často ptáky, neboť pro něho, milovníka přírody, jsou ptáci nejvýraznějším představitelem jejího koloběhu. Kristek vyzdobil jako malíř a sochař také několik veřejných prostorů: V Lengenfeldu udělal nejdříve reliéf pro dětskou školku a protože se jeho dílo setkalo s velikým uznáním, byla mu rovněž zadána Lubo Kristek beneath his giants in his Landsberg studio. Heavy Oak sculptures weighing many tons. In the background is the almost 14 feet tail sculpture "Destiny of a tree", in the foreground "The seeker". Lubo Kristek sous ses géants, ses oeuvres de chéne de quelques tonnes, dans son atelier à Landsberg, Au fond one plastique de cca 4 metres "Le destin d'un arbre", au devant "Le cherchant". 39 [pageend41]výtvarná úprava místní školy. V Penzingu ve hřbitovní kapli namaloval velký nástěnný obraz, vysoký sedm metrů. Je založen na geometrické konstrukci a odpovídá Kristkově koncepci: Divákovi se nemá podávat všechno hotové, nýbrž je třeba nechat volné pole fantazii. Kritika se velmi pochvalně vyjádřila o jeho sakrální malbě v moderním pojetí. Malíř měl během práce, trvající týdny, veliký kontakt s obyvatelstvem. Jednotlivci i celé třídy školních dětí jej při práci pozorovali a rozmlouvali s ním, což ho nadevše těšilo, protože - jak říká - pochopení současného umění se musí pěstovat již od dětských střevíčků. Nyní v srpnu má Kristek výstavu v Kellergalerii Schaezlerova paláce v Augsburgu. (Zpracováno podle "Augsburgur Allgemeine") GSch Ze Slovenska: PUSTÍŠ TO, TO JE STRANICKÁ LEGITIMÁCIA ...! GABLEV 40 [pageend42]z fejetonů kolujících po praze i mimo ni Jaroslav HUTKA: Řád ztracené boty V pátek 6.ledna 1978 filosof Ladislav Hejdánek ztratil botu. Stalo se to na dvoře. Byl vytažen ze zaměstnání, tažen za rukávy montérek po zemi, kopán - a tak ztratil botu, kterou už nenašel. Státní bezpečnost ho táhla na výslech. Byla jedna hodina. Kdyby někdo filmoval, co se dělo dalších osm hodin, tak natočil příběh, o kterém by se jistě diváci dohodli, že patří do doby trochu jiného socialismu. Na filmu by se objevil i policejní kameraman, který nafilmoval ubohou a směšnou ruinu člověka — podívej, diváku, jak vypadá ten mluvčí Charty 77! Odporné, viď? Tentýž den, rok před tím, byli nafilmováni jiní. Dva spisovatelé a herec. Vezli svou petici do vlády, ale než dojeli, byli dovezení do úřadoven ministerstva vnitra a petice jim byla odebrána. Proto se asi vláda nedozvěděla, že jí občané vezli nějaké psaní a tak nedošlo k žádanému dialogu. Zato začala nová kapitola dialogu občanů s policií. Ze společnosti se oddělila dvě tělesa značné váhy a začla, těsně k sobě přitisknuta, kroužit kolem sebe. Těleso Státní bezpečnosti a Charty 77. Možná jsou to jen rub a líc naší národní měny. Možná je to ono biblické oddělení noci ode dne, aby už déle nebyla tma nad propastí. Možná je to utkání ducha a hmoty. Nevím. Ale fauluje se v něm! K prvnímu výročí zabavení textu Charty 77, vezeného vládě, byl policií zkopán její mluvčí dr.Hejdánek. Předešlý mluvčí, profesor Patočka, šel z výslechu do nemocnice, kde zemřel. Tehdy i spisovatel Pavel Kohout utržil pár kopanců. Podivné argumenty pro dialog! Ale kopnout do mluvčího ve výroční den Charty je víc než symbolické. Charta také žádala svobodu od strachu. Snad k tomu dojde teď samo od sebe, protože se zdá, že brzy už se nebudeme mít o co bát, že bude ztraceno vše. Že projdeme tou podivnou mezí, za kterou se dá už jen získávat. Ale stejně. Kopat do filozofa ve dvacátém století!? Vlastně - proč ne? Už se to dělo. Nevím, kde pořád beru dojem, že zrovna tohle století by mělo být nějak lidsky posvátné. Snad se mi to zdá proto, že v něm lidé tak strašně trpěli. Odehrály se dvě děsné války. Epikletos tvrdil, že vše, co lidé dělají, dělají proto, že to považují za dobré. Každý však vidí dobro v něčem jiném; a v tom je právě ta tragédie. Ale v lidském světě přece platí jakási dohoda, alespoň pokud se týká vkusu, že kopat do filozofů není dobré. Jak je vidět, jsou však lidé, kteří to za dobré považují. Jinak by to nedělali. Je to dobro mocnějšího. Kdo považuje moc za dobro, musí mít dojem, že vždy, když moc a sílu předvádí, činí dobro. Proto mocní s nelibostí nesou na tomto světě přítomnost nesilného podivína, který mluví o krátkosti života, o vesmíru, o času a relativitě věcí, o pošetilosti a moudrosti, o mar- 41 [pageend43]nosti a smyslu krásy i života, o iluzi moci, o pomíjivosti síly a nutnosti zastat se slabých, a bezbranných. Který mluví o tom, že hodnota není ve věcech, ale v člověku. Takovému podivínovi říkáme filozof. Jde životem na vlastní pěst a nastavuje zrcadlo. Říká, že skutečný zápas se odehrává v srdci a skutečná moc je ve vidění. Vymyslel pravdu, to podivné slovo, které znamená hledat a tvořit takový svět, ve kterém by byl život méně marný. A zde se cítí vyznavač síly ohrožen, protože se na světě objevilo cosi, co nejde ani přikrýt, ani se toho zmocnit. Filozof odhaluje pravdu, ale ta, když je jednou vyslovena, není již ovladatelná ani skrze filozofa. Stává se skutečností, prochází neporušena staletími i režimy — a to je k vzteku. Filozofa lze napojit jedem, přibít na kříž, upálit na hranici nebo nakopnout, ale pravda se již dávno rozběhla, rozsvětlila se, setkala se se skutečností a spojila se s ní v jeden celek. Dialogy s policií jsou dlouhé, podrobné, mysticky obsáhlé, nelogické a plné nebezpečných úskalí, děsivé i humorné, ale hlavně vnucené a bezvýchodné. Nikdo, kdo vejde nebo je přinesen či přivlečen, neví, zda tento den nebo tento rok dojde domů. Nikdo z nás si není jist, když zazvoní zvonek u dveří, jestli je to pošťačka, kamarád nebo policie. Vstoupili nám do života a my jsme vstoupili do života jim. Vzájemně o sobě píšeme. Naše psaní má literární úroveň a touhu osvobodit člověka od stresu, strachu a nepravdy. Policejní psaní nemá literární ambice, je to předstupeň vězení, nahání strach, uvádí nás do stresu a nepravdivého vnímání skutečnosti. My se bráníme. Žijeme život, snažíme se na něj dívat a podávat svědectví. Vidím, že snové historické doby, kdy filozofie byla tak srostlá s životem, že vyznavače síly a moci doháněla k šílenství, nepominuly. Sebevzdělávání je spojeno s nebezpečím, poezie a zpívání je spojeno s nebezpečím, jít si svou cestou je spojeno s nebezpečím, žádat dodržování platných zákonů je spojeno s nebezpečím. Musíme za to platit omezením, sebezapřením, utrpením a odvahou. Ano. Věci samy o sobě nemají hodnotu. Jsou zhodnocovány velikostí oběti, jakou je člověk za ně ochoten dát. Žijeme zase ve velké době. Začínáme být ochotni za knihy, názory, postoje, pravdy, krásu a vzdělání dávat i život. Žití se nám přestává slévat s jeho formou, ale spojujeme ho s jeho obsahem a smyslem. Přestáváme filozofovat a tvořit pro úspěch a odměnu, ale proto, aby byl život méně marný. Zase mezi námi žijí filozofové, kteří jsou ochotni pro svobodu svého vidění držet kopanec nebo víc. Nedávno se mluvilo o tom, že Charta 77 má svou morální hodnotu proto, že je vykoupena ochotou dnes již jednoho tisíce lidí trpět a vystavit se nebezpečí. Má svým obsahem nadnárodní a všelidské poslání i smysl, a proto by nemusela od dobrých lidí světa pouze přijímat uznání a sympatie, ale sama by mohla uznání vyslovit a udělit. I to je určitá forma dialogu. Kdysi dávno ztratila anglická královna na plese podvazek a trapas byl vyřešen tím, že se v Anglii od té doby uděluje Podväzkový řád. Je to řád královský a přitom velmi lidský. Proč by Charta nemohla udělovat Řád ztracené boty? Botu ztratil filozof tažený policií po dvoře. To už samo o sobě obsahuje, komu a za co by se dával. 17. ledna 1978 42 [pageend44]Když před dvěma lety vyšla Maloumianova kniha v pařížském nakladatelství Presses de la Cite, nevzbudila mnoho pozornosti. Stane se tomu možná teď, kdy se dovídáme, že Maloumian, Francouz arménského původu, odsouzený v Sovětském svazu v roce 1948 NKVD nejprve k smrti, potom k 25 letům nucených prací na Dálném severu a propuštěn po osmi letech s tím, že byl "zadržen omylem", se dnes obrací na sovětský stát a Leonida Brežněva a požaduje náhradu za "nezměrné škody morální, fyzické a materiální", které vytrpěl. Jeho francouzský advokát podal žalobu Presidiu advokátů v Moskvě a požádal o zavedení procesu. Doposud čeká na odpověď. Maloumian si je lépe než kdokoli jiný vědom toho, jak nerovný boj vede. Nejde mu také o nějakou materiální náhradu. Chce na svůj případ pouze upoutat pozornost světa, neboť má za to, že je toho zapotřebí. Z téhož důvodu jezdí po Evropě a pořádá přednášky, spolupracuje s mnoha rozhlasovými stanicemi, mluví anglicky, rusky a arménsky na vlnách Hlasu Ameriky, publikuje v emigrantském tisku. Založil právě Mezinárodní ligu rehabilitovaných vězňů Gulagu. Padesátiletý autor obdivuhodného svědectví o "ráji pracujících" pochází z arménských rodičů, kteří přišli do Francie v třicátých letech po masakru Arménů v Turecku. Jeho otec, profesor traumatológie v Paříži, dostává nabídku od Sovětského svazu přednášet dva roky na jerevanské universitě. V roce 1947 se Sovětský svaz těší ve Francii dobré pověsti a velkým sympatiím jako vítězná mocnost, která porazila nacisty a zaplatila za to dvaceti miliony mrtvých. Jean-Baptiste Maloumian odjíždí se ženou a dvěma mladšími syny na 2 roky do Arménie. Nejmladší syn, devatenáctiletý Armand tam chce studovat arménštinu. Rozčarování však přichází brzy. Bída, hlad, špína, útlak, teror a nesvoboda. Rodina se chce vrátit zpět do Francie. Armand odjíždí do Moskvy zařídit potřebné, uvědomit francouzské velvyslanectví a opatřit povolení k opuštění sovětského území. Poté se vrací zpět do Jerevanu; v tomto momentě začíná drama. Jeho otci na nabídnuto sovětské občanství. Když odmítne, je celá rodina odříznuta od světa. Žádná pošta, žádný telefon, žádná možnost dorozumět se s francouzským konzulátem. Otec přijde o práci a rodině je zakázáno opustit Jerevan. Armand je zatčen jednoho večera na ulici tajnou policií. Na rodinu je nadále činěn nátlak, aby přijala sovětské občanství. Až po šesti letech je rodině povoleno, po mnoha intervencích francouzské vlády a Červeného kříže, vrátit se do Francie. Bez nejmladšího syna, který je na Gulagu. Ten byl mezitím odsouzen k smrti jako zrádce vlasti (která není jeho: jako jeho otec i on odmítá přijmout sovětské občanství). Celé tři měsíce očekává hodinu co hodinu, kdy ho odvedou 43 Armand MALOUMIAN, Lea Fils du Goulag, Paris 1976 všehOchuť K K [pageend45]na popravu. Potom je mu trest změněn na 25 let nucených prací. Devět měsíců je tajně vězněn kdesi v jižních pouštích. Následuje 5 měsíců transportu na Sibiř. Nato pět měsíců disciplinární izolace na samotce. A 55 měsíců nucených prací ve speciálních táborech za teplot od -35 do -50● C. Celkem 88 měsíců. Dvatisíce šest set šedesát pět dní. 2665 dní, než se jeho rodině, francouzské vládě a Červenému kříži podaří, aby byl propuštěn. Vrací se do Francie roku 1956. Brzy po repatriaci prožívá další šok; jeho zkušenosti ze sovětských koncentráků nikoho nezajímají. "Je to hrozné", uznávají redakce deníků a časopisů, "ale příliš šokující pro francouzské publikum. A pak, to je všechno minulost. Došlo ke změnám." "Nedošlo ke změnám", říká Maloumian. "Pokud SSSR bude SSSR, bude všechno stejné. Situace je stejná v roce 1978 jako v roce 1956 po mém osvobození. Během celých dvaceti let se nic nezměnilo. SSSR má přes 22 milionů čtverečních kilometrů. Sama východní Sibiř je dvanáctkrát větší než Francie. Nevíme, co se tam odehrává. 70 let po Říjnové revoluci se v SSSR pokračuje v ničení člověka. Nic se nezměnilo, jen k vězením a koncentračním táborům přibyly psychiatrické ústavy. Od roku 1917 se v tomto systému nic nezměnilo. Nic se nezměnilo smrtí Vladimíra Iljiče. Nic se nezměnilo smrtí Sosso Džugašviliho, řečeného Stalin. Nic se nezměnilo masovým propuštěním vězňů mezi léty 1954-56. Toto propuštění mělo jediný důvod; obnovu lidského materiálu, který byl jíž natolik opotřebován, že se nevyplatil. Bylo potřeba naplnit lágry čerstvými silami. Západní svět odmítá pochopit, že sovětský systém, jehož moc sahá od Vladivostoku do Berlína, a který již natahuje prsty k západní Evropě (Itálie, Portugalsko) a Africe (Angola), má jediný cíl; dobytí světa. (Abychom dosáhli svého cíle, spojíme se, bude-li třeba, se samotným ďáblem; podepsán Lenin.) Pro tyto důvody pozvedá Maloumian znovu svůj hlas. Aby varoval. Aby varoval Francouze, ale nejenom je. Má před nimi jedinou přednost: prožil si komunismus na vlastní kůži. Proto varuje před komunistickými sirénami. Knihu by si měl přečíst každý, kdo vládne francouzským jazykem. Je k dostání v knihkupectví Payot (Zürich, Geněve) za 14,-Fr. Je naděje, že příštím rokem vyjde v nakladatelství Konfrontace její český překlad. -ipl rámec. I český návštěvník, jenž je poměrně dobře obeznámen s českým králem Karlem, tu najde mnohé zajímavosti, kterými si ještě své znalosti prohloubí. Jsou tu exponáty nejen z Německa, ale i z Francie, Lucemburska, Belgie, Itálie, Švýcarska, Anglie, vých. Německa a z USA. Z Československa nic. Přesněji řečeno: s Prahou a Čechami se návštěvník na výstavě stále setkává, avšak jsou to jen fotografie a makety, které pořídili západoněmečtí pracovníci. Zdá se, že se Československo ● 600 let po Karlu IV. Cílem cesty mnohých ctitelů historie je nyní Císařský hrad v Norimberku. Od 15.června do 15. října tr.je v něm umístěna výstava na paměť šestistyletého výročí úmrtí Karla IV s prostým názvem KAISER KARL IV. Pořádá ji Bavorské národní museum pod záštitou lucemburského velkovévody Jana II. a presidenta Německé spolkové republiky W.Scheela. Myšlenka uspořádat výstavu se zrodila v roce 1974 a Císařský hrad se jevil pro ni jako ideální 44 [pageend46] ● K.Čapek, E.Schairer: NEUSKUTEČNĚNÝ DIALOG. V květnu vydalo nakladatelství Konfrontace v Cu- rychu výběr novinářských článků K.čapka a E.Schairera (v českém překladu) s názvem NEUSKUTEČNĚNÝ DIALOG. Karla Čapka (1890-1938) není třeba představovat. Jako jeho vrstevník Erich Schairer (1887-1956) byl čapek mužem demokratického středu a zastáncem humanity proti diktaturám zprava i zleva. V mládí si spolu se svým bratrem Josefem zakoketoval s literárním anarchismem, ale pak, zvláště pod vlivem přátelství s T.G.Masarykem, vyrostl v demokrata, odhodlaného bránit svými články a satirami lidská práva a svobody. Čapek byl důsledný jak v tom, co psal, tak v tom, co dělal. Roku 1938, v době zvýšeného ohrožení republiky a iluzí o SSSR odmítl pozvání Svazu sovětských spisovatelů zúčastnit se prvomájového průvodu v Moskvě. Erich Schairer je patrně většině čtenářů neznámý, a proto přinášíme stručně jeho životopis z pera Jaroslava Dres1era: Po studiích filosofie a teologie na universitě v Tubingen se stal roku 1909 nejprve městským vikářem evangelické zemské církve v Untertürkheimu a v příštích dvou letech byl čekatelem profesury na učitelském semináři v Esslingen. V roce 1911 však ze služeb zemské církve ve Württen- bersku vystoupil, protože - podle vlastních slov - "nechtěl lhát". Podle jeho názoru dal Ježíš jen návod k správnému životu, nezanechal však "učení" a zvláště ne- 45 ● Nakladatelství SIXTY-EIGHT PUBLISHERS, Toronto, vydává dokumentární knihu Oty Hory: SVĚDECTVÍ O PUČI. Básník Pavel Javor píše v předmluvě k této knize: "Autor tohoto obšírného svazku správně zdůrazňuje, že jde o jeho osobní svědectví... o jedné z nejsmutnějších kapitol našeho nejen politického, ale vpravdě národního života a osudu. Ota Hora proto zasahuje své ústřední téma — komunizace Československa — do mnohem širšího rámce našich národních dějů... Svědectví Oty Hory je líčení očitého svědka, jehož varování a volání se podobalo hlasu na poušti. Hora patřil od samého začátku obnoveného čs. politického života poválečné éry až do osudového 25.února k našim politikům nejmladším a nej statečnějším. Byl "tribunem lidu" v nejvlastnějším významu těchto slov . . . Bylo správné, že autor zdůraznil, že nebyl jediným, kdo komunizaci Československa vzdoroval. Ale tvrdím, že Ota Hora vzdoroval nejstatečněji a nejdůsledněji. Není nejmenší pochyby, že k tak trapné prohře čs. demokracie nemuselo dojít, kdyby v poválečném parlamentě zasedalo více takových Horů . . . Ota Hora, který založil a vedl od r.1945 největší hnutí demokratické mlá- nechtělo oficiálně zúčastnit výstavy, neboť v předmluvě katalogu je výslovně uvedeno: "Litujeme, že nemohou být jmenováni všichni naši přátelé a kolegové z Východní střední Evropy, jejichž vědecké úsilí obohatilo v mnohých rysech obraz Karla IV. Těší nás, že také v Praze bude výstava k tomuto tématu." Na výstavu v Norimberku navazuje od 29.listopadu 1978 od 18. března 1979 v Kolíně nad Rýnem jiná výstava s názvem "Parléři a Krásný sloh, evropské umění za Lucemburků". - deže a studentstva, čítající více jak 200 tisíc členů, mohl zaznamenat v knize mnohá fakta, která dosud nebyla zveřejněna . . . i odvážné závěry a úsudky v lecčem odporující až dodnes běžně přijímaným názorům . . ." - [pageend47]chtěl založit církev. Poté byl Schairer tajemníkem německého demokratického politika Friedricha Neumanna a pracoval v různých redakcích, naposled jako šéfredaktor listu ’’Heilbronner Neckarzeitung”. Příliš osobité názory ho v roce 1920 donutily založit si vlastní týdeník "Sonntags- Zeitung", který vydával do února 1937, kdy nacisté list zastavili. Byl to list oposiční, vydávaný bez jakékoliv pomoci politických stran a jeho náklad nikdy nepřesáhl osm tisíc výtisků. Sonntags- Zeitung v mnohém připomíná Peroutkovu Přítomnost. Schairer byl tehdy označován jako "rudý", ale jeho stanovisko lze označit jako demokratický levý střed. V letech 1946 až 1955 Schairer spoluvydával známý deník "Stuttgarter Zeitung”. Editor se nemýlí, že by se mezi oběma literáty mohl vyvinout prospěšný dialog, i když nelze klást rovnítko mezi tvorbu Čapkovu a Schairerovu. - ● GALERIE RA V RIEDTU pořádá výstavu u příležitosti 10.výročí okupace Československa. Vernisáž se konala 19.srpna. Na výstavě jsou zastoupeni téměř všichni výtvarní umělci celého československého exilu. Výstava potrvá do 24. září 1978. ● PAVEL KANTOREK Z KANADY navštívil v první polovině srpna Švýcarsko. Jeho dvě knížečky kreslených vtipů - "Kecám a tudíž jsem" (s doprovodnými texty) a "Blind Humor" (bez textů) vydal Milan Cimburek ve svá edici PAPER ART EDITION a představil Pavla Kantorka mnohým krajanům ve dnech 8.až 10.srpna při přátelském posezení u skleničky. Pavel Kantorek přitom své knížečky zájemcům podepisoval; a bylo jich dost. Ukázku otiskujeme na jiném místě. - 46 ● Jsme v pilných přípravách na realizování Jubilejní výstavy, která má dokumentovat pět let existence Galerie Krause. Už dnes Vás srdečně zveme na zahájení této výstavy. Reservujte si sobotu 16. září. Za pět let se vystřídalo v naší galerii 56 českých a slovenských exilových umělců. Budeme se snažit, aby značná část těchto výtvarníků nejen obeslala Jubilejní výstavu svými novými díly, ale aby se jí výtvarníci též osobně zúčastnili. Budeme tudíž mít možnost seznámit Vás osobně s celou řadou našich umělců během soboty a neděle 16.+17.září. Bohužel nebudou moci přijet všichni, někteří totiž žijí v zámoří — účast však přislíbili: prof. Liška a Kristek z Německa, Kučera ● Jan Kristofori vystavuje nyní v Galerii KARSENTY v Monte Carlu. Jak jsme se dověděli, výstavu již navštívilo hodně známých osobností, které byly pozvány na svatbu monacké princezny. Že by už i princezna z Monaka měla Kristoforiho reliéf? ● Nakladatelství NEUE WELT Köln vydalo gramofonovou desku "Písně proti tankům". Deska je vydána k 10.výročí sovětské okupace. Dali jsme již do prodeje zbytek nákladu Fischlovy knihy “Hovory s Janem Masarykem". Jedná se o výtisky z roku 1952, vyjité v Israeli. Novější vydání z nakladatelství CCC Books je již dlouho rozebráno. Brožurka stojí 5,- sFr a můžete si ji objednat v Galerii Krause v Pfäffikonu. Knih není mnoho, proto s objednávkou nečekejte na pozdější dobu. CO PŘIPRAVUJEME [pageend48]z Holandska, Kristofori z Norska, z Německa snad přijedou i Janoto- vá a Hudec, z Itálie Borč, z Francie se budeme těšit na Schovance a Hejnu ad. Dost jich žije a tvoří ve Švýcarsku a ti snad přijdou všichni. Takové dostaveníčko exilových výtvarníků bude jistě nejen zajímavé pro návštěvníky, ale i užitečné pro umělce, aby se navzájem osobně poznali. Za oněch pět let jsme ovšem neprodávali jen obrazy, ale též knihy všech exilových nakladatelství. Nepochybujeme o tom, že naše pozvání přijmou i nakladatelé. Budete tedy mít možnost sejít se i se zástupci nakladatelství a při té příležitosti se jich zeptat na jejich další vydavatelské plány. Účast doposud přislíbili P.Pašek z Konfrontace a Dr. Müller z I ndexu. Zveme však i spisovatele, s nimiž jsme jistým způsobem též spolupracovali. A ti budou podepisovat své knížky. Na zahájení výstavy Jana Kri- stoforiho přijela Adina Mandlová z Malty. Hodně lidí přišlo, aby si s ní popovídali o její knížce či zavzpomínali na dobu její slávy. Bylo to jistě příjemné zpestření vernisáže. Na Jubilejní výstavu, na její zahájení, připravujeme velké překvapení a věříme, že to "klapne". Budete — doufáme — i tentokrát mít příležitost si pohovořit s osobností velmi populární! Pro takové příležitosti by ovšem měly být prostory naší galerie z gumy, vždyť minule se vernisáže zúčastnilo na pět set návštěvníků. Tentokrát se chceme vyvarovat podobným zmatkům a vytvořit prostředí, které by umožnilo si popovídat v klidu. Proto bude výstava otevřena již od 10 hodin ráno a všichni zajímaví hosté budou přítomni celou sobotu a neděli, takže můžete přijít kdykoli v tuto dobu. A má- te-li zájem se zcela jistě sejít s tím či oním spisovatelem nebo výtvarníkem, dostanete přesnou informaci na telefonu 01-97 30 66. Pozvánky již posílat nebudeme, tímto Vás zveme a těšíme na Vaši návštěvu v sobotu 16. září nebo 47 Informace na telefonech: 01-87 08 53 nebo přes den 052-32 70 70. C-TOURS pořádá každou sobotu a neděli zájezd pro malé skupinky autobusem VW. Odjezd v sobotu ráno v 7 hodin. Místo odjezdu se určuje podle bydliště účastníků. Cesta přes St.Bernardino na Bartolomejské ostrovy v Itálii (pasy s sebou!). Večer návrat do Švýcarska a ubytování v Orselině v českém hotelu s dobrou českou kuchyní. V neděli dopoledne prohlídka Locarna. Odpoledne beseda při dobré kávě a Janem Kristoforim v jeho sídle v Tesinu (spojená s prohlídkou jeho galerie a ateliéru). Návrat do Cu- rychu kolem 22 hodiny. První volný termín je 9.+10 .září. Cena zájezdu včetně ubytování se snídaní: 60,- Fr. Stále větší zájem je o nájem velkého amerického obytného auta. Volné termíny jsou ještě v září. Pro krajany podstatné slevy. PROGRAM: CTOURS [pageend49]v neděli 17.září. Jubilejní výstava skončí na konci října. V listopadu a v prosinci na ní bude navazovat již tradiční VÁNOČNÍ VÝSTAVA, kde se m.j.poprvé představí svými kresbami PAVEL KANTOREK z Kanady. Jeho samostatná výstava se bude konat v roce 1979. Na vernisáž přislíbil osobní účast. ● Do prodeje jsme dostali krásnou menší kresbu národního umělce J.Trnky. Za mimořádně výhodnou cenu máme též k disposici dvě grafiky Maxe Švabinského podepsané autorem. ● Příští rok na jaře uspořádáme aukci. Kdo má zájem jejím pro- střednitcvím prodat své obrazy, nechť se s námi co nejdříve spojí, abychom včas připravili katalog. Mezi hledané autory patří m.j.: Špála, Zrzavý, Švabinský, Trnka, Tichý, Šíma, Kupka, Kubín, Bauch, Filla, Hollar, Kreml íčka, Mucha, Úprka. časopisu budeme samozřejmě našim čtenářům přetiskovat. Kdo však by chtěl mít časopis úplný, může si jej objednat na adrese: INDEX ON CENSORSHIP 21 Russell Street, Covent Garden LONDON WC2B 5HP Cena jednoho výtisku: $ 9,-- nebo Lst. 4,50. ● V minulém čísle Magazínu jsme otiskli článek (na prvních stránkách): Průklepový papír bílý 30 gr/m2. Úvodem k článku jsme poznamenali, že je převzatý z nového samizdatového pražského tisku, který se prý jmenuje "Dvanáctka”. Z téhož samizdatového časopisu přetiskujeme dnes článek J.Dienstbiera (str.9 ad.) a zároveň se dovídáme z Londýna, že toto nové ,neperiodikum’ nese názem SPEKTRUM a přináší práce zakázaných autorů. Vedle již vycházející "Edice Petlice" jde tedy o další významný krok českých spisovatelů, novinářů, filosofů a jiných autorů, nenechat se umlčet nesmyslnou cenzurou, která již opět téměř deset let znemožňuje normální vývoj české literatury a kultury vůbec. Nejzajímavější články z tohoto 48 STRUČNĚ O NOVÝCH KNIHÁCH ● Milovan Džilas: NOVÁ TŘÍDA. Zúčtování bývalého komunistického státníka s vládnoucí vrstvou. Vydal: Démos Zürich, 200 stran, cena 18,- sFr. ● REVUE NAPĚTÍ A HUMORU. Povídky od známých i méně známých autorů na 160 stránkách. Vydala: Konfrontace Zürich, cena 9,80 sFr. ● A.M.Ripellino: MAGICKÁ PRAHA. Na podzim 1973 udělila mezinárodní komise v Kodani italskému originálu této knihy (PRAGA MAGI- CA) cenu "Kniha Itálie 1973. Vydal; INDEX Köln, 398 stran. ● Československý poradní sbor v Západní Evropě sděluje, že ke Čtyřicátému výročí mnichovského diktátu vydal plakát, připomínající násilné připojení československého pohraničí k Hitlerově německé říši. Je to v podstatě tříbarevný poster velikosti 80 x 60 cm a je vhodný "k výzdobě spolkových místností a k vyvěšení na shromážděních krajanských a exilových organizací jako stálá připomínka tragického osudu demokratické republiky Československé", jak uvádí leták ČPS. Poster si možno objednat na adrese: Československý poradní sbor v západní Evropě, Postfach 86 0732 D-8000 München 86 [pageend50] Winterthur leben Dáváte přednost jistotě či hazardu? POZOR! NOVÁ ADRESA Jiří Popper, organisační vedoucí Winterthur-Leben Subdirektion Zürich Region West 8045 Zürich, Uetlibergstrasse 194 Tel. 01 /35 74 42 Winterthur vie Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: Renta v pracovní neschopnosti. Doplňková starobní renta k AHV. Životní pojištění všech druhů. To jsou naše odpovědi na Vaše otázky. Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. jak a po jakou dobu Jste zajištěn v pracovní neschopnosti; jak Jste zajištěn ve stáří (vyžádejte si přesné údaje o výši Vaší částečné renty AHV, event, také výši Vaší pense od zaměstnavatele. Nespokojujte se s údaji v procentech, žádejte přesné částky!); Jak je zajištěna Vaše rodina, ztratí-li Vás . . . [pageend51]A. Z. 8048 Zürich Postralouran und Adressänderungen erbeten an: Postfach 650 8025 Zürich Hr./Fr./Frl. M./Mme/Mlle magazín nového domova ZEITSCHRIFT FÜR EMIGRIERTE TSCHECHOSLOWAKEN JOURNAL POUR LES TCHÉCOSLOVAQUES ÉMIGRÉS INFORMATIVNÍ. POUČNÝ A ZABAVNÝ EXILOVÝ ČASOPIS Adresa: Postfach 650. 8025 Zürich — Vydává a řídi: Kolektiv Magazín — Číslo konta pošt. šekového úřadu: 80-60451 — Bankovní spojeni: SKA 0860 Zürich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zürich. Briefadresse: Postfach 650, 8025 Zürich — Herausgeber und Redaktion: Arbeitsgemeinschaft Magazín — Postcheckkonto Nr. 80-60451 — Bankverbindung: SKA 0860 Zürich-Rathausplatz, Konto-Nr.: KK 637650-01 — Erscheint sechsmal im Jahr — Jahresabonnement: Fr. 19.— Druck: ok Eiger Satz + Druck AG, Zürich. Radio -TV - Hi-Fi - Gramo Prodávám a opravuji aparáty všech značek, podle dohody i po pracovni době. Stačí zavolat 01-97 35 44 L. Vondrášek Sandgrubenstrasse 22 8330 Pfäffikon ZH Kopie z naší barevné fotolaboratoře opět levnější! Fr. -.65 + zápalky z Vašeho negativu — gratis Každý u nás zakoupený fotoaparát obdrží tuto spec. cenu "doživotně". Opravy všech filmových kamer a foto přístrojů. Veškeré jiné fotoslužby. 8003 Zürich, Steinstrasse 75 Telefon 01 - 33 50 25 ŠPIČKA COLOR TWIN RADiO ●LAĎA● ●TV [pageend52]MALÉ SRPNOVÉ ZAMYŠLENÍ Tenhle dvojlist, určený desetiletému výročí Brežněvovy "bratrské pomoci proti kontrarevoluci v Československu", měl mít vlastně poněkud jinou podobu. Spoléhal jsem na dodání několika zajímavých fotografií, právě deset let starých, nikoli však z událostí v republice, ale přesto s přímým vztahem k těmto událostem. Dodání se neuskutečnilo, škoda! Vinu na tom však nenesou spolupracovníci Magazínu, tentokrát zklamala — a to se také stává — organisace švýcarská. O desetiletém narození "bratrské pomoci" se mluvilo a psalo více, než jsem předpokládal. A to nejen na západ od hranic s ostnatým drátem, ale i na východ od nich. Samozřejmě v příslušně odlišném ladění a zabarvení. Na obrazovkách našich (rozuměj západoevropských) televizorů jsme opět jednou viděli tváře, známé nám z onoho osudného roku osmašedesátého. Na některých z nich byl patrný zub desíti let, některé se téměř nezměnily. Největšímu zájmu televizních kamer se snad těšili Jiří Pelikán a prof. Ota Šik. Nechyběli však ani Eduard Goldstücker, Jiří Hájek, František Kriegel, Zdeněk Hejzlar, Zdeněk Mlynář a další. Člověku to samozřejmě imponuje, že se ve světě mluví a píše o kladných činech, kterými kdy jeho národ obohatil historii. A nejenom mluví a píše, ale i demonstruje v jeho prospěch proti bezpráví a proti násilí, jež jsou na jeho národě činěna, tu a tam že -1- [pageend53]že se utlačovatelům provede nějaká ta neplecha ve formě jadrných výrazů barevně nasprejováných na fasády jejich ambasád či úřadoven Aeroflotu. Mluví se, kritizuje, padají silná slova na adresu toho, kdo je tím vším vinen. Když však onen viník přijede jako hlava státu a příslušné strany na oficiální návštěvu do některé západní země, je vítán zvuky fanfár, je mu kladen k letadlu červený koberec, zaznívá jednadvacet dělových ran, rozdávají se mercedesky... a naši exulanti popřípadě jsou odesláni na několikadenní dovolenou s placenou cestou . . . třeba na Korsiku. Říká se, že politika je věc špinavá. Říká se též, že výjimka potvrzuje pravidlo. Kdo z politiků tedy dělá politiku a kdo výjimku z pravidla? Zdeněk Mlynář prohlásil nedávno ve Vídni, že prý podle Brežněvových slov tehdy v Moskvě měli Sověti od Washingtonu tichý souhlas k zásahu v Československu, aby tedy "kontrarevolucionáři" na pomoc ze Západu nespoléhali. Myslím, že nám Mlynář neprozradil celkem nic nového. Jen potvrdil to, co všichni již tehdy tušili: že ta překvapená tvář presidenta Johnsona a přerušení pobytu na dovolené s okamžitým odcestováním do vládního sídla bylo jen divadélko. Přichází mi na mysl výrok israelského ministerského předsedy Begina: Israel se může spoléhat jen a jen na své síly, na žádnou pomoc odjinud. A přitom se zmínil o osudu Československa v roce 1938 a třicet let nato podruhé. Žijeme v době vzmáhajícího se terorismu. Všichni odsuzujeme akce těch, kteří jsou jeho nositeli. Tvrdí, že bojují za svou věc, za věc spravedlivou. Signatáři Charty 77 také bojují za svou věc. A o její spravedlivosti zde není pochyb. Bojují takovými zbraněmi, které mají k disposici: perem, slovem, pravdou, argumenty. Svět se jim obdivuje za jejich statečnost, protože bojují bez masky a s plným vědomím toho, že s nimi protivníci pěkně zatočí, což tito také činí. A přesto bojují. Dejme tomu, že by se lidé u nás odhodlali k boji po způsobu teroristů. Jak by se potom na ně díval svět? Připusttae možnost, že by bojovali stejnými zbraněmi, které má jejich protivník. Ten je vlastní ovšem tak zvaně legálně. Má-li tedy někdo zbraně legálně -2- [pageend54]a používá-li jich k terorizování, ten není terorista? Ten má právo na to, aby se mu při státních návštěvách pokládaly koberce, vytrubovaly fanfáry a zaznívaly dělové salvy? Jedno, zda přichází z Východu nebo z černé Afriky. Kdy již jednou začnou demokratičtí politikové rozlišovat mezi volenými zástupci státu a mezi samozvanci? Trochu pesimisticky zní mé povídání okolo desátého výročí té neblahé srpnové noci roku šedesát osm. Třebaže jsem nikdy nebyl komunistou a měl o nich vždy tzv. své mínění, přece jen jsem v onom roce držel palce těm, kteří chtěli "lidskou tvář". Věřil jsem v jejich dobré úmysly, věřil jsem, že by se chtěli dopracovat ke komunismu, podepřenému svobodnou vůlí lidu. A kdyby se jita to bylo podařilo, smekl bych před nimi klobouk. Vzdal bych jim úctu, kdyby později, po dalších volbách, v kterých by již většiny nedosáhli, od vládnutí odešli a demokratickou cestou usilovali o nové vítězství. Ale proč jsem nikdy komunistům nevěřil? Ze zcela prostého a jednoduchého důvodu: vždy je totiž něco shnilého tam, kde se co tutlá pod pokličkou. A Sovětský svaz ještě nikdy za své existence nedal možnost cizincům volného pohybu po zemi, pokud již vůbec udělil komu povolení vstupu. Podle toho jsem už jako školák usuzoval, že v tom komunismu není mnohé v pořádku. Napsal jsem tu něco páté přes deváté a nevím, zda mi bude čtenář ve všem dobře rozumět. Zkrátka a dobře, jsem zásadně skeptický, trochu pesimistický a zároveň i optimistický. Přijde na chvíli. Pesimistický při pohledu na jednání západních politiků, když hrozí směrem na Východ, jen tak, aby si ten Východ moc nepohnevali, optimistický při pohledu na smělý boj obránců lidských práv jak v Sovětském svazu samotném tak i v Československu. V té chvíli dokonce věřím, že snad i v Kremlu by jednou mohla nastat taková konstelace náhod a přijít někdo, kdo by měl radost z opravdového socialismu, dejme tomu s tou lidskou tváří. Víme přece, že jedna jediná osoba ve vedení státu může změnit nepředstavitelně mnoho — k horšímu 1 k lepšímu. Co myslíte, Jiří Pelikáne, profesore Siku, Zdeňku Mlynáři; bylo by to možné? Na demokratický Západ — obávám se, že moje domněnka je správná — se spoléhat nemůžeme. Kalich hořkosti musí přetéct uvnitř hranic z ostnatého drátu. Na -3- [pageend55]Západě se vztyčuje ukazováček, ve výročních dnech, ať se již jedná o srpen, berlínskou zeď, maďarské události, rebelie v Polsku či povstání východoněmeckých dělníků atd. atd. (kolik takových výročí ještě v budoucnu přibude?), se zavzpomíná, zademonstruje a — tím to vlastně končí. 22. srpna 1978 Kamil Duben Míchal RACEK: POZDRAV VLASTI -4- Jen vyřkni slovo vlast a už tě zavazuje vždyť je to místo kam náš cit se vrací jsme jako hvězdy jež se světem rozletěly však každý z nás jí láskou doživotně splácí Je v řetězech za to že vzepřela se moci má jizvy po ranách jak svištěl karabáč leč pořád má své sladké vrásky údolíček a nad nimi jak oblak visí pláč Je vzdálená a přec je stále naše jí na kráse dálka neubrala Má na hrdle otisky cizích prstů a přec jí dáváme vše i když z mála (Úryvek) [pageend56]