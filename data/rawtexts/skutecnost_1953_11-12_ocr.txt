S K U T E C N O S T Nezávislá revue. — Řídí redakční rada. — Rediguje H. J. Hájek. Ročník V. Císlo 11—12. EXIL 1954 H. J. HÁJEK ZAKONČENÍ V. ročníku Skutečnosti je vhod- nou příležitostí k pokusu o stručnou bilanci na- šeho exilu. Z organisací, usilujících o nabytí charakteru exilové vlády, tu je na prvním místě Rada svobodného Československa; skládá se jed- nak z poměrně nezávislých intelektuálů starší generace, jednak — a to bohužel většinou — z uprchlých lidově demokratických politiků, z nichž velká část svou činností doma i v exilu přesvědčivě dokázala svou naprostou neschop- nost na poli, jež si zvolila za svou životní dráhu. Programem Rady svobodného Československa je ovšem "osvobození Československa", "boj proti komunismu" a pod. Pohlédneme-li však objektivně na její činnost, vidíme, že tu nejde o mnoho více než o bezobsažné fráze. Až do dnešního dne plnila Rada pouze dvě funkce, které za daného stavu věcí nebyly bezcenné. By- la to za prvé sociální pomoc uprchlíkům, při níž Rada byla sběratelkou a především rozdělovnou docházejících finančních zdrojů. Druhá funkce byla symbolická; pro vnější svět bylo třeba, aby exil měl jakési ústředí, odkud by mohly vychá- zet příležitostné projevy nesouhlasu s Činy ko- munistického režimu a kam by zároveň mohly docházet konvenční blahopřejné či soustrastné telegramy cizích státníků — jedním slovem ústředí, které by diplomaticky representovalo abstrakci, které se říká "svobodné Českosloven- sko". Vše by bylo bývalo v pořádku, kdyby si na- ši samozvaní representanti povahu svých funkcí jasně uvědomili a vzdali se svých velikášských programů, nabubřelých frází, stranicko- politických přeskupovacích manévrů a ostatní své iniciativní rádoby vládní činnosti... V zuřivé oposici proti Radě vystupují rozličné, více méně mikroskopické skupinky, které rov- něž usilují o nabytí atributu representativnosti. Je zbytečné je vyjmenovávat a nepříjemné musit se o nich vůbec zmiňovat. Je mezi nimi řada bý- valých kolaborantů s nacismem, kteří, obtíženi nějakým tím dekretem, uprchli brzy po květnu 1945; slovenští nacionalisté, bývalí úředníci či důstojníci fašistického Tisova státu, kteří nepře- stali snít své megalomanické sny; známé exis- tence, které se ohánějí křížem, zatím co za zády skrývají dýku; obdivovatelé bohulibého generála Franca, rádoby následovníci Ignáce z Loyoly, je- jichž politický program pozůstává ze znovu po- stavení Mariánského sloupu v Praze a z vyškrt- nutí neblahé éry od Jana Husa až po T. G. Masa- ryka z národních dějin; zklamaní, zradikaliso- vaní příslušníci předválečných pravicových stran; generálové, kteří pozbyli svého rozumu mnohem dříve, než poztráceli své divise; a ko- nečně lidé, z celé této společnosti nejsympatič- těji - psychopati prostí. Za těchto okolností není divu, že většina exu- lantů stojí stranou a zůstává nezúčastněnou, apatickou, pozoruje-li z povzdálí tento nepříliš chutný politický mumraj. Průměrný exulant, obdařený zdravým rozumem, si uvědomuje, že v dané situaci — není-li ve výjimečném posta- vení — ničím významnějším k porážce komu- nismu přispět nemůže. Vzhledem k tomu, že "exil" není útvarem, v němž by bylo možno s úspěchem aplikovat normální demokratický proces, žije většina exulantů v domnění, že se stejně k nápravě poměru nic dělat nedá. S nezá- jmem, znechucením či škodolibou ironií, ale vždy s povzdálí pozoruje tragikomické , "poli- tické" přemety svých samozvaných representan- tů; někdy dokonce i trpně naslouchá jejich ve- řejným projevům, které by měly účinek přímo hypnotický, kdyby nebyly doprovázeny podnět- nými a zábavnými spory o přijetí té či oné frak- ce živnostníků nebo toho či onoho oprávněné- ho zástupce strany dlužníků do Rady svobod- ného Československa. Apatický postoj většiny exulantů k tomuto "politickému dění" je psychologicky snadno po- chopitelný. Nicméně není správný. Neustá- vajícím tlakem zdola, ostrou, zásadní kritikou je možno přispět k nápravě; účinky se dostaví, byť i ne okamžitě. Cenný návrh na institucionální reformu předložil exilu nedávno profesor [pageend1]SKUTEČNOST V. Hlavatý. O členech Rady svobodného Českoslo- venska řekl: "Nemohou ... plnit svoje úkoly, protože nejsou svobodni. Jsou v zajetí fikce, že zastupují strany a musí pracovat k jejich prospěchu. Přinuťte je k tomu, aby se osvobodili..." Profesor Hlavatý vy- zval všechny exilové "politické představitele", aby poslali domovu tento vzkaz: ...po zralé úvaze roz- pouštíme po dobu exilu všechny exilové politické strany. Činíme tak nejen proto, že jsme poznali, že v dané situaci politické stranictví znemožňuje plod- nou spolupráci, ale také proto, že jsme si vědomi to- ho, že politické strany bez voleb nejsou demokratic- kým útvarem, nýbrž jen záštitou pro bezohledný boj o přelud moci, která nemá oporu ve vůli národa. Vy- zýváme všechny své straníky, aby vyhověli našemu přání, ustali ve stranické činnosti a sdružili se k plodné spolupráci bez ohledu na bývalé politické příslušenství, tak jak to vážnost doby vyžaduje. Kdo by vašeho vyzváni neposlechl, bude považován exi- lem za záškodníka ..., kterému zájem osobní je bližší než zájem celku." Profesor Hlavatý vznesl tento oprávněný po- žadavek k 28. říjnu 1953. Není patrno, že by se bylo od té doby na "odpovědných místech" něco změni- lo. Naopak, můra exilového stranictví se dále roz- máhá; předáci neblaze proslulých stran, bývalí okresní tajemníci a kohorty partajních loyalistic- kých pisálků dále: usilují o zmonopolisování poli- tické činnosti exilu. Všemi silami se brání pocho- pení, že bez radikální změny československého stranického systému je demokratická obnova ne- myslitelná. Nechápou, že jedním z předpokladů úspěšného rozvoje československé demokracie po pádu komunismu je reforma stranického systému po vzoru demokracií anglosaských nebo demokra- cie německé. (Mimochodem: zdaří-li se demokra- tická rekonstrukce Československa po pádu ko- munismu během několika let tak, jak se podařila v západním Německu po pádu nacismu, pak bude- me moci být více než spokojeni.) Vzhledem k zatvrzelému postoji našich "repre- sentantů" je nyní na čase aplikovat na ně výzvu prof. Hlavatého: "Kdo by našeho vyzvání neposle- chl, bude považován exilem za záškodníka." Je na čase vyhlásit kampaň nenásilného, avšak důsled- ného odmítání spolupráce všem politickým par- tajníkům, bojkotovat a zesměšňovat jejich stra- nickou činnost, na každém kroku porážet jejich uměle udržované škodlivé fikce. Pro dobu exilu platí pravidlo, že jsou oprávněna jen volná sdru- ženi lidí příbuzných názorů, nikoli mumifikované hierarchie diskreditovaných předpotopních par- tají. Likvidace starých stran neblahé paměti již 139 zde v exilu je prvním krokem k budoucí demo- kratické obnově. Musí být především úkolem veškeré mladší generace v exilu. V dodatku k své výzvě, psané později (sr. po- slední číslo revue "Hlas"), konstatuje prof. Hlava- tý: "Moje generace jako celek nemá již ani síly ani chuti ani schopnosti hledati cestu k nápravě. Je ochotna vrátiti se domů v imposantním počtu 27 vzájemně se rdousících a šidících stran... Krátce řečeno, moje generace jako celek nemá již tolik myšlenkové pružnosti, aby hledala cestu k nápra- vě." — Jen jediná cesta vede k nápravě: nikoli pa- sivní spoléhání na autonomní zmoudření našich politických Don Quijotů, nýbrž soustředěná akce zdola, systematický bojkot a neúmorné zesměš- ňování všech starých politických stran a jejich "stranicky uvědomělých" představitelů. U žádné akce tohoto druhu se žádoucí účinky nedostaví ihned. Tím jistější však bude konečný úspěch, podaří-li se tuto generální ofensivu exulantů proti stranictví zahájit a udržet. * Vážnějším problémem než reforma institucio- nální jsou aspekty ideové. Uveďme tu jen na- mátkou citát z projevu jednoho z našich poli- tických prominentů: "Před 35 lety, 28. října 1918, se zrodila Čes- koslovenská republika. Zrodila se za účinné pomo- ci Spojenců první světové války, zrodila se však především z krve a potu svých synů a dcer, kteří navázali na tisíciletou tradici nezávislého českého státu, na lásku národa k svobodě a na západní ori- entaci naší kultury, Československá republika byla jen moderní kabát na pradávné a nesčetnými činy projevené tužby českého a slovenského lidu, které byly a jsou tak staré jako Evropa sama... Všimně- me si, že Československá demokracie nebyla nikdy po-ražena svou vnitřní slabostí, nýbrž vždycky zvenku. Po prvé nacisty... a po druhé Moskvou... A všimněme si také, že Československo ... po roce 1945 stejně zase skoro tři roky odolávalo na ztra- cené vartě komunismu. Že v posledních patnácti letech dvakráte padlo, nebylo jeho vinou, nýbrž vi- nou neprozíravé světové politiky..." Alibistické tlachání, opakované v mnoha va- riacích desítkami žurnalistických nohsledů, únik z nepříjemné, spoluzaviněné přítomnosti do vy- bájené minulosti, gynekologické fráze o krvi a po- tu promísené krejčovskou ideologií o kabátu na pradávné tužby, odvolávání se na tradici řeční- kem vysněnou, především však základní motiv na thema "já nic, já muzikant, [pageend2]SKUTEČNOST 139 vinna je světová politika" — celý tento tradicí po- svěcený opiový preparát je typický pro velkou část našich exilových prominentů. Hodnocení minulosti nevyhnutelně splývá s po- chopením přítomnosti a s programem do budouc- na. Neurotický únik před realitou, alibistické le- gendy o minulosti obalují skutečnost předivem ilu- sí, navozují mravní indolenci, ochromují jak inte- lekt, tak i vůlí k přiměřené akci. Léta 1945—48 jsou toho jasným dokladem. Po roce 1945 valná část ná- roda v čele s lidově demokratickými politiky přímo úporně zavírala oči před realitou. Místo aby se při- pravovala na nadcházející, jasně se rýsující zápas s komunistickou totalitou, vybíjela svou energii v bezohledné mstě na nepříteli včerejška, který ne- byl poražen její zásluhou. Je trapné vzpomenout, jak mnozí kategoricky odmítali pohledět v tvář skutečnému nebezpečí; jak odvolávajíce se na T. G. Masaryka a humanitní ideály propagovali, proved- li, ba dodnes se snaží ospravedlňovat násilný hro- madný odsun Němců, který se v leckterých aspek- tech podezřele blížil genocidě. Jak bylo možno, že tito lidé upadli intelektuálně na úroveň primitivní kmenové vendetty? Jak vznikla tato morální a inte- lektuální debilita, která podle potřeby umožňuje vinit a trestat za Hitlera a jeho pochopy všechny příslušníky německého národa, zatím co se týmž dechem do nebe vynáší národ Zápotockého, Čepičky a Širokého, který "nesčetnými činy" proje- vil svou "lásku k svobodě" a "západní orientaci" své kultury? Uměle pěstovanou mythologií, při níž přání bylo otcem myšlenky, lichotivou demagogií oficiálních politických poetů bylo Československo přivedeno do své nynější katastrofy. Po léta byli obyvatelé Československa uspáváni pohodlnými fikcemi a nabubřelými legendami. Zatím co na porážkách měla vždy vinu jen "světová situace", bylo úspěchů — ex post — vždy do-saženo "zásluhou národa". Důsledkem byl jakýsi československý komplex, který — převeden na hladinu plného vědomí a formulován — by zněl asi takto: „Jsme mravnými, nevinnými obětmi zločinnosti či zrady jiných a světové situace všeobecně; pro své osvobození dnes ne-můžeme dělat nic, musíme se cvičit v umění "jak přežít" kolaborací s režimem; budeme ovšem osvobozeni, a v pravém okamžiku, minutu před či minutu po příchodu osvobozujících armád budeme stavět barikády; čítanky zítřka pak budou psát o našem hrdinném odporu proti tyranii." Standardní demagogická praxe našich politiků a exilových budovatelských pisálků spočívá v tom, že se ojedinělé případy charakterního postoje vynášejí do nebe a hbitě generalisují, zatím co se o národní psychologii a denně projevovaném kolaborantství valné většiny taktně mlčí. Není tajemstvím, že i dnes je pro většinu Čechoslo- váků doma osvobození totožné s pří-jezdem ame- rických tanků a s dodatečným nástupem barikád- níků a podzemních pracovníků do fronty, kde bu- dou vydávány legitimace účastníků třetího odboje. I v demonstracích po loňské měnové reformě (je potěšující, že přes převládající národní komplex se přece jen našly tisíce lidí, kteří demonstrovali aspoň, když jim byly brány peníze) bylo příznačné tradiční čekání na pomoc odjinud ... Světová situace dnes však není totožná se situací v letech 1939—1945. Každému, kdo ne-hledí na svět brýlemi svých vlastních ilusí, je zřejmé, že Západ nepůjde do totální války za osvobození východních zemí. Sovětští vládcové se od Hitlera liší realistič- tějším chápáním mocenské situace; pokud americ- ká převaha ve zbraních hromadného ničení potrvá, je nepravděpodobné, že by totální válku riskoval Sovětský svaz. A válečné operace ve středu Evropy by — na rozdíl od periferního měření sil typu Kore- je - velmi pravděpodobně nabyly charakteru totální války, jíž si nikdo nepřeje. Bylo by neodpovědné počítat s tím, že i tentokrát padne svoboda Čechoslovákům do klína s věží amerických tanků. Ještě neodpovědnější by bylo sugerovat tyto postoje pasivního, nadějného očeká- vání domovu. Účinně vedená psychologická válka je něco zcela jiného než slavnostní fráze řečníků staré školy, i když jsou tyto promíseny občasnou ci- tací západních státníků, kteří při konvenčních pří- ležitostech ujišťují, že se na porobené národy neza- pomíná. Účinně vedená psychologická válka demokratů proti komunismu znamená prostě — říkat pravdu. Říkat ji jasně, přímo, bez ohledu na staré předsud- ky, city, komplexy a demagogické zvyklosti. A tato pravda ve zkratce zní: Padli jsme svou vlastní vi- nou, přímou vinou dvou pětin národa, které volily komunisty, a nepřímou vinou velké většiny ostat- ních. Jako stát i národ jsme padli svou vlastní sla- bostí intelektuální i morální. Z područí tyranie se tentokrát nedostaneme pasivním vyčkáváním a do- datečným tvořením legend ; dostaneme se z něho jen poctivým a otevřeným přiznáním minulých chyb a provinění, jen vlastním nekompromisním postojem a úsilím. Je na čase, aby si exil tyto prosté skutečnosti plně uvědomil a aby ti, kteří jsou pově- řeni vedením psychologické války, je nezastřeně, odvážně a systematicky sdělovali domovu. [pageend3]REDAKČNÍ OZNÁMENÍ Oznamujeme svým čtenářům, že jsme nuceni z finančních důvodů prozatím zastavit další pravi- delné vydávání Skutečnosti. Za dnešních poměrů ne- ní možno pokračovat ve vydávání časopisu a udržet zároveň jeho nezávislost. Vnitřní struktura i distribuční síť Skutečnosti zůstávají neporušeny. Redakční výbor, zvolený na r. 1953—54 (H. J. Hájek, Lad. Čerych, Luděk David, Pe- tr Demetz), podniká všechny příslušné kroky k zís- kání finančních zdrojů, které by umožnily obnovit vydávání kvalitního, plně nezávislého a nikomu ne- poplatného časopisu. Nebude-li v dohledné době možno zajistit vycházeni pravidelné, pokusíme se aspoň vydávat Skutečnost příležitostně. Jakmile vyjde další číslo Skutečnosti, bude rozesláno všem dosavadním odběratelům. Prosíme proto své čtenáře, aby zůstali ve styku s redakcí (En- glschalkingerstr. 20/6, Munich 27, Germany) nebo s našimi zástupci-dodavateli v jednotlivých zemích. Předplatná, zaplacená na rok 1954, budou předplati- telům vrácena. Děkujeme všem svým příznivcům za cennou podporu a pochopení a těšíme se na brzkou obnovenou spolupráci. ZE STATUTU SKUTEČNOSTI 1. "Skutečnost" je nezávislý a svobodný časopis v české a slovenské řeči, vydávaný redakční radou. 2.Nezávislosti je rozumět v tom smyslu, že "Sku- tečnost" jako celek nezasahuje do politiky žádné z exilových stran, skupin nebo organisací, že se neú- častní jejich vzájemných sporů, že není nástrojem ani mluvčím žádné z nich a že také nevystupuje ji- nak než jako časopis, jehož hlavním posláním je být hodnotnou autonomní revuí. "Skutečnost" však považuje za své právo a povinnost zaujímat své stanovisko k událostem politického života exilu. 3."Skutečnost" je časopisem svobodným v tom smyslu, že u svých přispivatelů a v uveřejněných článcích nepředpokládá jednotného filosofického, náboženského nebo stranicko-politického pře- svědčení. Pokud uveřejňované články nejsou po- depsány jménem redakce, vyslovují jen názor po- depsaného autora. 4."Skutečnost" však není volnou tribunou jakých- koli názorů na uspořádání společnosti. Její přispí- vatelé se podrobují určitým obecným zásadám, v jejichž rámci filosofická, náboženská a politická svoboda trvá. Jim musí odpovídat i uveřejněné články. Za těmito obecnými zásadami "Skutečnost" jako časopis stojí, považujíc je za základy žádoucí- ho budoucího uspořádání demokratického Česko- slovenska, Tyto zásady lze stručně shrnout v ná- sledujících větách: Naší základní hodnotou v ohledu ethickém, filoso- fickém i politickém je Člověk — svobodně utváře- ná, své mravní a společenské odpovědnosti vědo- má lidská osobnost, bez ohledu na její partikulární biologické či společenské de-terminace. Z tohoto filosofického stanoviska humanistického a universalistického vyplývají důsledky specifičtěj- ší. Nepřiznáváme žádnému kolektivu zvláštní, „vyšší" mravní hodnoty, přesahující hodnotu jedin- ců, z nichž se skládá. Ač nepřehlížíme na př. socio- logický význam a sílu nacionalismu, nepřiznáváme inu zvláštní hodnoty ethické, a v dnešním světě ani hodnoty utilitární, prostředečné. Jakýkoli kolektiv či organisace lidská musí sloužit rozumem ospra- vedlnitelným potřebám, přáním a tužbám člověka, nikdy naopak. Za politické uspořádání, přiměřené člověku na vyš- ším stupni mentálního vývoje, považujeme repre- sentativní demokracii v západním slova smyslu, re- spektující chartu lidských práv, a hlásíme se k ní bez výhrady. Politickým cílem je nám funkční or- ganisace nadnárodní, federalistická. Odmítáme ideologie, které se otevřené či skrytě staví na odpor universalistické, federalistické demokracii, veškeré ideologie "separatis-tické" v širším slova smyslu, ať jíž propagují exklusivism nacionální, rasový, třídní, politický či náboženský. Jsme si vědomi, že každý takovýto směr, stavící svou skupinu mimo a nad člověka, zákon a právo, se nutně vzdaluje od ideálu humanitní demokracie. Odmítáme po-stoje neutra- listické ve sféře ethické, politické i sociální. Hlásí- me se k demokratismu a humanismu intervenční- mu, který neustává v práci, pokud je kterákoli Část lidstva vystavena útlaku, bídě a utrpení. Ve sféře ideové, politické i sociální navazujeme na kritický realism Masarykův a hlásíme se k důslednému ra- cionalismu, opírajícímu se o zkušenost, systemati- sovanou ve vědeckém poznání. Jsme stoupenci evoluce všude, kde stávající řád po- skytuje možnost svobodného individuálního i soci- álně-politického rozvoje. Věříme v možnost i po- vinnost člověka pracovat, po případě bojovat za spravedlivý demokratický řád, za zlepšení údělu, za hmotný i duchovní rozvoj všech lidí na této zemi. [pageend4]