VĚSTNÍK ČESKOSLOVENSKÉ NÁRODNÍ RÁDY AMERICKÉ Číslo 193 Listopad 1970 JOSEF FALTA: VE ŠLÉPĚJÍCH KOMENSKÉHO Škola, do které jsem přišel před lety, jichž je vic, než mi je milo, byla palác, a byla obrovská, jak se mi, chlapci vyjevenému městem, zdálo, když jsem se na ni opatrně díval s výstupku velikého mostu přes Labe. Byla v rozsáhlém parku a její bránu střehly dvě sochy v nadživotní velikosti: Josefa Jungmanna a Jana Amose Komenského — teprve po letech jsem se dověděl, že i “brána” souvisela s nejslavnějším dílem učitele národů a posledního biskupa Českých bratří. Ten školní palác postavilo nevelké okresní město a bylo v něm všecko, co by si i dnešní moderní škola mohla přát, čítaje v to i obědy pro přespolní žáky a pro nemajetné. Tehdy ještě nebylo zvykem pojmenovávat školy podle vynikajících osobností, ale brzy jsme pochopili, že tam opravdu vládne duch jak učitele národů, tak zakladatele nového českého spisovného jazyka. Proto jsme cítili jako nesmyslnou křivdu, ba urážku, když oslavy jednoho Komenského jubilea, chystané na všech českých školách, byly znenadání na příkaz slavného ministerstva vyučováni z Vidně zakázány. * * * Patnáctého dne tohoto smutného měsíce listopadu, na jehož počátku je bolestná připomínka bělohorská, vzpomínal všechen kulturní svět 350. výročí Komenského smrti. Obě data souvisí a souvisí s nimi i dnešek. Komenský zemřel v Amsterodamu v Holandsku, byl pochován v Naardenu a jeho kosti, nalezené v kostelní kryptě, byly nad pochybnost zjištěny, až když se “vláda věcí” vrátila zase do rukou lidu českého, jak Komenský skoro bázlivě vyjádřil svou víru v Kšaftu umírající matky Jednoty Bratrské r. 1650, když už tehdejší velmoci rozhodly, aby české země zůstaly vlku, který je schvátil. Komenský byl z Uherského Brodu, kde se narodil 28. března 1592, a že rodiče záhy zemřeli, přišel do škol později než jeho vrstevníci. Ale velké plány pojal již jako student a spisovat začal v devatenácti letech na akademii v Herbornu. Potom pobyl v Amsterodamu a Heidelbergu, r. 1614 se stal učitelem na slavné škole v Přerově, za další dvě léta byl ustanoven duchovním a pak vyučoval ve Fulneku. Tam v době počínajícího neklidu začalo se trápení, jež zůstalo s ním do konce života. Musil se dát na útěk před španělským vojskem bělohorských vítězů, poštvaný dav spálil jeho knihovnu i s rukopisy, žena a dvě děti zemřely morem. Komenský se pak střídavě skrýval na statcích svých šlechtických ochránců — tak vznikla jeho nová mapa země Moravské — a zas pobýval v cizině u bratrských obcí, založených po vypuzení Českých bratří za Ferdinanda I. v r. 1548. Pečoval o tyto první vyhnance pro víru po stránce duchovní i hmotné a snažil se vyrovnávat příkoří, kterému byli vydáni zejména v Polsku. Vracel se od nich, ale konečně musil odejít z vlasti i sám, když r. 1627 byl vydán rozkaz proti nekatolíkům, kteří se nechtějí zříci své víry. V nuceném exilu Komenský nepřestával myslit na svůj národ a pracovat pro něj. Když r. 1631 Sasové vtrhli do Čech a obsadili Prahu, exulanti se těšili na návrat a na obnovení stavu před Bílou Horou, Komenský v polském Lešně dokončil jeden ze svých hlavních pedagogických spisů, Didaktiku velkou, a připojil k ní stať o obnovení škol v království Českém. Ale saský kurfirst raději vzal Horní a Dolní Lužici a za tuto odměnu ujednal s císařem mír a exulanty zradil. * * * Zůstala tedy Komenskému jenom cizina, ať sebe více toužil po vlasti a jejím lidu, vrátit se nemohl. Příčinu setrvávání v cizině vyjádřil nejvýrazněji až po dvou stoletích slavný italský emigrant, když napsal, že vlast není jenom země, nýbrž i duch v ní vládnoucí. A tak se Komenský stal světovým budovatelem školství a vzdělanosti, při čemž jeho světoobčanství bylo stále zaměřeno k domovu a jeho povznesení. Jeho Brána jazyků, vydaná po prvé r. 1633, měla tak úžasný ohlas v Evropě i v Asii, že autor sám byl tím udiven. Stále doplňoval a prohluboval své dílo a navazoval na ně menšími spisky o výchově a školství. Komenský rázem nabyl světového věhlasu. Anglický parlament ho pozval, aby tam založil kolej podle své soustavy, švédský kancléř Oxenstjerna ho pověřil reformou švédských škol a upsalská universita s ním pracovala o tomto úkolu. Také Harvardova universita v Cambridge, Mass., mu nabízela profesuru. Byl povolán k založeni škol i do Sedmihradska, při čemž polské Lešno, kde bratrští exulanti našli bezpečný útulek na panství hraběte Leszczynského, zůstávalo základnou, do níž se Komenský znovu a znovu vracel, zejména když byl r. 1648 zvolen biskupem Jednoty bratrské. Jeho spisy vycházely ovšem především latinsky, ale také česky a v překladech do cizích jazyků, z nichž některé pořizoval autor sám. Kromě knih vyloženě náboženských všechny Komenského knihy zabývají se výchovou školskou i rodinnou, kladou důraz jak na vštěpování vědomostí jazykových i z různých oborů vědních, tak na pěstování citu a mravů. Komenský žádá, aby obojí mládež, chlapecká i dívčí, byla stejně vzdělávána a aby se dbalo i na zvyšováni úrovně dospělých, aby vzdělanost byla rozšiřována cestami do ciziny a studiem na zahraničních školách. Přitom školská výchova neměla být jednostranná a strnulá, měla přihlížet také k práci tělesné a oceňovat ji. Komenský důmyslně určuje časové rozdělení vyučování, rozvrhuje učebnou látku tak, aby byla přístupnější, vyučování snazší a srozumitelnější a sloužilo i účelům praktickým. Jeho ideálem bylo školství pro všechny, povznesení obecné mezinárodní vzdělanosti ke zlepšení lidstva. Školská soustava Komenského se začiná mateřskými školkami a vrcholí akademiemi, pečuje o zdraví dětí, v čemž vidí způsob žádoucího prodlužování lidského věku, zavádí vyučování hrou a divadlem, pamatuje na stravování žactva a na přidělování knih a učebných pomůcek, a na nahrazování všeho, čeho se dětem v rodinách nedostává ať pro hmotnou bídu nebo pro nevzdělanost rodičů. Vedle různých vědních oborů staral se Komenský o “vzdělávání jazyků.” Stále zlepšuje metodu učeni latině, jakožto mezinárodnímu jazyku vzdělanců, ale třeba odtržen od rodné země a od národa, neustává chránit čistotu mateřského [pageend1]VĚSTNÍK NOVEMBER 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VÉSTN I K LISTOPAD 1370 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 jazyka, na němž vůbec buduje všecku možnost růstu vzdělanosti. Trpělivě se snaží zdokonalovat jazyk český, jehož rostoucího úpadku se hrozí. Již od mládí připravoval latin- sko-český a česko-latinský slovník a sbíral k němu i česká přísloví a výstižné lidové výrazy. Jazykovou péčí a slovní bohatostí náleží Komenský k největším spisovatelům své doby a z českobratrských pěstitelů krásy češtiny předčí pružností a lahodností básnického výrazu samého Jana Bla- hoslava (1523-1571), učeného biskupa českobratrského, zakladatele slavné bratrské tiskárny v Ivančicích, oprávce českého pravopisu a vynikajícího spisovatele, teoretika překladatelského umění a vzorného překladatele Nového zákona, základu k pozdější Bibli kralické. Vůbec zásluhy Jednoty českých bratři o český jazyk a české písemnictví jsou nesmírné. Komenský také plných čtyřicet let shromažďoval materiál k dílu Poklad jazyka českého, ale r. 1656, když polská šlechta poštvala vesničany proti švédské posádce v Lešnu a proti Komenskému a město do základů vyhořelo, byl sebraný a utříděný materiál z největší části zničen. Rovněž bohatá knihovna Komenského vzala za své, biskup sám se zachránil s ostatním obyvatelstvem. * * * Komenským vyvrcholila česká reformace a po jeho smrti nastává i úpadek emigrace. Vydávají se sice ještě české knihy v Sasku, Slezsku a Prusku, ale se zhoršeným obsahem a v pokaženém jazyku. Zbyly arciť památky — názvy osad až u samého Berlína, náhrobky na hřbitovech, leckde staré knihovny, opatrované věrně potomky exulantů, třebaže už česky nemluvícími, tu a tam také české jméno mezi německými učenci, z Komenského potomků vnuk Daniel Jablonský, dvorní kazatel v Berlíně, a pak rodina Figulova v Austrálii, jejíž příslušníci dosud žijí a přijíždívali do Československa. (Právě letos zúčastnila se tamních oslav prapravnučka učitele národů.) Zatím doma náboženský a politický útisk nepolevil, ba zostřoval se časem, nekatolíci měli být vyhubeni a s nimi všecko, co připomínalo jejich éru. Nové a nové příkazy byly vydávány proti nim, byli vyháněni ze země a zbavováni všeho a s touž přísností, tedy také trestem smrti, byli stíháni dokonce i všichni, kdo by nekatolíky jenom přechovávali. Obyvatelstvo vesnic i měst bylo vydáno krutému úřednímu teroru, slídilo se po zakázaných knihách a po “zatvrzelých” evangelících, po lidech, kteří v zoufalství, ale v nevývratné naději v pomoc zvenčí přidružovali se k bouřím proti utiskovatelskému cizáckému novému panstvu, jež se slétlo na české země jako hejno supů. Po třicetileté válce počet obyvatel v Čechách klesl na čtvrtinu, selských usedlostí zbyla sotva třetina, země byla ožebračena, s lidem se zacházelo hůř než se zvěří, český jazyk vytrvale mizel z úřadů i ze společnosti. A tak praví historik: “V Čechách všeliké potlačování svobod snášeno již od počátku protireformace trpělivě, takřka ze zvyku; země naše po celý ten čas téměř neustálými válkami zle byla týrána. Odtud ta trpělivost.” Teprve za Marie Terezie a Josefa II., hlavně zásluhou osvíceného hraběte Kounice, nastávaly postupně úlevy a zlidštění poměrů. * * * Ale smysl pro spravedlnost — aspoň národní — přece nezanikl. Pronásledovaní, kteří mohli spoléhat už leda na 2 • VĚSTNÍK Boha, tím úžeji se přimkli k tomu, co bylo světlem jejich duší. A přes hranice z Pruska a Saska přicházeli potají v noci a po podloudnických lesních stezkách nejvytrvalejší uprchlíci nebo potomci exulantů, a přinášeli výtisky Bible kralické a knížky o utrpení, scházeli se s domácími k nočním tajným pobožnostem a zas mizeli zpět, aby je drábi nechytili. Ku podivu však voláni po spravedlnosti začalo se ozývat hlasitě i u příslušníků strany vítězné, ba z řad těch, kdo byli hlavními nástroji útisku. Smysl pro spravedlnost projevil se u nich mocným úsilím o vzkříšení a zvelebení upadajícího českého jazyka. Rázně ba hrozivě vystupovali na obranu řeči, práv země a práv národa a v jejich projevech — zejména v Obraně jazyka českého, sepsané jesuitou Bohuslavem Balbínem — ozývá se již silná nota sociální. Toto vystoupení učených katolických knězi je samo důkazem, jak strašný byl útisk a jak hrozná zvůle držitelů moci. Byl to zápas přetěžký a ti, kdo jej vedli, sami neušli pronásledování. Ale jak vidíme z pozdějšího vývoje, toto úsilí vlastně nikdy nepřestalo a vyvrcholilo poctivým prohlášením pražského arcibiskupa kardinála dr. Josefa Berana na ekumenickém koncilu ve Vatikáně r. 1965. Pobělohorské fanatické zášti, jako každá nenávist z nevědomosti zasetá zlobou, mělo ovšem dlouhé trvání: Pa- lacký píše, že jsou dva národy v národě českém, totiž “národ husitský a národ pobělohorský, zlomený v svém historickém vývoji.” A ještě do první světové války trvala — zejména na našich vsích — náboženská řevnivost. Ale nakonec poražení a pronásledovaní přec jen zvítězili: Komenský se aspoň svým duchem vracel do země, z níž byl vypuzen a nad níž “vichřice hněvu” nepřestávaly dout. Jeho spisy byly pracně shledávány po dalekých zemích, knihovnách a náhodných úkrytech. Teprve v 19. století začaly být vydávány knižně ve vlasti a v překladech z latiny nebo němčiny. Ačkoli již jesuité používali na svých školách některých Komenského spisů, přece nakonec se stala věc neuvěřitelná: císařovna Marie Terezie povolala k vybudování základního školství zahaňského opata Felbigra a ten svůj úkol prováděl podle myšlenek a příkladů Komenského, které si přinesl z Berlína od tehdejšího nejlepšího znalce díla učitele národů. Trvalo arciť takřka 150 let a bylo potřebí mnohých bojů a reforem, než rakouské školství se i ve skutečnosti přiblížilo představám Komenského a zvláště než se českému školství stalo po právu. * * * O jednom se nám však ve školách nevyprávělo, arciť z přičiň snadno pochopitelných, totiž o politickém úsilí Komenského, jenž byl v exilu mluvčím národa doma umlčeného. Všude, kde působil, připomínal utrpení svého národa a dožadoval se pomoci. Tisíciletá říše Kristova, v jejíž příchod věřil a jež mu byla ztělesněním vší lidskosti, měla obsáhnout i jeho rodnou zemi a Komenský proto nepřestával naléhat, aby ti, kdo v třicetiletém válečném zápolení se vydávali za ochránce práv a svobod, dokázali to nejen sliby, nýbrž skutky. V tom bylo Komenského nejbolestnější zklamání. West- fálský mír zaručil sice náboženskou svobodu v Německu, ale českých zemí se to netýkalo. Exulanti zůstali opuštěni, [pageend2]částečně arciť i vinou té své složky, která kladla hlavní důraz ne na obnovu svobod, nýbrž na náhradu majetků. Zdrcený Komenský pak v listě švédskému kancléři Oxen- stjemovi trpce žaloval: . Nedávno, když se nepřátelé rozhodli vyvrátit všechny, jedny po druhých, byl náš národ první, který zachytil útok s tím výsledkem, že vlastní zkázou zůstavil ostatním příležitost, aby se hájili.” Ale ani pak opuštěný Komenský nepřestal věřit, že lidu českému bude vrácena vláda jeho věcí. Zůstal "světlem v temnotách” jak pro svůj národ, tak pro všechen svět. Jeho výčitku Oxenstjernovi připomněl si však náš národ bohužel ještě několikrát. * * $ Generál Ludvík Svoboda, president Československé (socialistické?) republiky, prohlásil nedávno na oslavách v Uherském Brodě, že prý nynější komunistický režim “kráčí v šlépějích Komenského”, a podobně se vyjádřil v Praze jiný představitel režimu. V čem jde komunistické Československo za Komenským? Když po roce 1631 se exulanti plni naděje chystali k návratu, Komenský připravil spis o obnově školství. Němečtí okupanti také rozvrátili školství v československých zemích, ale komunisté se vrátili s plány, jak uvrhnout do žaláře, usmrtit na šibenicích a v policejních mučírnách každého, kdo sice zůstal věrným vlastencem, ale odmítal komunistickou diktaturu. Komenskému byla škola “dílnou lidskosti”. Komunistický režim z ní chtěl udělat svou organisaci, rejdiště udavačů, lidí bezpáteřných a prodejných, kteří by vychovávali mládež na “hodné poddané,” jak si to přál císař František I. a rakouský školní řád. Komunisté zničili Československou akademii věd a umění, oloupili vysoké školy o samosprávu, vyházeli odevšud nepohodlné učitele a vědce, znásilnili tisk, novináře, umělce, zmrvují jazyk, ničí “zakázané” knihy, nedovolují dovoz knih a časopisů z ciziny, leda pro ůředni účely, a zapověděli studium na zahraničních školách. Zavedli nucené docházky na schůze a parády, organiso- vané slidičství domovních a jiných důvěrníků, pronásledují politické jinověrce i po odpykání trestu, ničí jejich rodiny a zakázali cesty do ciziny. Právě byly v Praze zahájeny procesy s těmi, kdo “bez dovolení” odešli za hranice, nebo se nevrátili. Budou odsouzeni, v nepřítomnosti ovšem, na šest měsíců nebo až na 5 let do žaláře a všechen majetek jim bude zabaven. Zkrátka způsob, kterým komunisté v Československu vládnou, je smišenina pobělohorských dragonád, carských pogromů a nacistického zuření. V tom letošnim jubilejním roce vztyčili 3. listopadu ve vstupní síni pražského Karolina nikoli pomník Komenského, nýbrž pomník Leninův. Jak dodávají noviny, československý národ se prý bude musit řídit Leninovým učením. A nikdy nesmíme zapomenout na další dějinnou shodu: Habsburkové se dostali r. 1526 na český trůn využíváním neshod, sliby a uplácením a hned po nastoupení začal Ferdinand I. oklešťovat samosprávu. Důležitou otázku svobody náboženského přesvědčeni řešili Habsburkové zákazy a pronásledováním nekatolíků, jakož i přijetím a prováděním nemravné zásady, že kdo vládne, má právo určovat náboženství poddaných. Konečně Habsburkové porušili všecky své slavnostní přísahy a záruky a toto hrubé stranictví a násilí bylo pravou příčinou českého povstání a sesazení Habsburků. Habsburská diktatura, tak jako diktatura komunistická, má původ v témž podvodu a násilí a má tytéž následky. Generál Svoboda to nepochybně také ví, ale ani se neza- červená. PANORAMA Redakce Panoramy sděluje, že Panorama je již vytištěna a je ve vazbě. Doufáme, že knihvazačské práce budou skončeny v nejbližších dnech. Objednávky Panoramy pak budou úřadovnou ČSNRA ihned vyřizovány. ZEMŘEL VYNIKAJÍCÍ ČLOVĚK ALBERT P. KALABZA Bratr Albert P. Kalabza, bodrý a houževnatý pracovník na roli národa dědičné, opustil navždy naše řady ve věku 95 let. Zesnulý byl poctivým a neúnavným členem několika národních organisaci, které po dlouhá léta štědře podporoval. Jako jeden ze starších průkopníků mezi našimi krajany vypracoval se svou pílí a úsilím v oboru, který si zvolil za svoje celoživotní povolání, a dobyl tak neobyčejně hodnotných úspěchů. Br. Albert Kalabza se narodil 2. července 1875 v Liškově u Nepomuku v Čechách a již v roce 1890 přijel do této země, která se mu stala trvalým domovem. Radostně a s pýchou vždy vzpomínal na Sokol, ve kterém cvičil od roku 1890 a ve třicátých letech byl horlivým náčelníkem Sokola Fuegner v Astorii, L. I., jemuž zůstal věren po celý svůj život. Vždy zdůrazňoval, že to byla sokolská výchova, která mu zachovala svěžest a zdatnost tělesnou i duševní do vysokého věku. Avšak nezahálel ani jinak, neboť našel vždy dostatek času, aby se věnoval národním podnikům a krajanskému životu vůbec. Od roku 1918 byl zaměstnán u firmy Stoddart- Bell Electrotype Co., jejíž kontrolu a vedení převzal v roce 1923. Firma vyráběla elektrotypické štočky a různé tiskařské pomůcky. Br. Kalabza ve vysokém věku prodal firmu, avšak zachoval si elán a vervu do pozdního stáří. Pobyl s manželkou Marií krátce v Arizoně, avšak brzy nato se trvale usadili na Floridě. Jeho manželka Marie zemřela před několika lety. Po její smrti se k Albertu Kalabzovi přistěhoval syn Josef se svou ženou Ednou, kterým se na Floridě rovněž zalíbilo. Kdykoliv a kdekoli se konal nějaký národní veřejný podnik, br. Kalabza se ženou tam byli přítomni. Albert Kalabza byl mecenášem, který národní podniky vždy štědře podporoval, podporoval též české školy v různých městech, sokolské jednoty, Matici vyššího vzdělání, Český domov, Čs. národní radu, a také sportovce krajany. Ve státě Connecti- cut zřídil dětský tábor, ve kterém často přebýval mezi mládeží. V St. Petersburgu nám byl vzorným příkladem vlastence a pracovníka, který vždy nabádal ku svornosti a spolupráci a který kolem sebe dovedl shromáždit dobré pomocníky. Br. Kalabza nám všem bude scházet. Provždy mu zůstaneme vděčni za vše, co vykonal. Zesnulý byl po dlouhá léta členem odbočky ČSNRA St. Petersburg, Sokola Fůgner v Astorii, Rady vyššího vzdělání, Kismet Temple, New Hyde Park, Elbe Lože v New Yorku a Salome Grotto. Frank J. Rosner. * * * U příležitosti úmrtí Alberta P. Kalabzy, vzácného člověka a národního pracovníka, zaslala Čs. národní rada americká 3. listopadu 1970 jeho pozůstalému synu, p. Josefu Kalabzovi, telegram následujícího znění: “S lítostí se dovídáme z článku v Denním Hlasateli, že zemřel čestný předseda naší organizace — Váš otec Albert Kalabza. Spěcháme, abychom Vám, Vaší rodině, sestře a její rodině vyjádřili nejhlubší soustrast. Albert Kalabza byl člověkem, na kterého můžete být právem hrdi. Byl dobrým přítelem, hrdým synem čs. národa, dobrým a loyálnim Američanem. Slova nemohou vyjádřit hluboký zármutek, který pociťujeme nad odchodem toho, kdo tak velkorysým způsobem podporoval jakékoli hnutí či činnost naši československo- americké společnosti. Skláníme se před památkou muže, který za sebou zanechal dilo, které je nám všem vzorem. Nechť odpočívá ve věčném pokoji. Čs. národní rada americká.” VĚSTNÍK • 3 [pageend3]K SJEZDU SVU 13., 14. a 15. listopadu tohoto roku se v New Yorku na právnické fakultě newyorské university konal sjezd Čs. společnosti pro vědy a umění — ve dnech, kdy na 15. listopadu t. r. připadlo 300. výročí smrti Jana Amose Komenského. Sjezd byl zahájen v pátek 13. listopadu veřejnou konvo- kací za účasti přímé potomkyně J. A. Komenského, paní Gerty Figulusové-Kallikové, zástupců amerických universit a kolejí, a jiných veřejných činitelů. Byl promítnut krátký film o J. A. Komenském, pořízený Milo Waldesem a paní Roly Waldesovou, za pomoci Erika von Búlowa. Skvělý slavnostní projev pronesl prof. Otakar Odložilík. V sobotu odpoledne proběhly volby funkcionářů. Předsedou SVU byl zvolen Dr. Jan V. Mládek, generálním tajemníkem Dr. Hanuš Lexa, pokladníkem Arch. Emil Royco, redaktorem Zpráv SVU Dr. Vratislav Bušek. V sobotu i v neděli sjezd pokračoval řadou význačných přednášek zabývajících se tématikou, zaměřenou k dílu a k významu osobnosti J. A. Komenského, a řadou přednášek a studií z různých vědeckých a uměleckých oborů. Podrobnější referát o letošním sjezdu SVU přinese tisková zpráva SVU, kterou uveřejníme v příštím čísle. Vědečtí pracovníci a členové SVU se sjeli z celých Spojených států, dokonce i z Evropy. Vědecká úroveň sjezdu byla vysoká a celý sjezd měl velmi úspěšný průběh. Rázu sjezdu, který tak významně uctil památku a odkaz J. A. Komenského, dodala obzvláštního ovzduší přítomnost paní Gerty Figulusové-Kallikové z Los Angeles, která je přímou potomkyni dcery J. A. Komenského Alžběty a jejího manžela Petra Figuluse Jablonského. Paní Gerta Figuluso- vá-Kalliková přivezla na sjezd jedinou osobní rodinnou památku na J. A. Komenského. Její ruku zdobil symbolický prsten, který Komenský sám navrhl, nakreslil a dal zhotovit jako svatební dar pro svou dceru Alžbětu. Dva diamanty v prostředku znázorňující manželskou dvojici, obklopeny šesti menšími kameny, jsou umístěny pod pohyblivým diamantem znázorňujícím “Boží oko”, které je hlídá na cestě životem. Prsten přechází dědičně na nejmladšího potomka rodu Figulusových — osmi generací většinou kazatelů, učitelů a lékařů. Jako je svatováclavská koruna odvěkým zosobněním nároku na naši státnost, prsten z rodiny Komenského připomněl všem přítomným nadčasovou platnost filosofie, náboženských, vlasteneckých, vědeckých a všelidských názorů Jana Amose Komenského. Z předsednictva Čs. národní rady americké se sjezdu SVU v New Yorku zúčastnili ses. Vlasta Vrázová, Prof. Vratislav Bušek, Prof. František Schwarzenberg, Dr. Josef Hašek z Washingtonu, D. C. a Ing. Štefan Papánek. Nálepky vydané ČSNRA K 300. výročí úmrtí Jana Amose Komenského vydala Čs. národní rada americká nálepky, které 25. listopadu rozeslala všem členům ČSNRA a předplatitelům časopisů ČSNRA. Použijete-li nálepky na všech svých dopisech, připomenou světu, že Československo je zotročeno v roce, ve kterém celý vzdělaný svět vzpomíná třístého výročí úmrtí slavného syna našeho národa Jana Amose Komenského. Jedna z nálepek přináší podobiznu Jana Amose Komenského; druhá obraz lipové ratolesti v otevřené knize a znázorňuje spojení národního ducha s vědou a kulturou. Oba umělecké návrhy vypracoval p. Milan Košař. Zvolit námět pro naše letošní nálepky bylo snadné. Věříme, že schválíte naši volbu a svým štědrým příspěvkem nám umožníte pokračování v zápase o obnovu československé svobody a nezávislosti. Zašlete laskavě svůj šek nebo peněžní poukázku Československé národní radě americké, 2137 South Lombard Avenue, Cicero, 111. 60650. Budeme Vám vděčni, přiložíte-li též svoji další objednávku nálepek či objednávku svých přátel. Snažte se nálepky rozšířit mezi svými přáteli co nejvíce. Sdělte nám jejich adresy. Rozšířením nálepek pomůžete nám a naší společné věci. ČSNRA Vás prosí o finanční pomoc a předem Vám za ni děkuje. Představitelé národnostních skupin jmenováni do zvláštní poradní komise State Departmentu pro veřejné mínění Laszlo C. Pasztor, ředitel oddělení Republikánského národního výboru pro národnostní skupiny, kladně zhodnotil jmenování 17 hlavních republikánských národnostních vůdců do Zvláštní poradní komise State Departmentu pro veřejné mínění. Členové komise, kteří byli jmenováni státním sekretářem Williamem P. Rogersem, budou v příštích dvou letech poradci seniorských úředníků State Departmentu ve věcech veřejného míněni vůči presidentově zahraniční politice. Tato skutečnost není jen příkladem presidentova silného cítění a zodpovědnosti vůči národnostním skupinám, ale plní i presidentův slib přiblížit vládu co nejblíže k lidu. Naši krajanskou veřejnost bude zajímat, že mezi 17 jmenovanými je Američan Ralph Perk z Clevelandu, Ohio, který je čs. původu. Dobročinný bazar CŽNR již v neděli 6. prosince 1970 Čs. Ženská národní rada v exilu pořádá 6. prosince svůj každoroční dobročinný bazar v budově ČSA na Čermákově třídě, v místnostech Peacock a Camellia. Bazar bude od 11 hod. dopoledne do 6 hod. odpoledne. Prodávány budou vánoční ozdoby, umělecké předměty, hračky, domácí čajové pečivo, perníky atd. Vánoční stromeček, koledy, dětský program a nadílka přiblíží vánoce, jejich pohodu, vůni i radost. Už po celé týdny se členky Čs. Ženské národní rady připravují na bazar, pečou vánoční pečivo, připravují vánoční dárečky, které budou prodávány, umělecké předměty, výtvarnou výzdobu místností — a finanční výtěžek bazaru, výsledek své práce a všeho toho dobrovolného snažení, věnují na dobročinné účely, pomoc uprchlíkům a nemocným. Jejich práce si zaslouží, abyste bazar navštívili, abyste se stali hosty v jídelně, kde budou podávána teplá jídla a kde bude i studené buffet, abyste si přišli na bazar koupit vánoční pečivo, dárečky a ozdoby. Přijďte. ČŽNR se těší na Vaši účast. 4 • VĚSTNÍK Poděkování Letošní Holiday Folk Fair, uspořádaný pod záštitou starosty města Chicaga Daleyho ve dnech 31. října a 1. listopadu, se po všech stránkách vydařil. Díky krásnému počasí měl rekordní počet návštěvníků. Čs. Stánky, právě tak jako vystoupení obou tanečních a pěveckých souborů — souboru vedeného p. Viktorinem a souboru Č.S.A. — se těšily velkému zájmu. Obdivován byl kulturní stánek Čs. ženské národní rady v exilu, Klubu svobodné kultury a Amerického Sokola. Úspěšně si vedl i jídelní stánek Čs. národní rady americké. V neděli večer byl zcela vyprodán. ČSNRA touto cestou srdečně děkuje VŠEM, kteří se zasloužili o úspěch čs. stánků a o vystoupení souborů. Děkuje všem sestrám, které jídelnímu Stánku ČSNRA věnovaly pečivo, sestře Anně Rubínové a její pomocnici ses. Šimanero- vé za úspěšné vedení kuchyně a přípravu teplých jídel, všem sestrám, které tak obětavě přišly prodávat pečivo a všem těm, kteří pomohli s úpravou Stánku a s dopravou. Obzvláštní dík patří odbočce Gen. M. R. Štefánika, která vyslala sedm svých členek, aby se postupně vystřídaly v pomoci při prodávání v jídelním Stánku. Všem pomocnicím a pomocníkům upřímný dík. [pageend4]JOSEF FALTA MĚL Věřte si tomu nebo nevěřte, Josefu Faltovi bylo 75 let. Jeho přátelé mu u příležitosti jeho narozenin 17. října uspořádali překvapenku v restauraci Stará Praha v Chicagu. Sál byl přáteli Josefa Falty přeplněn. Dílo oslavence zhodnotil ve svém projevu Dr. Antonín Hřebík, následován celou řadou představitelů spolků a zdejších organizací. Za ČSNRA promluvil prof. František Schwarzenberg, za Oblastní výbor ČSNRA Chicago Ing. Štefan Papánek, mile oslavence oslovil prof. K. B. Jirák, za Sdružení Věrni zůstaneme Josef Jakl, a j. Dojemný byl projev zástupce chicagského Denního Hlasatele Antonína Jurčíka. Ze všeho nejdojemnější ovšem byla odpověď oslavence samotného, který si oslavu nepřál, nikterak ji neočekával a byla pro něho skutečným překvapením. Z jeho slov byla patrna skromnost i hluboké přesvědčení, že vlastně žádnou zásluhu nemá, neboť dělal jenom to, co podle svého svědomí dělat musil. Poučením pro všechny účastníky bylo zdůraznění, že při přechodu hranic vlasti zanechal doma všechny rozdíly politické a od té chvíle znal jen věrné syny a dcery československého národa. Stejně důležitým poučením pro přítomné byl projev vděčnosti za to, že lidé, kteří se hlásí k jiným filosofickým naukám či k jiným politickým stranám, to mohou s národem a státem myslit stejně upřímně a dobře. I když sám si Josef Falta není vědom žádných zásluh, i jen letmý pohled na jeho činnost nás přesvědčí, že si jeho dílo zaslouží naší vděčnosti i úcty. Josef Falta se narodil v Železném Brodě v Čechách. V historickém Náchodě vystudoval reálné gymnasium. První světovou válku prožil jako mladý hoch na italské a ruské frontě. Po ustavení Československé republiky se zúčastnil bojů proti Maďarům za jejich vpádu na Slovensko. V roce 1920 se stal redaktorem Duchu času v Moravské Ostravě, pak Stráže socialismu a Ruchu v Brně. V r. 1928 vydal v Brně Dějinný vývoj sociální demokracie československé. V letech třicátých se stal parlamentním zpravodajem Práva lidu v Praze. Působil jako tajemník Klubu sociálnědemokratických senátorů a osobní tajemník předsedy čs. senátu Dr. Františka Soukupa. Po určitou dobu byl místopředsedou Syndikátu čs. novinářů. Po nacistické okupaci v r. 1939 byl Josef Falta nucen NAROZENINY . . . opustit Československo. Unikl do Polska, kde ho zastihuje začátek druhé světové války, a odtud dále přes baltické státy do Švédská. Toto pohnuté období svého života zachycuje Josef Falta v knize “Přes fronty a přes hranice” (New York Listy Publishing Co., Inc., New York, 1943). V červnu 1941 odjel J. Falta přes Rusko a Filipíny do Spojených států. Usazuje se v Chicagu, kde se zapojuje do organizování druhého čs. odboje a vyvíjí novinářskou a přednáškovou činnost. Jako politický komentátor rozhlasového programu Jiřího Varese působí na širokou oblast veřejného míněni svými brilantními rozbory světových událostí. Po smrti Dr. Vojana se Josef Falta stává redaktorem Svobodného Československa, měsíčníku vydávaného Českým Národním Sdružením, jehož byl v té době též tajemníkem. V r. 1948 J. Falta naléhá, aby se Národní Sdružení postavilo proti únorovému komunistickému puči v Československu. Když Sdružení — v té době vedené předsedou Adolfem Kačerem — odmítlo zaujmout protikomunistické stanovisko, znamená to konec Faltovy činnosti ve Sdružení. V r. 1951 se Josef Falta stal redaktorem čs. deníku Denní Hlasatel. V redakci Hlasatele působil až do března 1970. Jeho články vynikaly vždy svou obsahovou i stylistickou úrovní. Se svou manželkou Jiřinou Josef Falta založil samostatný protikomunistický rozhlasový program. Po léta jej vedl a financoval. Svými rozhlasovými projevy si získal pověst výborného komentátora a obhájce lidských práv. Za svého činorodého života napsal Josef Falta na tisíce novinářských článků, závažných studií a literárních děl. Proslovil mnoho vynikajících přednášek. Přeložil do češtiny několik děl — kupř. Karla Kautského Demokracie a diktatura. Několika kapitolami přispěl do díla Frant. Soukupa Revoluce práce. V USA vydal Rusko, spojenec Ameriky, včera a dnes, a listy z emigrace Přes fronty a přes hranice. ČSNRA tímto Josefu Faltovi, vzácnému a milému člověku, znovu opakuje své blahopřání a také dík za všechnu jeho dosavadní činnost, kterou se významně a široce zapsal do historie naší národní činnosti v Americe, a do historie našeho boje za právo a spravedlnost pro všechny — v Americe, v Československu, ve světě. Z dopisů čtenářů . . . 9. listopadu 1970. Vážení přátelé, posílám Vám výstřižek z listu Washington Post se zprávou, která nás musí na první pohled vzrušit a rozradostnit, protože potvrzuje, jak významný je úspěch dosažený v srpnu tohoto roku získáním kongresní resoluce ke druhému výročí invase ČSR. — Je to zpráva o zákazu prodeje nejmodernějších strojů na rafinování nafty Polsku. Ta resoluce, žádající americké sankce proti komunistickým státům Varšavského paktu, byla — jak se ukazuje — tak včasná, že jakoby na ni v zahraničním ministerstvu čekali. Už v září bylo rozhodnuto a teprve nyní publikováno, že skutečně takové sankce budou uplatněny a ve zprávě nyní vydané se výslovně uvádí, že mezi důvody postupu proti Polsku jest účast Polska na invasi Československa. Domnívám se, že je to pro nás takový úspěch, jakého nikdy před tím nebylo dosaženo. Ta resoluce kongresu není tedy jen laciné prázdné slovo, nýbrž významný pokyn pro americkou zahraniční politiku a ten, kdo se o tuto resoluci zasloužil, vykonal významný čin ve prospěch Československa. Vy i já víte, kdo to byl, a proto pochopíte moji radostnou náladu z toho, i když jsem jen prostý divák, jen jeden z řadových členů Národní rady. Bohužel, jen málokteré čs. krajanské noviny pochopily význam věci hned, když se zrodila, a proto je naléhavé, aby nyní, při prokázané významné aplikaci oné resoluce v americké politice, byla věc krajanské veřejnosti a tím i domovu, správně a dostatečně osvětlena. Přispěje to k upevnění obrazu, o který se dávno snažíme, že Amerika (USA) nezapomněla, tím méně snad “odepsala” naši vlast ze svého zájmu. Naopak tímto se Amerika zapisuje do našich srdcí a jak i další události a postup potvrzují, zamezují bolševici sami, aby USA toužily po appeasementu — bohudíky! Myslím tím internování amerických generálů v Sovětském svazu a z toho plynoucí bojkot oslav Říjnové revoluce americkými představiteli po celém světě. Je nutno zajistit co největší publicitu faktům, která jsou ku prospěchu našich snah a činnosti a která ukazují, že naše práce není marná a že něco se dělat dá. Zdraví Vás — K. J. ČLENSKÉ PŘÍSPĚVKY PRO ROK 1971 ČINÍ $4.00 VĚSTNÍK 5 JOSEF FALTA MĚL NAROZENINY . . . [pageend5]Z UDÁLOSTÍ V ČESKOSLOVENSKU DALŠÍ DOGMATICI ODVOLÁNI Z VÝZNAMNÝCH FUNKCÍ Předsednictvo České národní rady na schůzi 23. října 1970, které se zúčastnil též federální ministr vnitra ČSR ing. R. Kaska, přijalo návrh předsedy vlády ČSR J. Kor- čaka, aby byl uvolněn z funkce ministra vnitra ČSR Josef Grbsser. Byl mu vysloven dík a bude pověřen “jinými úkoly”. Novým ministrem vnitra byl jmenován ing. Josef Jung, narozený 1924 v Krchlebeeh na Dqmažlicku. Za poslední války pracoval jako soustružník ve Škodovce. Po válce byl politicky činným ve Vansdorfu a Liberci. R. 1962 přešel na ústřední výbor KSČ, kde pracoval v oddělení pro těžký průmysl. V r. 1969 pracoval jako zástupce vedoucího oddělení průmyslu, dopravy a stavebnictví byra ÚV KSČ. Byl vyznamenán za zásluhy — 10 let Lidových milic 1. stupně a Za vynikající práci. O týden později byl k velkému překvapeni odvolán ultra- stalinista gen. Ritíř, nejvyšší politický “komisař” čs. armády pro vztahy s okupující Rudou armádou. Gen. Ritíř je znám z konce roku 1967, kdy měl na popud gen. Šejny provést puč k záchraně bývalého presidenta Novotného. Akce však nevyšla dík gen. Prchlikovi. Šejna uprchl a je v USA, a gen. Janko, též zavlečený do zmíněné akce, spáchal sebevraždu. Gen. Ritíř měl již před sovětskou okupací při tak zvaných “manévrech” v r. 1968 tajné schůzky se sovětskými vysokými důstojníky. Později, když byl jmenován “politickým komisařem” čs. armády pro styk s okupanty, budoval tajné skupiny a podával informace o podmínkách v ČSSR přes hlavy vlády přímo Sovětům. Již při druhém výročí 21. srpna se proslýchalo, že měl připravenou novou vládu pro případ, že by bylo došlo k větším demonstracím proti Sovětům. Jeho hlavními partnery měli být Indra a Bilák. Neúprosně pronásledovaným podpůrcům Dubčekovy politiky, kteří neodvolali, je útěchou, že tito dva stalinisté, Grbsser a Ritíř, neuspěli v prosazování požadavku politických procesů. Znemožňování hmotného zaopatření rodin a jednotlivců — těch, kteří “neodvolali” — je však již samo o sobě víc než krutým trestem. KRITIKA DO VLASTNÍCH ŘAD Rok 1968 stále straší zodpovědné komunisty a vůdce strany a nedopřává jim klidu. Hledají chyby jak u nepřítele, tak ve vlastních řadách. Jednou z chyb prý bylo, že komunistická propaganda zamlčovala názory a stanoviska ideových odpůrců, nebo je tlumočila ve skreslené formě. V projevech a článcích se dostávalo místa pouze citátům a argumentům positivním, podporujícím stanoviska komunistická. Bylo by chybou upadnout do opačného extrému, t. j. domnívat se, že napříště stačí křiklavě zveřejnit, co kdo kdy falešného a nepřátelského napsal nebo prohlásil. Takový postup může mít a zpravidla mívá bumerangový účinek. “Nové Slovo” otisklo tyto úvahy s varováním, že dle starých praktik nelze pokračovat, neboť kupř. nikoho ani z těch nejbojovnějších ateistů dnes už prý nenapadne, aby zaútočil na základy víry bigotní stařeny tvrzením, že náboženství je podvod, protože místní farář spí s kuchařkou. Nikoho, kdo má zdravý rozum, nenapadne, píše “Nové Slovo”, aby veřejně propagoval mírové úmysly německého fašismu v Československu za poslední války. Je totiž notoricky známé, že výsledky takového “přesvědčování” přinášejí efekt právě opačný. Poslední doba prý však svědčí o tom, že se komunistická propaganda takového omylu dopouští. Jsou to hlavně propagandisté a publicisté se značnou dávkou krátkozrakosti a prostomyslnosti, kteří líčí nedávnou historii tak, jako by do ledna 1968 bylo vše bez kazu a všechno zlo se zrodilo až v lednu 1968 (kdy nastoupila Dubčekova vláda — pozn. redakce), nebo po lednu 1968. O tak zvaných bumerangových efektech komunistické propagandy uvádí “Nové slovo” příkladem popisování únosů letadel na americkém kontinentě, které uváděním podrobností nepřímo inspiruje další dobrodruhy k podobným činům. Jsou uveřejňovány snímky 6 • VĚSTNÍK hippies povalujících se po ulicích západních velkoměst, někdy s dobrým úmyslem dokumentovat rozklad kapitalistické společnosti. Shledávají se však u části mladých lidí v Československu s efektem opačným; mladí totiž tyto neslavné vzory ze Západu pak napodobují. O novém směru komunistické propagandy svědčí článek Tribuny v č. 40, věnovaný t. zv. Klubům Tribuny. Tyto kluby byly zakládány těsně po sovětské okupaci v srpnu 1968, když Rudé právo bylo v rozkladu a KSČ neměla žádný spolehlivý časopis. Tribuna byla tehdy pod vlivem stalinistů, ale prvé číslo nevyšlo, protože sazeči odmítli sázet štvavé články proti Dubčekovi. Kluby Tribuny byly proto založeny v řadách dělníků stalinistů, kteří Tribunu podporovali. Dnes tatáž Tribuna píše: “. . . V uplynulých měsících a týdnech se řada Klubů Tribuny rozešla. Některé se nescházejí, další končí svou činnost. Uzavírá se nedlouhá, ale bojová historie Klubů Tribuny. Domníváme se, že je to tak správné a účelné, a že by tak měly postupovat všechny Kluby Tribuny. Je to někdy doprovázeno stesky i výčitkami. Nechceme popřít, že se vyskytují i hlasy o “mouřenínovi”, který splnil svou povinnost a může tedy odejít.” Tribuna utěšuje členy Klubů, že nejsou odstrkováni, nýbrž naopak, neboť vykonali velkou práci a většina z nich se stala důležitými funkcionáři, kteří “prověřovali” a zastávají dnes vlivné funkce v aparátě strany. Je jasné, že tito lidé se stávají novému směru Husákovy politiky nepohodlní — neboť nyní je potřeba klidu a nikoliv víření veřejného mínění požadavkem politických procesů. NÁRODNÍ VÝBORY O UPRCHLÍCÍCH Jaroslav Žižka popsal v časopise “Národní výbory” situaci o posrpnové emigraci. Po úvodním pochvalování porážky pravicových oportunistů, vybudováni a zkonsolidování hospodářské situace, se obrací proti těm, kteří po sovětské okupaci 1968 opustili Československo. U poslední emigračni vlny pražský režim zjišťuje, že politické důvody sehrály jen úlohu částečné motivace. . . Velký počet uprchlíků přináší s sebou mnoho nových problémů, impulsů, nových orientací, ale i neklidu, který vnášejí do řad starých emigrantů. Nedá prý se dosud odhadnout, může-li se uskutečnit plodná spolupráce ke společnému cíli, protože duchovní a politické základy obou emigračních skupin jsou značně rozdílné. Pro převážnou většinu slovenských exulantů nepředstavuje sude- toněmecký nebo karpatoněmecký problém žádnou komplikaci. Odsun považovali vždy za protiprávní a zločinný a obhajují návrat vyhnaných Němců. V české části emigrace, která má snahu vystupovat jako “československá”, není podobná jednota cílů a spolupráce. Rozděluje ji různost postojů k sudetským Němcům. Není prý vyloučeno, že právě noví uprchlíci z let 1968-1969 způsobí v československé emigraci obrat ve vztahu k největšímu sousedovi, Západnímu Německu. K určitému začátku došlo již před delší dobou i mezi komunisty, a to nejen u Evžena Lobla, který ještě ve vlasti poukazoval na bezpráví způsobené Němcům. Výbor nové emigrace založený v Naardenu (v čele s Petrem Langem a Jaroslavem Brodským, generálním tajemníkem Klubu 231 z roku 1968) pozval v srpnu 1968 k prvnímu naar- denskému sjezdu nejen české a slovenské emigranty, ale i Poláky, Litevce, Ukrajince, a na rozdíl od přesvědčení staré emigrace z r. 1948 i zástupce odsunutých Němců ze Západního i Východního Německa. Srpen 1968 prý vytvořil poněkud zvláštní podmínky. Masové sdělovací prostředky vytvářely zvláštní ovzduší v celé republice, zveličovaly informace o tak zvaných politických procesech z padesátých let, pomáhaly vytvářet veřejné mínění proti komunistické straně atd. Za těchto okolností podlehlo mnoho občanů desorientaci. Počet příslušníků posrpnové emigrace překročil 50,000 občanů, a mnohé otázky celkového rozboru nejsou dosud vyhodnoceny. Sociální rozvrstvení zkoumané z počtu několika tisíců je asi následující: Inteligence 36.6%, dělníci 35.8%, pracovníci obchodů a [pageend6]služeb 12.6%, studenti 8.6%, důchodci 2.0%, ženy v domácnosti 4.1%, ostatní 0.3%. Věková struktura posrpnové emigrace: od 15 do 30 let 54.1%, od 30 do 45 let 30.8%, od 45 let do 60 let 12.6%, starší 60 let 2.5%. V hodnocení posrpnové emigrace je nutno mít na zřeteli skutečnost, že svými znalostmi ekonomického potenciálu Čs. republiky nová emigrace slouží vojenským zájmům západních zemí, a to proti zájmům socialistického bloku. Západní vojenští odbornici si na základě velkého množství drobných ůdajů uprchlých čs. odborníků mohou udělat dobrý přehled o jednotlivých výrobních odvětvích a mohou učinit nejrůznější opatření proti Československu a celému socialistickému bloku. Emigrantů odborníků je též využíváno k navazování styků s dalšími odborníky z Československa, s jejich bývalými spolupracovníky a přáteli. Těmto snahám jsou prý čs. občané vystaveni při svých cestách do zahraničí, zejména na vědeckých konferencích a při jiných setkáních. Političtí představitelé Západu prý mohou používat masu posrpnových uprchlíků jako argument proti levicovým hnutím ve vlastních zemích, a na druhé straně používat politických prominentů této emigrace k narušování zahraniční a vnitřní politiky Československa. K tomuto cíli prý chce Západ využít hlavně pravicových sociálních demokratů. Mnozí z pravicových sociálních demokratů z doby posrpnové prohlašují, že v krátké době dojde v Československu ke zvratu a oni se opět uchopí moci. K tomu cíli hledaji spojence kolem Rozhlasu Svobodné Evropy a Pavla Tigrida. Nejaktivnější jsou emigranti, kteří v r. 1968 pracovali v Klubu 231. Jejich sídlem je Toronto, které si prý zvolili, protože chtěli získat lepší existenční podmínky a větší základnu a předpoklady k širší spolkové činnosti. Pokoušejí prý se o založení odboček jak v Evropě, tak v USA. V lednu 1970 bylo založeno Sociální sdruženi bývalých politických vězňů v Kanadě a brzy na to přijel do Kanady Jaroslav Brodský, bývalý generální tajemník IKubu 231. Společně hledají cesty ku sloučení nebo k napojení na další politické organizace se stejným programem. Ale přes všechny tyto snahy, dodává autor článku J. Žižka, emigrace skončí ve ’ stejné řadě s revanšisty a vůbec se všemi, kteři zradili zemi. NEDOSTATEK UHLÍ Situací zásobování národního hospodářství palivem a elektrickou energií se v letech 1969 až 1970 zabývaly jak vlády slovenská a česká, tak i vláda federální, která ustavila zvláštní komisi pro zásobování pevným palivem. Nedostatek paliv v zimě 1969-70 se projevil ve značném snížení zásob spotřebitelů, které počátkem zimy 1970 poklesly na tak nízkou míru, že ohrozily normální chod průmyslu. Spotřebitelské zásoby hnědého uhlí koncem roku 1969 byly o 600 tisíc tun nižší, než koncem roku 1968. V 1. pololetí roku 1970 se podařilo zabránit poklesu zásob výběrového paliva, ale přes velké úsilí horníků se nepodařilo zabezpečit podstatné zásoby tříděného uhlí a koksu. Z toho důvodu byly omezeny dodávky pevného paliva v celém národním hospodářství. Nedostatek koksu a tříděného uhlí bude nutno nahrazovat hrubým prachem v těch kotelnách bytového odvětví, kde bude spalováni uhelného prachu možné. Vezme-li prý se v úvahu těžba hnědého uhlí v otevřených lomech v zimních měsících, kdy počasí a doprava zpomalí jak těžbu, tak dodávky, bude přicházející zima horší, než minulá. SOUDRUH GUS HALL, GENERÁLNÍ TAJEMNÍK KOMUNISTICKÉ STRANY USA, ŠEDESÁTNÍKEM Rudé právo z 9. října t. r. oslavuje šedesátiny tohoto věrného soudruha velkým článkem s fotografií. Gus Halí se narodil v městečku Ironu v Minnesotě, v dělnické rodině finského původu. V 15 letech vstoupil do komunistické strany USA. V r. 1937 organizoval stávku ocelářů ve státě Ohio. Za války sloužil u námořnictva. V roce 1947 se stal předsedou komunistické strany státu Ohio a členem ústředí komunistické strany USA. V padesátých letech byl odsouzen k 8 letům žaláře a po 6 letech byl propuštěn. Od r. 1959 je opět americkým komunistou č. 1. V roce 1968 veřejně podporoval sovětskou invazi do Československa. Co můžeme dělat V rozhovorech a na schůzích často slyšíme od našich lidí povzdech, že se za dané situace nic nedá dělat. Akce Čs. národní rady americké u příležitosti 21. srpna — Dne sovětské hanby — dokázala, že se dá aspoň připomínat veřejnosti, že "studená válka” skončila jen v obrazotvornosti politických komentátorů a rádoby-státniků. To je úkol důležitější, než se zdá na první pohled. Od odstoupení státního tajemníka Fostera Dullese se totiž z amerického politického slovníku realita studené války ztratila. Zatím co Spojené státy přejmenovaly a přebudovaly vztah k SSSR na “éru koexistence, mírové soutěžení, budování mostů a éru vyjednávání”, pokračoval Sovětský svaz systematicky ve studené válce budováním atomických zbraní a válečného loďstva, násilným potlačováním svobody porobených národů a expansí diplomaticko-vojenskou. Změněná kulturní atmosféra ve Spojených státech to však vůbec nevzala na vědomí. Literatura i televise oplývají romány a filmy, ve kterých nepřítelem USA jsou Němci, Japonci, Číňané nebo invaze z vesmíru, ale nikdy Sovětský svaz — ten je naopak často líčen jako tichý nebo činný spojenec. Stejně vyznívají komentáře politických rozborů. Není náhodné, nýbrž záměrné, že president Nixon v obou projevech o konfliktu ve Vietnamu a dokonce ani v provolání ke Dni porobených národů Sovětský svaz ani nejmenoval, tím méně odhalil v jeho roli útočníka a kazimíra. Není divu, že mládež, která údobí “studené války” nepamatuje, je americkou politikou zmatena: není-li konflikt ve Vietnamu součástí zápasu se Sovětským svazem o svobodu světa, pak opravdu je nepochopitelný a nesmyslný. A nevy- světlí-li tuto souvislost americké mládeži americký president — od svých profesorů se to jistě nedoví. Teprve během krise na Středním Východě a během své cesty Evropou začal president Nixon jmenovat věci pravými jmény. V zájmu vnitřní pevnosti americké politiky by v tom měl pokračovat. Ať tak či onak — našim úkolem je tyto věci veřejnosti vysvětlovat stále a nepřetržitě, i kdybychom někdy byli dočasně jediní, kdo tak činí. V tom je náš úkol a naše příležitost. V. Chalupa. Dary na činnost: Adolph M. and Florence M. Whitney, Chino, Cal. .. .$100.00 American Czechoslovak Sociál Club, No. Miami, Fla. 25.00 Mr. and Mrs. Antonín Filipi, New York ................... 20.00 Mr. and Mrs. Joseph J. Libor, San Mateo, Cal........... 20.00 Mrs. Rose Bodán, Denver, Colo.................................... 10.00 Mrs. Frances Ruliček, Lakeland, Fla............................ 5.00 ln memoriam: Na pamiatku zosnulého Jozefa Kouta, věrného náro- dovca, v úctě spomína Maria Václavek, New York, N. Y............................................................................... $50.00 K uctěni památky před 30 léty zemřelého Josefa Krále, věnuje manželka Anežka Králová, Cicero, 111. 30.00 K uctění památky br. Martina Kovaříka z Detroit, Mich., věnuje Anton Benesh, Ithaca, Mích............. 5.00 PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! VSSTNlK • 7 [pageend7]LUDVÍK SLÁMA: k n ih a o v el ik é k ř iv d ě a v zd ál en ém s n u Jaroslav Brodský: ŘEŠENf GAMA. Psáno pro klauny a krále a pro ty, kdož přicházejí po nich . . . Obálka: Alena a Pavel Rakovi. Předmluva: Květa Hanková. Tisk: Frank Vedrina Printing. Copyright: Jaroslav Brodský. I. vydání, 205 stran, brožované, cena 5 dolarů. Knihu lze objednati prostřednictvím ČSNRA, 2137 So. Lombard Ave., Cicero, III. 60650, s příplatkem na poštovné 25 centů. Doba, která přinesla koncentrační tábory, plynové komory a masové hroby a která posléze povýšila násilí jako hlavní politický argument, dala vzniknout též literatuře, jež tyto jevy doprovází komentářem a protestem, žel většinou nevyslyšeným. Desítky svazků koncentráčnické literatury po druhé světové válce sotva stačily probudit svědomí světa. Většina z nich skončila jako uprášené přílohy obžalova- cich spisů u nejvyššího soudu, který nikdy nezasedal. Jen výjimečným dílům se podařilo vyloudit slzu na tváře spravedlivých. Slza ta však zaschla již příštího dne. A další dny byly plné nových tragedií. Československo sotva mělo čas vydat všechna díla koncentráčnické literatury a už se na ně přivalily události, v nichž byl základ pro další koncentráky. O tom všem pojednává kniha Jaroslava Brodského. Můžete ji čisti jako životopis člověka, který spoluprožíval agónii Československa, počínajíc druhou světovou válkou a dodnes bez konce. Můžete ji čisti jako hluboký pohled do duše vražděného, který přece jen ještě neztratil poslední naději. Můžete ji čisti jako otřásající obžalobu komunismu a s ním všeobecné nelidskosti. A můžete ji čisti jako doklad k nejtemnějšim stránkám historie. Autor líčí své první výhledy do světa, v němž brzy zasáhla druhá světová válka. Popisuje osvobození, které jsme všichni tak slavnostně prožívali a v němž už byl zárodek příštího otroctví. Píše o tom, jak viděl přicházet komunismus a o lidech, kteří se jeho jménem obrátili proti člověku. Píše o svém zatčení, výsleších a vězeních a táborech, jimiž prošel. Píše o lidech, které cestou potkal — o těch, kteří šli vedle něho ve stejném údělu i o těch, kteří jejich cestu řídili. Léta tělesného i duševního utrpení plynou, podivný svět komunismu podléhá křeči vztekliny — a v celách mučených se pojednou objevují ti, kteří před lety stáli na straně žalobců. Komunistické čistky zasáhly hrubě do vlastních řad. Ten, který kdysi vyšetřoval a posílal lidi do vězení, stává se sám vězněm. Kdosi jiný z té šedé řady postoupil na jeho místo a převzal karabáč. Přesvědčený komunista, který v době únorového puče vedl ozbrojené milice Prahou, stává se vězněm režimu, o jehož nastolení se tolik zasloužil. Muž, jehož úkolem kdysi bylo dostat do kriminálu katolické kněze, se pojednou ocitá v Jáchymově jako vězeň a ve své bídě využívá milosrdnosti kněži, kteří se s nim křesťansky dělí o zvláštní příděl mléka. (Ne, ten zvláštní příděl mléka není lidským gestem otrokářů. Kněží jsou nasazeni na nejhrubší práci. Mléko je má chránit před zářením uranové rudy a prodloužit jejich pracovní schopnost.) Řady tváří se promítnou na tomto sinalém plátně vězeňského světa. A pak přichází pozvolné uvolněni a amnestie a návrat domů. Avšak domov sám je ve vězení. Skutečné svobody není —■ jen naděje. A naděje se pomalu přibližuje, až konečně ve dnech pražského jara vzdálený sen je takřka na dosah ruky. Z těch vládnoucích se kdosi rozhodl pro nový pokus. Ruka s kara- báčem klesla a ta druhá, sotva umytá od krve obětí, se napřáhla v přátelském gestu. Pozměněný komunismus se rodil z naděje, že lidská tvář získá více než karabáč. Veliká fata morgana byla takřka na dosah ruky. K 231 byl založen s tichým souhlasem vládců a tisíce politických vězňů počalo pracovat na budoucnosti všech, ve jménu lidskosti. Byla to jediná cesta, jediný směr pro příslušníky velikého koncentráku, na něž svobodný svět už dávno zapomněl. Byl to zoufalý pokus o nemožné. Pak přišla okupace a sen skončil. Hlasy z podsvětí, které Brodský jako jeden ze zakladatelů K 231 slýchával během 8 • VĚSTNÍK slavných dnů jara jen jako neurvalé telefonní anonymy, pojednou dostaly fórum. Staly se hlasem nového řádu. Jejich tvář byla stejná jako před lety. V jejich ruce byl opět karabáč. Nezbylo než odejít za hranice. Po dramatické cestě se Brodský konečně ocitl na svobodě. Do svobodného světa si přinesl jen holý život a dvě ruce zkrvavené o ostnaté dráty. Přinesl si též tíhu zkušeností let minulých. Nebyl na té cestě zatížen zbytečnými ilusemi o svobodném světě, jako my před dvaceti lety. Nesl si ovšem sen. Onen neodbytný sen o lepším člověku. Mluví o tom snu básnickou řečí úvod knihy. A jako věštba a naděje je to řečeno v závěru. Brodský obohatil českou literaturu o dílo neobyčejné síly. Nemám na mysli jen českou exilovou literaturu. Splní-li se Brodského sen o zemi Gama a onom převelikém řešení lidské tragedie, tu jeho kniha zaujme čestné místo ve všech českých knihovnách. Bude tam spolu s jinými díly, z nichž některá snad ještě spí v ilegalitě zásuvek psacích stolů, kdesi v zemi Gama, v zemi, jež se krčí mezi východem a západem, asi tam, co by plytkým slovem dohodil ze západu, avšak na dostřel od Moskvy. Brodskému se podařilo sáhnout hluboko do lidské duše a představit charaktery a situace až otřesně pravdivé. Velikým kladem knihy je Brodského osobitý styl: zvláštní, suchý humor plný sarkasmu, který zasahuje jako nenadálá a nehlučná střela, vždy přímo do terče. Je to zcela nový styl, který mohl vytvořit jen autor, jehož ideál byl vláčen chodbami jáchymovských dolů a tísněn mezi zdmi věznic. Je to jediný styl pro dílo o tomto podivném světě, kde nutnost dneška dává zapomenout na osud příští generace, kde blázni se pouštějí Boha, aby se zachytili nikoli pevného břehu, nýbrž stébla užuž se potápějícího. Brodský správně napsal tu knihu pro klauny a krále a pro všechny, kdož přicházejí po nich. Měli by tu knihu číst všichni politikové ve svobodném světě, a to dříve, než pronesou další slib. Měli by ji číst všichni nasyceni spravedliví, a to dříve, než usnou docela. Kniha je psána česky a mluví o tragedii Československa. Je to však dílo všelidské a mělo by být přeloženo do všech jazyků. Pravdy, které Brodský objevil na své cestě komunistickým podsvětím, měly by platit stejně ve Washing- toně jako v Moskvě. Bohužel neplatí. Kruh lidského bláznovství se neuzavřel. Bývalý učitel a bývalý vězeň Brodský je nynějším exulantem v Kanadě. Bývalý tyran a bývalý vězeň Husák znovu sedí na místě, kde se rozhoduje o osudech příštích oběti. Země Gama je za sedmi horami a za sedmi moři. Kdyby se podařilo jen polovinu pravd z té knihy nalít trychtýřem do hlav mocných klaunů, tu by se onen veliký sen opět přiblížil až na dosah ruky. Pak snad by se komusi odvážnému mohlo podařit zachytit sen a změnit jej ve skutečnost. . . . Kniha bude mít jistě veliký úspěch mezi Čechoslováky v exilu. To jest, prodá se celý náklad a snad dojde i k druhému vydání. To samo bude na poměry v exilu úspěch nebývalý. Domnívám se však, že ani takový úspěch nepostačí. Kniha by měla být přeložena do cizích jazyků, při nej- menším do angličtiny. Máme zde mnohé instituce, které by o takové překlady měly usilovat. Dramatičnost díla a otřesnost scén a jejich seřazení se přímo nabízejí jako scenário pro nový film. Film o člověku a o všem, co v něm je. Film o dnešním světě a o všem, co v něm není a co by v něm mělo být. Film o zemi Gama, na kterou všichni zapomněli, ač její osud je osudem světa. Roční předplatné Věstníku neb American Bulletinu pro nečleny — $2.00 ročně [pageend8]Oslava 52. výročia Československem republiky v Chicagu Dňa 25. októbra t. r. usporiadal Spoločný výbor spolu s Oblastním výborem Československem národnej rady ame- rickej v Chicagu velmi zdarilú národnů manifestáciu. L’ud český a slovenský si připomenul slávne dni svojej bližšej i ďalšej minulosti a naznačil si program do budůcnosti. Zkúmanie minulosti, historie národa, jeho úspěchy či neúspěchy a příčiny tohoto sů vodítkem pre budůcnosť. Naša budúcnosť doma vzdor všetkým temným stránkám má ná- dej na úspěch. Národ za doby Masarykovském získal vel’ké hodnoty kulturně ako i znalosti odborné a je schopný překonat’ všetky príkoria, ktoré sů na ňom páchané. Slávnosť bola povzbudením všetkým nám. Oslavu viedol Ing. Štefan Papánek, předseda Oblastného výboru ČSNRA; Fr. J. Vodrážka, předseda Československých Spolkov v Amerike (ČSA), uvítal přítomných. Nástup le- gionárov riadil Boh. Kuchyňka. Krásné bolo vystupenie speváckého zboru Lyra, za ve- denia prof. F. Kubíny. Velmi zajímavý bol přejav Dr. M. Kvetku, ktorý naznačil nové ciele a cesty nášho budůceho národného života. Tento přejav v skrátenej formě uveřejňujeme. Další program bol spev A. Kopeckého za doprovodu prof. Kubíny. Následovali národně tance skupiny Č.S.A., riadil Ferd. Kála. Po prestávke následovali spevy smiešaného zboru Č.S.A. za vedenia prof. Kubínu. Ing. Zlámal recitoval báseň Ki- jevským z r. 1914. V českom preslove Karel M. Prchal připomenul slávné tradicie nášho národa. Ďalej smiešaný zboř Č.S.A. za vedenia prof. Kubínu zaspieval národně piesne. Historicků báseň “Zborov” od R. Medka skvele predniesol Vladimír Válek. Ďakujeme za pomoc při dekoráciach a inej pomoci Fred Kusselovi, Ing. VI. Richterovi a F. Bulinovi a všetkým členom výboru. Tak ako bola slávnost zahájená československou hymnou, bola zaklúčena spevom “God Bless America”. Veríme všetci spolu s našimi velkými buditelmi i vod- cami, že osud národa sa zase vrátí do jeho rúk. PŘEJAV DR. M. KVETKA K 28. OKTÓBRU Dovolte mi, aby som o význame 28. októbra hovořil neobvykle, aby som hovořil o 28. októbre nielen ako o našom štátnom sviatku, ale aj o 28. októbri ako programe našej demokracie neortodoxně. Obvykle sa totiž pri tejto příležitostí spomínajů zásluhy T. G. Masaryka, M. R. Štefánika, popisuje sa hrdinná epopeja naších legionárov v Rusku, ich víťazstva nad vojenskou mocou rodiaceho sa komunistického štátu, připomíná sa účast’ českých a slovenských l’udí, krajanov v Amerike a inde vo svete na oslobodzovacom diele, na vzniku československého štátu. Ale ja by som chcel vybočit’ z tohoto obvyklého rámca a tak trochu sa s vámi zamyslieť nad osudom 28. októbra za posledných páť- desiat rokov. Hned’ na začiatku jeho zrodu v januári 1920 komunistický radikáli vyhlásili štrajk. Urobili to preto lebo chceli dat’ 28. októbru iný zmysel ako T. G. Masaryk. V roku 1925 maďarská iredenta a neskoršie přišla tretía kríza, príšera nacizmu. Dva a pol roka po skončení vojny vo februári 1948 tíe isté sily ako v r. 1920 znovu nás ohrozili a republika padla. A keď po dvadsiatich rokoch v r. 1968 sa začal náš l’ud vymaňovat’ z otroctva stalinizmu, přišli sovietské hordy a nádej slobody udusili. Prezident T. G. Masaryk přehlásil v r. 1918: “Náš štát bude demokraciou, verim, že náš l’ud je natol’ko vyspělý, aby si demokraticky vládol.” My dnes sme povinni urobit’ bilanciu našej demokracie za Masary- kovej demokracie a pár povojnových rokov, preto aby sme odrazili útok terajšieho režimu v Československu na česť prvej republiky a potom preto aby sme mladým generáciám povedali ako boli režimom zavádzaní a aby sa dopracovali pravdě o pomeroch v takzvanej buržoáznej republike. Je třeba vedieť že hlavně zameranie našej demokracie dali prvé dva najdóležitejšie zákony. Prvý, o zavedení osemho- dinovej pracovnej doby, o zákaze práce v noci pre mládež atď. a druhý o pozemkovej reforme. Tieto dva zákony tvořili pokrokový pilier našej demokracie. V oblasti sociálneho zákonodárstva sme předběhli aj vtedajšieho našeho spojen- ca — Francúzsko. Taký je ideologický obsah nášho 28. októbra. Je správný, lebo je progresívny, pokrokový a sociálně a hospodářsky reformný. Z našej pokrokovej huma- nitnej demokracie čerpala morálně a politicky sily aj libe- ralizácia v roku 1968. Porovnajme napr. revolučně události v r. 1956 v Polsku a v Maďarsku ako sa tam odohrali. Taká je naša cesta, cesta pokrokovej a humanitnej demokracie, ktorá hlásá, že nie ekonomické sily lež morálně a intelektuálně sily člověka sú strojcom 1’udských dějin a 28. október nás k tomu zavazuje. Z OBLASTÍ A ODBOČEK OBLASTNÍ VÝBOR ČSNRA V NEW YORKU uspořádal spolu s Čs. obcí legionářskou oslavu 28. října. Konala se v sále Sokola v New Yorku v neděli odpoledne dne 25. října. Po zahájení oslavy americkou a čs. státní hymnou měl uvítací projev prof. Vratislav Bušek, předseda newyorského Oblastního výboru ČSNRA. Br. Leopold Slíva, předseda Čs. legionářů, přednesl Hold padlým, ses. Anička Neufeldo- vá zapěla české a slovenské národní písně a Robert Horák recitoval. Slavnostní projev pronesl Ota Hora, býv. poslanec čs. Národního shromáždění — další proslov měl člen Výkonného výboru ČSNRA br. Andrej Valušek. Velmi pěkně v programu oslavy vystoupilo žactvo české a slovenské národní školy v New Yorku, které předneslo národní písně pod vedením učitelek Anny Miklášové a Evy Paroulkové. Oslavu, která vyzněla důstojně, zakončil pak prof. Vratislav Bušek. ODBOČKA ČSNRA MANHATTAN- YORKVILLE, N. Y. U příležitosti 150. výročí narozenin slovenského básníka Andreja Sladkoviča uspořádal Slovenský literární kroužek “Národ” v New Yorku 18. října 1970 v sále slovenské sokolovny v Astorii vzpomínkovou oslavu. Bylo předneseno básníkovo poetické pásmo “Dětvan” a verše z básníkova nesmrtelného díla “Marina”. Obě pásma byla protkána a doplněna zpěvy a slovenskými písněmi. Předseda odbočky, jenž byl na oslavu pozván, osobně blahopřál předsedovi kroužku a účinkujícím ku krásnému uspořádání a provedení programu. Generální Committee evropských Captive Nations mělo k výročí maďarské revoluce mimořádné zasedání 23. října 1970 v New Yorku. Toto shromáždění zástupců porobených evropských národů mělo na programu výhradně tuto dramatickou událost v historii Maďarů. Vzpomenuli a opět upozornili svobodný svět, aby nezapomněl na maďarský boj proti sovětským okupantům před 14-ti roky. Hlavním řečníkem, který promluvil o této maďarské národní tragedii, byl předseda maďarské delegace ACENU Rev. Msgr. Bela Varga. Předseda odbočky ČSNRA Manhattan-Yorkville byl pozván a zúčastnil se tohoto zasedání jako zástupce ČSNRA v New Yorku. Na zasedání byla jednomyslně přijata resoluce, která odsoudila násilí sovětských vojsk a která apeluje na celý svobodný svět a na všecky svobodné národy, aby pomohly nejen Maďarům, ale i ostatním porobeným národům dosáhnout svobody a nezávislostí znovuzřízením práva sebeur- čení. (Pokračování na str. 10.) VĚSTNÍK • 9 [pageend9]Odbočka Manhattan-Yorkville se zúčastnila oslavy 28. října, uspořádané Oblastním výborem ČSNRA spolu s Čs. obcí legionářskou v newyorské sokolovně dne 25. října. Návštěva oslavy byla pěkná, postrádali jsme ale nově přišlé krajany. Místopředsedkyně odbočky, ses. Marie Václavková, věnovala na činnost Čs. národní rady americké $50.00 k uctění památky zemřelého člena odbočky a zasloužilého národního pracovníka br. Josefa Kouta. Emil Horyna, předseda. ODBOČKA ČSNRA “28. ŘÍJNA” uspořádala v pátek 6. listopadu 1970 v 8 hod. večer v budově Lincoln Federal Savings and Loan Assn. filmový večer, který byl původně plánován na 2. října a pro úmrtí zakládajícího člena br. Jana Juny st. odložen. Na večeru byl promítnut film “We the Czechs”, který byl pořízen manž. Holubovými z Hinsdale. Film přinesl záběry z krajanského života, z národních slavností a sokolských sletů. Film byl již několikrát veřejnosti předveden — a i my se přikláníme k názoru, který jsme slyšeli často před tím, že je to krásné dílo a že manž. Holubovi si zaslouží chválu za svoji práci. Manž. Holubovi jsou činní v Suburban Cinema Clubu. Všichni jsme jejich filmové záběry obdivovali. Výbor odbočky “28. října” Z WASHINGTONU, D. C. V neděli 28. října uspořádala odbočka ve Washingtonu, D. C. vzpomínkovou oslavu 28. října. V sobotu 31. října uspořádali zábavní večer washingtonští mladí. 23. listopadu konala odbočka svoji valnou hromadu. Předsedou odbočky byl zvolen br. Emil Royco. Dr. Hašek nemohl pro přílišné časové zaneprázdnění funkci předsedy pro příští období přijmout. Tajemnicí odbočky byla zvolena ses. Anna Faltusová, iniciativní a obětavá pracovnice odbočky. V příštím Věstníku přiřneseme podrobnější zprávu. ZPRÁVA ODBOČKY ČIMICE V ST. LOUISU Poněvadž mezi našimi členy převládá zdravá averze vůči planému formalistickému spolkaření, stalo se zde zejména během letošního roku pravidlem, spojovat naše měsíční schůze s nějakým kulturním, vzdělávacim nebo zábavným programem, třeba i pořádaným jinými organizacemi na různých místech. Např. v říjnu t. r. jsme při takové příležitosti vyslechli v Clayton Community Center přednášku někdejšího maďarského ministra dr. Nyarádiho o možnostech emigrantů ovlivňovat americkou zahraniční politiku. V listopadu jsme na Jihoillinoisské universitě v Edwards- ville shlédli novodobý český film “Smrt opičího muže”, atp. Náš sekretariát si pořídil ve vlastní režii autobus s nápisem “Dopravní podniky obce Čimické”, který zdarma vozí účastníky z našeho pravidelného shromaždiště na místo konání příslušného programu a zase zpět. Pokud jeho kapacita nestačí, vede aspoň konvoj automobilů ostatních členů a hostů. Obzvláště potěšitelná je pracovní iniciativa některých našich novějších členů. Např. František Fiala, který opustil ČSSR až po sovětské okupaci a přišel do naší organizace teprve před necelým rokem, obstaral od té doby již sám záruky a emigraci třem dalším uprchlíkům a je i jinak všemožně nápomocen obzvláště nově přijedšim, ač jeho vlastní existenční situace neni dosud pevně zajištěna. Jiní opět pomáhají ostatním zdarma svými znalostmi, schopnostmi a silami (se správkami automobilů, stěhováním a různými dalšími přátelskými službami). Díky jim budeme moci při nadcházející prosincové valné hromadě pohlížet na bilanci letošního roku s potěšením a s ještě slibnějšími nadějemi do budoucnosti. ODBOČKA ČSNRA V OWOSSO, MICHIGAN Podzimní schůze odbočky Owosso se konala 11. listopadu v síni Řádu ZČBJ. Účast členek a členů byla početná. Přítomné přivítal srdečným proslovem br. A. Čech, předseda odbočky. Uvítal milé hosty, mezi nimiž byli též noví krajané, kteří přišli do našeho středu spolu s ředitelem distriktu č. 5 ZČBJ, br. Ed. Rozsypalem a jeho manželkou. Br. Rozsypal pak oslovil shromážděné a ocenil práci našich krajanů ve středním Michiganu. Schůze pokračovala přečtením zápisu z poslední schůze, který byl přijat, pak byly přečteny došlé dopisy, žádosti a několik pokynů z hlavní úřadovny ČSNRA v Čhicagu. Pokladní ses. Štěpánka Čechová podala pak účetní zprávu za rok, která byla příznivá tím, že vykazuje více než $1,000.00 příjmu. Ovšem vykazuje také takřka stejnou výši vydání. Finanční zpráva však svědčí o dobré činnosti odbočky. Tajemník podal zprávu o činnosti dopisovatelské a zpravodajské, spojení s ústředím v Chicagu, o psaní a zasílání resolucí do Washingtonu a spolučinnosti při našich podnicích. V dalším jednání schůze byla vyzdvižena dobrá spolupráce s našimi druhými organisacemi. Usneseno pokračovat v této činnosti a v podporování práce ústředí ČSNRA v Chicagu. Dále bylo vzpomenuto založení odbočky před 20 léty a založení tanečních kroužků, které již přes 20 let šíří tradice naší staré vlasti. Kroužky se staly známými po celé Americe mnoha svými zájezdy a účinkováním na národních a kulturních podnicích. Oslava jubilea bude konána příští rok v březnu. Pro tento významný podnik středního Michiganu bude třeba pomoci všech členů a členek. Po schůzi byly manžely Přikazskými a br. Soukalem ukazovány záběry ze zájezdu tanečních kroužků do Wilber, Nebraska. Filmy byly nádherné. Ukazovaly krásné město našich krajanských lidí, skvělé přivítání a průvod, národní program v ulicích města atd. Schůzi a filmům byli přítomni též milí hosté z Detroit, br. Sklenář, br. a ses. Lípoví, br. Koluch, kteří přišli na svolanou schůzi Oblastního výboru, jež byla konána před schůzí odbočky. Schůze Oblastního výboru projednala nutnost, abychom získali všechny naše organisace pro spolupráci s Národní radou a pro společné pokračováni činnosti. Příští schůze bude svolána po Novém roce. Na závěr schůze sestry připravily pěkné pohoštění kávou a pečivem, které darovaly. Tak početné shromáždění našich lidí bylo velice milým úkazem a věříme, že je dobrým přínosem pro národní kulturní a pomocnou činnosti. A. Benesh, tajemník odbočky. ODBOČKA ČSNRA MASARYKOVO SDRUŽENÍ V DETROITU Členové odbočky Masarykovo Sdružení Detroit sešli se dne 23. října ke vzpomínkovému večeru k 52. výročí vzniku Československé republiky. Účast jako obvykle v podzimních měsících byla vyšší než na jaře. Zvláště potěšila přítomnost nových exulantů — rodiny Poláčkových a bratra Peška. Všichni se přihlásili za členy odbočky. Oslavu československého národního svátku jsme zahájili zahráním americké a čs. hymny. Předseda Sklenář v procítěném projevu zdůraznil význam 28. října i skutečnost, že naše členstvo nikdy nezapomene ke vzpomínce se dostavit, a to i v dobách nepříznivých. Poté tajemník sdělil důležitější zprávy posledních měsíců. Od ústředí ČSNRA v Chicagu docházejí oběžníky, materiál k výročím. Odbočka v květnu odeslala dopis presidentu Nixon- ovi, podporující jeho politiku při studentských nepokojích. Presidentovo poděkováni členstvu přečteno. Zúčastnili jsme se též sjezdu Albánců v Detroitu a před 300 delegáty jsme sjezd pozdravili krátkým projevem. Po programu se členstvo živě bavilo a jako vždy obdivovalo kuchařské umění našich členek. Zákusky tentokráte darovaly sestry Zemeneová, Magda Hermanová, Augusta Her10 VĚSTNÍK [pageend10]manová, Sojková, Tothová, Poláčková. Sestra Žitná přispěla odbočce darem $5.00 a bratr Zubatý k uctění památky zemřelé členky Petersová $5.00. Prodalo se též několik výtisků knih a to L. Ženíška: “Čtvrt století za mičudou” a M. Racka verše “Poztrácené šlépěje”. V sobotu 31. října se několik členů zúčastnilo českého večera ve Windsoru, v Kanadě. Pořadatelem je náš člen Jan Ruppert, který je jedním z nových emigrantů posrpnových. V neděli 1. listopadu se konala schůze Oblastního výboru Michigan ČSNRA v Owosso, Michigan, o níž podám zprávu zvláště. Příští schůze odbočky se koná 4. prosince opět v Youth Center Dearbom. Bude to schůze výroční a zamýšlíme uspořádali i menší vánoční program. Karel Lípa, tajemník. Oslava 28. října v Kalifornii V Los Angeles se sjednotilo čtrnáct tamních organisací ku společné oslavě 28. října. Konala se 24. října v 11:00 hod. dopoledne před City Halí v Los Angeles. Oslavě předcházelo rozeslání dopisu, kterým Americko- československý společný výbor českých a slovenských organisací vyjádřil, že nová vlast československých emigrantů, Spojené státy americké, prochází bouřlivou dobou. Českoslovenští emigranti, kteří po roce 1945 uprchli z Československa, si lépe než jiní uvědomují, že i malá menšina ve státě je schopna uchvátit moc a přivést do otroctví i tak demokraticky smýšlející národy, jako jsou Češi a Slováci. Je povinností čs. imigrantů v Americe, která se jim stala novým domovem, aby varovali své americké přátele, aby se nedopustili chyb, které by mohly znamenat konec americké demokracie a svobody. Také oslava sama vyzněla v tomto duchu. V jejím závěru byl vyjádřen dík americké vládě, veřejným činitelům i americkým spoluobčanům za pomoc, kterou imigrantům z Československa v době jejich začátků v Americe poskytli — a také ujištění, že českoslovenští imigranti učiní vše, co je v jejich silách, aby svobodu, která je přivedla do jejich nové, americké vlasti, uchránili a zachovali. Zbabělci anglicky Dávno, velmi dávno před slavným a dnes již historickým IV. sjezdem čs. spisovatelů 1967, vyšla v Československu kniha, která vzbudila světovou pozornost. •—- Román známého a oblíbeného soudobého českého spisovatele Josefa Škvoreckého “ZBABĚLCI”, který byl poprvé publikován v Československu v r. 1958, měl zajímavé osudy. Sotva se objevil v čs. knihkupectvích, začaly se tvořit fronty. Rychle se rozkřiklo, že se zrodila literární senzace, která nemá v poválečných letech obdoby. Kniha pochopitelně vzbudila opožděný zájem vrchních cenzorů, kteří se zhrozili, co se to dostává čs. čtenářům do rukou. Československo se stalo prvním satelitním sttáem, který vydal knihu zesměšňující Rusy. Akce, která následovala, byla rychlá a důsledná. Román “Zbabělci” byl v ČSR okamžitě stažen z prodeje a komunistický tisk zahájil na autora ostré útoky, které vyvrcholily projevem všemocného stalinisty Štolla a prohlášením Karla Nového, že Škvorecký je “prašivým kotětem české literatury”. Mezitím zprávy o knize pronikly na Západ, kde vyšly ukázky některých kapitol. Kniha “Zbabělci” vzbudila pozornost opravdu světovou. Také mezi čs. krajany a exulanty je o ni velký zájem a výtisky, které se dostaly z ČSR do zahraničí, jdou z ruky do ruky. Ferdinand Peroutka vysoce ocenil literární hodnotu tohoto románu, když napsal, že Josef Škvorecký je z nejnadanějších poválečných čs. spisovatelů. S takovým hodnocením asi, souhlasí každý, kdo “Zbabělce” četl. Pro Škvoreckého však po vydání knihy nastaly těžké časy. Nového vydání se jeho nejslavnější kniha dočkala až v době čs. liberalismu. Nyní “Zbabělci” vycházejí v angličtině a knihu možno objednat v kterémkoliv větším knihkupectví, nebo přímo v nakladatelství GROVE PRESS, lne., 214 Mercer Street, New York, N. Y. 10012. Nám Čechům a Slovákům, žijícím v anglicky mluvicích zemích, se naskýtá jedinečná příležitost zakoupit toto velmi hodnotné dílo svým anglicky mluvicím přátelům, kteří si “Zbabělce” přečtou se stejným zájmem jako my, neboť tato kniha patří k těm, které se čtou jedním dechem. Tedy vhodný vánoční dárek pro naše přátele a zároveň propagace české literatury, na kterou můžeme být právem hrdi. K našim dvěma časopisům ČSNRA vydává dva měsíčníky: český Věstník a anglický The American Bulletin. Oba potřebují získat co nejvíce předplatitelů. Pomozte nám naše časopisy rozšířit do většího okruhu čtenářů, seznamte s nimi své přátele a známé a snažte se získat nám nové předplatitele. Předplatné Věstníku či American Bulletinu činí pouze $2.00 ročně. Naše organisace se však potřebuje rozrůst novými členy. Schvalujete-li náš program, naši sociální činnost, staňte se i Vy členem naší organisace. Členské příspěvky pro rok 1971 činí $4.00. Předplatné Věstníku či American Bulletinu je v této částce již zahrnuto. Napište nám o vzorové výtisky American Bulletinu a předložte Americký Bulletin svým americkým přátelům. Američtí předplatitelé American Bulletin často sami předplatí svým známým, aby je s jeho obsahem a s problémy čs. otázky seznámili. Potěšilo by nás, kdybyste se i Vy snažili American Bulletin rozšířit mezi své americké přátele a známé. Američany je třeba získat pro naši věc především. Ze zpráv Odboru sociálního zabezpečení ŠEK SOCIÁL SECUR1TY SE STĚHUJE S VÁMI Stěhujete se brzy? Vždy se zdá, že je třeba udělat sto a jednu věc, když se chystáte ku stěhování. Jednou z věcí, na kterou je nutno pamatovat — požíváte-li důchod “Sociál security” — je, abyste oznámili SOCIÁL SECURITY ADMINISTRATION svoji novou adresu. Je to snadný úkol, stačí zavolat nebo napsat kanceláři sociálního zabezpečení. V dopise uveďte číslo sociálního zabezpečení, které je uváděno na Vašem šeku, svoji starou adresu včetně Zip Code a svoji novou adresu včetně Zip Code. Sdělte tyto údaje Sociál Security Administration bez prodlení. Zajistíte si tím, aby šeky sociálního zabezpečení Vám docházely bez jakéhokoli prodlení nebo přerušení. Změnu své adresy neopomeňte ohlásit rovněž svému příslušnému poštovnímu úřadu. PRO ZDRAVÍ a k r ás u ZDRAVI-TAMIN kapsle na krev a sílu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ............................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN .................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 VĚSTNÍK 11 [pageend11]Pamětní medaile k 50. výročí Republiky československé Avers: Mladá žena, představující republiku, chrání lípovou ratolest — symbol svobodného státu — před útoky nepřátel. Revers: Velký státní znak z r. 1918. Mincovna: Chiasso, Švýcarsko. Stříbrná medaile: váha 20 g, cena $5.00 při osobním nákupu v úřadovně Čs. národní rady americké, 2137 So. Lombard Ave., Cicero, 111. 60650, $5.95 při doporučeném odeslání poštou. Stříbrné medaile zasíláme i do Československa — letecky a doporučeně za $6.60 za kus. Zlatá medaile: váha 35 g. — Zlaté medaile není dovoleno distribuovat na území Spojených států. Objednávky k dodání mimo USA zašlete na adresu: MÉDA, P.O. Box 50250, Cicero, 111. 60650. Zlatou medaili je možno zakoupit též v Rakousku u Wiener Genossenschaftsbank, Franz-Josef’s-Kai 13, Wien I., Austria (která je jedinou českou bankou ve Vídni). ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. C.S.A. • 2138 S. 61 st Court, Cicero, III. 60650 VĚSTNÍK 2137 So, Lombard Ave. Cicero, Illinois 60650 Room 202 SECOND CLASS POSTAGE PAID at Chicago, Illinois AODRESS CORRECTION REQUESTED [pageend12]