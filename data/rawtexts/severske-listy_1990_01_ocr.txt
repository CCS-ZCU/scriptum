SEVERSKE LISTY 1/90 ČASOPIS PRO ČECHY A SLOVÁKY VE SKANDINÁVII TIDNING FOR TJECKER OCH SLOVAKER I SKANDINAVIEN NENECHTE SE ROZEŠTVAT "ESTÉBÁKY”! Z OBSAHU : Podobně jako ostatním, i můj život se podstatně změnil po listopadových událostech minulého roku. Navíc jsem dostala cestovní pas a tak jsem přesně po 21 letech opět uviděla moře a moje první cesta letadlem vedla do Švédská. Měla jsem se seznámit se sociální politikou a sociálním školstvím ve vašem severském království a přivézt domů hodně dobrých nápadů. Povedlo se to, poznala jsem mnoho, všimla jsem si i věcí, které jsem vidět nemusela. V Dalamě, v Lángshyttan, se mne žumalistka Helena Kaks zeptala, čeho se nyní v Československu nejvíce obávám. Dobrá otázka k sebezpytování. Ekonomické těžkosti a inflace jsou očekávanou samozřejmostí, rekonstrukce totalitního režimu na demokratický systém, pluralita politických stran a vytvoření tržního hospodářství jsou úkolem, který musíme vyřešit. Bude to těžké, ale strach z toho nemáme. Vždyť to jsme chtěli! Strach však máme z toho, že v procesu sebenalézání, a s tím spojené názorové diferenciace a sebeidentifikace, a současně za tajné asistence "esté- bé" se lidé začnou vzájemně pomlouvat a obviňovat a pošpiní se stará, v odporu ověřená a pevně stvrzená přátelství a překrásné mezilidské vztahy, které jsme měli mezi sebou. Oficiálně byla sice Státní bezpečnost rozpuštěna, ale její příslušníci nic jiného neumí a tak někteří jistě "dobrovolně" a z vlastní iniciativy pokračují ve své práci. Ještě do nedávná mohli (a také to určitě dělali) některé protokoly o výsleších ničit, jiné přepisovat či doplňovat kompromitujícími fakty. A pokud již nyní nemohou bývalí estébáci k dokumentům, určitě mohou iniciovat defamační kampaně, jejichž cílem v Československu je opětně rozeštvat lidi mezi sebou, pošpinit je a tím vším je oslabit fyzicky i morálně. Pomocí svých vědomých, ale především nevědomých spolupracovníků vyhodí do světa určitou pseudoinformaci, blížící se pomluvě, polopravdu, nebo úplnou lež. A ti, kdo ji slyší ji s chutí šíří dál a neuvědomují si ani, že tím ubližují druhým, poškozují celé dnešní hnutí. Mnohdy se nejedná o fakta, ale pouze o náznak. A nejčastěji takovéto pomluvy dál předávají právě ti, kteří jsou sami nejvíce kompromitováni spoluprácí s totalitním komunistickým režimem. Ti si totiž nepřímo říkají "čím více poznamenaných, tím je i moje provinění menší!" A tak s chutí povídají o vině či chybě druhého. I když se "estébé" nepodaří lidi trvale rozdělit, trvá to dlouho, než se člověk obhájí a stojí ho to mnoho energie. A kolik lidí to znechutí, kolik lidí se stáhne zbytečně do soukromí a místo aby ti lidé psali, pracovali, organizovali práci, tvořili demokratický systém, budou se nesmyslně obhajovat a obviňovat druhé, a pravých viníků, tedy těch, kteří tento systém vytvořili, pěstovali v lidech udávání či je k nečestnostem nutili, si nikdo již ani nevšimne. Vždyť nedávno jsme objevili, že Státní bezpečnost ještě loni v létě připravila celou "akci KLÍN" spočívající v sérii pomluv a akcí, jimiž by rozeš- tvávali disidenty i exil mezi sebou. pokr. na 2.straně Strana 2: Na místo úvodu Strana 3: Úřední zprávy Strana 4: Recenze Strana 5: Ve dnech kdy slovo komunista neznamená už nic Strana 6: Spolkové zprávy Strana 8: Causa bible Strana 10: Československý leden v malém městě Strana 11: Krátké zprávy Strana 12: Na břehu mořském Strana 15: Fond demokracie Strana 16: Symposium Karla Čapka [pageend1]2 SEVERSKÉ LISTY 1/90 Během desetiletí, kdy jsem dělala "pošťáka" mezi exilem a disidenty v Československu, byla jsem přímo ěi nepřímo seznámena se stovkami různých negativních informací i pomluv o lidech u nás i v exilu. Jsem přesvědčena, že většinu z nich inspirovala naše Státní bezpečnost, rozvědka či kontrarozvědka. Jednou a nejúčinnější obranou proti tomu bylo mlčení a tiché pozorování pomlouvaného člověka a dočasná opatrnost vůči němu. Jen dvakráte jsem zjistila, že pomluva byla pravdou, a tak jsem se od dotyčné osoby v tichu vzdálila a pouze mezi čtyřma očima jí to řekla, a upozornila pouze ty jedince, kteří by mohli být přílišnou důvěrou ohroženi. Šlo přece o '’věc” a ne o lidi, či dokonce pomstu. Odsuzujme více režim, politický systém, který strachem a vyhrožováním dělá z lidí své spolupracovníky, než ty, kteří mu podlehli. Jsou nejvíce potrestáni svým vlastním vědomím a svědomím. Ti lidé v exilu, či u nás doma, kteří v domněnce, že hájí "svátou věc", předali dál své pochybnosti či "zaručené" informace, plnili přesně to, co si StB přála. Tehdy se jim nepodařilo nás mezi sebou rozeštvat, nyní mám obavy, že se jim to podaří, neboť demokracie usnadňuje i šíření pomluv a defamací. Vím, že nemám právo vám radit, ale věřte mně, že přesně totéž co píši vám do Severských listů, říkám i doma, v Československu. A tak se na mne za tyto řádky nezlobte. Jiřina šiklová, Praha »»» MÍSTO ÚVODU ««« Milí krajané, dostáváte do rukou nové číslo Severských listů. Toto číslo vyšlo i v krátké době po vyjití předešlého. Vypadá to, že skluz konečně dohoníme. Na rozdíl od předešlých ročníků je originál vytvářen moderním programem Word Perfect 5.1, který je schopen psát i česká písmena a laserovou tiskárnou. (Tiskárnu nám bezplatně zapůjčuje Konsulthuset Uppsala AB). Originál je potom rozmnožený tiskařským offsetem, který přetiskne i fotografie. Tím se uzavřel náš tříletý - do slova a písmene - zápas o vytvoření obvyklého sdělovacího prostředku. Že jsme počítali s mnohem kratším údobím, je věc jiná. Problémů, soukromých i jiných, s kterými se nepočítalo, ale které se prostě objevily, bylo množství. Možná, že se někdo otáže, proč vlastně ještě vycházíme, když doma je pojednou demokracie, místy více než zdrávo? Severské listy byly především krajanským, tiskem a jako takové mají stále opodstatnění, tím více v nové podobě. V této zemi nás, kteří máme společnou domovinu, žije několik tisíc. Noviny budou pak přirozeným pojítkem a informační i diskuzní platformou nás všech. Zmenší vzdálenosti mezi námi. V domovině nebudou poměry ustáleny nejméně po dva až tři roky, budou vycházet nové zákony a nařízení, jejichž text vám SL zpřístupní. Dále kulturních a jiných akcí ve spojení s domovem bude patrně stále více, noviny vás budou o nich informovat, přinášet zprávy a fotografie. V Severských listech budete moci diskutovat o problémech, které těžko budete moci ventilovat na domácí české či slovenské půdě. Vaše problémy jim často budou cizí a vám jejich i při sebelepší vůli rovněž. Krajanský tisk vám umožní navzájem se poznat, sejít, vědět o sobě. S opadnutím strachu a nejistot, které mnohé svazovaly, určitě se objeví i více zájemců o spolkový život, jak dokazují nedávné kulturní a sokolské akce. S postupním začleněním domova do Evropy, které zdárně pokračuje, jsme v určitých oblastech dále než Poláci nebo Maďaři, poroste i národní vědomí, budeme chtít prezentovat světu, kam vlastně patříme. Takovou propagaci mohou Severské listy spolu s krajanskými spolky usnadnit a zprostředkovat naším švédským krajanům. V neposlední řadě máme možnost reagovat na tendenci "švédizovat" hospodářský a politický život v Československu, protože noviny jdou na nej důležitější čs. politické a kulturní instituce, včetně redakcím novin. SL rádi uvolní prostor pro fundované články. Takže důvodů pokračovat není málo. Jistě, že především záleží na vás, na čtenářích, tedy na zájmu. Doufáme tedy, že nová podoba Severských listů tento zájem zvýší. Bude i více fotografií a aktuálních článků i od autorů z Československa. V příštím čísle např. z Československých dnů. Ale, vše toto předpokládá, že budeme mít více financí, abychom mohli váš zájem uspokojit. Offsetový tisk stojí, 800 výtisků SL vyjde na 4000 korun, řádné poštovné na 3000, k tomu, aby vydávání SL šlo ekonomicky dohromady, muselo by 1000 předplatitelů zaplatit 45,- kr předplatného. Tolik předplatitelů samozřejmě nemáme. Dřívější vydávání SL vyšlo zhruba na polovinu, shodek kryli krajané, kteří dávali dvojnásobné i vícenásobné předplatné, provize s prodeje knih (tento rok končíme) a příspěvek od Státního přistěhovaleckého úřadu a - naše kapsa, pokud se týče technického vybavení. O nějaké náhradě za vykonanou práci se nedá vůbec uvažovat. Ani odpisování. Jediný luxus, který jsme si minulý rok dovolili, byla v průměru stovka za telefon měsíčně. Pro ilustraci a upřesnění: jedna stránka SL pojme 3 stránky (65 úderů řádka x 36 řádek), tj. na 6500 úderů, 15 stránek SL znamená víc jak 100 000 úderů, kolem 45 kusů stránek formátu A4. Pro necvičeného "písaře" jako já to matematickým přepočtem znamená 16 pracovních hodin "klepání". Při- počteme-li k tomu hodiny grafické úpravy, sestavování, lepení známek atd., je to více jak jeden pracovní týden, tedy 40 pracovních hodin mimo řádné zaměstnání. Prakticky je to polovina víkendů v dvouměsíčním intervalu. To nepočítám čas našich přispěvovatelů, kteří samozřejmé za svůj článek nic nedostanou. Dokonce si platí i předplatné! Jen malá ukázka na závěr: doposavad jsme používali - díky naším příznivcům - zlevněné známky "přivát post”. Jelikož však pošta občas odmítala brát stovky novin označené známkou "přivát post", jsme nuceni objíždět několik pošt, abychom noviny odeslali. Proč to všechno píši? Jednak proto, abych vyvrátil iluze o "koníčku" vydávat noviny v exilu a jednak nyní můžeme mluvit o skutečné situaci, aniž bychom nahrávali svým odpůrcům. Ti ztrácí svou moc a mají plno jiných starostí. A také proto, že v tomto čísle dostanete složenku na předplatné Severských listů a proto se na vás obracíme s žádostí, aby jste pokud možno obratem zaplatili nebo napsali, že nemáte zájem o další odběr Severských listů. Na základě zvýšených nákladů na vydávání, jsme nuceni zvednout i nejnižší hranici předplatného ze 45,- na 65,- korun. Doufáme zároveň, že ti čtenáři co si to mohou dovolit, zaplatí tradičně více. Velkou službu nám rovněž prokážete, když předáte SL svým známým a krajanským podnikatelům a doporučíte, aby si je předplatili, případně u nás inzerovali Děkujeme vám všem za vaši přízeň a věříme, že nám ji zachováte i v budoucnu. Za Severské listy Otto Černý a Michal Slavíček [pageend2]SEVERSKÉ LISTY 1/90 3 ZÚřední zprávy Informace o znovunabývání čs. státního občanství: Federální shromáždění ČSFR schválilo dne 28.3.1990 zákon č.88/1990 Sb., kterým se mění a doplňují předpisy o nabývání a pozbývání čs. státního občanství. Zákon nabyl účinnosti dne 29.3. 1990. Podle nové právní úpravy se mohou čs. občany stát bývalí čs. občané, a/ kterým bylo čs. státní občanství odňato, b/ kteří byli propuštěni z čs. státního svazku. Ad a/ osoby, kterým bylo občanství odňato Rozhodnutí o odnětí státního občanství byla zrušena s účinností od jejich vydání. Osoby, kterých se tato opatření týká, se považují za osoby, které pozbyly čs. občanství propuštěním ze státního svazku. Bývalý čs. státní občan, kterému bylo čs. státní občanství odňato, má právo sdělit písemně čs. zastupitelskému úřadu nebo příslušnému ministerstvu vnitra nejpozději do 31.12.- 1993, že chce zůstat čs. státním občanem. Učiní-li takového sdělení, má se za to, že nepřestal být čs. státním občanem. Účinky takového sdělení nastávají dnem, kdy sdělení občana došlo k přáslušnému ústřednímu orgánu státní správy, který mu o tom vydá osvědčení. V písemném sdělení občan uvede jméno, příjmení, datum a místo narození a sdělí, že chce zůstat čs. státním občanem /dostaví-li se občan přímo na zastupitelský úřad, je možné sdělení učinit přímo na připraveném tiskopise/. ZU tiskopisy zasílá na základě písemného požadavku. Na podkladě sdělení vyhotoví příslušné ministerstvo vnitra osvědčení o čs. státním občanství žadatele a toto osvědčení bude doručeno žadateli prostřednictvím zastupitelského úřadu. Děti narozené občanům, kterým bylo odňato čs. státní občanství a tito sdělili, že zůstávají čs. občany, se považují za čs. občany od narození, pokud splňují podmínky zák. č. 194/1949 Sb. ve znění zákona 74/1958 Sb. a zák. č. 39/69 Sb. resp. 206/68 Sb. Ad b/ propuštěné osoby Čs. státní občan, který pozbyl čs. státní občanství propuštěním z čs. státního svazku od 1.10.1949 do 31.12.1989 /rozhoduje datum převzetí listiny o propuštění nebo propouštěcí- ho osvědčení/, může podat u čs. zastupitelského úřadu a pokud se zdržuje v Československu také u příslušného ministerstva vnitra nejpozději do 31.12.1993 žádost o udělení čs. státního občanství. Žádost se podává na tiskopise, který žadatel obdrží od konzulárního oddělení čs. velvyslanectví na základě písemného požadavku. K žádosti žadatel připojí listinu o propuštění ze státního svazku. Pokud došlo ke změně příjmení v důsledku uzavření manželství, osvojení, připojí také ověřené fotokopie dokladů prokazujících tuto skutečnost Rozhodnutí příslušného ministerstva vnitra o udělení čs. občanství bude zasláno žadateli prostřednictvím čs. zastupitelského úřadu. Čs. státní občanství nelze podle uvedeného zákona udělit dětem narozeným bývalým čs. státním občanům poté, kdy rodič pozbyl čs. státní občanství propuštěním z čs. státního svazku, neboť rodiče nebyli v době narození dítěte čs. státními občany, a proto ani děti nenabyly čs. státní občanství. Za každou listinu o udělení státního občanství /včetně společné/ vybere ZÚ poplatek ve výši 120,; SEK. Za samostatnou listinu pro děti do 15ti let vybere ZU poplatek ve výši 60,- SEK. POZOR důležité upozornění!!! Konzulární oddělení čs. velvyslanectví ve Stockholmu upozorňuje žadatele na par. 7 zákona o šv. občanství č. 382/1950, který stanoví, že švédský občan, který na základě žádosti nebo svým výslovným souhlasem získá občanství jiného státu automaticky pozbývá švédské občanství. *** K účasti na volbách do Federálního shromáždění v Československé federativm republiky. v Po více než 40. letech se ve dnech 8.-9. června uskuteční v Československu svobodné volby. Volby se budou konat pouze na území Československa. V březnu 1990 nabyl účinnosti nový zákon o volbách do Federálního shromáždění a s ohledem na časté dotazy čs. občanů žijících ve Švédsku, na možnost účasti v těchto volbách, považuji za užitečné seznámit čtenáře Severských listů se základními ustanoveními tohoto zákona. Za nejdůležitější ustanovení zákona z hlediska čs. občanů žijících v zahraničí považuji následující: par.l "Volby do Federálního shromáždění se konají na základě obecného, rovného a přímého volebního práva tajným hlasováním podle zásady poměrného zastoupení ve volebních krajích". par.2 odsL 1/ "Právo volit mají českoslovenští státní občané, kteří v den voleb dosáhli věku 18 let a zdržují se v den voleb na území některého z volebních krajů". par.3 "Poslancem Federálního shromáždění může být zvolen každý československý státní občan, který má právo volit a v den voleb dosáhl věku 21 let". par.8 odst 4/ "Československý státní občan, který nemá bydliště na území Československa a dostaví se v den voleb do volební místnosti, bude zapsán okrskovou volební komisí do seznamu voličů. Zápis do seznamu voličů komise zaznamená v jeho československém cestovním dokladu. Z těchto ustanovení vyplývá, že do voleb do Federálního shromáždění má právo se zúčastnit každý čs. občan starší 18- ti let žijící v zahraničí, který v den voleb přijede do Československa a navštíví nejbližší volební místnost. Pokud čs. občan není držitelem platného čs. pasu, může požádat konzulární a vízové odd. čs. velvyslanectví ve Stockholmu o vystavení náhradního cestovního dokladu do kterého bude zaznamenán okrskovou volební komisí jeho zápis do seznamu voličů. Dr. Jan Straka vedoucí konzulárního oddělení čs. velvyslanectví ve Stockholmu PODPORUJ!!! FOND DEMOKRACIE bankgiro 5646-6600 [pageend3]4 SEVERSKÉ LISTY 1/90 Být Švédem - to se člověk nadře! "En liten tid vi leva hár, med mycket móda och stort besvár" Áke Daun napsal zajímavou knihu pod názvem Svensk mentalitet (Rabén & Sjčgren 1989), ve které předkládá čtenářům portrét svého národa a snaží se též zdůvodnit různé švédské zvyklosti a zvláštnosti. Jelikož každý národ pokládá sám sebe za méřítko normálnosti - činí tak i Švédové, říká Áke Daun, který se ale dívá na svůj národ s obdivuhodným odstupem a snad i s láskyplnou ironií. Etnolog Áke Daun prostudoval množství švédských a mezinárodních průzkumů než se pustil do svého díla o švédské mentalitě. Obor jako takový byl dlouho ve Švédsku považován za podezřele nacionalistický, teprve v posledním desetiletí se mu začíná dostávat té pozornosti ve vědeckých kruzích, kterou si zaslouží. jjaký je tedy průměrný Švéd? Ve společnosti - např. když je hostem na nějaké oslavě nebo večírku - se Švédové většinou nehlásí ke slovu, protože si je vědom toho, že hostitelé chtějí vidět než přívětivé, harmonické a zdrženlivé tváře. Proto nevyvolává žádné vzrušené diskuze, neskáče druhým do řeči a způsobně přikyvuje svým spolustolovníkům, kteří už po dvacáté konstatovali, že jídlo je velmi chutné. Nezapomíná ovšem na důležitý švédský rituál - děkování. Děkuje za pozvání, za jídlo a ovšem za minule ("tacka fór senast"). Odpověď na děkování je nové děkování atd. Snad je to tendence k všeobecné harmonii a snaha vyhnout se konfliktům. Na pracovištích se o přestávkách u kávy mluví o počasí a jiných nevinných věcech, málokdy o něčem, co by mohlo podnítit skutečnou výměnu názorů. Švéd prostě nechce vyvolávat spory - ani osobní ani kolektivní. Osobní neshody řeší tak, že se prostě s dotyčným přestane stýkat. V mezinárodním kontextu je tato švédská vlastnost - snažit se všem vyhovět a neprosazovat vlastní názory - dosti neobvyklá. Švéd se v tom podobá snad než Japonci. Áke Daun cituje americkou spisovatelku Susan Sonntag, která motivuje švédskou pasivitu, mlčenlivost a racionalitu takto: Švéd se dívá na okolní svět jako na velmi nebezpečné a proradné místo, které v něm vyvolává různé pocity hrůzy a nejistoty. Sonntag proto neslyší ve Švédsku žádné veřejné hádky, všichni mluví tlumeným hlasem. Tato švédská averze vůči konfliktům způsobuje jakousi akumulaci zlosti ve švédské duši. IPuritanismus a lá Luther stále nutí většinu švédského obyvatelstva jednat rozumně, věcně, spořádaně, odpovědně, držet se disciplinovaně zlaté střední cesty, prostě být tak říkajíc "lagom". Švéd s oblibou plánuje i svůj soukromý život, který striktně odděluje od svého pracovního života. Nerad improvizuje a rozhodně nechodí na neohlášené návštěvy. Dochvilnost je mu ctí a velice ho rozčiluje nedochvilnost, kterou se v jeho očích vyznačují zvláště cizinci. Na delší návštěvy si s sebou bere vlastní ložní prádlo, aby hostitelce nepřidělával práci s praním. Stýká se převážně s vlastní rodinou, příbuznými a úzkým kruhem dlouholetých přátel. Sousedů se většinou straní, zvláště žije-li v činžovním domě s více nájemníky. Na venkově je situace trochu jiná, zvlášť pak v malých usedlostech. Veselý a nekonvenční Švéd se mnohdy cítí doma Sešněrován. Na cestách v zahraničí se pak cítí volněji. Na druhé straně jsou ale i přistěhovalci, kteří se ve Švédsku cítí lépe, protože nejsou nuceni neustále mluvit, jak se od nich očekávalo ve staré vlasti, píše Áke Daun. Každý třetí Švéd navštěvuje nějaký studijní kroužek. Ještě více se jich věnuje spolkové činnosti. Dále hrají Švédové bingo, zpívají ve sborech, chodí do kurzů a sportují. Přináší jim to jakousi kolektivní sounáležitost aniž by to od nich vyžadovalo bližší styky a navazování přátelství. Mají dlouhou tradici lidových hnutí: dělnických, církevních a protialkoholických. Švéd nemá rád spontánní citové projevy, ty si rezervuje pro svou privátní sféru. Nerad gestikuluje, nerad zvyšuje hlas - snad než když sportuje - potrpí si na větší fyzický odstup od druhých lidí, jeho soukromá vzduchová bublina je větší než např. naše středoevropská. Zkuste, přátelé, přistoupit v práci ke švédskému kolegovi na menší vzdálenost než obvylde a uvidíte, jak rychle bude couvat Nikde na světě nežije tolik lidí jako ve Švédsku, píše Áke Daun. Švéd má zvláštní vztah k samotě, aktivně ji vyhledává. Nerad jezdí s někým ve výtahu, cítí, že se od něho očekává konverzace. Ve vlaku a tramvaji mlčí. Jestliže tam někdo budí pozornost, je buď podnapilý nebo cizinec. V samotě nachází Švéd úlevu a osvobození. Může si v ní odpočinout od sociálních tlaků. Švéd má téměř religiózní vztah k přírodě. Jeho snem je červená chatička s bílým roubením někde na malém opuštěném ostrově, kam se může kdykoliv vzdálit, kde může dělat dlouhé procházky, kde se může koupat, lovit ryby, běhat se psem a kde nemusí s nikým mluvit a nikomu se podřizovat nebo přizpůsobovat Zvlášť v létě má většina Švédů fyzické nutkání uprchnout do přírody na hodně dlouho. Ochrana přírody tu má tudíž daleko větší tradici na rozdíl od naší domoviny. IProč je Švéd takový jaký je, ptá se Áke Daun. Je to důsledkem mnoha staletí bojů proti nepřátelským přírodním podmínkám v rozlehlé, studené, vlhké zemi, kde bylo vždy málo lidí a kde tedy člověk vždy musel tvrdě bojovat o přežití? Švédsko bylo až do začátku tohoto století chudou zemí, jednou nejchudší v Evropě mj. z toho důvodu, že podnebí bylo a je tvrdé, že tu vládnou dlouhé zimy a pěstovat se tudíž dalo než během krátké letní sezóny. V předprůmyslové době byl téměř všechen čas ve Švédsku zaplněn bojem proti živlům jpřírody, celé rodiny musely tvrdě dřít včetně dětí a starců. Cas na oddych a společné povyražení byl velmi omezený. Dovolená, volné soboty a prázdniny nebyly. Ten kdo nepracoval v potu tváře těžko přežil dlouhou zimu. Na pěstování vztahů, čili věc velice neproduktivní, neměli prostě Švédové tehdy ani čas ani sílu. Je možné, že se to natolik zakořenilo v jejich povaze, že to i v dnešní době nepovažují za nutné? Společenský systém ve Švédsku je dnes natolik technicky zformalizován, že nevybízí k tomu, aby jednotlivci pěstovali nějaké osobní styky, stačí vyplnit příslušné blankety a život běží dál jako dobře fungující stroj. švédsko bylo donedávna velice homogenní společností. Toto se pozvolna mění, zvláště po druhé světové válce, vlivem sílícího proudu přistěhovalců. Mladší švédská generace není už tak upjatá jako generace jejich rodičů, především vlivem cestování a vlivem kultur, které s sebou přinášejí přistěhovalci. Tykání přes věkové hranice je dnes ve Švédsku docela běžné. Ještě koncem šedesátých let tomu tak nebylo. Pro přistěhovalce z "netykajících" kultur má toto i různé komické důsledky - např. i to, že tykají běžně všem svým bližním, i těm, které nikdy dříve nespatřily, ne ale všem svým krajanům, přestože je znají dlouhá léta. IPřes všechny mezinárodní vlivy, stoupající blahobyt a stupňující se komunikace všeho druhu, odpovídá celých 37 % dotázaných Švédů v jednom průzkumu SIFO před několika málo lety, že mají negativní vztah vůči sobě samým. Dalších 15 % dotázaných prohlásilo, že sami sebe absolutně nesnáší. Proč tento sebetrýznivý postoj? Zase tady straší Luther? Čím déle přistěhovalec žije ve Švédsku, tím více do něj prosakuje švédský způsob života, ať si je toho vědom nebo ne, píše Áke Daun. Snad by mělo jít spíše o oboustranné o- bohacování než jednostranné přizpůsobování. Další otázka je, [pageend4]SEVERSKÉ LISTY 1/90 5 jestli my, přistěhovalci, máme právo útrpně se usmívat nad švédskými zvyky a nad švédským způsobem života? Nezávislost, snaha o porozumnění, nechuť k extrémům při řešení konfliktních situací přeci uchránila Švédsko od válečných hrůz už téměř 200 let. To na rozdíl od naší části světa, kde se katastrofy, války a revoluce střídají s krátkými obdobími svobody a naděje. Která z našich dvou zemí je vlastně šťastnější? Lenka Elvingson VE DNECH, KDY SLOVO "KOMUNISTA” UŽ NEZNAMENÁ NIC Levicová strana komunistů ve švédsku, Vánsterpartiet ko- munistema VPK, v čele s Larsem Wernerem má teď velké starosti, neví co honem udělat se svým "k" - jak se komunismu zbavit. Zdá se, že vedení vpk si dost dobře neuvědomuje, že v zemích Evropy jde o svržení starého totalitního komunistického režimu a o nastolení zcela jiného zřízení, totiž demokracie, jejímž základním kamenem jsou svobodné občanské volby; - a nikoli o slovní hříčky a trendní piruetky. Po celá dlouhá léta jsme byli svědky přátelských styků Larse Wernera a jeho předchůdce C H Hermanssona s různými představiteli komunistických stran v zemích východní Evropy a v SSSR. Připomeňme si krátce "staré hříchy" jako Hermanssonovo oslavování Stalina, anebo reakci na události v Maďarsku v r. 1956. Ovšem ani v letech 70. a 80. se situace mnoho nezměnila. V roce 1974 stačil být Lars Werner při své návštěvě imponován úspěchy, kterých tato republika dosáhla. A v roce 1976, v době stále se stupňujícího útlaku československých disidentů, těsně před vznikem Charty 77, hostoval Lars Werner Sovětský svaz a tam na sjezdu Komunistické strany vyjádřil své cítění provoláním Ať žije přátelství mezi sovětskými a švédskými komunisty. My Češi a Slováci bychom neměli nikdy zapomenout, že zatímco Gustav Husák sídlil na Hradě a československá opozice byla podrobována domovním prohlídkám, odsuzována k trestům vězení, nucena do exilu, a zatím co řadovým občanům bylo upíráno právo svobody tisku, shromažďování, cestování apod., Lars Werner prohlásil, že Československo není okupováno, a že má takové zřízení jaké by mělo i bez vniknutí vojsk na území státu (?!). No a já, ať si lámu hlavu jak chci, ne a ne přijít na to, jak by se Husákův režim dostal k moci, aniž by bylo došlo k vpádu cizích armád do Československa. Naši rumunští přátelé si s námi jistě vzpomenou jak Bo Hammar při své návštěvě v Bukurešti zářil nad přátelstvím a spoluprácí vpk s Komunistickou stranou Rumunska. A vloni vpk vřele pozdravovala Nicolae Ceaušesca a jeho stranu při příležitosti sjezdu rumunských komunistů. Jak referoval Andreas Kiing před nějakým časem v Góte- borgs Postěn, nechal se C H Hermansson slyšet, že komunista, to je slovo, které dnes již neznamená nic. Zvláštní způsob vidění věcí, nezdá se vám? Pro národy, které musely žít v jeho područí a doufejme, že nejen pro ně, slovo komunista nikdy nepřestane být spojeno s pojmy jako například útlak, nesvoboda, pronásledování, kádrování, censura, soudní procesy a s jmény Milada Horáková, Jan Patočka, Andrej Sacharov, Alexandr Solženicyn, Jerzy Popieluzsko, Mart Nikius a mnoha dalšími. Každá politická strana má neustále diskutovat svoji situaci vzhledem ke světu plnému přeměn; škrtnutím písmene "k" se však nezbaví ani svého neblahého dědictví ani si nepřipraví lepší budoucnost Ve stranickém tiskovém orgánu se někteří členové vpk přiklánějí k názoru, že je správnější "k" ve zkratce ponechat S tím souhlasím, proč škrtat písmeno, když postačí změnit náplň symbolu: Vánsterpartiet kameleontema by bylo docela výstižné. (Levicová strana chameleónů, česky.) V rádiovém pořadu Eko v neděli 14.1. prohlásil Lars Werner, že se za minulost vpk nestydí, nevěděl totiž, co se v zemích východní Evropy vlastně dělo. A v Dagens Nyheter z 15.1. se Lars Werner zase nestydí za své kontakty s právě svrženými režimy ve východní Evropě, protože tehdejší rozhodnutí byla přijata na základě tehdejších informací (!). Taková tvrzení s sebou přinášejí dost nepříjemné asociace z historie, neni-liž pravda? Navzdory všem článkům, televizním pořadům či knihám, které svobodný svět poskytoval svým občanům, přes svědectví uprchlíků a přes všechny cesty do Moskvy, Berlína a Bukurešti, Lars Werner nevěděl ... Otázka, zda je na místě, aby člověk, který má tak zatěžko získávat informace, vedl politickou štamu, je, myslím, nevyhnutelná. A zvláště, když slovo komunista dnes již neznamená nic, měli by spolu se soudruhy Brežněvem, Husákem, Honec- krem a jim podobnými odejít také neuvěřitelně neinformovaní vedoucí komunisté vpk. Stejně málo jak nacismus byl pohřben v ruinách Berlína, je svět jistý před novými obětmi komunismu na základě toho, že lid východní Evropy povstal a na základě změněné politické konstelace mohl svrhnout své tyrany. Proto by bylo nespravedlivé jen pokrčit rameny nad bezpáteřností vpk, proto je nutné psát a připomínat dnes i zítra. Jana Witthed [pageend5]6 SEVERSKÉ LISTY 1/90 gjgfliKWa m a mi Obnovení Jednoty SOKOL Stockholm Svaz čsl. spolků informuje: VII. československé dny na ROnntángen se konají 24.-27. května. Účastníci nahlašte se Jiřímu Štorkovi, abychom znali počet nocležníků a mohli zajistit i jiné ubytování v blízkých ubytovnách. Po prvé jsou pozvaní pracovníci čsl. velvyslanectví, s kterými plánujeme besedu. Pokud krajané mají nějaké specielní dotazy, zašlete je na adresu Svazu spolků, který je předá velvyslanectví k odpovězeni. Jednáme též o přítomnost zástupce vlády Československé fe- derativní republiky, který by přednesl požadavky domova na nás, jak a v čem bychom jim mohli být nápomocni. Československá studentská unie v Praze se na nás obrací se žádostí o informace o způsobech materiální a morální pomoci studentskému hnutí v doma, o možnostech získávání stipendií, pracovních příležitostí a v navazování kontaktů pro výměnné pobyty studentů. Tohoto úkolu se ujal Michal Slavíček, který naváže styky se studentským hnutím ve Švédsku a s jednotlivými univerzitami. Pokud někdo z našich krajanů tuto možnost na svém pracovišti zjistí, ať neprodleně uvědomí Michala Slavíčka. Československá obec sokolská nám poslala pozvání do Prahy na dny 14.-15. července 1990 na "Posletové setkání zahraničního sokolstva". Na sobotu 14.7. připravují zájezd do Lán a kulturní večer v Národním divadle nebo ve Smetanově síni a na 15.7. veřejné cvičení s večerním sokolským bálem na Slovanském ostrově. Potřebujeme znát předběžný počet účastníků jednotlivých akcí. Nahlašte svoji účast jednotlivým spolkům nebo sokolským jednotám, ke kterým patříte. Pro zájezd do Paříže jsou připraveny dva autobusy. Jeden pojede z Vásterás a posbírá po cestě do Helsingborgu účastníky ze Stockholmu a východních oblastí a druhý odjede z Helsingborgu, kam se účastníci z Vástkusten a jižního Švédská dopraví po vlastní ose. Z Paříže se vrací jeden autobus přímo do Švédská 9. července a druhý oklikou přes Prahu 16. července, abychom se mohli zúčastnit posletového setkání v Praze. Máme ješte nějaká místa v autobuse volná. Nahlašte se u Jiřího Štorka, který je vedoucím zájezdu do Paříže a Prahy. Podrobné informace o zájezdu dostanete později. Toto jsou hlavní body naší činnosti v nejbližší době. Pomozte nám je společně zvládnout Gbteborg 1990-04-04 V. Lota M. Slavíček předseda tajemník 031-264127 036-156908 J. Štorek pokladník 036-124550 "Večer” otevřených dveří na československém velvyslanectví ve Stockholmu. 6. dubna byli naši krajané prostřednictvím stockholmského krajanského sdružení pozváni čs. velvyslancem Josefem Krúže- lou na prohlídku budovy velvyslanectví. Přišlo na padesát našich krajanů. Po prohlídce se promítal český film "Božská Emma" a po filmu bylo krajanům nabídnuto občerstvení. Večera se rovnéž zúčastnila docentka Jiřina Šiklová, kdysi disidentka, nyní poradkyni ministra sociálních vécí, která je ve Švédsku na pracovní návštévé a Otto Černý za Severské listy. Dne 23. března se na členské schůzi Sdružení svobodných Čechů a Slováků ve Stockholmu odhlasovalo obnovení činnosti Sokolské jednoty. * Výbor JEDNOTY SOKOL STOCKHOLM má složení: Starosta: Jiří Koutný Jednatel: Ivo Bielecki Pokladník, náčelník mužů: Jindra Šípek Náčelnice žen: Ludmila Koutná Info, tisk, reklama: Karel Hruška Náhradníci: Dáša Brabencová a Vendula Hatašová * Sokol Stockholm - Sológa, první nácvičná na slet v Paříži. Dne 31.1. a 1.4. se konal první společný nácvik prostných ve středisku SOLÓGA u Stjamhov. Počasí nad očekávání vyšlo - bylo slunecno a krásné teplo - mohlo se nacvičovat venku na trávníku, jelo se 26 nových sokolů a sokolek, z nichž 10 žen a 8 mužů celkem 6 hodin (3x2) pilně nacvičovalo sletová prostná na pařížský Slet. Pod perfektním vedením Dušana a a Evy Římanových ze Sokola Gbteborg se podařilo nacvičit 3/4 skladeb pro muže a ženy. Večer následovala schůze vedení Sokola, kde se upřesnily úkoly, navrhovalo rozšíření výboru o náhradníky. Pokračovalo se první členskou schůzí, kde se mimo jiné odsouhlasily symbolické příspěvky na rok 90/91: 25:- za člena, 40:- za jodinu, 10:- studující a penzisté. Dušan Říman nás informoval o programu na Rbnntángen, kde se bude vybrušovat nácvik prostných na slet, trénovat odbíjená atd. Mohli jsme si zakoupit sokolské vázanky, odznaky, nálepky, Kolárovy pohlednice, vše vydáno k propagaci VII. sletu v Paříži. Večer se pod hvězdnatou oblohou opékaly nad ohněm výborné klobásy, přezpívalo se mnoho písniček (i sokolských) až do jedné v noci. Byl to snad aprílový žert, že bylo tak teplo? V neděli pokračovalo cvičení a videofilmování, po obědě jsme se rozjeli s pocitem dobře odvedené práce, stoprocentně využitého času a dvou krásně prožitých dnů v bezvadné partě. Už se těšíme na příští akce! Jednou z nich bude setkání krajanů na Rónntángen 24-27/5, dále slety: velký v Paříži 1-9.7. a malý slet v Praze 14-15.7. V srpnu/září plánujeme vodácký víkend: kanoe, windsurf někde v SOrmlandu. Ohlaste svůj zájem (který víkend se vám hodí?). Na podzim, bude-li zájem, zorganizujeme periodické cvičení, hry, tanec, či jiné činnosti podle návrhů a zájmů členů. Se sokolským pozdravem, Ludmila Koutná. Všichni - mladí, starší, děti i penzisté jsou vřele vítáni!!! Zájemci o Sokol hlaste se na telefon: K. Hruška 08/76 23 773 práce, 71 11 92 domů, nebo L. Koutná 0155/38 335 práce, 309 57 domů. Adresa: Ludmila Koumá, Blábársv 4, 613 00 Oxetósund. POZOR!!! Hledají se muži na volejbalový turnaj a dorostenky na štafetu 4x100 m! Ohlašte se Ludmile Koutné. [pageend6]SEVERSKÉ LISTY 1/90 1 VII. československé dny - Rónntángen 24.-27.5.1990 POŘAD: Čtvrtek 24.4. pátek 25.5. sobota 26.5. 11:00 Otevření kolonie, příjezd účastníků 15:00 Nácvik společných prostných do Paříže Dušan Říman 19:00 Česká litaratura 80. let a jak v letech 90- tých? Karel Hvížďala 08:30 Nácvik společných prostných do Paříže 09:30 Tréning volejbalistů - Krista Lhotová 11:00 LOUTKY Elišky Recinové Okružní zájezd po TjCmu a Orustu 12:00 Oběd 14:00 Naše orientace v "nové Evropě" Jaroslav Krejčí 17:00 Nácvik společných prostných 18:00 Večeře 20:00 Informace o sletu v Paříži a Praze V. Lota, J. Štorek, D. Říman Slovo mají hosté 09:00 Nácvik slovenské besedy na slet Tréning volejbalistů - K. Lhotová Nácvik společných prostných 11:00 Poetické matinė 12:00 Oběd 14:00 Beseda s velvyslanectvím, ev. zást. z ČSFR Jak pomoci staré vlasti v nové podobě Přehled pomoci spolků a SL Obč. fórům 16:30 Výroční schůze SČS a činnost SL 18:00 Večeře 19:00 Hraje a zpívá DUNAJ - primas Jura Holásek neděle 09:00 Nácvik společných prostných 11:00 Beseda na volné téma, návrhy, plány 12:00 Ukončení čsl. dnů 1990 5.5 - 20.5 1990 Va r t á t t io t a l konstfrámjandet TISKOVÁ ZPRÁVA SEVERSKÝCH LISTŮ: Dne 28. března jsem za Severské listy navštívil Čsl. zastupitelství ve Stockholmu, abych navázal vůbec první kontakt SL s naším zastupitelstvím a prošetřil možnosti případné spolupráce. Setkání se zúčastnil velvyslanec Československé federativní republiky, pan Josef Krůžela a tiskový attaché pan Roman Bůžek. Pan velvyslanec poděkoval Severským listům za uveřejnění jeho dopisu krajanům z ledna 1990 a znovu podotkl, že mají zájem o kontakty se všemi krajany bez rozdílu, že jeden z úkolů zastupitelství je udržovat styky s československými státními občany a krajany, být jim nápomocen ve věcech ú- ředního styku s vlastí a informovat je o všem, co se jich jako občany nebo bývalé občany, dotýká. Pan velvyslanec zdůraznil, že máme společný zájem pro který bychom se měli sjednotit, tím je rozvoj demokracie v Československu a že velvyslanectví se řídí a provádí pouze pokyny ministerstva zahraničí a vlády ČSFR. Za Severské listy jsem řekl, že budeme rádi nápomocni v informovanosti našich krajanů, a že i naším zájmem je, jakožto zájmem všeobecným, zasadit se o překlenutí bývalých rozporů, nedůvěry a strachu, které byly důsledkem politiky bývalého režimu, než neproduktivně setrvávat na starých pozicích. Velvyslanectví bude SL poskytovat tiskové zprávy min. zahraničí, informovat o významnějších událostech a poskytovat oficielní konzulární informace, aby naše krajanská obec byla řádně informovaná. Za Severské listy Otto Černý. ♦♦♦ v Československý ústav zahraniční nám poslal dopis a seznam kulturních nabídek, které zprostředkovávají. Jedna se o dechové soubory větší (15-20 hudebníků) či menší (do 10 členů). Totéž se týká folklórních skupin. Folklórní skupiny s celovečerním programem mají až 40 členů. ČSÚZ dále nabízí zajistit zájezdy komorních orchestrů a profesionálních skupin a tanečních orchestrů na taneční zábavy a setkání, výstavy českých a slovenských umělců u nás v zahraničí a i výstavy krajanských umělců v Praze. Ústav rovněž nabízí týdenní až dvoutýdenní pobyty ve stylovém prostředí jižní Moravy s ubytováním v soukromí a výlety za památkami Moravy a Slovenska. Program pobytů sestavují podle přání. K zakoupení nabízí 30-minutové videokazety programů o krásách Čech, Moravy a Slovenska. Cena videokazety je 35,- USD. Adresa: Československý ústav zahraniční Karmelitská 25 118 31 Praha 1 Nils’johansson MAlningar Peter Mandl Skulptur Korsvagen, Box 5285, 402 25 GOTEBORG. Tel: 031 - 81 00 80 Óppet: mán - stangt, tis - fre 12“ -18“, lor - son 12“ -16“ Vernissage den 5:e maj kl. 1200- 1600 Musikunderhállning med "Dunaj" under ledning av dr. J. Holásek. ČTENÁŘŮM SL!!! Máte-li jakékoliv připomínky k úpravě, obsahu nebo k jednotlivým článkům, jste vítáni s kritikou i nápady. Volejte na tel. číslo SL, pokud nejsme doma, zapneme nahrávač. Máte-li články k uveřejnění, pošlete k posouzení, hledáme spolupracovníky! Vaše Severské listy. [pageend7]8 SEVERSKÉ LISTY V90 CAUSA BIBLE Kdo stál v pozadí zmínky prezidenta Havla o navrácení některých kulturních cenností ze Švédská, se asi těžko dozvíme. Pan prezident nic blíže nespecifikoval a celý výrok měl spíše charakter mimochodem vytčené poznámky. Jinak vypadal výrok, když jej převzala CTK a byl téměř k nepoznání, jakmile se dostal do rukou švédských žurnalistů. To, že by to měla být zrovna D’áblova bible, kterou měl prezident na mysli, jsou již dohady novinářů. Přesto všechno se zdá, že nešlo o obyčejnou nevinnou ne- patřičnost, která se do projevu jen tak vloudila, za předpokladu, že každý takový projev prochází korekturou. Jak diplomatické je ještě před návštěvou cizí země zmiňovat se o "dárku" s sebou domů, si představí jistě každý a tak se vkrá- dá otázka kompetentnosti prezidentových poradců. Pokud se někdy takovýto dotaz vznese, tak nikoliv z nejvyšších míst, ale skrze zprostředkovatele, nejčastěji nějaké kulturní instituce. Jestliže celou záležitost po kladném signálu druhé strany "posvětí" hlava státu svou patronací, je věc další. Válečná kořist byla vždy nedílnou součástí vojenských operací, byla částí žoldu obyčejných vojáků, státy s válečnou kořistí počítaly jako s náhradou za vlastní výdaje na válku, válečná kořist byla předmětem mírových jednání a smluv. Hledět na tehdejší zvyky očima naší doby nebo dokonce mluvit o lupu, není adekvátní. Podle stejného pravidla by kořist z husitských spanilých jízd za hranice Českého království měla být vrácena zpět svým vlastníkům? Nejsou snad válečné reparace moderní doby druhem válečné kořisti? Je zcela lhostejné, jde-li o umění nebo mnohem prozaičtější dolary, protože Švédům před třemi sty padesáti lety šlo především o drahocennosti, o hodnoty. Tyto viditelné hodnoty svědčily mj. o mocnosti státu i jednotlivce, byly vnějškovým symbolem úspěšnosti a movitosti. Dagens Nyheter koncem ledna trefně poznamenal, že "všechno, co zavánělo kulturou se zabavilo, sbalilo a vezlo domů. Švédsko byla nově vzniklá velmoc, která sice dokázala pochodovat, střílet a vůbec být celkově nepříjemná, ale jinak neviděla rozdíl mezi knihou a kusem dřeva nebo mezi obrazem a záchodovým víkem. Švédsko se mělo kultivovat a v českých městech se kultura nacházela. -Ber! zněl bojový pokřik." Diskuze kolem pokrouceného prezidentova výroku není asi ještě u konce, jistě bude aktualizována při jeho státní návštěvě zde ve Švédsku. Že doutná pod povrchem, svědčí debata kolem hrubého historického zakopnutí ve Svenska Dagbladet, na který někteří naši krajané reagovali. Na závěr bych na adresu k domovu poznamenal, že vnějškové atributy svědčící o naší bývalé velikosti, kulturnosti atd., neříkají zhola nic o tom, jací jsme nyní, jak nás svět vidí dnes. Že jde o značnou disproporci mezi našimi představami a představami jiných, je zřejmé z již zmíněného článku v druhém největším švédském deníku. (Jen na ukázku: např. slovo slav znamená ve švédštině otroka a Slav - Slovana.) Vidět svět zomým polem české kotliny platí stejně málo jako Jiráskova díla pro historiky. Vyhnout se trapným omylům a případným následkům z nich vůči světu na západ a jih od Šumavy, znamená v prvé řadě slevit z představy, že svět je námi ohromen jak se to všechno zvládlo a nepřeje si nic jiného, než nám bezpodmínečně vycházet vstříct. Podívá- me-Ú se na svět jinak než z výšin Řípu, zjistíme, že svět může být ohromen každý den několikrát, podle toho, který "světový" problém se momentálně preferuje. Poznámka o bibli roztočila švédské Žurnalisty, tehdy Československo bylo ješte živým tématem. Zato však fez velké publicity ponechali jiný prezidentův výrok, který byl míněn více než opravdově a který neměl jen československou platnost - Svobodu sice nemáme dlouho, ale kdyby nám ji někdo chtěl zase vzít, ručím vám zato, že tentokrát ji budeme bránit. Nemůžeme se donekonečna vymlouvat, že nás je míň než jiných. Kdo takto uvažuje, předem prohrál. - Zatímco výroky švédských politiků nabývají na síle se čtvercem vzdálenosti od hranic Švédská a to ještě jen směrem na západ nebo jih, dovolí si prezident země, která stále ještě má několik desítek tisíc nevypočitatelných cizích vojáků na vlastní půdě, říci, že o ceně svobody se nevedou diskuze. Kdo jen trochu zná švédskou zahraniční politiku pochopí, že tady jsme Švédy trhli o celou koňskou délku. Tak ať si tu bibli klidně nechají! Otto Černý V dobrých rukou „Moje pracoviště Je támhle“, Pekl štíhlý, mírně prošedivělý správce rukopisného oddělení knihovny Uppsalské univerzity Karl. Otto von Sydow a ukázal rukou z okna na zelený trávník. Domníval jsem se zprvu, že žer- tujé, ale byla to pravda. Sjeli jsme výtahem několik pater pod zem a já pochopil, že nejvzácnější rukopisy knihovny uppsalského Carolina jsou právě zde. Přišil jsme k masivním dveřím — za pódObnýml se vd světových ''bankách skrývají nedobythé sej- ‘ fý — pan' špťávce vytáhl kartičku, vsunúl ji do otvoru a mohli jsine ' v'stó'upit." Perfektně Čisto, ani stopy jo vlhkosti, 'rukopisy úhledně svázány v deskách a uloženy v ocelových stojanech, které stěhuje t místa na místo elektricky dvládaný pás v po- .. dlaze. Zvláštní stroje . vyráběj! ’důl, .která odnímá vzduchu vlhkost,, pbd- ?emí zarúčňje. stálou teplotu, popla- choyé, zařízení reagující na kęufjje •_ s.ampzřejmostj. Vyspělá technika phrá- památky .evropské, kultury, „Pečuje 3Yédfký.Ítát. o všeęhny rejíkvle stej- £M?/, pan von, Sydow.zprvu(jnerozumí ^lét^yšetečné otázce. Jak se tem/čízl- ňppolmů^e^tát na něfi^tak;,samozřpj- .^yą.čv.jėštpt místpóáťLuchovává Uppsalské univerzitní knihovna i proslulou Stříbrnou blbli, Coíiex argęn- iteus^ Švédští.žoldnéři ji uloupili v Pfa- . i’z.e .v rocė 1648, marnotratná královna Kristina dala do zástavy. věřiteli,- ále švédský stát‘ji, pak získal nazpět. Ná- .vštěvnícj k ní nesmějí, protože perga- i- menu nesvědčí lidský dech. Badatelům jsou k. dispozici dokcmalé mikro- > ,-ílše. Myslel jsem v .této chvíli..-na otřesné svědectví. kolegy Plstorluse o zoufalých poměrech v pražské: Uni- ■ verzltní, knihovně a červena) Jsero se hanbou, i Děkují Ti, Švédsko, že tak skvělé pečuješ o památky,- které by- < dhdm ; my; • nehodní dědicové • velké •středoevropské kultury, nechal! shnít ’•v».špíně/ h • m j . į □ JAROSLAV JÍRO [pageend8]SEVERSKÉ LISTY 1/90 9 Pouze věcně ... Poznámka prezidenta Havla o tom, že Československo by mělo dostat zpět umělecká díla, jež se za třicetileté války stala švédskou kořistí, vzbudila ve Švédsku velký ohlas. Konkrétně se jedná o Codex Grandis, sepsaný kolem roku 1240 ve vsi Podlažice na Chrudimsku. Těsně před skončením války v r. 1648 drancovali Malou Stranu žoldáci maršála Tor- stenssona, jenž od samotného kancléře Oxenstiemy dostal příkaz uloupit co nejvíce uměleckých předmětů. Pouze ze soukromé knihovny císaře Rudolfa II odvezl přičinlivý maršálek 22 vinných sudů naplněných knihami, mezi nimi také Codex Grandis a gotickou Stříbrnou bibli z roku 500, jež je dnes klenotem sbírek Carolina Rediviva v Uppsale. Dnes by bylo velice těžké najít pravoplatného vlastníka těchto drahocenných předmětů, o nichž se protokoly Vestfálského míru nezmiňují. Codexu se tu říká D’áblova bible, prý proto, že jej za jedinou noc umně sepsal a krásně ilustroval mnich podlažického kláštera, jenž si ku pomoci přizval samotného ďabla. Podle jiných pramenů je Codex dílem několikaleté práce skupiny mnichů, kteří vyrobili knihu o 309 stránkách, měřící na délku 90, na šířku 50 cm a váží 74 kilo. Vazba je zesílena pětidíl- ným kováním a na pravé straně titulního listu se vyjímá impozantní figura ďábla s několika jazyky a nadměrným počtem prstů na nohou. Podle ředitele oddělení rukopisů královské knihovny ve Stockholmu Westlunda měl ďábel kontrastně vyzdvihnout kresbu protější stránky, kde je vidět Boží město Jeruzalém. O D’áblovu bibli se zajímají především milovníci černého umění, zaříkávání, čarodějnictví a magie všeho druhu. Zájem medií o Codex přivábil do muzea mnoho návštěvníků. Dopisovatel deníku GP poznamenal při prohlídce knihy, že by si ji prezident Havel těžko mohl vzít s sebou do letadla jako příruční zavazadlo. Spor, že by se ale také mohl vyřešit tím, že by někdo vyzval čs. prezidenta na souboj. Doc. Vestlund však připomíná, že ani v zahraničí ani ve Švédsku neexistuje zákon, jež by opravňoval vydání Codexu. Královská knihovna jej prostě nechce vydat a podrobila by se - i když velice nerada - jedině rozhodnutí říšského sněmu. Tak se tomu stalo před nedávném, kdy se knihovna musela podřídit parlamentnímu rozhodnutí a vrátit cenný rukopis Fa- rérským ostrovům. Ivan Cuhra ♦♦♦ Čechy bez vlastní politické historie? Alespoň to si myslí Švédi po přečtení článku ve Svenska Dagbladet z pátku 16. března tr., který napsal Goran Albins- son Brukner na poslední stránce v rubrice "Nůringsliveť. Článek měl nadpis: "Co vlastní všichni - nevlastní nikdo". S obsahem článku možno souhlasit, avšak ne se závěrem článku, který nás velice pobouřil a urazil, jak se autor vyjádřil a napsal o historii Čech. Autor rozebírá, zda by se měla či neměla vydat tzv. D’áblova bible, která byla ukořistěna Švédy v Praze 1648, prezidentu Havlovi při jeho návštěvě ve Švédsku. Nehodláme polemizovat o tom, zda by se měla tato bible vrátit do Prahy, či nikoliv, zda by to měl být projev dobré vůle ze strany Švédská, když je jasné, že by to vyvolalo odpor mnoha Švédů proti tomuto gestu, které by znamenalo ztrátu tohoto kulturního klenotu. Co nás však zarazilo a urazilo, byl autorův argument, že tato bible pochází z kláštera v Čechách, které byly ažv do roku 1918 pouhou provincií habsburské monarchie, z Čech bez vlastní politické historie. Tudíž, patří více do Vídně než do Prahy, ale nejvíce patří do Stockholmu, kde byla uschována před válkou a zničením, což také soudí Rakušáci, poněvadž si na ni nečinili nárok. Občané Švédská, kteří neznají historii Čech, si tedy po přečtení těchto vět budou myslet, že Čechy byly jen provincií habsburské monarchie a nemají žádnou politickou historii, tedy země docela bezvýznamná. Autorovi článku je zřejmě neznáma historie Čech, která je tisíciletá. Čechy s Moravou a Slezskem, jak známo, byly královstvím od roku 1198 a byly za vlády Přemysla Otakara II. největším královstvím ve střední Evropě, sahajícím od moře Baltického až k moři Středozemnímu. Rovněž tak za Karla IV., císařem římským a německým a králem českým 11346-13781. Karel IV. založil první středoevropskou univerzitu v Praze v roce 1348, druhou po Sorbonně v Paříži. Praha byla v té době kulturním střediskem střední Evropy. Čechy se staly definitivně provincií habsburské říše až teprve po bitvě na Bílé hoře v roce 1620. Autorovo tvrzení ve SvD, že Čechy byly jen provincií bez vlastní politické historie, nás velmi rozhořčilo a proto jsme autorovi telefonovali a informovali ho o jeho omylu a špatném informování Švédů o historii Čech. Autor se omluvil a uvedl, že čerpal informace o české historii ze švédského naučného slovníku. Ihned po telefonním hovoru jsme se podívali do této knihy, kterou máme doma a zjistili jsme, že autor použil jen poslední věty z celého dlouhého článku o historii Čech. Tato historie je v knize dosti podrobně popsaná, však autor si celý dlouhý článek zřejmě nepřečetl. Dr.med. Jana a Jaromír Šimša, Falun ♦♦♦ Kam s ní? Pan GA. Bruhner se ve svém článku ze 16.3. ve Svenska Dagbladet v rubrice fPá tvářen" (Naštorc) dotkl otázky komu vlastně patří ta tzv. Čertova bible a tvrdí, že vlastně patří více Vídni než Praze. Toto tvrzení - mírně řečeno je historickým přehmatem a u- rážkou celé české historie. Pane Bruhnere, bible byla napsána ve 12.století, v době, kdy Čechy byly samostatným královstvím ve stř. Evropě. Česká samostatnost skončila bohužel bitvou na Bílé hoře u Prahy v roce 1620. Od tohoto roku do roku 1918 byly české země okupovány Habsburky. Český a slovenský odboj proti Habsburkům trval 300 let a spolu s historickým ú- zemním právem na národní prostor vykrystalizoval v založení Československa v roce 1918. Ano, vítězné mocnosti pomohly, to máte pravdu, ale lví podíl na vytvoření samostatného státu měli Češi a Slováci sami. Výše zmíněná bible neobsahuje jenom biblické obrazy, ale též pro Čechy velice důležitý dokument tzv. Kosmovu kroniku, která informuje o české ranné historii. Ano, bible je klenotem, drahokamem, jak říkáte, ale myslím, že člověk nemusí stále myslet v rámci vlastenecko hospodářských termínech, na které je pan Bruhner bezpochyby expert, ale měl by se na věc dívat z hlediska jiných principů, principů morálních, jako je etika a hřích spáchaný na národě, který hledá světlé body ve své temné historii. A vlastně - z historického hlediska vzato - Švédové bojovali během třicetileté války na straně Čechů, proti Habsburkům, a jestli se někomu (v případě s biblí) nelíbí výrazy jako jsou "loupež" nebo "válečná kořist", proč je nenahradit slovy "úschova" nebo "dočasné o- patrování". Proto je rozhodně na místě odevzdat bibli tam, kde by nebyla oceňována jen experty. Doufám, že pan Bruhner už teď rozumí proč Habsburkové nežádali vydání bible do Vídně. Bible tam "patří" zrovna tak, jak asi patří do Stockholmu. Nakonec bych rád panu Bruhnerovi doporučil ať se jede do Prahy podívat, projít se po Karlově mostě a po Malé Straně, pocítit to středověké prostředí, vypít si nějaké to pivo v nespočetných pražských hospůdkách a možná pak - v případě bible - změní svůj názor. Jan Vejman, Sollentuna [pageend9]10 SEVERSKÉ LISTY 1/90 ČESKOSLOVENSKÝ LEDEN V MALÉM MĚSTĚ Vracet se po 22 letech do míst, kde politická nesvoboda se po desetiletí snažila ze všech svých sil deformovat vše, co souvisí s nezadatelnými právy člověka dvacátého století, je zážitek nemalý. Tyrani zbaveni moci obvykle alibisticky poukazují na jednotlivosti, jimiž zajistili lidu to či ono. Když mi konkrétním poukázáním jeden z pilířků bývalé moci na to chtěl v jedné diskuzi upozornit, odpověděl jsem pochopitelně následovně: "I kdyby se našlo jen pět záporů na jeden váš vklad, vůbec by to neomluvilo děsivou éru, v níž jste represivně bez mandátu lidu spravovali zemi. Žádná diktatura, jak známo, nestojí jenom na negacích. V nadsazeném příměru se dá následující poznamenat. Hitlerovy a Stalinovy zločiny nejsou omluvitelné ani v nejmenším tím, že například ten první pořídil dokonalé silnice, a ten druhý, že zas například dokončil elektrifikaci v Rusku, popřípadě v celém impériu." Když mne další známý, narozdíl tentokrát po celou tu dobu komunistického absolutna jakýsi vnitřní emigrant, pouštěl vrátky na drahé shledání, pečlivě se přitom rozhlížel, zda není v dohledu sledovatel, a to navzdory polovině ledna 1990. A hned další pán zřejmě dlouhou dobou, charakteristickou téměř schizofrenickou atmosférou podezíravosti a stiho- mamstvím, občansky úplně rezignovaný komentoval to překrásné překročení prahu mezi nesvobodou a svobodou slovy: "Já tomu nevěřím, já se angažovat nebudu!" Sám věřím, že on a jemu podobní se co nevidět probudí a nestanou se obětmi té 40tileté tyranie vlastně pořádně až po jejím zániku. Jinak by, myslím si, patřili mezi ty nejtragičtější případy bývalého režimu. Z osvěžujících setkání s mnohými dalšími místními kamarády a příbuznými ovšem až k dojmutí vanul nebojácně duch revoluce svobody, a to navzdory minulým škrtitelům nezávislého ducha. Uškrtit se prostě nenechali. Vnější ošumělost města svědčila také neúprosně cosi o bývalé správě. Sešlosti se ale dají časem odstranit, byť, žel, nákladnějším způsobem, než ty různé pomníky, jimiž se tyranie oslavovala sama. Nejdříve vstávala sestra a kašlala. Pak stejně rachotivě švagr. Poté jsem mohl zaznamenat kašel skrz stěny snad celého baráku. Konečně dva dny před odjezdem jsem, aniž bych byl nachlazený, kašlal i já samotný. Ze následkem znárodnění se postupně snížila koupěschopnost (v porovnání s porovnatelnými státy svobodného světa) všech "vlastníků" výrobních prostředků, není, dle mne, ta nejhorší stránka věci. Že ale politický systém tohoto hospodářského kolosu prioritou výroby devastoval tak katastrofálně životní prostředí velké části naší společné vlasti, je vedle superteroru padesátých let jistě nejžalovatelnější zločin československého komunismu. A do těchto smutných očividností zapadl takřka tragikomic- ky další hlas, opět doposud jen vnějšně osvobozeného občana města. "Všechno ještě tak nějak ušlo, že nás ale ty šupáci nenechali svobodně cestovat, to jim nikdy neodpustím!" Proti mé reakci, že jako těžkosti s cestováním mimo Ohradu nepokládám za nejhorší část represe minula, se útočně ohradil slovy: "Vy jste si tam žili, co vy víte?!" Když jsem pak příležitostně navštívil místní Občanské fórum a uviděl tu sešlou místnost, ten starý psací stroj, ale zároveň ty mladé entuziastické tváře, jež projevovaly obdivuhodnou demokratickou logiku jakmile promluvily, opět jsem pookřál a byl zaujat. A po večerech jsme byl pokaždé zaujat čtením konečně svobodných novin. To samé platilo při dívání se na mnohý televizní pořad. Když jsem konečně v okruhu známých i neznámých spoluobčanů města poslouchal v televizním přenosu prezidentský projev v parlamentu, kde Václav Havel navrhoval v o h r o m n é m projevu změnu státního znaku našeho státu - byl jsem strhnut několikanásobně. Není to fantastické, tak nadějné navzdory všemu! Navíc po tak dlouhé prezidentské vagabundáži máme opět filosofa na trůně! Stockholm, únor 1990 Otakar štorch ÚCTYHODNÁ KEVOUUCE Měla jsem tu čest být v Praze dva měsíce od 13.11. 1989. Byl to čas, kdy slovo začalo mít váhu definice. Lidé se dostali do jádra pravdy. Stalo se na Národní třídě. Před jazykovou školou reliéfem J.A. Komenského svítilo pásmo svíček. Povrchní triumfální myšlení nemá schopnost zvítězit. Ten den jsme se "všichni změnili". Vím, ie lei je krádei a krádei je hledání pevniny. zrada je padající listí ve stydnoucí zahradě, ruce zrady, dlaně plané jak suché listy. Nastal čas tajemného klidu, nemáme strach, můžeme užívat jen zákona a slova. - slovo je pyl do květu, aby plodil - * JSTE VÍTÁNI S VELKOU DŮVĚROU V MÉM MALÉM TEMPLU NA VÝSTAVĚ DOKUMENTACÍ MÝCH PŘÁTEL. Jitka Šťastná-WesstrOm * Výstava PRAG NOVEMBER 1989 obsahuje 13© fotografií a 20 výtvarných projevů. (VIZ K SEVERSKÝM LISTŮM PŘILOŽENOU POZVÁNKU !!!) Na výstavě můžete rovněž shlédnout v minulém čísle inzerované PORTFOLIO Jana Pragena! *** Ku příležitosti 2Q. výročí založení Přistěhovaleckého kulturního centra uspořádala 23.3. Švédská akademie GALA POESIE - výběr nové švédské lyriky přistěhovaleckého původu. Z díla našich krajanů byly předneseny básně Otakara Štorcha a Františeka Šimáka. Úvodní řeč pronesl předs. Svazu švédských spisovatelů Peter Curman a předsedkyně PEN klubu Agneta Pleijel. [pageend10]SEVERSKÉ LISTY 1/90 Cs. zahraniční a vnitřní politika březen-duben. Stanoviska nové československé zahraniční politiky k problémům v nově tvořící se Evropě formuloval ministr zahraničí Jiří Dienstbier ve svých projevech ve Federálním shromáždění 16.3., na schůzce ministrů zahr. věcí Varšavské smlouvy 17.3. a na zasedání ministerské konference Evropské rady v Lisabonu 24.3., kam byl rovněž pozván. Ve svém projevu ve Federálním shromáždění zdůraznil min. zahraničí, že "základem naší nové politiky je především normalizace vztahů se všemi zeměmi. Doposud byly tyto vztahy v té či oné mře nenormální. Za nejdůležitější úkol ve vztazích k Sovětskému svazu pokládal ministr Dienstbier dosáhnutí odchodu sovětských vojsk a řekl, že se "potvrdila stará teorie, že se Sovětským svazem se dá jednat, jestliže se s ním jedná naprosto otevřeně a bez vytáček." V otázce "návratu do Evropy" - "zcela zásadně bude potřeba směřovat k tomu, abychom co nejrychleji měli konvertibilní měnu." Uvedl rovněž, že čs. snahou je spolu s Jugoslávii, Rakouskem a Maďarskem vytvořit skupinu alpsko-dunajské spolupráce. Navrhuje se spolupráce v komunikaci, telekomunikaci, dopravě a hlavně energetice, zejména spolupráce na možném projektu plynovodu ze Středozemního moře, protože budoucnost dodávek sovětského plynu je nejistá. Obdobně se pracuje na podobném návrhu spolupráce směrem na sever s Polskem, Sakndinávú, případně baltskými zeměmi. Ve svém vystoupení na setkání ministrů zahraničí VS řekl k otázce sjednocení Německa, že "pokus o nátlak na tento velký národ může vést jenom k posílení extrémních politických proudů a seskupení a k obnově versailleského komplexu." Dále informoval účastníky o čs. návrhu nové bezpečnostně politickém uspořádání Evropy bez vojenských bloků a v hospodářské integraci: vytvořit komisi pro bezpečnost v Evrop>ě, která bude výkonným orgánem celoevropské smlouvy o kolektivní bezpečnosti v duchu Charty OSN a v souladu s ní. Tak by analogicky s evropskou hospodářskou komisí mohla fungovat evropská bezpečnostní komise. Smlouva o kolektivní evropské bezpečnosti by měla spočívat na helsinském základě a byla by logickým završením helsinského procesu. Na rozdíl od Helsinské dohody, by tato měla formu smluvních závazků, včetně povinnosti v případě napadnutí jednoho z účastníků poskytnout vojenskou pomoc. ♦ 10. dubna skončila v Bratislavě schůzka hlav států a ministrů zahr. věcí Československa, Polska a Maďarska. Jako pozorovatelé se zúčastnili min. zahr. Itaklie, Jugoslávie a Rakouska. Čs. strana předložila účastníkům deset otázek: 1. Jsme schopni společně uvažovat obudoucnosti Evropy? 2. Můžeme spolupracovat a navzájem se podpořit při vstupu do integračního mechanismu? 3. Jaký je náš postoj k RVHP a VS? 4. Jaké jsou možnosti součinnosti v ekologické, sociální, kulturní, hospodářské, politické a bezpečnostní oblast? 5. Může být ČSFR spojovacím článkem mezi dunajsko-jadrans- kým a baltským seskupením? 6. Je respekt k lidským právům nším společným základem? 7. Dokážeme spravedlivě řešit národnostní problémy? 8. Mohou národy SSSR rychle a pokojnou cestou najít národní svébytnost? 9. Jaká je situace v ČLR v souvislosti s pětibodovým návrhem dalajlámy? 10. Máme společné porozumění pro obavy zemí tzv. třetího světa ze současných integračních mechanismů? Maďarský prezident navrhl, aby se schůzka soustředila pouze na Evropu, polský zase zdůraznil nebezpečí populismu a nacionalismu a řekl, ze ve vztahu k SSSR bychom se měli vystříhat misionářských tónů a pokusů recenzovat Gorbačovovu politiku. Polský ministr zahraničí pozval Československo na zářijovou schůzku baltských států. ♦ *** Za I. čtvrtletí tj. klesla průmyslová výroba o 3,6%, produktivita o 1,9% a ve stavebnictví o 2,4%, přičemž růst mezd je rychlejší. Pokles výroby ovlivnilo snížení výroby v energeticky náročných odvětvích a zbrojním průmyslu. *** Ke konci března bylo v celé republice 6300 lidí bez práce a 100000 volných pracovních míst. Budou zřízen Úřady práce v okresech a větších městech. ♦** V Bratislavě se prolil benzínem a zapálil osmapadesátiletý muž, bývalý ředitel st. obchodní inspekce. *** Počátkem dubna navštívil Československo norský min. zahr. věcí. J. Dienstbier poděkoval za norskou podporu demokratickým silám v Československu. Norský ministr nabídl pomoc při přípravě čs. odborníků. *** Min. vnitra R. Sacher řekl na mezinárodní konferenci o drogách v Londýně, že Československo se chce podílet na boji proti zneužívání drog. Jako příklad uvedl naši spolupráci s policií Rakouska, Dánska a Švédská. ♦** Československou sekci Panevropské unie navštívil její prezident a syn posledního rakouského císaře, Otto von Habsburg. Byl přijat prezidentem republiky, ministrem zahraničí a předs. české vlády. Navštívil rovněž Starou i Novou synagogu v Praze. Otto von Habsburg pomohl za poslední války 15 000 Židům opustit Evropu. *** Vyhlášení nezávislosti Namíbie se zúčastnil min. národní obrany ČSFR Miroslav Vacek. Tlumočil přání prezidenta Havla k navázání diplomatických styků. **♦ Změna názvu československého státu nemusí být definitivní, i když je schválená Federálním shromážděním. Jak vyplývá z článku "Česká a Slovenská republika?" v RP 6.4., používání dvojjazyčného názvu není bez problémů. Naopak. OSN se dala již slyšet, že je nutno určit jen jednu z verzí jako základ k překladům, což je při rovnosti názvu nemožné. Poslední slovo bude mít komise odbomí- ků-právníků z FS, ČNR, SNR, dále FMZV, Ústavu státu a práva a Ústavu pro jazyk český. Název není ještě schválen Slovenskou národní radou. Teprve potom se ukáže, jestli dvojjazyčný název je prakticky použitelný. Jinak se název musí zvláštním zákonem modifikovat * Republikánské listy č. 2, duben 1990 DEZINFORMACE NEBO PRAVDA? volal jmenem. i rvalo cnvui, nez jsem poznal jednoho z mála, který — vyškrtnut z KSČ — těch dvacet let v Černínském paláci přežil. Hlásil se ke mně samozřejmě nadšeně jako ke starému známému, s nímž se včera tady na chodbě rozešel. Začal vyprávět. .Zdeněk černý, pamatuješ, dělal u dr. Čepičkové- -Gottwaldové, ten je teď zástupcem ředitele odboru a připravoval dokonce jednání o odchodu sovětských vojsk z Československa. Standa Svoboda, takový malý, přitloustlejší, působí teď v Havaně jako velvyslanec. Vašek Pizinger zase velvyslancuje v Rabatě. Radek Klein - vystupoval dost často s Jamborem v televizi a dštil síru na Reagana — ten vede československou misi ve Vídni. Ma- lošík, ten musel sice odejít z odboru kulturních styků, kde řediteloval, . ale uklidil se do československého svazu pro mezinárodní spolupráci při ; ministerstvu. Jarda Šigut, vedoucí ústřední revizní komise, ten je zas ve finančním, Sádovský, co dělal první- ' ho náměstka, ten jede jako velvyslanec do Rumunska a Johanes, bývalý ministr (co levou rukou podepisoval mezinárodní smlouvy o lidských právech a pravou je házel do koše), ten pojede nejspíš jako velvyslanec do Skandinávie. Zatím prý se neví, co bude s mladým Husákem až se vrátí z velvyslaneckého „postu" v Bělehradě. Na důchod to u něho ještě není, tak ho možná budou přesvědčovat, jestli by nechtěl jít dobrovolně někam jinam. - [pageend11]^2 SEVERSKÉ LISTY 1/90 NA BŘEHU MOŘSKÉM w Koncertní etuda? A kdo ji, prosím tě, zahraje? Proč píšeš takové skladby, které se hodí pro několik vybraných klavíristů v Evropě, ale které jsou technicky nedostupné většině muzikantů v Cechách? Smetana takovou reakci nečekal; před několika okamžiky dohrál svoji nejnovější skladbu pro klavír a chtěl se v kruhu několika nejbližších přátel přesvědčit, jaký dojem to vyvolá u posluchačů, protože on sám byl vzrušený a neschopný objektivního soudu. Byl stále ještě plný dojmů a to nejen z moře a jeho nekonečných proměn a monumentální podoby, která zvláště u lidí z vnitrozemí vyvolává doslova zmatek, ale v sobě i mnoho z toho, co nikdy nikomu nemohl říci. Také proto tu skladbu nazval "Na břehu mořském", protože chtěl odvést pozornost posluchačů na ten vnější moment, který ona hudba na první poslech vyvolává - nekonečný příboj vln a jejich tříštění o skály.. Ovšem to ptodstatné, to hlavní mělo být každému utajeno a jen on sám věděl, že zdánlivý vnější zvukový popis bouřlivého vlnobití je pxxize symbolickým vyjádřením onoho přívalu, který útočil na jeho nitro a představy, když ji viděl stát na šedé skále několik metrů nad mořem a oba už věděli, že se musí pravděpxxlobně navždy rozejít.. Koncertní etuda! Ty se asi bojíš napsat pravdu - jakoby jej někdo proklál zákeřným nožem. Prudce se otočil, chtěl skoro vykřiknout, ale když se očima přesvědčil, že přítel sotva co může tušit, natož přesně vědět, nápadně rychle op>ět pohasnul a schoulil se do židle u klavíru. To byla jen náhoda, nic neví a neuhodl - to se jen ta slova jaksi hodí na všechno, aniž prozrazují to hlavní a pxxlstatné.. Zarputile mlčel a bezmocně hleděl na své boty pxxl klaviaturou, jakoby se rozpomínal, jak při tom hraní vlastně pjoužíval pravý pjedál. Jeho vnitřní představa je sice přesná, ale jeho vlastní interpretace díla mohla být naprosto špatná a rozmazaná, protože ono prudké citové vzrušení mu neumožňovalo kontrolovat pjedalizaci.. To asi také zatím vůbec nikdo z poslouchajících nepostřehnul. Koncertní etuda.. Už potřetí zazněl ten posměšný podtitul, který si každý může přečíst na prvé stránce rukopisu. Ale tentokrát nevyřčený udiveně či podrážděně, nýbrž ironicky a posměšně, což byl také nečekaný způsob stupňování kritiky. A proč se vůbec místo obdivu a chvály, kterou všeobecně očekával a takřka vůbec o ní nepochyboval, proč se vůbec místo toho rozhořívá taková něčekaně protivná a doslova nepřátelská nálada? Cožpak už někdo u nás napsal něco tak technicky dokonalého, náročného a na první poslech brilantního? Co to do nich vjelo, že mu chtějí právě toto dílo tak zlehčit a pohanět, že .. Klid! Ještě nic opravdu vážného neře- kl. Zachovej rozvahu a vyčkej, jak se to všechno vyvine.. Vždyť jsi tak stál o to, aby právě nejbližší přátelé řekli bez přetvářky a bez zábran své názory a dojmy, tak jaképak vzdory a ukvapené závěry? Kousnul se do rtů a začal si podrážděně čistit zvlhlá skla svých brejliček.. Koncertní etuda! To je lež a podvod! To přece není etuda, to je naprosto zřejmá a skvělá programní skladba, tak jaképak předstírání! Proč se nyní bojíš nazvat to pravým jménem? Jen proto, že tě všude urážejí a podezírají, že jsi Lisztův žák a že opisuješ všechno z Wagnera? Že napodobuješ německou hudbu a že neumíš napsat doopravdy nic českého? Tak to se ti povedlo, protože ani ten podtitul "koncertní etuda" ti nepomůže; z názvu na břehu mořském už každý vidí, že to nemá s Čechami nic společného, protože z Cech je na všechny strany k moři zatraceně daleko. Už dokonce jasně slyším, jak budou do nekonečna opakovat s pochechtáváním: "Náš pan Smetana doma nenašel nic zajímavého a krásného, musel se jít podívat do Švédská a vzpomíná nyní na mořský příboj na pobřeží, aby se vůbec nějak umělecky vzrušil a inspiroval a donutil k napodobování těch likvidátorů hudby. Cožpak už nestačilo, že nám pan Wagner vnucoval své příšerné vodní přívaly ve svém Holanďanu a nebo že nám pan Berlioz popisoval "hudbou", jako to bouřilo, když Trojané přistáli v Kar- tágu /nebo jak to vlastně bylo, já se v tom pomateném blouznění piana Vergilia moc nevyznám!/ a dávno by nám už mělo postačit to, co se pan Lizst snaží vydávat za umění, když do nekonečna improvizuje v těch svých symfonických básních - vy jste ještě neslyšeli třeba Hunskou bitvu? - Ano, příteli, to všecko už živě předem slyším a představuji si, jak se naši vlastencové baví na svůj účet, protože jim dáváš další klacek do ruky, aby tě mohli beztrestně mlátit ve své omezenosti a zarpxitilosti. Co tu vůbec chce v Praze ten Smetana? Kdo jej zval, aby se vrátil do Čech? Vždyť mu snad nebylo tak zle ve Švédsku a vydělával si tam slušné poníže.. Věříte tomu, že by jej jen láska k vlasti pohnula k něčemu tak nezištnému, jako je návrat do nouze a malých poměrů? Mluví tu ještě někdo nahlas a nebo jsem propadl to snu a halucinací? Smetana sedí schoulen za klavírem a přestává vnímat to, co se skutečně povídá - zdá se mu, že kolem něho nejsou přátelé, nýbrž smečka těch diletantů a hudebních nedouků, kteří se rádi vydávají za představitele české "národní hudby".. Já jim to jednou ukážu, jen co se trošku přiučím rodnému jazyku /v cizině jsem mnoho pozapomněl/ a až si několikrát zajedu na český venkov, abych zase slyšel, jak správně zní česká řeč, její melodie i rytmus, však já jim to ukážu..! Koncertní etuda? Už to slyším nahlas znovu a vrývá se to do hlavy jako silný hřebík, do kterého buší necitelný tyran.. Pánové, ty efektní pasáže jsou sice úžasně efektní, ale je to přece doslova opsaný Liszt! Zahrajte to někomu a neříkejte jméno autora a každý vám ihned bez rozmýšlení řekne: Liszt! Mám takový pocit, že těch "moří" bylo už v hudbě napsáno nějak víc, než je únosné a máme vlastně štěstí, že u Mendel- ssohna je to jen "klid moře", protože ti jeho předchůci většinou skromně mlčeli a vůbec to do titulů nepsali, když na klaviaturách nebo v orchestru bouřili a snili o moři. Já vůbec nechápu, že většina právě těch nejschopjnějších a nejcitlivějších muzikantů má takové zalíbení v bouřích a katastrofách a.. Jakoby všichni chtěli ochluchnout a nebo zešílet! Vsadím se, pánové, že po našem Smetanovi /pokud se vůbec pokusí to své "Na břehu mořském" někde hrát a nebo dokonce vydat tiskem/, po našem Smetanovi už nikdo z muzikantů po moři ani nevzdechne a aspoň tři sta roků bude v hudbě ticho - žádné vlnění, pjěnění, žádné příboje a bouře, žádné skučení větrů a údery nemilosrdných vln do skal. Proč mlčíte? Nevěříte? A narodí-li se zase za sto let nějaký "objevitel moře" v tónech, pak se mu všichni asi vysmějí a prohlásí jej za blázna.. Jenže já si myslím, že Smetana nás oklamal. Jemu vlastně nejde ani o moře, ani o koncertní etudu.. Ve Smetanovi by se krve nedořezal a velmi se vylekal! Teď to přijde..! Kdo to řekl? Je to možné, aby někdo uhodnul pravou podstatu skladby? Pomalu se u klavíru narovnal a otočil se tváří tak, aby viděl všechny kolem sebe a hlavně toho, který právě mluvil. Ne, že by nevěděl, že to je onen nenápadný mladíček, který se nedávno vrátil z Mnichova a ač byl skoro nejmladší ze všech, myslelo mu to tak, jakoby měl nejméně půlstoleté zkušenosti.. Přitom byl klidný, ba nesmělý a ostýchavý, což ostře kontrastovalo se slovy, která říkal, neboť ta byla přesná a často i ostrá a jakoby zázračně obnažující podstatu problémů. Vytesaná do kamene, nic se nedalo popřít a odvolat.. U nás je nutno všechno vybudovat od základů, nemáme ještě nic. Nemáme dnes ještě ani klavírní třídu na pražské [pageend12]SEVERSKÉ LISTY 1/90 B konzervatoři. Z té vycházejí jen zpěváci a houslisté, někteří další instrumentalisté a varhaníci pak ze školy pobočné. Ke všemu je třeba položit pevné základy. A ty musí být takové, aby vydržely na věčnost, tedy - světové. Pochopitelně, že pokud možno české, ale zároveň světové, ne amatérské, vesnické, nýbrž profesionální! Smetanovi se znatelně ulehčilo; ne, ani on neuhodl podstatu věci, ale to je konec konců vedlejší, protože o pravdivý a přesný obsah skladby vlastně ani nejde a nikdo nikdy nebude vědět, kdo to byla Frójda, bude to snad dokonce lepší, než kdyby se měl nějaký hlupák slizce piplat v intimnostech.. Co se natrápili Chopina a jak málo chápou Liszta, protože se starají hlavně o jejich styky se ženami a dívkami, aniž dovedou ocenit po zásluze to, co ti dva už napsali a čím vskutku obohatili světovou hudbu.. Jen úsměšky mají pro mimořádné lidi, protože jsou sami průměrní a proto také zplodí sami jen průměr.. Pro ty velké není hlavní krásná tvář, nýbrž úmomá práce nad dílem, které se z toho zaujetí krásou zrodí.. Dvéře do vedlejšího pokoje se prudce otevřely a mladá zářící Betyna suveréně zvala všechny hosty od klavíru ke stolu na svačinu.. To ona uměla, v tom se skvěle vyznala. Betyna! Oslnivá společnice, kterou Smetanovi kde kdo záviděl a to nejen pro její ženskou krásu a kouzlo, nýbrž i pro její nespornou bystrost, s níž dokázala vždycky zvládnout situace, které se někdy vyhrotily víc, než bylo účelné. Ostatně, myslel si Bedřich, i dnes se jí to podařilo, protože zasáhla právě ve chvíli, kdy se už nikdo necítil ve své kůži - nejvíc skladatel nové koncertní etudy "Na břehu mořském".. Betyna si jistě myslí, že ta skladba je napsaná pro ni.. Tak jako ono neodhalené tajemství Frttjdy v etudě, tak ani pravda o druhém manželství pana kapelníka Smetany nebude nikdy odhalena. Nikdy? A co až jednou přece jen někdo najde a přečte ony drobné stručné poznámky v zápisníčku, které jsou víc než výmluvné? Ani se je neodváží publikovat, aby nezkalil onen dojímavé zkreslený obraz o významu Sme- tany-skladatele pro český národ; mnoho rozumných lidí bude říkat, že je třeba říkat pravdu a nebát se pokryteckých snobů, kteří naříkají nad nešetmostí a cynismem publicistů, jakoby tu strašnou pravdu zavinili oni a ne život a poměry kolem nešťastného Smetany..! Ani nikdo ze Smetanových přátel netuší, že v tom zápisníku je napsáno brzy po svatbě: "A proč sis mne vlastně vzala, když nyní říkáš bez zábran a pohnutí, že mne ráda nemáš?" -"Ani nevím, snad s dívčího rozmaru, abych měla krásnou svatbu s kapelníkem..! Jak kdo mohl tušit, co se za pár roků stane a jak se vyhrotí vztahy s Betynou až Smetana ohluchne a nebude mít peníze na výživu rodiny? Všichni se nyní tlačili do dveří, aby mohli konverzovat s paní Betynou, která byla středem zájmu mužů.. Na břehu mořském, koncertní etuda. V pokoji u klavíru zůstal Smetana sám a už natáhl ruku, aby vzal z klavíru rukopis a zmačkal jej v návalu zklamání.. Tak si tedy první přehrávku své nové skladby nepředstavoval. Aniž mu řekli slůvko chvály, samé námitky a štiplavé připomínky a varování. Nejlepší bude, když skladba přestane existovat v notovém zápisu a zůstane jen v mé hlavě, kde ji nikdo neslyší a nikdo ani nezneužije.. Já jsem toužil být milován a jak jsem prahnul po pochopení své práce! To všecko jste mi mně dávala vy, paní Frbj- do, protože po smrti Katynky jsem se cítil opuštěný a zrazený. Jen váš cit a laskavé chování ve zvtahu ke mně byly balzámem na mé vnitřní rány.. Jak to komu vysvětlit, když vy sama jste byla vázána mužem, kterého jste si musela vzít, jak to bylo zvykem, a který vám neumožnď rozvinout vaše přirozené hudební nadání.. I vy jste mne tolik potřebovala, jako sotva kdo jiný, ale měli jsme k sobě daleko. To všecko jsem "zapsal" do té koncertní etydy, aby se nezralí mořili její technickou nedostupností a aby jen ti nejlepší mohli nahlédnout na okraj celého velkého tajemnství; teprve po zvládnutí všech potíží se začínají otevírat těm nejodvážnějším otvírat obzory nečekaných poznání.. V jedné vteřině se mu promítlo všecko, co jej od mládí poznamenalo - ony okamžiky, kdy mu upjatá Katynka (ještě ve škole) říkávala: "Od tebe? Od tebe nic nechci, protože se neumíš ani pořádně učesat a přitom bys rád každého jen omračoval svou hrou na klavír!" /Ona totiž uměla hrát vzorně a podle prstokladu!/. Vybavila se mu ona nedávná scéna z Rotterdamu, kdy se naposled potkal s živým Františkem Škrou- pem - ani pořádný nekrolog mu nikdo v Praze do novin nenapsal. Pár týdnů před jeho smrtí si spolu ještě přátelsky povídali. To byl velký dirigent, evropské úrovně, ale nikdo to u nás nepoznal! A jaký to byl velký skladatel! Každý znal jen tu jeho podivnou píseň "Kde domov můj?", která melodií připomínala Mozartovu symfonii pro dechové nástroje, ale že uměl napsat Škroup velké revoluční opery, které měly /v němčině ovšem!/ v divadlech obrovské úspěchy, to také nikdo u nás nevěděl! Dobře si spolu rozuměli - vždyť Škroup už kdysi nastudoval Triumfální symfonii a pak to nechal mně, mladému skladateli, v Praze na koncertě i zadirigovat, /pod záminkou, že je sám nemocný../ Smetana si v duchu pomyslel, zda jednou sám neskončí hůř než ten vyhnaný Škroup, o kterém ani Češi zatím nevědí, v jakém hrobě je kdesi v cizině pochován ... Koncertní etyda! "Bedřichu, co je s tebou? Jak se můžeš tak nezdvořile chovat k hostům! Už tu všichni na tebe čekáme, volala Betyna z vedlejšího pokoje a tam bylo tak rušno, že Smetana dobře chápal, jak už nikdo vůbec nemyslí na to jeho "Na břehu mořském".. Ale vy to jistě dobře slyšíte, paní FrOjdo a vy mě nejlépe rozumíte, že? Jako tehdy, když jsme spolu mlčeli na břehu mořském.. prof. Miroslav Barvík, (copyright Severské listy) I rój.l.i B<-iiťťko\ .i [pageend13]w SEVERSKÉ LISTY 1/90 POMOZTE! Do redakce nám došel dopis paní Evy Lindekrantzové. (Paní Lindekratzová je literární zástupce prezidenta Havla ve Švéds- ku). V úvodu nám mj. píše, že nám posílá "kopii dopisu herečky paní Niny Divíškové-Kačerové týkajícího se osudu herce Jana Potměšila, pro kterého sháníme "rullstol" a peníze na úpravu bytu pro pohybově postiženého. Jistě víte, že paní Olga Havlová předsedá nově založené organizaci právě pro pomoc těmto postiženým. Zeptala jsem se režiséra Jana Kačera, manžela Niny, zda smím její dopis půjčit pro případné publikování. Nemají námitek, naopak. Její první dopis mi totiž nikdy nedošel. Přikládám opis, vyberte, co se vám bude hodit." Opis dopisu z 19.3. 1990: Milovaná Evičko! ’’Dopis se ztratil", zní to jako pohádka o zlé estébácké Ježibabě, že by ještě trousili své jedovaté sliny? Dost možná. Tak honem sedám a píšu "na druhý pokus". Jan Potměšil je 231etý nádherný, velmi talentovaný herec, o čem svědčí i to, že ještě před absolutoriem na AMU byl angažován divadlem Na Vinohradech, kde hrál skvěle několik rolí, za všechny jmenuji Václava II. v Závišovi z Falkenštej- na", roli syna v Topolových "Hlasech ptáků", před revolucí zkoušel Romea na Zižkově, krásně, (hrála jsem v tom Kagu- letovou) a v Topolově hře "Sbohem, Sokrate" zkoušel v Činoherním Klubu. (Poznámka E. Lindekrantzové: setkala jsem se s Potměšilem při zkouškách Hlasů ptáků, viděla jej jako Václava II. a v TV programech v Praze. Bylo mi jasné, že jsme opět dostali onen zvláštní dar talentu jako kdysi byl Vladimír Pucholt v 60. letech. Potměšil mne uchvátil jako vynikající talent a vzácný mladý člověk s velkým Č!) Potměšil hrál také v několika filmech a TV inscenacích. Byl to typ něco mezi James Dean (rvavou touhou po pravdě) a romantismem Gérarda Philipa. Potměšil byl zjev zduchov- něle krásný. Toužil po svobodě v tomto státě víc než většina a dělal pro to všechno. Nakonec - 14 dní před promocí na AMU, po zájezdu a účinkování na Ostravském mitingu pro tisíce lidí a po dalším vystoupení za nejmladší hereckou generaci na dvou ostravských divadlech, při návratu do Prahy 9. prosince v noci auto havarovalo a Jan Potměšil byl nalezen na poli daleko od havarovaného auta se zapadlým jazykem a téměř mrtvý. (Poznámka E.L.: Potměšil ležel na zadním sedadle auta a spal. Režisér Kačer seděl připoután vedle šoféra, který na zlomek vteřiny usnul a tragedie byla faktum. Kačer vyvázl s poraněnou páteří, která se již zahojila, Šofér přežil, Potměšil byl vymrštěn z auta.) V nemocničním odd. intesivní péče bylo zjištěno velké krvácení do mozku, mozkové zhmoždění, kvůli kterému nebylo možno róntgenovat tělo. Dvojitá fraktura sanice a klíční kosti. Začal téměř beznadějný boj o zachování jeho života. Bylo nutno zachovat absolutní nehybnost a až po deseti dnech od havárie se zjistilo vážné zranění páteře. Dva obratle pánevní LI a L2 byly 2 cm mimo a míchav dlouhou dobu uskřípnuta. Prof. Fušek (neurochirurg č.l v ČSR) přišel na konzultaci a proti rozhodnutí lákařského konzilia se rozhodl na vlastní riziko operovat. Byl varován, že pacient nepřežije transport, avšak prof. Fušek prosadil své, obratle dal na své místo a míchu tak uvolnil. (Po 14-ti dnech míšní nervy rychle odumírají.) Nyní je Potměšil ve Vojenské nemocnici ve Střešovicích na odd. prof. Fuška, který chce hlídat situaci mozku, který se zázračně hojí. Jan vnímá, mluví, píše a reaguje, všechno si pamatuje. Z lékařského hlediska došlo vlastně k zázraku. Je odpojen od přístrojů, operovaná sanice se zhojila a ted’ nastává další fáze boje - o obnovení funkce nohou. Po posledním RTG je mícha minimálně prostupná, naděje na obnovení funkce nohou není podle lákařů žádná. Je jistá naděje, že se obnoví funkce močového měchýře a konečníku. Pro rehabilitaci bude potřebovat vozík, v Československu nedostupný, jeho skvělá rodina bude potřebovat vyřešit otázku bydlení, zakoupit domek s bezbariérovým zařízením atd. Každá pomoc, každá lékařská rada, každé finanční přispění jemu a jeho rodině bude skvělá. Pan prezident Havel ho již několikrát navštívil. Herci a studenti se za něho chodí pravidelně modlit. Jan leží na švédské rehabilitační posteli a čeká ho velký boj. Jen pro informaci pro někoho, kdo by se chtěl s té dálky podílet, připojuji číslo konta. (Evičko, to uvaž sama). Je možné, že se najdou lidé, kteří by chtěli projevit rychlou a účinnou pomoc. Jen nechceme ani škemrat, ani vydírat, to si ten nádherný kluk nezaslouží. My budeme pro něho hrát zadarmo představení a uděláme a děláme všechno co je v našich silách - tak jen pro informaci: rodiče mu na můj popud založili konto na jméno otce Potměšil Jaroslav, konto č. 34278-3845- 51-011, Komerční banka Praha 1, Na Příkopě 28. Také jsme natočili malý medailon pro západní a českou TV. Kazety jsme zatím poslali do Norska Karlu Babčickému, informován je též arch. Luboš Hrůza, Nationaltheatret Oslo, dále do Anglie, kam byl zakoupen Potměšilův film - Pohádka o princezně Jasněnce a do USA, kde bude promítaný v TV. Další možnosti nemáme, protože profesionální kazety JUMA- TIK BWU jsou k dostání jen na západě. Zakoupili jsme tři za vlastní peníze díky studentům FÁMU. Pracujeme jako diví, bojujeme, aby ta naše svoboda přinesla ovoce, máme hodně trpělivosti a budeme ji muset hodně mít, máme krásného pana prezidenta, který dělá úžasné věci a chceme ho být hodni. Aspoň my na Slivenci. (Podepsaná Nina Kačerova) * Paní Lindekrantzová nám k dopisu poznamenala: Kačerovi bydlí na Slivenci. Režisér Jan Kačer umisťoval Jana Potměšila ve všech svých inscenacích, má ho nesmírně rád, chce se o něj i Nina nadále starat, jsou to skvělí lidé. Kačer chce Jana vzít jako svého asistenta, nechat pro něj psát role, aby mohl i hrát ve vozíku v rozhlase, TV i filmu a posléze ho nechat režírovat Bojují o Janův psychický stav, nyní ví, že možnost chození je téměř ztracená a propadá depresím, chtějí ho zaměstnat a stimulovat co nejvíc. Poznámka redakce: V dopise jsme téměř nic nezměnili a otiskly jej v plném znění, abychom nechali mluvit zúčastněné. Dalšího komentáře není třeba. STUDENTSKÉ LISTY č.6 Březen 1990: P. S. Studenti, herci a Honzovi přátelé spolu a jeho rodiči zřídili v Praze NADACI JANA POTMĚŠILA, její! cílem je finančně podpořit léčbu tohoto mladého herce (peníze jsou určeny na nákup léků ze zahraničí apod.). Kdo se chce připojit k tomuto spontánnímu počinu, může zasílat příspěvky na adresu: Komerční banka, Praha 1, Na příkopě 28, na jméno Jaroslav Potměžil, č. konta 342 78-384 551-011. [pageend14]SEVERSKÉ LISTY 1/90 15 Do fondu na podporu demokracie ke dni 17.4. 1990 přispěli: Čs. spolek Malmó, Talpa Radomír a Libuše, Černý Otto a Zdenka, Slavíček Michal, Furgyik Ludmila a Stefan, Schotl Stanislav, Slavíčkové Miloslava, Macoun Václav, Krbeček Václav a Anna, Fereš Václav a Slávka, Gajdoš Jan, Engel Andrej, Vlasák Jan, Weiner Ladislav, Teppler Simon a Alena, Weltman Jitka, Baran Boleslav, Marušinec Josef, Bát & Fángst AB, Zbomík Jan, Banset Jan, Steiner Karel a Eva, Mrázek Pavel, Tvrzský Ladislav, Jan Vejman, Kešek Miloš, Matha Jih', Šimša Jaromír a Jana, Šimša Jaromír, Carbol Vlastimil, Michelsberg Jiří a Heda, Mandl Peter, Vavruch Aleš a Zdenka, Kepka Miloš, Průcha J.S., Kulhánek Ota, Holásek Jiří a Eva, Mařík Jaroslav, Durman Karel a Jarmila, Foyter Jan a Chariota, rod. Kozákova, Friedlová Helena, D’urovič L’ubomir a L’udmila, Javůrek Jana, Pospíšil Dalibor, Hradský Mikuláš, Kabick Lubomír, Hrdlička Václav, Darzén Andrea, Boušová Hana, Bogdan Michael a Marie, Bogdan Miki a Lina, Štorch Otakar, Hec Vojtěch a Alexandra, Horák Jih', Skála Stanislav a Hana, Křivánek Zdeněk, Witthed Jana, Neuman Emil, Kavka Milan a Eva, Dvořák Josef, Brant Petr, Kuchař Richard, Lipový Jaroslav, Stiksą Góran, Housková Drahomíra, Král Erik, Sieger J. V., Molander Helena, Janeček Bedřich, Michálek Erica, Procházka Jih', Bayer Jaroslav, Říman Dušan a Eva, Machek Tomas, Šípek Ladislav a Alena, K. J., Lhota Jih, Bendíková Alena, Syrovátka V., Bielecki Ivo a Marta, Petříková Marta, Povrženič Stjepan a Anna, Kosėk Ivo a Helena, Stmadová Alena, Novák P., Horák Karel, Jelínek Tomas, Koutný Jih' a Ludmila, Chovanec Jih', Makovička Karel, Wister Olga, Kolář Karel a Jana, Cejp Martin a Ivana, Hofbauer Otto, Vít Oldřich, Rybák Jaroslav a Alice, Lindgren Tony, Mareš Ivo, Eva a Ivan, Póla Antonín, Reismuller Karel, Polášek Jan a Zuzana, Hruška Karel a Marie, Klášterská Irena, Želkovič Vladimír, Abel Kateřina, Dušková Gerta, Nemejta Jan, Bauerová Vlasta, Lota Vítězslav a Alena, Heidenreich Milan, Pavlík Jaroslav a Věra, Bouše Jaroslav, Elvingson Lenka, Šídlová Dagmar, Balcárová Marie, Mann Anna a Harry, Grimm Marie a Lena, Telichovič Ota, Kubík Johan, Kulhánek Bob, Bulle Herbert, Voráček Jih, Pospíšil Dalibor, Weltman Jitka, Novák Evgenia a Stefan, Kubišta Camilla a Jaroslav a neznámý dárce. Velmi se omlouváme Jaroslavovi a Věře Pavlíkovým, Bouše Jaroslavovi, Elvingsonové Lence a Kubíkovi Johanu, že nám posledně jejich jména vypadla nedopatřením ze seznamu. *** Stav sbírky k 17.4. 1990: 73.000,00 SEK Zakoupeno: kopiátor Cannon PC7: 14.025,00 malooffset Royobi 80: 20.000,00 2x počítačové jednotky: 15.000,00 zesilovací zařízení: 4.860,00 cyklostyl Gestátner: 8.000,00 OF Praha, studenti OF Ostrava VPN Bratislava OF Olomouc OF Č. Budějovice Sbírka na Občanská fóra byla uzavřena ke konci března, protože z Občanských fór se stala politická seskupení. Částka, která na kontě zbývá, může být například použita na zakoupení videa a televize do brněnské nemocnice na dětskou on- kologii, můžeme poslat příspěvek Janu Potměšilovi a zbytek by mohl sloužit jako základ pro počítačové vybavení Zelenému telefonu. Kdybychom alespoň my, co jsme již poslali příspěvek, věnovali každý ještě 100 korun, mohli bychom dokončit i tento "zelený" projekt a sbírku uzavřít. Záleží na připomínkách účastněných. FORUM NORGE-TSJECKKOSLOVAKIA Z iniciativy Jana Kristoforiho a skupiny jeho přátel se v Oslo 10. února založilo Forum Norge-Tsjeckkoslovakia. Schůze se zúčastnilo přes 100 Čechů a Slováků z Oslo a okolí. Forum Norsko-Československo je nezávislý politický spolek pro Čechy a Slováky usazené v Norsku. Cílem spolku je pracovat pro norsko-československou vzájemnost a podporovat demokratický vývoj v Československu. Naším nejdůležitějším bezprostředním cílem je přispět k positivnímu vývoji v Československu v období před prvními demokratickými volbami po více než 40-ti letech. Členové ustavujícího výboru jsou: Karel Babčický, předs., Lubo Mauer, místopředseda. Členové: Karel Štork, Radek Doupovec, Vladimír Brož, Eva Káral, Michael Konůpek, Eleonora Kolenič, Jaroslav Čech, Zora Hozman, Ivo Charf- reitág a Jan Kristofori. Adresa spolku: Postboks 6760, St. Olavs plass, N-0130 Oslo 1. Tel: (+47 2) 95 85 77, fax: (+47 2) 60 28 18. Bankgiro 6241 06 04650, postgiro 0824 0826411. * V tiskové zprávě výboru se dále praví: Výbor za vydatné pomoci jednotlivců z řad krajanů, organi- suje sbírku kancelářského zařízení, především kopírovacích strojů a papíru pro potřeby Občanského fóra v Československu. K dnešnímu dni byly doporučeny dvě velké zásilky do Hranic n M. a do Liberce, vedle řady menších, určených především KC OF v Praze. Transportu se účastní i řada krajanů, kteří cestují do Československa vlastním vozem. Navíc proběhla za stejným účelem peněžní sbírka a její výsledky byly předány pražskému OF. Akce není zdaleka omezená jen na Oslo, podobné sbírky probíhají i v Bergenu, kde se navíc formálně ustanovila místní pobočka Fóra, v Lillehammeru, Hamaru, Telemarku, Hau- gesundu, Kristiansandu, Stavangeru, Trondheimu a jinde. V součastnosti je připravena zásilka pro Bratislavu a separátní dodávka papíru do Prahy, Brna, Ostravy. Zároveň s touto činností se jménem Jana Potměšila, mladého herce, který utrpěl vážnou nehodu během listopadových událostí, Fórum obrátilo na řadu norských instituci^ se žádostí o pomoc při sehnání invalidního vozíku, což je v Československu po více jak 40-ti letech komunistických "úspěchů" nedostupná věc. Výsledek je k dnešnímu dni, díky pochopení a pomoci jak ze strany norské, tak ze strany krajanů, zhruba 70 vozíků, které budou vyexpedovány v nejbližší době. Koordinování celé akce se na čsl. straně ujala poradkyně prezidenta Věra Čáslavská. Během toho procesu byly navázány styky s čsl. zastupitelským úřadem, který prokazuje všestrannou podporu naší činnosti. Jeho zástupci se zúčastnili i plenární schůze spolku 31.3. V chodu jsou i další akce, např. zprostředkování výuky cizím jazykům pro čsl. studenty, zajištění odborných stáží, umožnění účasti na letním táboře ve Storsandu pro děti ze zamořených oblastí, zprostředkování přístupu k odborné literatuře různých oborů a mnoho jiného. Jedná se vesměs o činnost prováděné samostatnými komisemi Fóra. Karel Babčický, předseda [pageend15]SEVERSKÉ LISTY 1/90 100. VÝROČÍ NAROZENÍ K. ČAPKA A ČESKOSLOVENSKÝ DEN V UPPSALE Ku příležitosti 100. narození Karla Čapka uspořádl Institut slavistiky při Uppsalské univerzitě za vedení profesora Svena Gustavssona 5. dubna symposium K. Čapka. Součástí celodenního programu bylo také slavnostní otevření výstavy spisovatelových děl v Univerzitní knihovně. O krásné uspořádání výstavy se zasloužila paní Olga Klauberová. Výstava se nachází ve vstupní aule knihovny a je otevřena celé jaro. Zahajovací projevy pronesli pan Tottie, ředitel univerzitní knihovny a československý tiskový attaché pan Bůžek. Přítomni byli také čs. velvyslanec s chotí. "Čs. den" byl zakončen večeří za níž patří dík především paní Zdence Černé. Krajané se švédskými přáteli si připravili i pěkný hudební a literární program. Nechyběli ani čestní hosté z Československa, dr. Siklová a dr. Hausenblas. Navázala se četná přátelství a kontakty. Podle vyjádření přítomných byl pokládán "Čs. den" za mimořádně zdařilý. Zúčastnilo se na 80 Čechů, Slováků a Švédů. Jak o symposiu, tak o výstavě děl K. Čapka referoval Uppsala Nya Tidning a Utbildnigs Radio přineslo doknce i ukázky z kulturní části večerního setkání a interview s československými hosty. -jd- Záběr z pracovny ředitele Univerzitní knihovny. Čs. kulturní attaché při zahajovacím projevu. V pozadí čs. velvyslanec s chotí. Profesor Gustavsson připíjí na vzájemné přátelství SEVERSKÉ LISTY krajanské noviny pro Čechy a Slováky ve Skandinávii Adresa redakce: Stenhammars Vág 8, S-756 49 Uppsala, Sweden Tel:(+46 18) 40 34 82 fax:(+46 18) 55 98 99 Redaktor: Otto Černý Zodpovědný vydavatel: Michal Slavíček Tel: (+46 36) 14 56 05 [pageend16]