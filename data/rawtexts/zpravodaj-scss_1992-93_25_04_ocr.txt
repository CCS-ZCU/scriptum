Tomáš BATA II. a jeho chot Sonja před domem Služeb v Praze časopis Čechů a slovaků ve Švýcarsku ročník 25/1992 zpravodaj 4 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041-1-932 32 22 Provoz s obsluhou 24 hodin denné, dtto neděle i svátky. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. Upozorňujeme na změnu předplatného Zpravodaje na r.1992: 4O.-SFr ve Švýcarsku 45.-SFr v ostatních evr.zemích 50.-SFr v zámoří (letecky) Toto zvýšení je nutné po třech letech stejného předplatného. Prosíme předplatitele, aby se řídili novými cenami. Kdo platil méně, prosíme, aby doplatil předplatné až příští rok. Děkujeme. je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 zpravodaj PRODEJNA českých knih PŮJČOVNA českého videa [pageend2]KOMENSKÉHO ODKAZ Muže jako Komenský nemáme oslavovat, ale máme, abych tak řekl, zpytovat své svědomí, zdali jsme splnili a plníme závět muže tak vynikajícího. XXX Volil bych způsob, jakým si Komenský vedl: úsilná, klidná práce, založená na vědění a prýštící z pevného přesvědčení je národu našemu, národu malému s větším prospěchem ( než radikální Táboritství) Z Komenského musíme pochopit,že vzdělanost zabezpečuje národu budoucnost, vzdělanost na základě mravním. Komenský nám budiž příkladem neúmorné práce, příkladem, který my Slované ve své pověstné širokosti bychom měli cenit. Naše národní duše má zvláštnost, která se též jeví u Komenského: mysticismus spojuje s krajním realismem. Nepřehlížejme v této souvislosti, že Komenský v každém individuu vidí zárodek vývoje celku nedá ti celek, nedá ti nikdo, čeho aspoň símě nemáš už v sobě. T.G. Masaryk v USA (1918) RUB A LÍC Jiří Voskovec a Jan Werich At mám míň, at mám víc, atsi nemám vůbec nic, dokaváde se dovedu smát mám víc. Každý chlup má svůj rub, každý rub má zase líc. Chci vidět líc, mně do rubu není At zhyne dočista zarytý pesimista k čemu na světě je, nesměje se, jen kleje. Vždyt i bakterie se o svůj život bije. Proto at žije i bakterie když se vesele s životem bije at žije ten,kdo se dovede smát 1 Nesnesitelná lehkost soužití CO SE DĚJE Slovenská otázka stojí stále v popředí zájmu u nás doma i venku a zatěžuje politické, ekonomické i morální ovzduší v naší vlasti..Stále vyhlašované a zvyšované požadavky separatistů vytvářejí na české straně odpor: není to, jak se snaží to někteří separatisté interpretovat, projev českého nacionalismu, ale prosté znechucení a obava, že tato otevřená otázka bude i nadále ( a možná i trvale ) ohrožovat zdárný vývoj republiky. Prostí čeští lidé neříkají: “ my chceme svůj český stát “ ale prostě: “ať tedy jdou, když po tom touží “. Na druhé straně nabývají projevy slovenského separatismu stále trapnějších forem, což je známkou nejistoty a nervosity před blížícími se volbami, které by měly přinést řešení. Málokdo ovšem věří, že to bude řešení trvalé. Proto je škoda ztrácet s těmito projevy čas. Spíše je na místě uplatnit starou lékařskou zásadu, že není správné léčit symptomy, ale že je třeba hledat kořen choroby a tam nasadit léčení. Poctivě se o to snaží například rozbor Slováka Stanislava Špaňára, který přinášíme v mírně zkrácené formě v tomto čísle. 1 [pageend3]Jeden rozbor tak složitého jevu jako je slovenský separatismus ovšem nestačí - jev je třeba rozebrat s více stran. Jedno vysvětlení může vycházet z prostého přírodního zákona generačního vývoje. Platnost tohoto zákona si už od věků ověřují všichni rodiče: děti, které přivedli na svět nebo o které se starají, chtějí se osamostatnit, jakmile dorostou. Je to docela přirozené a v podstatě žádoucí, jestliže nastupující generace je vyzrálá a schopna se postavit na vlastní nohy bez zakolísání. Nebezpečná jsou jen ona přechodná léta, kdy mladí lidé pociťují neuhasitelnou touhu vylétnout z rodného hnízda, které je až dosud materiálně a morálně zabezpečovalo, ale nechtějí si uvědomit a připustit, že ještě nejsou plně schopni samostatně létat. Proces vyzrávání člověka je pomalý, jen málo lidí jej ukončuje ve stáří kolem dvaceti let, a někdo zůstává mladý v tom dobrém i špatném smyslu po celý život. Poznání sebe sama je ten nejobtížnější lidský úděl a úkol a jen málokdo dovede sám posoudit, zda už opravdu dosáhl plnoletosti. Dnešní doba, kdy autorita a morální zodpovědnost rodiny jsou povážlivě otřeseny, podporuje odstředivé snahy mladé generace. Vidíme to na celém světě: i státy se starou rodinnou tradicí mají velké potíže se svou mládeží- viz příklad Velké Britanie , Japonska nebo Cíny .Ubývá stále ideálních rodin,kde mladá generace nepřetrhává svoje svazky s rodinou, ve které vyrůstala, ale přebírá zkušenosti rodičů a žije s nimi v harmonickém souladu. Je k tomu třeba velké míry tolerance a přizpůsobivosti na obou stranách - ani rodiče nemohou zůstat zkostnatělí a neústupní, ale musí se snažit chápat mladé, jejich potřeby a nároky.Chápající a rozumní rodiče mohou hodně přispět k tomu, aby mezi nimi a mladými nevznikla propast neporozumění. Hlavní podíl na shodě zůstává ovšem na mladých, aby dovedli přemoci svoje emoce, které jim namlouvají, že soužití v rodině je nesnesitelné, i když všechny praktické zkušenosti ukazují, že je to pro ně nejlepší řešení. Myslím, že toto je právě slovenský a česko-slovenský případ. Lustrační zákon se osvědčuje I když se stále ozývají hlasy tvrdící, že tento zákon je v rozporu s listinou lidských práv, a je už také podána stížnost k Ústavnímu soudu, přece jen se zdá nesporné, že bylo vhodné a nutné vyhlásit něco podobného a že zákon je v hrubých rysech správný. Umožňuje totiž postihnout ony přehmaty, které byly dříve nepostižitelné. A když už nic jiného, lustrační zákon vytvořil aspoň ovzduší,'které umožňuje vidět a stíhat to, co dříve bylo zamlžováno a zakrýváno. Tak jsme se nyní, po dvou letech od revoluce dočkali, že byl z funkce čs. velvyslance v Bulharsku odvolán bývalý dlouholetý člen UV KSČ František Barbírek, obviněný z velezrady jako podporovatel srpnové okupace. Stejně tak má být odvolán čs.velvyslanec v Kanadě R. Schuster a velvyslanec v Indonésii J.Počiatka. Jsou to vesměs osoby, na které už exil dlouho a mamě upozorňoval. Postupně se tak nyní mohou provětrávat zatuchlé kouty, kam dosud neproniklo dost světla - a je těch koutů ještě příliš mnoho.Staré úsloví praví, že lež má krátké nohy a daleko nedojde. To se plně potvrzuje v případě pana Mečiara: přes svoji majestátní postavu dochází na konec své kariéry. Slovenský parlament schválil totiž dne 25. března většinou 64 proti 43 hlasům zprávu svého bezpečnostního výboru, která nevyvratitelně dokazuje,že pan Mečiar ve své původní funkci slovenského ministra vnitra zneužil svoji moc a dal příkaz ke vloupání do zapečetěného objektu.Navíc se potvrdilo staré podezření, že pan Mečiar byl spolupracovníkem Stb. Bude zajímavé sledovat, zda a do jaké míry toto odhalení přispěje k vyjasnění poměrů na Slovensku,zda pan Mečiar ztratí svoje přívržence a přijde o postavení nejoblíbenějšího muže na Slovensku. Jedno je už jisté: s nadějemi na úřad federálního předsedy vlády se už může rozloučit. I když to přímo s lustračním zákonem nesouvisí, i v jiných oblastech se něco hýbe: positivně se projevuje odvolání bývalého generálního prokurátora ČSFR Gašparoviče. Také jeho zástupce Brunner je podezřelý ze záměrného zdržování obrodného procesu v čs. soudnictví a ozývají se hlasy pro jeho odvolání. Případ kapitána Dreyfuse Politické ovzduší Francie před 100 léta rozrušila aféra kapitána Dreyfuse, který byl v r. 1894 neprávem odsouzen pro špionáž. Po velké kampani, kterou zahájil spisovatel Zola, byl nakonec Dreyfus v r. 1899 amnes- tován. 1 u nás, ovšem v menším měřítku a v době, kdy je plno jiných afér, se rýsuje podobná aféra s kapitánem A.Žákem, vyšetřovatelem podivných poměrů okolo družstva Slušovice. Je známo, že kapitán Žák nemohl své vyšetřování dovést do konce , cítil se osobně i se svou rodinou ohrožen na životě a vyhledal útočiště ve Švýcarsku. Jeho případ i jeho osobnost jsou nepochybně složité - kapitán Žák toho mnoho ví a na tomto základě vytváří další odvážné kombinace, které lze těžko ověřovat. Máme-li ovšem rozhodnout, zda má pravdu on anebo lidé kolem Slušovic, pak musíme dát za pravdu jemu, protože o Slušovicích máme dostatek věrohodných informací, že to tam nebylo v pořádku. Tyto úvahy pravděpodobně rozhodly u švýcarských úřadů, že kpt. Žákovi udělily právo asylu. Kpt. Žák se tak stal prvním uprchlíkem z osvobozené republiky - je tam stíhán pro zběhnutí. Asyl ovšem situaci kpt. Žáka poněkud usnadní - bude moci pracovat a tak získat i peníze na velké advokátní účty v procesech, které Vede na 2 [pageend4]svoji obhajobu. Aby se vrátil do ČSFR, na to zatím není pomyšlení: jeho žádost o amnestii byla presidentem republiky zamítnuta. V případě kapitána Dreyfuse to trvalo 5 let, než dosáhl rehabilitace - jak dlouho to bude trvat pro kapitána Žáka ? Jiní kapitáni si to dovedou lépe zaonačit. Kapitán Minařík, neslavně známý jako kajícný navrátilec po působení ve Švýcarsku, dotáhl to na plukovníka a jako takový dostal na rozloučenou s ministerstvem vnitra plat na 9 měsíců. Jeho proces,kdy je obžalován z přípravy atentátu na vysílač Svobodné Evropy se zdlouhavě vleče, zatímco jeho žaloby na náhradu škody za pošramocenou čest jsou hbitě projednávány. Jak to říká staré přísloví? “ Drzé čelo je lepší než poplužní dvůr “. Problematický exil Cítíme to všichni, že naši doma se na exil dívají se smíšenými pocity, a někdy se zdá, že ty negativní pocity převažují. Velmi nás to mrzí, pokládáme to za nespravedlivé. Měli bychom ovšem položit ruku na srdce a zkoumat, zda na této situaci nemáme také trochu viny. Exilu rozhodně nelze přičítat k dobru vystupování některých jeho představitelů. Tak např. vedoucí místo na kandidátkách staronové komunistické strany budou zaujímat exulanti Ivan Sviták a Egon Bondy. Známe oba z jejich publikační činnosti - pan Sviták psal hodně do exilových časopisů, pan Bondy byl usídlen spíše v německém tisku, např. ve švýcarské Weltwoche Oba pánové měli jedno společné - jejich projevy se pohybovaly často nebezpečně na okraji logiky, což právě nesvědčí o dobré duševní rovnováze. Vypadá to tak, že se pokoušeli různě uplatnit ve svých ambicích, až nakonec jim zbyla jen KSČM. K tomu lze jenom říct “ no potěš Pánbůh “. Nevyjasněná zůstává jenom otázka : proč vlastně odešli tito pánové do exilu, když jim ten komunismus tak přirostl k srdci ? Ani pan Horák, z venku přišlý předseda sociální demokracie, si nevede o moc lip. Vydatně přispěl k rozštěpení své nadějné strany a nyní projevil ochotu spojit se s panem Mečiarem, aby zachránil co se dá.Tato karta už asi nevyjde, protože byla tažena těsně před krachem pana Mečisara, který už visel ve vzduchu. Také vystupování Světového kongresu Slováků spadá na účet exilu. Můžeme připustit, že to vše jsou okrajové jevy, které nejdou do podstaty exilu, ale v neklidném ovzduší, které ve vlasti panuje, má to vše svůj nepříznivý vliv. Bylo by nejvýš třeba, aby se exil konečně sjednotil a od podobných jevů jasně distancoval. kl STANISLAV ŠPAŇÁR STÍNY MINULOSTI Motto: První věc, která národu je třeba, je duchovní pořádek a uznání, že zlo je zlem. Neodhalené, neobjasněné, omlouvané zlo je schopno plodit další zlo. Ještě více než o potrestání viníků jde o to, aby národ měl jasné představy o tom, co je hanebné... Je to boj o duši národa Ferdinand Peroutka, 1947 Ve svém rozboru dovozuje slovenský autor, že národy se musejí učit především ze svých porážek. Poražené Německo po prvé světové válce bylo vítěznými mocnostmi ponecháno svému osudu, vinníci nebyli potrestáni, očista se nekonala, nebyly zavedeny demokratické instituce, lidu nebylo vysvětleno, že jeho bída je následek šíleného vedení vůdců. Vina se hledala jinde - a na této živné půdě pak mohl vyrůst Hitler a jeho nacismus. Po druhé světové válce už vítězové věnovali všechny síly tomu, aby se podobná chyba neopakovala, a jak o tom svědčí současný stav německé společnosti, mělo toto počínání úspěch. Z této historické zkušenosti vyvozuje autor závěry platné i pro nás. ( Jeho rozbor vyšel nejdříve v časopise "Kulturný život" a byl v trochu rozšířené formě převzat Literárními novinami (č.ll /92). Protože se domníváme, že autorovy vývody budou zajímat především české čtenáře, přinášíme tuto verzi). 3 [pageend5]V Čechách se lidé diví, z čeho u nás na Slovensku pramení tak neskrývané sympatie značné části obyvatelstva k tzv. slovenskému státu. Jak se mohou i význační lidé hlásit ještě dnes ke státu, který byl tak nacistický, že jeho rasové zákony byly tvrdší než v samotné říši? Armáda sloužila Hitlerovi a bojovala proti Spojencům... Ostatně nediví se jen lidé v Čechách, dosti nás se diví i na Slovensku, ale zejména v zahraničí: v Německu, Americe, v Izraeli a jinde... Svět opravdu nechápe, kde se berou ty projevy nenávisti, rasové nesnášenlivosti a intolerance. Na cestu k fašismu svedl Slovensko historický vývoj, který se nesl ve znamení slabých, resp. žádných demokratických tradic a mdlého politického uvědomění, dušeného dlouhodobým politickým a hospodářským útlakem tehdejšího Uherského státu. Dvacet let společné demokratické republiky bylo na politické dozrání národa zřejmě málo, první náraz zvenčí Československá republika nevydržela a Slovensko poslechlo hlas svého vůdce. Jak daleko dopředu viděl (některými lidmi ještě dnes oslavovaný) president dr. Jozef Tiso? Jakou budoucnost připravoval svým ovečkám tento pastýř, když tak horlivě plnil Hitlerovy příkazy? Zdálo se mu, že je výhodné spojit se s Hitlerem, zachovat si blahobyt ve státě a naivně doufat, že se válka jaksi přežene mimo, že "nás to nezasáhne"? To by svědčilo jednak o velké nerozumnosti a politické naivitě, jakož i o vypočítavosti, která však není hodna státníka hrdého suverénního státu. Jak jinak se v podobné situaci chovaly jiné zeměl (Například Norsko nebo později obsazené Belgie, Dánsko atd.) Anebo si Tiso vážně myslel, že Hitler a jeho zvrácené ideje na světě zvítězí natrvalo, a proto bude lepší býti s ním zadobre? Jakou budoucnost sami sobě připravovali manifestanti na náměstí Andreje Hlinky v Bratislavě v březnu 1939, když se svátým nadšením zvedali pravice:"Za Boha, za národ na Stráž...!"? Tou budoucností přeci měla být, v rámci historické spravedlnosti, poprávu budoucnost poraženého národa! Poraženého samostatného Slovenska jako Hitlerova spojence. "Osvícení" muži slovenské vlády vedli svou zemi ke zničení, rozbombardování, rozvrácení průmyslu, zemědělství. Měly se tvrdě platit reparace a mělo samozřejmě dojít na obsazení Slovenska, a to Rudou armádou se všemi snadno představitelnými důsledky pro morálku a životní úroveň národa. (Víme, že dr.Gustáv Husák již za války psal Stalinovi o tom, že slovenský lid touží po spojení se SSSR.) Za krátké období relativního blahobytu mělo Slovensko zaplatit obrovskou cenu. Tak jak to, že se někteří žijící přímí účastníci tehdejčí slovenské politické špičky dnes nestydí nejen se k Tisovú režimu hlásit, ale dokonce jej glorifikovat? Možná že krutý trest za nacistické poblouznění, za životy nevinných židovských spoluobčanů, všeobecnou kolaboraci a válečný konjunkturalismus by se do budoucna ukázal být pro národ zdravějším i prospěšnějším než to, co se mu vlastně nestalo: došlo totiž k tomu, že se Slovensko z fašistického satelitu Německa bezbolestně přehouplo do rodiny vítězných států. (Vliv mělo i Slovenské národní povstání, a to i přes vojenský neúspěch.) Slovensko tedy nijak neutrpělo a netrpělo ani po válce. Rychle se zapomnělo na nadšeně zvedané pravice, na rasové zákony, na arizaci majetků - a směle do nového života po boku vítězů. Nedošlo k žádnému důslednému rozboru příčin zfašizování, nedošlo k vystřízlivění ve válkou zničené zemi: lidu, tedy všem obyvatelům země, prostě nebyl předložen účet. Za všechno se totiž platí. A za chyby svých vůdců platí národ, obyčejně životy. Pokud Slovensko nezaplatilo daň ve válce - jako například Japonsko - o to více se mělo po ukončení války a jejím vlastně velmi štastném konci (Slovensko jako jediný ze států Hitlerovy koalice nebylo po válce obsazeno) dobrat příčin selhání státu či jeho obyvatel. O to větší měla být snaha nás samotných Slováků poznat příčiny a kořeny zla, do nějž jsme upadli. Aby se podobná situace již nemohla opakovat. Proto tvrdím, že snaha československé exilové londýnské vlády, a jmenovitě presidenta Beneše, o uznání CELÉHO předválečného Československa za vítěznou stranu byla - at to Beneš myslel sebelépe - vlastně medvědí službou Slovensku, jejíž důsledky pocitujeme právě nyní. Těsně po skončení války se na Slovensku o Tisově slovenském státě nemluvilo, avšak již počátkem padesátých let se ponenáhlu začalo vzpomínat na "blahobyt" a relativní dostatek, "samostatnost" a vůbec tehdejší dobré časy. Jistě to byla reakce na tvrdou pěst komunismu v padesátých letech, na tuhý centralismus (tehdy se zřejmě poprvé objevil výraz "pragocentra- lismus"). Lidé začali srovnávat s minulostí, v zapomnění již idealizovanou nebo programově zkreslenou komunistickým výkladem. 4 [pageend6]Na Slovensku bohužel nikdy nedošlo k jasnému a nekompromisnímu odsouzení období let 1939 až 1945, nedošlo k nápravě ve výchově národa, nebyly pro to zavedeny ani demokratické instituce. A proto se obávám, že se za to všechno teprve platit bude. Netolerančí, nedemokratičností, jevy totalitarismu, sníženou životní úrovní. Jenom doufám, že se nebude platit příliš mnoho a příliš dlouho. Je-li teorie o "zhuštování času" platná, zrodí se nová demokrakratická generace snad dříve než za další "věčná" desetiletí. XXX Dnes bychom po krachu socialismu, jak se domnívám, měli uspořádat něco jako Norimberský proces, třeba jenom morální, kde by bahna naší minulosti byla vykydána, aby každý viděl, kde hledat, tedy nehledat ztotožnění. Neučiníme-li to, začnou se ozývat hlasy, že socialismus vlastně nebyl tak špatný, že jsme se přece jenom měli dobře, bylo na jídlo i na pivo, a nebyly starosti.. V našich zemích se totiž najde dostatek falešných proroků, kteří mohou momentálních nesnází využít a víceméně parlamentní cestou nás vrhnout hodně zpět. Jde o to, aby lidé tu faleš poznali... Národu musí být zcela jasno, v čem a proč byl minulý systém zavrženíhodný, zločinný a životu odporující. Nejde o tresty, jde o pravdu naší historie. V českých zemích účet za minulost patrně předloží vědci a umělci - sbírají se k tomu. Horší opět bude situace na Slovensku. Někteří političtí představitelé neumějí, nemohou nebo nechtějí jednoznačně odsoudit minulý systém jako v podstatě antihumánní režim, který člověka zglajchšaltoval na pouhou výkonnou jednotku, číslo ve statistice, aniž by mu přiznával jeho jedinečnost a neopákovatelnost. Zejména představitelé KDH (které však ochotně následují komunisti, SNS a zástupci HZDS) svými postoji a výroky soustavně zamlžují jádro systému a morální pokleslost jeho protagonistů uplynulých čtyřiceti let. Je sice možno chápat, že tzv. socialismus na Slovensku v určitém a čistě materiálním smyslu pomohl - průmyslový vývoj Slovenska se v minulých letech urychlil (hodně zbrojním průmyslem) a jeho podíl na celkovém hrubém domácím československém produktu vzrostl z přibližně 8% v roce 1938 na 31% v roce 1989. Stavělo se více než v českých zemích... 5 [pageend7]Socialistická ekonomická teorie vyrovnávání rozdílů mezi jednotlivými zeměmi našla u- platnění v industrializaci Slovenska. Ovšem tato teorie je jánošíkovským principem, kterým bohatým bere a chudýn dává (je-li z čeho; není-li, socialismus končí). Prospěch z toho má samozřejmě ten chudší. V případě Československa Slovensko. Obecně se dá říci, že se režimu, který u nás vládl od února 1948 do listopadu 1989, na Slovensku tak špatně nežilo. Ono se ani nemuselo nijak moc pracovat a investice pořád šly. Proto o devastaci lidského bytí, zničení životního prostředí, mnoha historických a kulturních památek, ale hlavně o degradaci člověka, nechtějí někteří dnešní slovenští politici mnoho slyšet, dokonce mají snahu nastolit jakýsi pseudosocialistický, egalitářský, národně-klerikální socialismus s přehnaným důrazem na slovenské požadavky. Tito politici nejenže minulý režim neodsoudí, ale dokonce dr. Husákovi děkují za záchranu jednoho oltáře (zatímco desítky jiných oltářů za jeho vlády vzalo za své) a na jeho pohřbu se sejde představitel KDH s vrchními bossy bývalého ÚV KSČ. Slovenský parlament drží za hlavního normalizátora dr.Husáka minutu ticha! Tato minuta ticha je nejen výsměchem demokratickému snažení, ale hlavně dalším hříchem národa. Po době, opřené o nenávist ke všemu nekomunistickému, kdy děti udávaly své rodiče a rodiče se zříkali svých dětí, nám zvenku - alespoň viditelně - do našich věcí nikdo nemluví; měli bycho ostře vyjasnit, co to náš socialismus byl, jakou roli hráli jeho hlavní představitelé, kteří by pak měli být morálně odsouzeni, když ne hnáni k soudní zodpovědnosti. Kromě jiného je třeba říci:"Dr.Husák byl nekompromisní a. bezohledný komunista s velkou touhou po moci, a bylo mu jedno, od koho ji dostane, komu za to bude sloužit a jaký osud chystá pro národ či stát, který vede. Jeho prisluhovači nebyli o nic lepší." Vždyt právě on ve funkci předsedy Sboru pověřenců, přestože u nás na Slovensku po volbách v roce 1946 komunisté nezvítězili, přivedl Sovensko do lůna KSČ. Vytýkáme Čechům, že za "vítězství socialismu" i na Slovensku "vděčíme" úspěchu KSČ v českých zemích, ale právě úloha G.Hu- sáka v inkriminované době se taktně zamlčuje. Jeho komunistické přesvědčení je velmi vzdáleno jakémukoli národnímu cítění, které by mu bratři Čarnogurští rádi přiznali. XXX Připomněli jsme dvě již historické vůdčí osobnosti, na nichž by se podle některých, měla budovat hrdost a duše národa: doktory Tisa a Husáka. Jaký jsme my Slováci vlastně národ? Zvažme, na co máme být z našich dějin hrdi, z čeho si máme brát vzor a jaké příklady osobních kvalit máme vštěpovat dětem. Ve dvacátém století se zrodily zatím nejhanebnější ideologie v historii lidstva, které způsobily nesmírnou bídu, utrpení a ztráty miliónů životů, a to fašismus a komunismus. Jací tedy byli ve světle působnosti těchto ideologií pánové dr. Tiso a dr. Husák? Tiso - iniciativní prisluhovač fašismu - slovenský Quisling v roce 1939 a Husák - nekompromisní realizátor komunismu a slovenský Quisling v roce 1946 a 1969! Zdůrazňování jejich "slovenskosti", jak to začíná být na Slovensku modou, a zároveň zamlčování jejich vážných lidských a zejména morálních nedostatků je hlavně pro široké vrstvy občanů velmi zhoubné. Jako příslušník slovenského národa kategoricky odmítám názor, že by právě tito dva měli patřit do našeho pomyslného národního panteonu. At raději tento panteon zatím zeje prázdnotou, národ to snese, vydrží, jeho život se nepočítá na roky, ale na desetiletí a staletí, slovenská země ještě zrodí dost morálních, čestných a vzdělaných lidí, kteří budou právem hodni cti. Nyní je nám zapotřebí hlavně pravdy, i trpké. Nemají oba zmiňovaní kromě společné vlastnosti, že sloužili scestným ideologiím, i další společnou vlastnost: že totiž volili momentálně výhodné posty, krátkodobou relativní konjunkturu, a že zcela pominuli dlouhodobý historický úkol rozvoje morálky a charakteru národa? Národ se nesmí řídit momentálním prospěchem, pokud se nechce vystavit vážnému nebezpečí, že přitom ztratí úctu okolí, a co je horší, že ztratí úctu sám před sebou. Slovensko trpí podivnou schizofrenií: Na jedné straně sympatie ke slovenskému státu, na druhé straně oslavy Slovenského národního povstání. Avšak slovenský stát byl fašistický, i když byly plné mísy. Obdobné platí i o tzv. socialismu. Nechce se mi věřit, že bychom právě my Slováci mohli získat pověst vychytralých lidí, kterým je bližší plná mísa než národní hrdost, po které přece tak prahneme. Jistě, jsme jiní než Maďaři, Němci nebo naši nejbliž- ší sousedé Češi. Naše politická škola začíná teprve ve dvacátém století, zatímco oni již jsou v tomto ohledu před námi. O to je však důležitější strhnout si teď z očí ten narcistně - sentimentální závoj, přes který je všechno "slovenské" dobré nebo lepší než jiné. "Slovensko" není ani kvalifikace, ani zásluha. Přestaňme se již klamat a podívejme se na sebe bez iluzí. To prohlédnutí je bojem o duši národa. 6 [pageend8]DOPIS EXULANTOVI Ingrata patria ne ossa quidem mea habebis. (Nevděčná vlasti - ani své kosti v Tobě nesložím.) Scipio starší Afrikanus Bláhový exulante. jak bylo prozíravé, že jsi ještě včas, pouze s taškou nebo kufříkem v ruce, těsně před zatčením, opustil v roce 1948 vlast, rodinu, přátele, jen abys zachránil holý život. Ne, jistě nemusíš mít výčitky svědomí. Vlast jsi nezradil ty, ale ti, kteří ve svém budování "štast- ných" zítřků vraždili, popravovali, likvidovali, a co nejhoršího, křivili páteře všem. Naivně jsi věřil, že se brzo vrátíš, exulante. Čtyřicetdva let je dlouhá doba. A zatím co vztah k domovu u mnoha z těch, co zůstali doma, komunistickou převýchovou pomalu degeneroval, tys zůstal věrný. Kolik z vás se dostalo na výsluní hospodářského zázraku zde na západě? A právě vy jste byli z těch nejobětavějších a nejvěrnějších. Pomalu odcházeli ti dříve narození, ale tys stále věřil, že se jednou vrátíš. Pak přišlo pražské jaro a s ním i nová naděje. Netrvalo dlouho, hezký sen se rozplynul a do exilu přišli noví exulanti, kteří byli před krátkým časem propuštěni ze žalářů, přišli také ti, kteří již nechtěli nebo nemohli žít se skloněnou hlavou,či odmítali si dále nechat křivit páteř. Bohužel přišli i ti odchovanci bývalého režimu, kterým byl osud vlasti lhostejný a kteří byli ochotni zadat si s jakýmkoliv režimem. Co na tom, příteli, žes ve 40-50-60 letech začínal znova s nulou a několika dětmi a žes pět-deset let dále živořil, někdy daleko pod úrovni těch, kteří nenašli dost odvahy nebo síly ke kamenité cestě do neznáma. Co na tom, že tě přítel po příteli zapírali, co na tom, že ti příbuzenstvo předhazovalo, že je režim pro tvůj útěk pronásledoval, že jsi si žil jako prase v žitě, kdežto oni si to museli "vyžrat". (Tím vyžráním mysleli, jak píše Hrabal, spolupráci s STB). Nemuseli si nic "vyžrat" - to je pouze jejich kolaborantský komplex. Ale ani ty jsi nemusel, jak tvrdí min.Dienstbier, volit exil. Stačilo jen si do svého těžkého rozhodnutí nezakal- kulovat dvacetiletou zkušenost s pěstí dělnické třídy. Že tu dobu většina disidentů přežila, o to máš i ty velkou, ne-li rozhodující zásluhu. Jak se na to lehce zapomíná. Vždyt právě tys burcoval zde na Západě svědomí poctivých lidí, když pronásledovali a zavírali doma disidenty. Tvoje hmotná pomoc byla jistě vedlejší, ale bez tvé politické práce v exulantských spolcích sotva by mohlo být dnes tolik disidentů na vedoucích místech v parlamentu, ale také jinde. Oni také ti to dnes vracejí a to s úroky. Co nový zákon, týkající se exilu, to rána hluboko pod pás. Veškerá tvoje pomoc vlasti, o které jsi dlouhá léta snil, zůstala paskvilem. Už víš, že na tvé katedře o tebe dávno nemají zájem, i kdybys byl Einsteinem. Snad bys však mohl své bohaté zkušenosti uplatnit v průmylu, na úřadě, pojišťovnictví, v daňových oblastech či jinde. Ale nebučí bláhový. Mají přece vlastní zkušenosti a na tvé rady nejsou zvědaví. A když nevědí kudy kam, tak si pozvou Italy či jiné odborníky ze Západu, ale ne tebe, ty nejsi nic, jen exulant. Největším omylem bylo by se domnívat, že by tě mohli potřebovat v diplomatických službách, jsi přece právníkem, profesorem, národohospodářem, znáš jazyky, máš styky. Kdo by mohl pomoci vlasti v těžké době lépe než ty? Co si vůbec myslíš, bláhový exulante, máš vůbec tu správnou kvalifikaci? Byl jsi členem partaje, byl jsi spolupraco- 7 [pageend9]vnikem StB, jsi absolventem diplomatické školy v SSSR? A tvá materiální pomoc vlasti? Jak ses zesměšnil těma několika málo miliony,jak ses blamoval stroji, které nejsou na nejnovější úrovni. Copak tvá pomoc může stačit na ty renaulty, bavoráky či vládní letadla, která musí nová nomenklatura bezpodmínečně mít? Snad si nemyslíš, že ty armády dobře placených šoférů budou jezdit s Tatrovkami? Když pak ve své nezlomné naivitě požádáš deset krajských měst, aby na památku těch^ věrných exulantů, kteří se nedožili listopadu 1989, byla některá třída či náměstí pojmenovány na Třídu čs exilu (a bylo vás více než 300 000) tak dostaneš 10, slovy deset záporných odpovědí. To není jen ignorace, averse, kolaborantský komplex, to není náhoda, to je program. A tak, milý exulante, po ztracených nadějích z roku 1968, 1989 ti nezbývá nic jiného, než navázat na tradice pobělohorských exulantů. Také ti byli zrazeni. Nápravník Jiří PÁCHNOUCÍ PENÍZE ledním z neblahých pozůstatků reálso- ciallsmu, tak se mi aspoň zdá, je rozšířené povědomí, že bohatý (zámožný) se rovná zloděj. Že více nebo méně si nakradl. Jinak by totiž nemohl být bohatý (zámožný). Proto bývá terčem mravního rozhořčení. Přežívání této poučky tak moc nepřekvapuje v zemi, v níž donedávna platilo, že kdo nekrade, okrádá rodinu. A vzhledem k tomu, že rovněž ještě nedávno zlodějský režim okrádal nestoudně ve velkém a kdekoho, proč by nekradl v malém všestranně šizený občan! Přešli jsme do jiného údobí, radikální ekonomické transformace a ta ostatně vždy a všude - je až příliš lákavou příležitostí pro zloděje, makléře a podvodníky všeho druhu. Ale ne na dlouho. Nový systém totiž se rychle zaběhne a příživníky na národním maléru let 1948-1988 postupně a zároveň automaticky vyřadí z provozu (tak jako prakticky eliminoval veksláky). Hlavně a prostě proto, že v tržním hospodářství, jakmile nedostatkové zboží či služby přestanou být úzkoprofilové, ustane také podvodné kšeftování s nimi. Ale při trošce pozornosti lidem neujde, že už dnes se vyplácí poctivá práce, nejednou i dřina od slunka do slunka. Takže už by také peníze neměly páchnout; nejenom nějakou neřestí, ale jako takové. A bohatí (zámožní) nikoli terčem závisti, ale naopak vzorem hodným následování. Poněvadž podnikavý , úspěšný, a tudíž zhusta i zámožný jednotlivec je pilířem prosperující ekonomie; nestrká si totiž vydělané peníze do kapsy nebo do švýcarských bank, ale investuje je, a poněvadž jsou to jeho peníze, investuje opatrně a tudíž dobře; dobré investice posilují ekonomii, zvyšují zaměstnanost i národní důchod, což všechno vede k lepší životní úrovni všech. Objevují se první milionáři, pak i miliardáři a ty v hospodářsky rozvinutých zemích vítá jak státní pokladna, tak společnost: Rockefellerové, Rothschildové a jim podobní financují - mimo jiné - zcela nezbytné instituce, které by jinak musel platit stát, tedy poplatník: specializované nemocnice, nadace, muzea, výzkum - na pomoc a k podpoře všeho chřadnoucího ve společnostech nezaviněné a nepřekonatelné chudoby. I tzv. plesy milionářů a podobné nevinné hrátky bohatých, určené dobročinným účelům, by neměly být terčem rajčat. Vrhá je totiž nejčastěji lidská zloba zvaná závist. Pomalu, ale jistě - zbytečná. Ve společnosti, na jejímž prahu stojíme, bude totiž každý mít právě tolik, kolik dovede a kolik bude chtít. I ten milion. Pavel Tigřid, LN 8 [pageend10]BUDE JEDNOU ČESKOSLOVENSKO PRÁVNÍM STÁTEM ? V roce 1990 schválilo federální shromáždění Československa Listinu základních práv a svobod. Dne 18.března letošního roku ratifikoval pražský parlament strassburgskou konvenci o lidských právech. V těchto ustanoveních jsou zaručena práva svobody a pobytu uvnitř státu i mimo stát. Dle Všeobecné deklarace lidských práv je to čl. 13, dle něhož má každý právo opustit zem a kdykoliv se do ní vrátit. Totéž říká i Listina základních práv. "Každý, kdo se zdržuje oprávněně na území ČSFR, má právo svobodně je opustit". A Všeobecná deklarace lidských práv výslovně v článku 17.dovozuje:"Každý má právo vlastnit majetek, jak sám tak i spolu s jinými. Nikdo nesmí být svévolně zbaven svého majetku." Totéž zaručuje i Listina základních práv v článku 11:"Každý má právo vlastnit majetek a dědění se zaručuje." Tolik k právním předpisům mezinárodního i československého práva, jež musí zavazovat soudy a všechny úřady Československého státu i vůči občanům s trvalým pobytem v zahraničí. Jejich zkušenosti svědčí zatím však o něčem jiném. "Naši chatu má jeden bývalý významný pražský funkcionář a nechce ji vrátit. Bojíme se podat žalobu, abychom všechno neprosoudili." "Soudce nám vzkázal, abychom si nedělali iluse, že stojí na druhé straně, na straně těch žalovaných." Syn chtěl navštívit hrob svých rodičů,který byl ještě vyplacen na několik desítiletí. Na hrobě nenašel ani pomník, ani kamennou obrubu hrobu. Celá vesnice zná pachatele, bývalého politického funkcionáře, ale nikdo nechce - nebo se bojí - dosvědčit tuto krádež. Československému občanu s trvalým pobytem v zahraničí byl po odsouzení v roce 1950 zabaven veškerý majetek. V roce 1968 byl rozsudek zrušen. V roce 1990 pak došlo rozhodnutím generální prokuratury k plné rehabilitaci. V rozhodnutí je výslovně prohlášeno, že se zrušují i všechna další rozhodnutí, na zrušení rozhodnutí navazující. "V tomto případě se jedná o zrušení konfiskace, jež navazovala na původní rozsudek a tím automaticky má občan být opět vlastníkem původně zabaveného majetku. Protože však jeho majetek byl a - je ještě dodnes - stále veden jako konfiškát, obrátil se rehabilitovaný občan na krajský soud, který kdysi usnesením majetek konfiskoval, se žádostí, aby původní usnesení o konfiskaci bylo zrušeno. Ovšem krajský soud neuznal ani po urgenci za vhodné se záležitostí zabývat- Někteří občané v podobné situaci se obrátili na Evropský soud. Ten však projednává pouze ty případy, o nichž bylo s konečnou platností rozhodnuto ve státě, kde byl spor veden, takže vnitrostátní rozhodnutí nelze obejít. To je podmíněno podáním vlastnické žaloby. Tato procedura je však nejen zdlouhavá, ale i finančně náročná. Vychází se totiž z předmětu sporu a poplatek činí 4% z této ceny. Protože vlastnická žaloba se musí podat prostřednictvím advokáta, je nutno připočíst i jeho palmare, jež má advokát v takovém případě právo požadovat eventuelně v devizách. Nezbývá tedy nic jiného, než čekat na vydání - pod tlakem západních institucí - nového restitučního zákona, který by odpovídal mezinárodně platným zákonům. 9 [pageend11]Každý má právo opustit svoji zem a opět se do ní vrátit. Každý má právo vlastnit majetek a nesmí být svého majetku svévolně zbaven. Ani ve Všeobecné deklaraci lidských práv ani v Listině základních práv a svobody není řečeno, že občan musí při tom žít pouze na území republiky. Právě nopak: je-li dáno právo se vystěhovat a právo se vrátit, ~dále~právo vlastnit majetek a právo dědit, je tím zcela jasně řečeno,že občan státu zůstává občanem se všemi plnými právy bez ohledu, kde žije. Kromě toho ve všech civilizovaných zemích může mít občan majetek i v jiné zemi než má trvalý pobyt. Teprve pak až soudci v Československu budou soudit pouze dle zákonů mezinárodně platných a dále dle svého právního vědomí a cítění a až budou úřady rozhodovat pouze podle právně platných ustanovení,pak teprve se stane Československá republika právním státem a budou patřit do Evropy. Bedřich Hostička VÝSTAVA J.A. KOMENSKÉHO V PALÁCI NÁRODOV. V paláci národov v Ženevě sa 16.marca konala historická premiéra výstavy o 3.A. Komenskom a jeho diele v kontexte OSN. Atribut "Historická" si zaslúži nielen v tom zmysle, že to skutočne bolo po prvý raz, čo sa v tomto európskom srdci Spojených národov usporiadalo podujatie venované našej osobnosti svetového rangu. Úspechom bol vôbec fakt, že výstavná komisia Úradovne OSN v Ženeve aKceprova- la iniciativu Stálej misie ČSFR, aby sa výstava konala v priestorach Paláca národov. V rebríčku hodnotenia úspešnosti podobných podujatí sa však to naše dostalo na prvú priečku najma vďaka tomu, že na jeho zahájení prehovoril sám generálny direktor Úradovne OSN Antoine Blanca - úplne čerstvo vymenovaný gen. sekretárom OSN B.Butrom Ghalim. Jeho prihovor nebol bežnou zdvorilou formulkou a odbavením diplomatickej povinnosti. Podčiarkoval význam Komenského ako priekopníka myšlienky OSN, resp. UNESCO i ďalších medinárodných organizácií pred takmer 400 rokmi, k čomu tažko hľadat historickú obdobu. Predložil prítomným predstaviteľom diplomatického zboru, krajanom a ďalším početným záujemcom za hrst ideí Učiteľa národov, ktoré možno oprávnene nazvat modernými, stále sviežimi a ďaleko prekračujúcimi rámec pedagogiky, do ktorej sa tradične začleňuje: koncepcia "Svetovej rady", ktoré by zasadala v niekolkoročných intervaloch striedavo na jednotlivých svetadieloch, aby sa zdôraznila politická rovnost, myšlienky odzbrojenia, rovnakého prístupu žien na najvyššie miesta v štáte, zavedenie medzinárodného jazyka (ktorý by dnešnému OSN ušetril obrovské náklady na tlumočnické a prekladateľské služby) a mnohé ďalšie. Stály predstaviteľ ČSFR pri OSN veľvyslanec Dr.Ing.Juraj Králik pri slávnostnom zahajovaní výstavy taktiež pripomenul, že myšlienky Komenského sú preň vždy dostupnou súčastou argumentácie na prakticky všetkých mnohorokých fórach, ktoré SM ČSFR v Ženeve pokrýva. Výstava nadobudla osobitný kolorit vďaka participácii Medzinárodného úradu pre výskum ÜNESCO, ktorý Stálej misii prepožičal svoje dokumentačné fondy. Preto na zahájení výstavy prehovoril zást. riaditeľa MUV UNESCO Dr. Z.Zachariev a pripomenul, že aj toto podujatie prebieha pod záštitou UNESCO, ktoré patronuje celoročné oslavy výročia Učiteľa národov. Vlastný patronát nad výstavou prevzalo Európske centrum kultúry v Ženevě, ktoré adresovalo aj pozvania čs.predstaviteľom. Vďaka iniciatíve a materiálnej prispeniu Svázu čs. spolkov vo Švajčiarsku sa na slávnostnom zahájení mohol zúčastnit Rektor Univerzity Komenského Prof. Dr. Juraj Švec. Vo svojom príhovore položil dôraz na zdáleka nevyčerpané zdroje diela Komenského pre oblast pedagogiky - interdisciplinárny a medinárodne koordinovaný výskum a pod. Informoval aj o konferencii "J. A. Komenský a slovenská kultúra", ktorú UK usporiadala v dňoch 30.-31.3. v Bratislave. Príde ju osobne zahájit gen. riaditeľ UNESCO F.Mayor. Rektor zároveň 10 [pageend12]odovzdal zlaté medaily Univerzity Komenského gen. riaditefovi Úradovne OSN a riaditelovi MÚV UNESCO. Striebornú medailu /čs. spolkov vo Švajčiarsku/ prevzal Ing.arch. Ján Etegny. člen predsedníctva Svazu čs. spolkov vo Švajčiarsku , za svoju prácu pre domov. Na zahájení výstavy prišli taktiež prvý námestník ministra kultúry SR Kornel Foldvári a riaditeľ Ústavu medzinárodných vztahov Univerzity Komenského doc. Karol Rybárik. Na druhý deň po zahájení výstavy viedli hostujúci čs.predstavitelia diskusný panel v Európskom centre kultúry, na tému "Ako sa stat Európanmi" - príklad J.A.Komenského". Výstava v Paláci národov potrvala do 27.3. Klavírne kvarteto B. Martinů k nej prispejo bezplatným koncertom v záverečný^ deň v priestoroch Stálej misie ČSFR v Ženeve. Potom sa výstava presúva do Paríža. M.Musil NAŠE CESTA DO ČÍNY Ing. Jiří Sochor Odletěli jsme 9.února 92 z Curychu letadlem společnosti AIR CHINA do Pekingu (Beijing). Letěli jsme přes střední Asii (Uzbekistan, Sinkiang), přes poušt Gobi a za devět a půl hodiny jsme byli na místě. Ihned na počátku tohoto vyprávění bych se chtěl zmínit o cestování letadlem v Číně, nebot o tom panují zde v Evropě zcela nereálné představy.Nutno konstatovat, že všechna letadla,která jsou v Číně používána, jsou letadla americké výroby. Tak např. na dálkové lety to jsou letadla typu Boeing 747 (Jumbo Jet a pod.), v Číně samotné je pak celá řada čínských leteckých společností (North Air, Nortwest Air atd.) vybavena výhradně menšími typy letadel americké výroby. Nikdo proto nemusí mít obavy, že by tam byl nucen létat nějakými sovětskými letadly, která ještě mávají křídly. Pochopitelně, že hustota provozu v Číně není taková, jako v Americe, takže na některých vnitročínských linkách létá jedno letadlo denně, a ne jedno každou hodinu, jako je tomu v Americe. Ale nikdo se nemusí v Číně v letadlech cítit v nebezpečí - je to podobné jako v Evropě nebo v Americe. Po příletu do Pekingu na nás čekala již čínská průvodkyně s autobusem a se šoférem - autobusy jsou moderní a to japonské výroby. Tyto doprovody se opakovaly všude v těch městech, kam jsme přišli a byli jsme velmi překvapeni tím, že průvodci a průvodkyně, kteří ještě nikdy nebyli z Číny venku, mluví plynně a perfektně a dokonce se správným akcentem buď německy, nebo francouzský nebo anglicky. To se naučili za pomoci cizích učitelů, ale to je stejně malý zázrak, nebot málokdo z nás by se naučil mluvit třeba čínsky bez akcentu, i kdyby k tomu měl desítky učitelů. Ukazuje to na určitou přirozenou inteligenci a talent. Projeli jsme z letiště Pekingem, který má 11 milionů obyvatel a 8 milionů jízdních kol. Je to město zcela moderní se širokými bulváry a s množstvím mrakodrapů, takže se to místy ani moc neliší třeba od New Yorku. Celá ta výstavba je z posledních minulých asi deseti let. Je tam řada nových a zcela komfortních hotelů - v jednom z nich jsme byli ubytování. Byl to hotel Tianlun Dynasty Hotel v centru Pekingu. Na ulicích je rušná doprava, auta jsou však pouze státní a podniková. Žádná soukromá. Obyvatelé se pohybují vpřed pouze na kolech a ulice jsou proto rozděleny na pruhy pro cyklisty a na pruhy pro auta. Tyto pruhy jsou od sebe oddělené takovými nízkými přenosnými plůtky a na ulicích je čilý ruch, všechno se to hemží vedle sebe a na křižovatkách také mezi sebou, ale nikdo neztrácí v tomto galymatyáši nervy, všichni jsou stále klidní a zdvořilí. U nás by za těchto poměrů na ulicích pukali lidé vzteky... V hotelu si může člověk proměnit valuty na tamější měnu. Ta se liší, tak jako to bylo za komunismu i u nás na měnu, kterou mezi sebou platí čínský lid, a na měnu pro cizince. Obyčejná měna se jmenuje Renmin (Zhongguo Renmin Jinhang) a dělí se na yuany, jiao a feny. Jeden yuan má 10 jiao a jeden jiao má deset fénů. Cizinecká měna má stejné názvy, ale jiné bankovky a může se s ní platit všude. Jeden yuan má hodnotu asi 25 švýcarských Rappů nebo 20 amerických centů, to znamená, že za 1 dolar se dostane cca.5,4 yuanu. S touto cizineckou měnou se může nakupovat také v tzv. obchodech přátelství (čili jasný Tuzex) a tam se dostane doslova vše, co je ve světě k dostání. S tím se Tuzex nemůže vůbec srovnávat, proti těmto krámům je Tuzex úplná nula. Čínské peníze se nesmí vyvážet z Číny ven. Cizinecké yuany lze vyměnit na letišti při odletu zase na valuty, místní yuany nikoliv 11 [pageend13]- ty lze věnovat někomu jako souvenir. Ihned první den našeho v Pekingu nás zavezli na to veliké náměstí Tianmen, kde došlo před několika léty k tomu velikému masakru demonstrujících 3 milionů studentů a ostatního lidu a kteroužto akci vedl nynější ministerský předseda Li-Peng. Bylo nám řečeno, že tímto aktem zvůle to čínská komunistická strana prohrála a la longue a to až na věčné časy. Proč tomu tak je, to vysvětlím v dalším textu. Obědy jsme měli vždy někde iinde, všechny restaurace byly bezvadně zařízené a všude byla dobrá čínská kuchyně. Čínská kuchyně je nejrozsáhlejší na světě, nebot obsahuje asi 5000 receptů. Proto jsme nikde nebyli nuceni jisti, tak jak si to lidé u nás představují ani opice, ani brouky, ani hady. U každého kulatého stolu nás sedělo asi deset lidí a uprostřed stolu bylo otáčecí plateau, kam nám vždy přinesli asi tak osm mís s jídly a nakonec polévku a z toho všeho si mohl každý brát jak chtěl. K tomu nám dávali tyčinky a k polévce porcelánové lžičky, protože ta by se dala těžko jíst tyčinkami. Ale raději jsme si vždy vyžádali vidličku. Za našeho prvního dne pobytu v Pekingu nás zavedli do tzv. chrámu Nebeského Míru, což je veliký komplex krásných budov v čínském stylu a procházeli jsme to asi dvě hodiny. Bylo nám řečeno, že během té tzv. kulturní revoluce (spíše by se to mělo nazývat nekultúrni revoluce) měli šílenci okolo Mao Tse Tunga v úmyslu všechny tyto historické a architektonické skvosty zničit, což se jim však nepovedlo, nebot byli včas odstaveni. V Tibetu však téměř uspěli, nebot z 1500 lamaistických chrámů zůstaly na světě pouze dva. Vše ostatní je v troskách. K těmto exkurzím bych chtěl již předem podotknout jedno: vždy jsme měli pěkné počasí a slunce svítilo. Jelikož však vál neustále ledový vítr z vnitřní Asie, tak to bylo vždy značně namáhavé a většinou se během těch 12 dnů také společnost patřičně nastydla. Večer toho prvního dne v Pekingu jsme byli ve známé specielní restauraci na pekingské kachně. Kachny jsou zde specialitou a jsou připravovány na 220 různých způsobů. Není to proto tak jednoduché jako v Čechách, kde každý strčí kachnu do trouby a k tomu se nacpe knedlík a zelí. Musím uznat, že v přípravě kachny jsou Číňané na vyšším kulturním niveau, nežli lidičky v Čechách a okolí. V Číně mají jinou kachní civilizaci, nežli někde ve Dlouhé Lhotě pod Rípem. Druhý den našeho, pobytu jsme pokračovali letecky v naší cestě Čínou a k polednímu jsme dorazili doměsta Xi an, kteréžto město bývalo v létech 1200 před Kristem až do roku 900 po Kristu hlavním městem Číny. Čili, když začala v Čechách pomalu naše historie za pomoci Sv.Václava, tak v Číně mělo město Xi an již 2100 letou historii za sebou. V této malé úvaze musíte, milí čtenáři, cítit ten rozdíl mezi historií jejich a naší, kdy v dobách, kdy staří Čechové stanuli na Řípu, v Číně už měli za sebou celá tisíciletí i s tím vším, co s tím souvisí. Oni mají svoji historii za sebou jako mohutný štít a jako garancii trvalého přežití národa a nějaké krátkodobé epizody, jako třeba komunismus, pro ně jsou lehce stravitelné,protože vědí, že to všechno jednou půjde k čertu. V Xi anu nás ubytovali opět v prvotřídním hotelu v centru města, v hotelu Bell Tower, což znamená zvonice. Xi an je na rozdíl od Pekingu ještě typické čínské město i s hradbami a se všemi starými stavbami a je tam pouze malý počet věžáků. Je to proto velmi zajímavé pro oči vykuleného bělocha. Celá krajina v okolí až do dálky je složena ze spraše, což je navátá hlína odněkud ze střední Asie. Je to velmi úrodné a mají tam dvojí úrodu do roka. Je to všechno převážně rovina, která je poseta pahorky, které jsou uměle naneseny - jsou to hroby císařů dynastie Han (200 před až 200 po Kristu). Hlavní atrakce kraje byla náhodně objevena v roce 1956 dvěma sedláky, kteří kopali studnu a narazili při tom na terakotovou figuru vojáka. Ukázalo se, že je tímto způsobem pohřbena celá armáda terakotových figur, o kterých nebylo 3200 let nic známo. V roce 1200 před Kristem si císař Qin Shi Huahgdi z dynastie Zhou nechal zřídit pahorek co by hrobku v místech, ležících asi 50 km od města Xi an. A k tomu, aby ho někdo hlídal, nechal si udělat terakotovou armádu. Jednotlivé řady vojáků, důstojníků a generálů (rozlišení hodnosti na hlavě) byly vystřídány zemními valy, na kterých byly uloženy trámy a vše bylo zasypáno asi Im tlustou vrstvou spraše. Nyní je to všechno odkryto a zastřešeno obrovskými halami a působí to dojmem ohromujícím .Jedná se o 8000 figur 1.90 m vysokých, žádná z nich se nepodobá druhé, všechny mají zbraně, jsou tam také konské potahy i s vozy a celý generální štáb. Celé to bylo uděláno během 36 roků a bylo třeba 750000 řemeslníků. Ti poslední, kteří na tom byli zúčastněni, byli po dohotovení zabiti a to proto, aby se o tom celém nikdo nedozvěděl a nezničil tu armádu. A to se opravdu podařilo, celá ta obrovitá věc vypadla z lidské paměti na celých 3200 roků. 12 (Pokračování) [pageend14]v y s íl ac í s c h éma SVOBODNÉ EVROPY , (platné od 5.1.1992 ) Československá stanice rozhlasu Svobodná Evropa vysílá od pondělí do pátku ráno od 5 do 8 hodin a, po přestávce, od 15 hodin odpoledne do 10 minut po půlnoci. V sobotu a v neděli vysílá od 12 hodin do 10 minut po půlnoci. Naše vysílání můžete zachytit na střední vlně 233 metry, to je na frekvenci 1287 kiloherzů. Zprávy se vysílají každou celou hodinu od pondělí do pátku v 5, 6 a 7 hodin ráno a od 15 hodin do půlnoci. V sobotu a v neděli se zprávy vysílají každou celou hodinu od 12 hodin do půlnoci. Navíc vysíláme ještě od pondělí do pátku pětiminutové zprávy v 7.55. Hlavní politický pořad "Události a názory" se vysílá každý den poprvé v 18.10. Tento pořad se opakuje ve 21.10 a také ještě následující den ráno v 6.10,s výjimkou soboty a neděle. Rozhlasový magazín "Panorama" je na rozvrhu od pondělí do soboty poprvé v 16.10. První opakování v pondělí se vysílá v 19.10, v ostatní dny, tedy od úterý do soboty, ve 23.10. Následující opakování je pak příští den, a to od pondělí do pátku v 5.10 v sobotu a v neděli ve 12.10. Nedělní vysílání pro mládež, "Kompas", je na pořadu v 16.10 a opakuje se v 19.10 jakož i v pondělí ráno v 5.10. Četba ze západního tisku je na pořadu od pondělí do pátku v 17.45 a opakuje se ve 22.15. Pořad "Hlasy a ohlasy" se vysílá od pondělí do soboty ve 20.30 a opakuje se následující den v 7.10, s výjimkou soboty a neděle, kdy se opakuje ve 13.15. V neděli je zařazeno ještě jedno opakování ve 23.10. Pořad "Naši dopisovatelé hlásí" se vysílá poprvé v sobotu v 19.35 a opakuje se v neděli ve 23.50 a v pondělí v 7.40. Desetiminutovka "Co se děje kolem vás" se vysílá v pondělí v 17.35. Toto vydání se opakuje v úterý v 19.10 a ve 22.40. Středeční vydání tohoto pořadu se vysílá poprvé v 17.25 a opakuje se ve čtvrtek v 19.10. Premiéra pátečního vydání se vysílá v 17.25. Reprízy tohoto vydání se vysílají v pátek v 19.50 a v sobotu ve 22.10. Pořad "Demokracie v teorii a v praxi" je na pořadu poprvé v sobotu v 19.45 a opakuje se v neděli ve 14.15, v úterý ve 20.15 a ve středu v 7.40. Půlhodinový program "Gong" se vysílá poprvé v neděli ve 22.30 a má reprízu ve středu v 19.10. Desetiminutovka "Otázky naší doby" má dvě vydání v týdnu. První se vysílá v neděli ve 20.45 a opakuje se v úterý ve 22.50 a ve středu v 19.40. Druhé vydání tohoto pořadu má premiéru ve čtvrtek v 17.25 a opakuje se v pátek v 7.40 a v sobotu v 19.10. "Myšlenka týdne" je zařazena v sobotu ve 22.50, s opakováním v neděli ve 20.55 a v pondělí v 7.50. Pořad "Práce a společnost" se vysílá poprvé v pátek v 19.10 a opakuje se v neděli ve 22.10, v pondělí v 7.30 a ve středu v 17.35. Národohospodářský pořad "Ekonomika pro každého" má premiéru v sobotu ve 13.45 a opakuje se poprvé tentýž den ve 20.15. Další opakování jsou v pondělí v 7.15 a ve čtvrtek v 19.45. Desetiminutovka "Lidé a příroda", věnovaná informacím z ekologie a zemědělství, se vysílá v úterý v 19.35 a opakuje se ve čtvrtek v 7.40 a v pátek v 17.35. Slovenský týdeník "Mosty" je na pořadu v sobotu ve 22.20 a v úterý v 17.15. Pořad "Nebojme sa dejín" se poprvé vysílá v pátek v 19.20 a opakuje se v sobotu ve 14.40. "Úvahy časové a nadčasové" jsou na pořadu poprvé v sobotu v 17.45 a opakují se v neděli ve 13.45, v úterý v 7.40 a v 19.45 a ve čtvrtek ve 20.15. "Rozhlasová universita" se vysílá v sobotu v 17.15 a opakuje se v neděli ve 20.15 a ve středu ve 22.30. Kulturní pořad "Slovo a svět" má tři vydání v týdnu, a to v pondělí, ve středu a v pátek, vždy ve 20.15. Každé vydání se opakuje následující den v 19.20. 13 [pageend15]Pořad "Dokumenty a literatura" se vysílá ve 22.30. Opakování jsou v sobotu ve 14.10 a v pondělí ve 22.30. "Historický kalendář" je na pořadu v pondělí v 7.10, v 17.30, ve 20.10 a ve 22.10; v úterý a ve středu ve 20.10 a ve 22.10; ve čtvrtek a v pátek v 7.50, ve 20.10 a ve 22.10; v sobotu v 17.10, ve 20.10 a ve 22.55; a v neděli ve 14.10 a ve 20.10. Katolická mše svátá se vysílá v neděli v 17.10 a katolické kázání v tentýž den ve 22.20. Protestanské služby boží jsou na pořadu v neděli ve 14.30 a protestantské kázání v tentýž den ve 23.40. Pořad "Křestanské meditace" se vysílá ve středu v 19.50 a opakuje se ve čtvrtek v 17.35. Pořad "Náboženství v naší vlasti" se vysílá ve čtvrtek v 19.35 a opakuje se v pátek v 17.15. "Zprávy z náboženského světa" se vysílají v úterý ve 22.30 a opakují se ve středu v 17.15. Pořad "Náboženství a dnešek" se vysílá ve čtvrtek v 17.15 a opakuje se v pátek v. 19.40. Padesátiminutové "Hudební odpoledne" se vysílá každý den v 15.10. Pořad "Sklípek" se vysílá v pondělí ve 23.10. Třicetiminutový "Sportovní zápisník" se vysílá ve čtvrtek ve 22.30. "Sportovní zpravodajství" je na pořadu v pondělí v 17.15. Přehled pořadů Svobodné Evropy se vysílá od pondělí do pátku v 17.10 a v sobotu a v neděli ve 13.10. 22. března 1982 se v Rychnově nad Kněžnou narodil velký český skisovatel, který ve svých soudničkách, povídkách a románech vytvořil osobitý druh slovního,situačního a charakterového humoru. Z jeho větších prací, v nichž vystihuje psychologii malo- měštáka a vůbec malých lidiček, připomínáme: Muži v offsidu, Okresní město, Hostinec "U kamenného stolu". Přinášíme ukázku z jeho poslední knížky, kterou napsal v nejtěžší době svého života, jako připomínku 100 let od jeho narození. Literární činnost Karla Poláčka skončila předčasně v plynové komoře v Osvěnčimi. My, kteří bydlíme v Palackého ulici jsme přátelé, ale ostatní jsou nepřátelé. My jsme ti nejudatnější, pročež jsme postrachem všech nepřátel. Kteří jsou nepřátelé: To jsou Jenišáci, to jsou nejzlejší. Ostávají v Chaloupkách, jsou zrzaví a mají obličeje pihovaté, takže jsou kropenatí jako boby, zvané řezníci. Jejich území se rozprostírá od hostince Na purku, zabírá nádraží a cihelnu a táhne se až k dělnickým domkům, zvaným Na zavadilce. S nimi sousedí Dražáci, ale ti jsou zas falešní, nejraději by byli na obě strany. Jednou jdou s námi, podruhé zase s Jenišáky. Ale jsou víc pro sebe a každému se posmívají. Jednoho Dražáka vedl pan Letovský, strážník na obec, protože dal Duchabovi kamenem do hlavy. On brečel a jeho tatínek, co je holič řekl, že to dá soudu. Dražák dražácká na obci lhal, že ne, že nikdy neměl kámen v ruce, ale já ho dobře znám, je to Bednařík, ten je ze všech nejhorší, nikoho nenechá. Bednaříkovi jedí psy a kočky. Bednařík má trojku z mravů. Avšak největší naši nepřátelé jsou Habrováci, to jsou ti nejhorší sprostáci. Habrováci i do školy nosí plné kapsy kamenů. Mají přesilu. Jejich mravy jsou špatné,zvyky ošklivé. Povahy jsou nesnášenlivé. Často bývají po škole. Ve škole sedí v oslovských lavicích, protože neprospívají. Také vyrušují a na jiné to svádí. Ruce si nemyjí, také krk mívají špinavý a pan učitel 14 [pageend16]je posílá do umývárny. Tuhle povídal, že by si Habrováci mohli za ušima sázet brambory, všichni jsme se smáli, oni měli vzteká. A pan katecheta říká: "Vy, Habrováci jste plémě amalekitské, Bohu nemilé a lidem protivné." Území Habrováků se rozprostírá po obou březích potoka javornického. Obyvatelé se živí chovem husí a soukenictvím. Někteří se oddávají pašeráctví, pročež musejí chodit s četníkem na okres. Mnozí úpí ve vězení pro špatné skutky. Habrováci každému nadávají. Běda cizinci, který by se odvážil do jejich země bez průvodu rodičů nebo jejich zástupců! Válka s Habrovou počíná se obyčejně na podzim. Rolníci_sklidí, radují se z hojné úrody a ze stodol se ozývá buchání cepů. Tehdy naši vystoupí na stráň, s níž možno shlédnouti celou zemi habrovskou, až k obzoru, kde sousedí s územím lukavickým. Oko se pokochá úchvatnou vyhlídkou a ústa z plných hrdel spustí potupnou píseň, která jest Habrovským proti mysli. Tato píseň zní: "U Křížů v maštali chcípla kobyla. Radujte se, Habrováci, bude hostina! Habrováci - hup! Nažrali se krup. Napili se syrovátky, až jim bříšek puk,' puk,' puk !" Jakmile se píseň ta válečná ozve, již vyřítí se ze všech chatrčí, domků, ano i obydlí občané habrovští a mávají klacky a divoce pokřikují. Avšak každé válce předcházejí manévry, aby si vojsko zvyklo pobytu v poli a drsnému životu válečnickému. Také letos jsme se ustanovili, že budeme konat manévry a to na vrchu Budíně, jenž vévodí našemu městu a odkudž jest překrásný pohled, jemuž se obdivují i cizinci. Na Budíně jest les, kde nerostou ani jahody, ani borůvky. Nic tam není. A tak jednoho jitra se shromáždilo vojsko u našeho domu, tatínek o ničem nevěděl, protože právě šel do magacínu pro petrolej. Kdyby to věděl, tak by zařval strašným hlasem:"Já ti dám manévry, vem si knihu a uč se!" Velitelem veškeré branné moci byl Bejval Antonín neb jest ze všech nejsilnější a ve všem se vyzná. Velitelem by chtěl býti Kemlink Eduard, jelikož jeho tatínek píše na berňáku, pročež ho každý musí zdravit. Náš tatínek ho také musí zdravit, při čemž pokaždé vyndá dýmku z úst. Éda Kemlink se chlubí, že umí kreslit plány a tudíž nakreslil plán Budína i okolí. Pravil, že každé vojsko musí mít plány, jináč by utrpělo porážku a musilo by se dát na kvapný ústup. On se v tom vyzná a až bude velký, že půjde do kadetky učit se na důstojníka. A bude mít šavli se střapcem. Bejval povídal, teda že je dobře, at ty plány nakreslí. Sám udělá takový vynález zkázy, kterým všechny nepřátele zničí. Přidal se k nám Zilvar z chudobince, protože viděl, že máme s sebou buchty. A měl kameny v kapsách a prak. Řekl, že přivede ještě víc hochů, ale Bejval odpověděl, že je nás dost. Éda měl pušku, levolvér a kapsle, divoce koukal a mluvil hlubokým hlasem. Já jsem měl palcát jako Husité, když se položili táborem u města Naumburku a vyslali k nim drů- žičky,aby je nechali být a neublížili jim. Pak šli Husité domů a cestou zpívali "Kdož jste boží bojovníci" a každý se lekl, když to slyšel. Já jsem četl takovou knihu a každého palcátem praštím, at si pak jde žalovat. 15 [pageend17]Friedrich August von Hayek, Rakušan po předcích českého původu, ekonom a sociální filosof, zemřel 23. března 1992 před dovršením věku 93 let. Byl to jeden z nejvýznamnějších liberálních myslitelů tohoto století.Působil ve Vídni, později v Anglii, USA, aby nakonec zakotvil v německém Freiburgu. Byl nositelem Nobelovy ceny a sedmi čestných doktorátů. Fundovaný odpůrce komunismu, zabýval se teorií peněz a kapitálu, vztahu mezi právem, zákonem a svobodou. Z jeho knihy "Cesta do otroctví", napsané za války v Anglii, (překlad vyšel v nakl. Akadémia) přinášíme závěr. Přebudovávat civilizaci ve velkém měřítku nebudeme. Není náhoda, že vcelku bylo možno nalézt více krásy a slušnosti v životě malých národů, a mezi velkými byla míra štěstí a spokojenosti úměrná tomu, jak se vyhnuly smrtelnému dechu centralizace. Ze všeho nejméně zachováme demokracii nebo podpoříme její růst, když veškerá moc a většina důležitých rozhodnutí budou spočívat na nějaké organizaci, příliš velké, než aby ji obyčejný člověk mohl přehlédnout a pochopit. Demokracie dosud nikdy dobře nefungovala bez velké dávky místní samosprávy, jež poskytovala školu politických zkušeností jak pro nejširší vrstvy, tak pro jejich budoucí vůdce. Jen tehdy, když se lze odpovědnosti naučit a praktikovat ji v záležitostech, které jsou většině lidí důvěrně známé, když je nějaké jednání vedeno spíše ohledem na souseda než teoretickou znalostí potřeb ostatních lidí, může obyčejný člověk reálně zasahovat do veřejných záležitostí, protože se týkají světa, který zná. Tam, kde začne být rozměr politických opatření tak velký, že nezbytné znalosti má téměř výlučně jen byrokracie, jsou tvůrčí impulsy soukromých osob nutně oslabovány. Myslím, že zde zkušenosti malých zemí, jako je Holandsko a Švýcarsko, obsahují mnoho, z čeho se mohou učit i nejbohatší velké země, jako např. Velká Británie. Všichni bychom získali, kdybychom vytvořili svět vhodný pro život v malých státech. Avšak malý stát si může svou nezávislost jak v mezinárodní, tak v národní sféře zachovat jen v rámci skutečně právního systému, který zaručuje jak to, že jsou nezměnitelně prosazována určitá pravidla, tak to, že autorita, která má moc je prosazovat, nemůže tuto moc použít k žádnému jinému účelu. Zatímco nadnárodní autorita musí být pro svůj úkol prosazovat obecné právo velmi mocná, její ústava musí být zároveň vytvořena tak, aby jak mezinárodním, tak národním autoritám znemožňovala stát se tyrany. Nikdy nezabráníme zneužití moci, nebudeme-li ochotni omezovat moc způsobem, který může být občas i překážkou jejího použití k žádoucím účelům. Na konci této války se naskytne velká příležitost, aby se velké vítězné mocnosti první samy podřídily systému pravidel, k jehož prosazení mají moc, a zároveň tak získaly morální právo uložit táž pravidla ostatním. Mezinárodní autorita, která účinně omezuje pravomoc státu nad jednotlivcem, bude jednou z nejlepších záštit míru. Mezinárodní panství zákona se musí stát záštitou jak proti tyranii státu vůči jednotlivci, tak proti tyranii nového nadstátu vůči národním komunitám. Našim cílem nemůže být ani všemocný nadstát, ani volné sdružení "svobodných národů", nýbrž společenství národů svobodných lidí. Dlouho jsme se hájili tím, že začalo být nemožné chovat se v mezinárodních záležitostech tak, jak bylo podle našeho názoru žádoucí, protože ostatní nehráli tuto hru s námi. Nastávající uspořádání bude příležitostí ukázat, že jsme upřímní a že jsme ochotni 16 Cesta do otroctví ROZ M L U V Y [pageend18]přijmout táž omezení své svobody jednat, o kterých si myslíme, že je ve všeobecném zájmu nezbytné uložit je ostatním. Federatívni princip organizace, použije-li se moudře, se skutečně může ukázat nejlepším řešením některých velice obtížných světových problémů. Jeho aplikace je však úkol mimořádně obtížný a nemáme vyhlídku na úspěch, jestliže nšjakým příliš ambiciózním pokusem přepneme jeho schopnost. Bude pravděpodobně existovat silná tendence učinit každou novou mezinárodní organizaci všeobsáhlou a celosvětovou; a bude zde samozřejmě naléhavá potřeba nějaké takové všeobsáhlé organizace, nějaké nové Společnosti národů. Velkým nebezpečím je, že bude-li v pokusu spoléhat se výlučně na světovou organizaci tato organizace pověřena všemi úkoly, které se zdá být žádoucí mezinárodní organizaci svěřit, nebudou se tyto úkoly náležitě plnit. Vždycky bylo mým přesvědčením, že takové ambice byly u kořene slabosti Společnosti národů: že (neúspěšný) pokus učinit ji celosvětovou ji musel oslabit a že menší a současně mocnější Společnost mohla být lepším nástrojem zachování míru. Myslím si, že tyto úvahy stále platí a že stupeň spolupráce, kterého by bylo možné dosáhnout dejme tomu mezi britským impériem a národy západní Evropy a pravděpodobně Spojenými státy, by nebyl možný ve světovém měřítku. Relativně úzké společenství, jakým je Federální unie, nebude zpočátku uskutečnitelné mimo rámec malé oblasti, jako je třeba část západní Evropy, i když může být možné postupně je rozlišovat. Je pravda, že i při vytvoření takových regionálních federací trvá možnost války mezi různými bloky, a aby se toto riziko maximálně snížilo, musíme přejít k širšímu a volnějšímu společenství. Tvrdím, že potřeba takové organizace není na překážku těsnějšímu společenství zemí, které k sobě pro svou civilizaci, podobu a velikost mají nejblíže. Zatímco se musíme co možná nejvíce zaměřit na odvrácení budoucích válek, nesmíme si myslet, že můžeme naráz vytvořit trvalou organizaci, která učiní válku v kterékoli části světa zcela nemožnou. V takovém pokusu nejenom neuspějeme, nýbrž pravděpodobně propásneme i naději na úspěch v mnohem omezenější oblasti. Jak platí i o jiných velkých zlech, opatření,díky kterým by se válka měla v budoucnosti stát zcela nemožnou, mohou být docela dobře horší než válka sama. Snížit riziko sváru, které by mohly k válce vést, je pravděpodobně ten největší úspěch, který můžeme rozumně očekávat. MEZI JINÝMI Dramatici českého původu nebývají na švýcarských scénách častými hosty. Výjimku činí Achim Benning v curyšském Schauspielhausu, který ostatně již za své éry v Burgtheatru preferoval Havla, Kohouta, Lan- dovského. Nyní uvedl Schauspielhaus-Keller hru pražského rodáka Franze W U R M A, básníka, publicisty a překladatele, který vede v Curychu Institut Moshe Feldenkraise. Wurm prožil svůj život v exilu - po emigraci do Anglie 1 939 a studiích v Oxfordu (Wurm je poddaným Jejího Veličenstva) přišel 1944 do Curychu, kde byl jednou z význačných osobností v kulturním oddělení rozhlasu. Po letech v Praze (1969-71) a Tel Avivu (1974) se vrátil do Curychu. Jeho sbírky básní vycházejí po celé Evropě, je přispěvatelem řady literárních časopisů, intenzivně se věnuje překladům (z českých autorů jmenujme Holana, Nezvala, Šiktance, Grušu, Voskovce a Wericha, Vyskočila...) Jeho zásluhy o šíření české kultury jsou veliké - její propagace na západě je spojena v podstatě jen s obět- mi. Přesto se Wurm již po léta zabývá např. básnickým dílem Vladimíra Holana a snaží se je uvést v západní kulturní povědomí. Wurmova hra Mezi jinými (Unter Anderen) prozrazuje místy tři velké absurdity, Kafku, Becketta, lonesca. Vedle platnosti obecné, všelidské či nadnárodní přináší však překvapivě i klima námi důvěrně zažité a vlastně již téměř nefrekventované - totiž klima středoevropské. Klima, které s národním socialismem zmizelo s povrchu země. Klima specificky groteskní všednodennosti , ironické i strašidelné, provinční i magické, tajuplné a prohnané, klima sebevědomých kmánů, klima, které zrodilo mazanou bezcharakternost Švejků i mučivě neúspornou metafyzickou úzkost zděšeného proroka Kafky. Wurmova hra 17 [pageend19]je inteligentní, střídmá a nesmírně rafinovaná. Vyznačuje se přesně tím, co je střední Evropě vlastní - dialogem pod povrchem dialogu, mnohovýznamovostí, typickou metaforikou a vždy osvěžujícím sarkasmem. K těmto kvalitám lze přičíst i kultivovanou, rytmizovanou, básnickou řeč hry, Její umná dramatická výstavba, jakkoli logická, přináší náhlé zvraty, vytvářející nutné dramatické napětí. Hra je vytříbeným portrétem vztahu - vztahů: pár, který spolu zestárl (Milada-Otakar) a jehož život se odehrává na půdorysu osvědčené choreografie drobných rituálů, je překvapen úředníkem (Karl), pověřeným prapodivným poselstvím. Otakar a Milada žijí ve městě, v němž jsou cizí; jeho obyvatelé jej přes noc náhle opustili, jak Karel a Milada zjištují, a Karlovi připadl úkol jmenovat Otakara starostou tohoto vylidněného města. Jakoby mimochodem, bez velkých gest a okázalých dramatických peripetií, stáváme se svědky jednání, jímž vnikne do poklidného života staré dvojice totalitarismus v osobě Karla. Nadále určuje odvíjení nesmlouvavé hry na pachatele a oběti, z nichž se dalším vývojem stávají pachatelé, kterým se nakonec podaří ubránit si svou lehce ošoupanou, ale díky dodržovaným pravidlům soužití přece jen neporušenou integritu. Je s podivem, jak se autorovi podařilo vedle překvapivých střihů, jimiž se ohlašuje nebezpečí, vedle všudypřítomné tragické osudovosti, kterou v sobě nese naše bytí svou neschopností překročit vlastní stín, vykouzlit sentimentálně nesentimentální portrét starého manželství: vztahu, který vše vydržel a osvědčil své trvání, byt místy i za pomoci dojemných dětinskostí. Totalitarismus, charakterizovaný přišedším zvenčí, cizincem, který je ve městě, kde Milada a Otakar jsou cizí, doma, je nám všem důvěrně známý - odtamtud i odtud: ve hře je mistrovsky zpodoben, zalézá pod kůži. Perfektní psychologická ekvilibristika jednajících postav, jejichž základní půdorys (já,my) - oni zpřítomňuje jednu z nejdůležitějších otázek našeho bytí vůbec, patří k dalším kvalitám hry. Přičtěme ještě jemnou (téměř by se chtělo říci "láskyplnou") ironií, tak velmi neteutonskou, a metaforický, takřka starozákonní a přece velmi nepatetický konec hry - a lze vlastně jen vyjádřit podiv, že v současnosti vznikl text tak jemný, tak upřímný, tak dramatický a s tak hlubokým dopadem. Text, na hony vzdálený užvaněným textům všech těch nudných Brechtových sirotků, které poslední desetiletí "oživují" či spíše umrtvují scény německy mluvící oblasti, kde snad jen Thomas Bernhard činí čestnou výjimku. A protože Wurmova hra byla inscenována zde, kde brechtovská plaka- tivnost dodnes platí za jedinou pokrokovou, vzniklo představení poněkud hlučné, jaksi stůj co stůj skotačivé. Režisérka Barbara Liebster nečetla Janáčka, který by ji poučil, že i pauza je muzika, a dosud nezjistila, že nebezpečí tiché je většinou nebezpečnější než to, které pokřikuje. Odevzdala práci profesionální, kompaktní a kompletně o něčem jiném. Trôstovská scéna Birgit Angela působila poněkud příliš pohádkově a kostýmy (Gabi Rahm) byly přesně to, co režie: tam,kde v originále stojí "sváteční tmavošedé" šaty, nastoupila rezolutní pionýrská červeň. Z herců byla nejvýraznější Renate Steiger (Milada), která díky poněkud mdlým partnerům učinila ze hry "svůj" kus-ostatně byla v této hře vůbec nejlepší, jak jsme ji v Curychu kdy viděli. Otakar Gerharda Wintera tvořil svou loutkovitostí markantní protiklad k její neposedné vitálnosti; anemičnost kontur Karla (Klaus Lehmann) lze zřejmě přičíst na vrub režii, která velkoryse ignorovala - jak je v kraji zvykem - rafinovanou psychologii postav, pro mnohoznačné herecké ztvárnění postav tolik vděčnou. Prokázala se zato důslednou, přehlušující rozverností. Nebezpečí vše zachvacujícího totalitarismu, "vlády lži" (jak jej charakterizival již Kafka), který se zdá být jediným přeživším vítězem v duelu kapitalismus-komunismus, však ne- umenšila. Milena Wahlenová, Curych 18 [pageend20]O VLTAVSKÉM ÚDOLÍ František Schwarzenberg Mým domovem je údolí Vltavy. Tam jsem vyrůstal. Tam bylo na světě nejkrásněji. Vždyt tam také znám každý kámen a každý strom, každou peřej i mělčinu. Vím dosud, jak široká jsou vrata každého jednotlivého jezu a vím, o kolik stoupla voda, když je zatopena "navigace". Znám všechny mlýny na řece i na jejích přítocích, znám plazy a vím, jaké dříví se odkud plavilo. Vím, ve které skále hnízdí výři, kde stojí štiky, vím, kudy přecházívá zvěř na druhý břeh i kde na jaře kvetou první podléšky a plicníky. Vím, kde je třeba zabrat veslem či kormidlem, aby dlouhé vory nenarazily o břeh, vím, kde se máčely houžve. Znám všechny přívozy a vím, jak daleko je třeba píchat proti proudu, aby voda neodnesla pramici. Vím, na kterých stráních se dosud udržel tis a ve kterém zákampí zůstane zjara nejdéle ležet sníh. Poznal bych dosud podle zabarvení mlhy, zda stoupne či zda po celý den bude zakrývat protější břeh. Znám každou sochu . svátého Jana a vím, u kterého kříže se kdo utopil. Vím, komu která povodeň co odnesla či připlavila. Vím, kterého roku sedřela velká voda kůru na starých stromech podle břehu řeky. Vím, že bude pršet, když je slyšet hukot vlaku na červenském mostě a že bude hezky, když je jasno nad Makovou. Podle korouhví bych dosud poznal, ze které vesnice se přes řeku převáží procesí na Svatou Horu u Příbrami. Vím, kde se rytíř Batěk serval s orlem, kde Záviš byl popraven. Vím, kde vládli páni z Růže, Švamberkové či Zmrzlík ze Svojšína. Znám hladomornu, kde král Václav věznil svého syna a vím, kudy chodila Bílá paní. Vím, kudy táhl Maradas a kde Karel Lotrinský převedl svá vojska přes Vltavu. Vím,kde se pásly ovce, darované francouzskou královnou z versaillského Trianonu a kde byly postaveny umělé vodopády pro návštěvu cara Alexandra. Vím, kde pytlačili pruští vojáci v roce šestašede- sátém. Znám palouk, kde poslední český král střelil daňka, vím, kde bleskem padl stoletý strom, když začala veliká vojna a pamatuji, ze které skály do vltavského údolí hleděl první president Československé republiky. To všechno totiž Vltava viděla. Ale věděl jsem toho dříve ještě mnohem víc. Jako kluk jsem s určitostí věděl, kde bydlí skřítkové, ve které jeskyni spí draci a šarkani, na kterém palouku za noci tančí divožínky - a Bůh ví, co jsem toho všechno ještě nevěděl. Na vrchu, za Starým Sedlem, kde lesy přecházely v pole a přítmí ve sluneční jas, tam se tomu lidé smáli a nechtěli mi věřit. Ale ve vltavském údolí mi nikdo neřekl, že to jsou výmysly. Nevím - snad mi nechtěli kazit klukovskou radost snad si sami nebyli jisti, zda to přece není pravdou. Vždyt to vltavské údolí bylo světem pro sebe, odloučeným od hluku a shonu roviny a města. Žilo svým vlastním, zasněným životem a nám se zdálo, že tam nic není nemožným, že tam máme blíž k pohádce než k zastávce železniční tratě. My věděli, že u nás přestává strohá skutečnost planiny a začíná kouzlo. Kouzlo Vltavy, většinou líbezné a stříbropěnné, někdy drsné, jindy dravé, k někomu i kruté. Kouzlo, které každého z nás, kdo jsme tam vyrůstali, poznamenalo na dosmrti. A konečně, poslechněte si Smetanovu "Vltavu". Uslyšíte tam noční rej divožínek a lesních panen. Tož věřil-li Smetana, poutník z daleka, proč bycho o kouzlu pochybovali my, kteří jsme tam žili? Od Šumavy, od Budějovic a od Hluboké až po vyšehradskou skálu jsem znal celý tok Vltavy. Ale vskutku doma jsem byl od Zvíkova k Orlíku a dál až pod Nalžovice k Mastníku. Ano, mým skutečným domovem je vltavské údolí j>od Orlíkem: Krkavčí skála, Kůzkovina, Žďákov, Solnice, Náklí, Kukačka, Dolejší Přívoz, Velký Vír, Radova. A dále Cholín a Častoboř.Tam jsem vyrůstal, tam jsem byl mlád, tam jsem poprvé slýchal koledy. Na ta místa o vánocích nejvíce vzpomínám. AŽ dá Bůh a my se budeme vracet do vlasti, tento svůj domov více nenajdu. Bude zatopen, na Vltavě se stavějí přehrady. Vltavské údolí zmizí pod vodou. Vrátím se do kraje, který nepoznám. Své mládí arci více nenajdu, ale neshledám se ani s tím údolím, ve kterém jsem prožíval léta své mladosti. Těžko je mi dnes rozloučit se v mysli s vltavským údolím. 19 [pageend21]Úzko je mi u srdce při pomyšlení, že pohádka mládí zmizí v tůni pod hladinou jezera. Je to jako smrt matky. Je to jako nový exil. Až se vrátím, budu ve své vlasti bezdomovcem. V tom však nejsem sám. Vždyt se tak nějak děje nám všem, kteří jsme odešli do ciziny. Kolik asi kdo najde přátel, až se vrátí? A najde-li pak dům, kde vyrůstal a bude-li se tam smět nastěhovat? Leckdo se vrátí do vsi a nebude pamětníka, který by věděl, ze kterého statku odešel do světa. Až přijdeme domů, vrátíme se jako do cizího. Nebudou nám rozumnět, budou se nás ptát, proč jsme odcházeli, a když jsme odešli, proč jsme nezůstali ve světě? Až budeme pod vodou hledat svůj zatopený domov, povědí nám, že nepotřebovali kouzla vltavského údolí, že chtěli více elektrického proudu, aby si ulehčili těžký život. A co my na to odpovíme? Řekneme si, že lidi jsou více než stromy a skály. Vždyt přeci víme, pro koho přišel kníže míru na svět a pro koho se Slovo vtělilo. Byt se nám stýskalo po tůních a peřejích, přec víme, pro koho i my se zde snažíme pracovat, koho máme nejvíce rádi a koho chceme vidět svobodného. Ne stromy a kameny, ne lesy a skály, ale lidi! Zapomeňme dnes, jak je nám u srdce, když slyšíme o svém zatopeném domovu a nemudrujeme, jaký bude návrat. Postarejme se raději, aby zase bylo, jak bývalo, aby i ty nové přehrady sloužily skutečně lidu a ne drábům. (Rozhlas odbočky Čs. Národní Rady Americké, Chicago, 21.prosince 1957) IN MEMORIAM FRANTIŠKA SCHWARZENBERGA Dne 8.března tohoto roku zemřel v Unzmark- tu v Rakouku jeden z význačných representantů čs. exilu prof.Dr.František Schwarzenberg. Narodil se 24.března 1913 jako potomek orlické větve rodu, který přišel do Čech po Bílé hoře, ale byl od počátku výrazně rodem českým. Vyrůstal na Orlíku a celé jižní Čechy a Povltaví se stalo jeho životní láskou. Po maturitě na Akademickém gymnasiu v Praze vystudoval práva a politické vědy. Vstoupil do státní služty na Zemském úřadě v Praze, ale v roce 1940 vystoupil, aby nemusel podepsat slib věrnosti Hitlerovi. Za války byl aktivním účastníkem odboje, pracoval v illegální skupině, která udržovala styk s exilovou vládou v Londýně. V roce 1944 se oženil s Amálií Lobkovitzovou: z tohoto šťastného manželství se narodily dvě dcery a jeden syn. V květnu 1945 stál František Schwarzenberg jako jeden z prvních na pražských barikádách.Nová republika jej vyslala jako diplomatického zástupce do Vatikánu. Po únorovém puči resignoval a odjel do Spojených států, kde přijal místo profesora politických věd na Loyolově universitě v Chicagu. Působil zde po 30 let až do pensionování. Aktivně pracoval v krajanském hnutí, zejména v Národní radě, kde měl na starosti zahraniční záležitosti. Pro informaci amerického Kongresu připravoval deklarace a memoranda, byl dále zakládajícím členem a předsedou Společnosti pro vědy a umění, předsedou spolku " Velehrad “ v Chicagu a členem řady dalších organizací. 20 [pageend22]Po skončeni svého učitelského závazku se vrátil do Evropy, kde byl dále činný v exilovém hnutí svými publikacemi a přednáškami.Využíval ve prospěch naší věci svoje rozsáhlé styky, svoje diplomatické nadání a osobní šarm. Ti, kdo ho znali, viděli v něm právem dokonalé spojení aristokrata s demokratem. František Schwarzenberg ( strýc kancléře Karla Schwarzenberga ) , velký český vlastenec, nositel řádu T.G.Masaryka, byl uložen do rodinné hrobky v rakouském městě Murau, kde po komunistickém puči roku 48 odpočívají všichni Schwarzenbergové, dne 15. března. JK DOPIS Z PRAHY Milí přátelé, po delší době se opět hlásím s informacemi o pražských kulturních novinkách. Divadelní život se tu rozbíhá ve zcela nových a ne právě snadných podmínkách. Mnohé se změnilo a ještě mění jak go stránce organizační tak umělecké. Dnes bych se chtěla zmínit alespoň o tom, co vás bude asi nejvíc zajímat. Činohra Národního divadla se již plně znovu zabydlela ve Stavovském divadle, které je opravdu krásné. Současně hraje některé večery již také v těsném sousedství - v Divadle Kolowrat. Je to komorní divadelní prostor zhruba pro osmdesát diváků, umístěný na někdejší půdě či sýpce Kolowratského paláce, ve kterém sídlí správa činohry a předprodejní pokladna. Již sám příchod je pozoruhodný - divák má možnost alespoň částečně obdivovat nově odkryté zrenovované stropy a interiéry paláce. Zatím jediná zde uvedená inscenace, Návštěvní doba od Felixe Mitterera, stojí rozhodně za shlédnutí. V režii šéfa činohry Ivana Rajmonta je to skutečný herecký koncert. To, že činohra přesídlila do Stavovského divadla ovšem ještě neznamená, že se v historické budově vůbec nehraje. Nejnovější premiéru tu měl Shawův Pygmalion v režii R.Hrušínského. Ve Stavovském divadle pamatují také na tělesně postižené návštěvníky: nejen na vozíčkáře, pro které má zvláštní přístup, lóži a sociální zařízení, ale také pro hůře slyšící. Pro ty zde existuje zvláštní indukční linka. Další novinkou je služba zahraničním návštěvníkům, pro které je pořizován simultánní překlad do angličtiny Shakespearova Jak se vám líbí, Čechova Strýčka Váni a Havlovy Zahradní slavnosti. Postupně se počítá s tímto zažízením pro všechny činohry, uváděné ve Stavovském divadle. Od 1 . dubna odchází definitivně ze svazku Národního divadla Smetanovo divadlo jako Státní opera Praha. Naše hlavní město tedy bude mít opět po čtyřiačtyřiceti letech dvě zcela samostatné na sobě nezávislé operní scény. Vstupné sem bude samozřejmě značně vyšší než do Národního divadla, protože vedení Státní opery chce spolupracovat ve velké míře se zahraničními umělci. Leden přinesl otevření nově zadaptovaného někdejšího smíchovského Realistického divadla, přezvaného na divadlo Labyrint. Tak jako činohra Národního divadla má také Labyrint vedle původní scény nový komorní prostor v suterénu sousedního domu, své Studio. Kromě divadla chtějí v Labyrintu provozovat také hudební večery a pořádat výstavy. Budete-li v jeho okolí během dne, můžete se jít občerstvit do kavárničky ve foyeru Labyrintu. Je tam pěkné posezení. 21 [pageend23]~Ke změnám organizačním i uměleckým došlo také v Městských divadlech pražských. Všechny tři jejich scény se osamostatnily, mají pouze společné ředitelství. Divadlo ABC má uměleckým vedoucím Miloše Horanského, Divadlo Ká Petra Palouše a v Rokoku působí mladý divadelní soubor Kašpar. ABC je specializuje na kvalitní zábavný repertoár, Ká na myšlenkově závažný, exkluzivní, Rokoko na mladistvé výboje. Rozdělil se také původní soubor na dva samostatné. Jednotliví členové se mohli svobodně rozhodnout, , zda chtějí hrát v ABC nebo v Ká. Mnozí překvapili svou volbou, chtějí si^vyzkoušet jiný žánr, než v jakém jsme na ně byli zvyklí. Zatím toto rozdělení platí u nových inscenací, starší se dohrávají v původním obsazení. Proměnily se také soubory jednotlivých pražských scén, mnozí herci a herečky odešli do důchodu, Divadlo na zábradlí opustila část souboru, zaniklo Divadlo E.F.Buriana, mnozí další změnili angažmá. Nic nového v tomto směru se více méně nestalo vlastně jen v Divadle na Vinohradech a v Činoherním klubu. Ještě jedna potěšitelná pražská novinka, i když ne divadelní: Rudolfinum je už opraveno a čeká na své slavnostní znovuotevření o Pražském jaru. Máme se tedy nač těšit. Je prý opravdu krásné, dokonce s vylepšenou akustikou. Česká filharmonie,ve svém složení také značně omlazená, se v příští sezóně již definitivně vrátí do tohoto svého stánku stejně tak jako koncerty Českého spolku pro komorní hudbu. Zato z výstavních prostor na čas zmizela Valdštejnská jízdárna, která je y havarijním'stavu. Aby měly být kde pořádány výstavy smluvně zajištěné a plánované právě sem, musela být již před časem narychlo ukončena výstava našeho výtvarného umění v jízdárně na Hradě. A tak zase není kde obdivovat domácí výtvarná díla z Národní galerie. Přijedte se na změněnou Prahu zase podívat! Ludmila Kopáčová A PŘECE SE ( NA BARANDOVĚ ) TOČÍ ? Není nejmenší pochyby o tom, že Filmovým studiem Barrandov v současné době nehýbou otázky esteticko-umělecké, ale mnohem přízemnější, i když samozřejmě také navýsost důležité problémy ekonomické. Připravovaná privatizace studia, která patří k největším ve střední Evropě, nabývá chvílemi charakteru afér a senzací. Stačí vzpomenout na "antiředitelský" a tím i "antiprivatizační" dopis předsedovi české vlády, podepsaný za "několik desítek předních filmových umělců" Věrou Chytilovou a Jiřím Menzlem, na rozhořčenou debatu na poslední valné hromadě Fitesu, na obžaloby z okrádání filmových pracovníků v souvislosti s autorskými právy při kopírování filmů na videokazety, z šíření údajného "temna" kolem určitých mezinárodních dohod atd. Naproti tomu panuje až zarážející ticho kolem vlastní filmové tvorby. Je to tak trochu paradoxní. Pamětníci kapitalistické éry českého filmového podnikání za první republiky dobře vědí, že připravovaný film často ještě neexistoval ani na papíře a již se naplno rozjížděla reklamní kampaň k němu, již byl prodáván filmovým půjčovnám a jejich prostřednictvím zadáván kinům v celé republice a že již bylo stanoveno pevné datum premiéry. A mohlo dojít k sebekatestrofičtějším událostem, které by vznik filmu ohrozily, výrobce, dbající na svou pověst - a přirozeně i na svůj zisk - sjednané termíny dodržel. Jen namátkou vzpomínám v této souvislosti na snímek Lucernafilmu Panenství z roku 1937.Jeho dezignovaný scénárista a režisér Josef Rovenský v druhém filmovacím dnu těžce onemocněl, takže bylo zřejmé, že nebude moci v natáčení pokračovat. 22 [pageend24]Lucernafilm ještě téhož dne angažoval jiného režiséra - tehdy debutujícího Otakara Vávru, ten ve dvou dnech přepsal scénář, přeobsadil některé role a přes vpravdě šibeniční Ihútu, kterou by dnešní filmaři považovali prostě za absurdní, bylo smluvní datum premiéry dodrženo. A navíc: film patřil k nejhodnotnějším dílům české kinimatografie druhé poloviny třicátých let. To vše mne napadlo, když jsem nedávno četl v Lidových novinách slova jednoho ze současných českých režisérů: "Své plány zatím neprozradím, ale chystám se natáčet další film. Nechci být zásadně ovlivňován spon- sory..." A ač je to podivné, podobně smýšlí i jiní tvůrci a což je podivnější, i filmoví výrobci. Protože - snad s výjimkou bontonovských Černých baronů - český divák a bohužel ani kritik o konkrétních filmových plánech mnoho neví. Tolik k otazníku v titulku této úvahy. K českým filmům z posledního období, o nichž jsem ve Zpravodaji ještě neinformoval, musím s jistými rozpaky dodatečně přiřadit jeden snímek z výrobního roku 1990. Hořká komedie debutujících scénáristů Jana Hře- bejka a Petra Jarchovského, debutujícího Ondřeje Trojana a debutujícího kameramana Asena Šopova . Pějme píseň dokola totiž vyvolala u kritiky i diváků zcela mimořádnou rozpornost pocitů a názorů od naprostého odsouzení (a přiznám se, že sám jsem mu byl velmi blízko) až po bezmezné nadšení řady lidí, jejichž názoru si vážím. To ve mně vyvolává přesvědčení, že problematika této "retrospektivní epopeje z prostředí pionýrského tábora" - tak aspoň charakterizovali film sami tvůrci - je problematikou jednak ryze generační, protože mladí k ní patrně mají blíže než jejich otcové, jednak - a to zejména - problematikou osobního a možná i momentálního "naladění" diváka na příslušnou frekvenci, nutnou k souznění s tvůrčím záměrem. 23 [pageend25]Velkou a plně zaslouženou pozornost právem vzbudila Havlova-Menzlova Žebrácká opera. Již jména autorů mluví za vše. Současně divadelní podobu klasické hry Johna Gaye z první poloviny 18.století transponované o dvěstě let později Bertoltem Brechtem do stylu tehdy se rodícího epického divadla, psal Václav Havel na objednávku pražského Činoherního klubu. Psal ji podle vlastního vyjádření "lehce, uvolněně, s chutí, bez zbytečného spekulování" a přiznal se, že má tu hru rád, že se mu zdá živá. V období komunistické samovlády se ovšem octla hra i se svým autorem (či spíše autor i se svou hrou) na indexu. Její ilegální premiéra v ochotnickém provedení v Horních Počernicích roku 1975 patřila k pikantním aférkám nomenklaturní éry. Režisér Jiří Menzel ji mohl uvést na scéně, pro kterou byla napsána, až v červnu 1990. Po velkém úspěchu souhlasil Václav Havel s jejím zfilmováním, ovšem sám se práce na scénáři pro velké zaneprázdnění prezidentskými povinnostmi nemohl účastnit. Scénárista (a režisér) Jiří Menzel, který si v minulosti mimořádně úspěšně poradil s tak myšlenkově a zejména jazykově nekonformními předlohami, jakými byla díla Vladislava Vančury a Bohumila Hrabala, v případě Žebrácké opery narazil na něco více než na nekonformní text: narazil na promyšlený jazykový labyrint (kritik Jan Rejžek jej nazval Rubikovou kostkou )r ze kterého nenašel východisko. Neměl-li totiž jeho snímek překročit obvyklou metráž celovečerního hraného filmu, musel scenárista přikročit k podstatnému zkrácení textu a tím se mu adaptace vymkla z rukou. Problematických a problematizujících prvků je ve filmu přirozeně mnohem více, ale tento, spolu s vynuceným a ne vždy zcela adekvátním přeobsa- zením některých rolí proti vynikajícímu divadelnímu provedení (Kodet- Labuda, Nárožný-Hrušínský}, je nejmarkantnější. Menzlův odvážný umělecký záměr se zcela "nevyvedl". Ovšem i přes nejrůznější kritické výhrady a přes to, že předem ohlašovaná senzace; ze spojení Havel-Menzel se nekonala, zůstává Žebrácká opera dílem, které náročnější diváky baví hravostí v secesním a groteskním ladění, okouzluje specifikou atmosféry (zvláštní tónování obrazu, jemná výtvarná stylizace, moderní hudba Jana Klusáka) a v neposlední řadě potěší vynikajícími hereckými výkony Josefa Abraháma v roli Macheatha a Libuše Šafránkové jako Jenny. Luboš Bartošek DOPISY ČTENÁŘŮ Není možné a morální, aby ve vysokých, zodpovědných a reprezentativních funkcích a úřadech byly osoby prokazatelně zkompromitované vlastní minulostí. Např. tvrzení, že na obsazení funkce velvyslanců, především ve vyspělých zemích, nejsou jiní lidé k dispozici, nemůže obstát. Ve světě žije mnoho krajanů, kteří nároky kladené na funkce velvyslanců splňují více než dostatečně a jsou ochotni tyto funkce vykonávat. V těchto zemích kde žijí jsou známí a respektováni. Vykonali by maximum možného pro návrat Československa do společenství demokratických zemí a přispěli k lepšímu spojení mezi Čechoslováky doma i v zahraničí. Dnešní stav je neúnosný a uráží demokratické cítění Čechoslováků, žijících v zahraničí. Jan Šinágl, Kriens Z ČINNOSTI VLADIMÍRA MEČIARA Přes varování, jaký je to člověk, byl Vladimír Mečiar jmenován 11. ledna 1990 ministrem vnitra SR. Krátce nato, 26. ledna se na jeho rozkaz vloupala inspekční komise ministersva vnitra SR do t.zv. Tisový vily v Trenčíně, budovy bývalé StB. Z tresoru zmizelo 18 agenturních svazků, které byly Mečiarovi předány, ačkoliv se jednalo o tajné materiály, které spadaly do kompetence federálního ministerstva vnitra, jehož souhlas s akcí nebyl vyžádán. V.Mečiar se obklopoval lidmi, jako byl soudruh Demikát, který ještě v červnu 1990 byl předsedou ÚKRK KSS, v době, kdy policie měla být již odpolitisována, a naopak se zbavoval lidí, kteří o jeho nezákonných činech věděli a kritizovali je- 24 [pageend26]Ministra vnitra Andráše, který převzal ministerstvo, když se stal Mečiar předsedou vlády, zbavil Mečiar řízení bezpečnostní složky, ačkoliv k tomu neměl pravomoc. Mečiar zabránil trestnímu stíhání Rudolfa Schustera, který je velvyslancem v Kanadě. Mečiar byl označen za spolupracovníka StB s krycím jménem "Doktor", který měl sledovat také A.Dubčeka. Dubček tvrdí, že Mečiara do r. 1990 neznal, Mečiar tvrdí opak. Je toho mnoho, co je třeba v souvislosti s činností bývalého ministra vnitra vyšetřit a vyvodit z toho důsledky. I pro ty, kteří dodnes jeho činnost kryjí a čekají, že Mečiar ve volbách zvítězí a jim rozdá nebo zachová vysoké funkce. Mečiar sám, podle toho, jak se situace vyvine, může navrhnout za sebe náhradu do čela HZDS (M. Knažko, M. Kováč?). Pro mnohé politiky z HZDS znamená Mečiar ohrožení jejich kariéry. Lidé mají právo vědět, kdo je kdo. (Podle článků M.Žitného v RESPEKTU 9/92). -rk- Kohc pálí lustrační zákon? 99 poslanců FS navrhlo, aby Ústavní soud ČSFR se vyslovil, že zákon 451/91 Sb. (tzv. "lustrační") pozbyl účinnosti 31.12.1991. Z těchto poslanců je 16 za Občanské hnutí OH, 21 za Komunistickou stranu Čech a Moravy KSČM, 12 za Čs. stranu soc. demokratickou ČSSD, 16 za Stranu demokratické levice SDL, 12 za Hnutí za demokratické Slovensko HZDS, 5 za Slovenskou národní stranu SNS, 2 za Křest. dem. unii - Čs. stranu lidovou KDU-ČSL, 2 za HZSD-SMS, 3 za Klub nástupnických politických stran, 10 za neorganizované (původně zvolené za jiné strany). Jsou mezi nimi na př. za OH Petr Uhl, Jiří Dienstbier ml., Ladislav Lis, za KSČM Jiří Svoboda, Ladislav Adamec, za ČSSD Zdeněk Jičínský, Miloš Zeman, Petr Kučera (všichni přeběhli z OH), Valtr Komárek, Josef Špaček, Věněk Šilhán (bývalí komunisté), za KDU-ČSL Richard Sachr, Josef Bartončík (tito už nebyli navrženi jako kandidáti do voleb), za neorganizované Vasil Mohorita (dříve KSČM), Alexandr Dubček (dříve VPN, nyní SDSS). Pikantní ja, že sociální demokraté neměli po volbách žádné zastoupení, nedosáhli potřebných 5%, dí,ky přeběhlikům mají nyni 12 poslanců, vesměs bývalých komunistů. Již 9 z těchto 99 poslanců bylo positivně lustrovaných jako spolupracovníci StB, jak vidět "poslancují" aktivně dál. Bude dost co čistit při nastávajících volbách. -rk- K D O ZA TO MŮŽE? Že to u nás neklape, jak bychom byli rádi, jak jsme si to idealisticky představovali, to už je stará vesta.Vládnou tu různé mafie, komunisté zase zdvihají hlavu, mají stále v držení mnoho vedoucích míst v hospodářství, dovedné převedli bývalé partajní a státní majetky do svých společností, sedí dosud ve vilách protiprávně zabraných, bují tajná korupce, rozmáhá se zločinnost, soudnictví a právo je ve psí - v této litanii pessimismu by se dalo ještě dlouho pokračovat. A znechucení občané se stále hlasitěji ptají: kdo za to může ? V tom celkovém chaosu, kde jeden na druhého hází bláto, je celkem prosté si vybrat - ne nějakou malou figurku, to by nebylo nic překvapivého a v tom zmatku by se to docela ztratilo.. Je třeba najít toho hlavního viníka, který je nade vším a tedy může za všechno - a tu je výběr jednoduchý, je to Václav Havel, první po revoluci zvolený president. On je to, kdo “ zvoral” revoluci tak že dopadla sametově. Proč vlastně neviseli 25 [pageend27]komunisté na lucernách, proč nebyli dáni do vězení nebo do sběrných táborů jako v roce 1945, proč se neutvořily revoluční gardy, které by mohly obsadit a vyrabovat komunistický majetek ? Proč bylo vydáno tolik vadných zákonů, že se musely hned opravovat, proč byla podepsána špatná smlouva s Německem, proč se slibovalo, že nebudeme vyvážet tanky atd. atd. ? Proč president hovoří do duše všem občanům, kteří jsou ve své většině slušní a taková kázání nepotřebují, proč president ( a taky parlament, abycom nikoho nevynechali jvážně narušil pocit pospolitosti v okamžiku, kdy začal slušné lidi vychovávat a darebáků se zastal ? Slušného člověka není třeba umravňovat, slušnému chování by měl president učit jen darebáky ! President se mýlil, když podcenil neobyčejnou prohnanost svých protivníků, a ted obviňuje z tohoto omylu všechny lidi, lidi, kteří s komunisty celkem ochotně spolupracovali anebo alespoň je volili. Tito lidé nebyli pomstychtiví, ale moudří, a nebylo třeba je poučovat. Recept, který z těchro nářků vyplývá, je jednoduchý: když jsi to presidente všechno pokazil, tak to naprav. Pozavírej darebáky, zaved přísný režim, však jsou na to známé vzory, pro které nemusíme chodit daleko. A slušné lidi laskavě vynech - ti se budou dívat a posuzovat, jestli to děláš dobře, a když se ti to povede, tak budeš mít 99,9 % národa za sebou ! ( Děkuji paní Ivetě Dekkers - Vrbové za její článek “Nesouhlasím s vámi, pane presidente “ , otištěný v Českém deníku a Kanadských listech. Poskytla mi námět k této úvaze, která domýšlí v článku nadhozené myšlenky ). Karel Lavička BAŤA OPĚT V PRAZE (Dne 13. března t.r. otevřel Tomáš Bata II. se svojí manželkou a synem Tomášem III. nákladně obnovený Dům Služeb na Václavském náměstí v Praze. Foto Pavel Vácha ) Celý život od svého mládí vzpomínám na to, že mně v té naší první republice koupili rodiče před maturitou nejdražší Baťovy boty - ševrové polobotky za 99.- Kč. A tak jsem, jako někdejší spokojený Batův zákazník, se zájmem poslouchal nedávno ve Svobodné Evropě rozhovor s Tomášem Baťou, který mimo jiné řekl: Na celém světě lidé vždycky naříkají, že boty jsou příliš drahé. My je však budeme prodávat za ty nejnižší ceny co můžeme. Ovšem v botách je značné procento materiálu za světové ceny, a na tom záleží nejvíc. A tak se nemůže počítat, že Batovky, krásné pánské boty, budou za 99.- korun. Ta Baťova slova mne zvedla se židle a já se rozběhl podívat se do znovu otevřeného Domu Služeb na Václavském náměstí, abych se přilepil očima na sklo výkladů a zjistil, kolik tedy dnes u Baťů boty stojí. Musím uznat, že Baťa ctí svoji tradici, že .ceny jeho bot mají opět na konci devítku, že tam ná pěkné boty,opravdu kožené boty solidně zpracované, ale že před těmi devítkami je vždy několik stovek. Co se dá dělat, řekl jsem si, pod stovku jsme neměli boty už ani ze Svitu a to ještě nebyly z kůže, ale z vikslajvantu nebo nějaké jiné umělotiny. Po tom prvním kouknutí do výlohy jsem si řekl, že vejdu dovnitř. Jestliže řeknu, že po vejití do přízemí jsem byl překvapen, že jsem byl ohromen, pak jsou to slabá slova k vyjádření mého dojmu, Kdo si ten vstup ještě pamatujete, tak víte, že to byl průchod z Václavského náměstí k Jungmannovu náměstí a že v tom průchodu byla napravo sezónní obuv a nalevo byl výtah a vstup na schody do prodejen v patrech. To tedy bylo. Ted vstoupíte do mramorové haly, jejíž podlaha je zformována do dvou okruhů o nestejné výšce, po kterých můžete obejít veškeré vystavené zboží, přístupné vašemu zraku i hmatu. Celá hala je osvětlena jako hotelová jídelna při recepci. Když pak otevřete dveře vstupu do pater, nejsou za nimi žádné kamenné schody, ale schody pohyblivé. Tak se dostanete do pater, která jsou specializována na druhy obuvi podle rozdělení lidstva na pány, dámy a děti. A jsou mezi těmi patry ještě dvě, která mají názvy " světová obuv " a "sportovní obuv ".Stará láska nerezaví - byly doby, kdy jsem ve sportovní obuvi proběhal větší část dne - a tak jsem zašel do oddělení sportovní obuvi. I tam jako i v ostatních odděleních je vše vystaveno tak, že si můžete kteroukoliv obuv vzít do ruky, můžete ji mačkat, ohývat, čichat k ní, prohlížet ji zevnitř i zespodu a vždy zjistíte, že je to solidní práce.A jak jsem se tak rozhlížel po regálech, zpozoroval jsem, že na jedné stěně, na níž byla vystavena obuv na věšadlech od shora dolů, jsou nad lištami nápisy, které čtete zpravidla na dresech sportovců, na ohradách sportovních stadionů, že to jsou názvy předních světových firem , pro které Baťa vyrábí boty na zakázku. Sjel jsem po schodech zase dolů a při nakukování do pater jsem objevil v jednom rohu rychloopravnu obuvi. , To je služba na západě běžná, u nás v 26 [pageend28]obchodech obuví neznámá: Bata dokazuje, že jeho dům na Václaváku je opravdu domem služeb. Jsme opět v přízemí a v tom skvělém sále s údivem zjistíte, že to, co jste při vstupu považovali za halu, je vlastně pořád průchod jako dřív, že je to tak architektonicky vtipně uděláno a naaranžováním zboží zadekorováno že nemáte pocit, že jste v průchodu, ale v prodejně, která je funkční i hezká na pohled. Bata v té relaci Svobodné Evropy řekl o Domu Služeb, že je to krásný starý obchod. Pro nás Pražáky je to dnes Batova representační visitka ke vstupu na náš trh. Ludvík M.Potužník MY A DOMOV Volby přede dveřmi! Volby do Federálního shromáždění, do České národní rady a Slovenské národní rady se budou konat ve dnech 5. a 6. června tohoto roku,tedy v souvislosti se svatodušními svátky. Čs. státní občané, kteří nemají trvalý pobyt na území ČSFR, mohou při návštěvě republiky volit ve volební místnosti podle vlastního výběru. Musí tam předložit platný čs. cestovní doklad . Okrsková volební komise zapíše voliče do seznamu voličů a poznamená to také do cestovního dokladu. Nelze tedy volit korespondenčně, na hraničních přechodech mimo oficiální volební místnost.. Výsledky těchto voleb budou rozhodovat o dalším osudu republiky, především o její celistvosti. Je proto žádoucí, aby všichni čs. občané, kteří se mohou na tyto dny uvolnit ( a svatodušní svátky k tomu dávají příležitost ) pro některou positivně zaměřenou stranu. V příštím čísle přineseme přehled stran, které připadají v úvahu.Pokusíme se také opatřit informace o organisovaných zájezdech a prosíme čtenáře, kteří hodlají cesty k volbám organisovat, aby nám to včas sdělili. Případ Petry Šmerhovské. Maldá dívka tohoto jména trpěla chronickým zánětem středoušních dutin, který vedl k podstatné ztrátě sluchu a obrně lícního nervu. Přes opakované operace v ČSFR se nepodařilo nemoc vyléčit a Petra byla v 18 letech věku navržena do invalidního důchodu. Měla ale stěstí v neštěstí: jejího případu se ujal prof. Dr.P. Kučera v Lausanne, který zařídil operativní léčení ve Státní universitní nemocnici v Lausanne s tím výsledkem, že Petra opět slyší, našla práci a mohla se znovu stát platným členem lidské společnosti. Vděčí za to nejen jmenovanému českému lékaři, ale také lékařům nemocnice v Lausanne, kteří se zřekli honoráře za operace, dále pak Masarykovu fondu, Associaci Olgy Havlové ve Švýcarsku, švýcarské pobočce Společnosti pro vědy a umění a Českoslo- vensko-švýcarské zdravotnické společnosti jakož i dalším dárcům, kteří na léčení Petry přispěli. Všem těm, kdo se na tomto záslužném díle krajanské pomoci podíleli, patří náš dík - a Petře přejeme hodně zdraví I Klub přátel Tomáše Bati ve Zlíně ( box 233, 76001 Zlín ) chce postavit zakladateli moderního Zlína pomník. Zajistil už v celostátní soutěži vhodné návrhy sochařů J. Vajceho a V. Pýchy i podporu Městského úřadu a bývalých Bálových podniků. K realisaci však ještě chybí finanční prostředky - klub proto žádá o přispění ( devisové konto č. 34 833 - 177759-601 u Komerční banky ve Zlíně ).Seznam dárců bude uložen do základního kamene pomníku. Rehabilitační centrum Dr Vojty v Římě pro děti se zasaženou nervovou soustavou bylo otevřeno v Římě dne 22. března t.r. Otevření se účastnil papež Jan Pavel II., ministr zdravotnictví ČR M. Bojar, prof. Vojta a další oficiální hosté. Středisko může umístit 130 pacientů, kteří budou léčeni podle reflexní metody Dr. Vojty. O vybudování střediska má zásluhu paní Havlová-Boniová se svým manželem, kteří Vojtovu metodu v Itálii propagují. Z DOMOVA Obchod bez bariér. ČSFR a Evropké sdružení volného obchodu ( v CH známé pod zkratkou EFTA se členskými státy Finskem, Islandem, Lichtensteinem, No rskem, Rakouskem, Švédském a Švýcarskem ) uzavřely dne 22.února dohodu o spolupráci. Dohoda umožní obchod (bez cla a netarifních překážek) s průmyslovými výrobky, zpracovanými zemědělskými produkty, rybami a mořskými produkty. Dosavadní překážky by měly být postupně odbourávány s konečným termínem roku 2000. Dohoda přináší ČSFR větší výhody než přináší dohoda s Evropským společenstvím a měla by pro republiku už v letošním roce přinést zhruba 600 milionů Kčs. Dohoda ovšem musí být ratifikována členskými státy a zde se rýsuje kámen úrazu. Lichtenstein totiž odmítá dohodu ratifikovat, dokud mu nebude vrácen pozemkový majetek 16.000 ha, zabavený v roce 1918. Nehledě na spornost právních nároků - čs. zákony neuznávají restituční nároky před rokem 1948 - jsou tu sporné i nároky morální: ona území získal dávný předek Lichtensteinů, který se jako místokrál v Čechách podílel na odsouzení 21 českých šlechticů a na rozebrání jejich majetku.... Pozor na bankovní karty ! Ředitel správy Pražského hradu, kanadský občan, je pronásledován Čedokem, že platil vypůjčené automobily kreditními kartami a nepřevedl jako devisový tuzemec potřebné prostředky z Kanady do ČSFR. Proto pozor na podobné transakce - i když se tvrdí, že Státní banka netrvá na splnění nabídkové povinnosti podle devisového zákona, 27 [pageend29]lépe je zeptat se na současnou praxi u kompetentní banky. Pražské metro má dostat nové vagony - ne ty těžké z Ruska, ale z domácí výroby ČKD podle návrhu prof. Petra Tučného. Česká vláda schválila spojení ČKD s firmou AEG Bahnsysteme, která převezme technické řešení, výroba připadne ČKD. Zatím se jedná o 110 ekonomicky a ekologicky řešených vagonů pro nové resp. prodloužené tratě metra . MY A DOMOV Residence Exil.Někteří starší krajané nechtějí zůstat až do konce života v cizině a být závislí na milosti úřadů či příbuzných. Rádi by se vrátili do vlasti, ale nemají kam. Jejich majetky nehodlá stará nomenklatrura vydat a panelové objekty, které lze koupit, jsou pro starší a zejména postižené osoby zcela nevhodné. Po mnoha úvahách jsme dospěli k závěru, že vybudování residence podle amerického nebo švýcarského vzoru by bylo pro naše starší, nemocné nebo opuštěné krajany jistě nejlepší řešení jak s hlediska zdravotní péče, tak i s hlediska společenského a finančního. Proto jsme vypracovali návrh objektu a zahájili jednání s úřady o možnostech realisace. Současný stav přípravy je tento: - Dominikánský klášter nám nabízí pozemek bud v Teplé anebo v Mariánských lázních. -Úřad hlavního architekta města Prahy nám dává k disposici pozemek buď v Hodkovičkách, Velké Ohradě - Stodůlky anebo i jinde podle našeho výběru. Pozemky pro tyto účely jsou zahrnuty do výhledového plánu města Prahy. -Krajanka z Prahy je nám ochotna odprodat pozemek v Liboci. -Naše žádost o předání pozemku, který dříve patřil KSČ, nebyla dosud příslušným ministerstvem zodpovězena. -Jednání s min. práce a soc. péče o finanční spoluúčasti státu mohou být zahájena teprve v případě, že se přihlásí dostatečný počet zájemců. -Doposud se ( mimo Kanadu ) přihlásilo 16 krajanů, což je pro realisaci málo. Krajané, kteří by měli o tento projekt zájem, mohou se přihlásit do konce května 92 na adrese: Svaz čs. spolků ve Švýcarsku, Postfach 1288, 8058 Zurich-Flughafen. JN Čs.konzulát v Curychu zahájí svoji činnost dne 1.května t.r. Honorárním konzulem byl jmenován JUDr. Werner Stauffacher, který dává k disposici svoji advokátní kancelář v Ramistrasse 5. Na konsulátě bude zaměstnána naše krajanka paní Jana Freiová. Konzulát bude pracovat pro obvod Curychu a bude vyřizovat veškerou konzulární problematiku kromě udělování viz. K zahájení činnosti tohoto konzulátu, který navazuje na curyšskou konzulární aktivitu již od roku 1919, se ještě vrátíme. Valašský soubor písní a tanců “ SEDMIKVÍTEK “ z Frenštátu pod Radhoštěm bude začátkem srpna hostovat v Německé spolkové republice a Rakousku.Mohl by uskutečnit samostatné vystoupení i ve Švýcarsku - bezplatně , jen za jednoduché ubytování a stravu asi 40ti mladých účastníků, a to ve dnech 10.a 11. srpna 92. Vzhledem k uznávané úrovni tohoto souboru by toto vystoupení bylo velkým oživením krajanské činnosti. Bližší údaje o souboru poskytne ochotně redakce, přímý kontakt je možný s vedoucí souboru J. Šamánkovou, tel. 0042 656 565 80. Autobusem do Československa je pohodlný a poměrně levný způsob dopravy. V provozu už je několik linek. Z Brna přes Prahu, Plzeň do Curychu, Lucernu, Oltenu a Bernu jezdí např. ČSAD Tišnov. Informace a reservace u Čedoku Zurich, Uraniastr. 34|2, tel.01 211 42 45. Rádi otiskneme informace i o ostatních soukromých linkách. ZE SVĚTA KULTURY Světový hudební festival mládeže se bude konat ve dnech14. až 18. července v Curychu. Jsou na něj pozvány hudební soubory mládeže ( do 25 let). Soutěžit budou dechové a pochodové kapely . Informace poskytne Schulamt der Stadt Zurich , 8027 Zurich. Čs. fotografie v exilu byl název výstavy, která se v březnu konala ve výstavní síni Mánesa v Praze. Byla uspořádána z iniciativy Anny Fárové za spolupráce s Pavlem Tigridem a shromáždila representační soubor více než 100 autorů, roztroušených po celém světě. Nejvíce byli zastoupeni fotografové z USA ( 30 ) a Německa (24). Ze Švýcarska vystavovali O. Bečvář, R. Buxbaum.A.Dušek, J.Lipscher, M.Pazdera, K.Skřipský,V.Špaček a J.Šváb. Generačně to byla výstava značně různorodá - od Alexandra Hackenschmieda (1907), aktivního v éře sociální fotografie let třicátých, přes Karla Skřipského (1908) a Jana Lukáše ( 1915) byla zastoupena zejména střední generace i ti nejmladší až po ročník 1972. Vliv generační i vliv prostředí se pochopitelně projevily velkou různorodostí námětovou i formální, takže je nemožné vyslovit nějaký obecně platný soud. Potěšující je ovšem skutečnost, že i v cizím prostředí se naši umělci neztratili ( měli to ovšem lehčí než literáti) a přinesli svůj podíl světové kultuře. To jistě není malá zásluha, a v tom tkví význam této výstavy,jak to dokumentuje i její katalog. Pohledy na Prahu ( Regards sur Prague )-pod tímto názvem se konalo od 10. do 31. března setkání literární, filmové, hudební a fotografické v Grenoblů. Bylo organisováno péčí Městských knihoven v Grenoblů za spolupráce významných francouzských institucí a osobností. Na české straně se na přípravě a realisaci podíleli M.Hubáčková, J.Kolář, A. Liehm a Jan Vladislav, který také 28 [pageend30]pripravil výstavu samizdatů za spolupráce s X.Galmi- chem.Neměli jsme příležitost se tohoto setkání zúčastnit, ale z obsáhlého katalogu M.Hubáčkové s přehledem exilových a samizdatových autorů je zřejmé, že se tu česká kultura uplatnila v tom nejlepším světle. Novým šéfdirigentem České filharmonie se má stát od podzimu Gert Albrecht, který působil v Hamburku. Švýcarský mim Alberto Foletti uskutečnil v pražském divadle Minor světovou premiéru pantomimy “ PAN A - 7 dní ve vězení “.kterou napsal ve vězení na jaře 1989 Václav Havel a Folettimu věnoval. Autor se bohužel nemohl premiéry zúčastnit. Kvartet B.Martinů (B. Kotmel, K.Špelina, M.Petráš a E.Leichner hrál dvakrát v Ženevě- 27.3. v sídle Čs.stálé mise u OSN za spolupráce s Besedou Slovan a 30.3. na veřejném koncertě v ženevské naprázdno. I tak je to mezinárodní ocenění dobré práce. Nejvíce Oskarů získal film “Mlčení jehňátek”, který se promítal i u nás. 20 švýcarských umělkyň - malířek a sochařek - bude vystavovat svá díla v Ostravě, Plzni a Novém Jičíně. Putovní výstava, která má za cíl umožnit navázání kontaktů, se uskuteční díky podpoře nadace Pro Helvetia. Dvojí loket.. Praxe, podle níž některé hotely účtují zahraničním návštěvníkům ( a tedy i krajanům s cizím pasem ) vyšší ceny než domácím občanům je v rozporu s platnými ustanoveními zákona č. 526 - 1990 Sb..platného od 1.1.1991. Pokud se to někomu stane, je možné s úspěchem protestovat a odvolat se na sdělení Ing.K.Koláře z federálního ministerstva financí, publikované v denním tisku. Svaz čs. spolků ve Švýcarsku svolává sjezd delegátů členských spolků na den 2. května t.r. do konservatoři. Na programu byla díla J.C.Bacha, G.Fauré, Karla Husy, A.Dvořáka a pochopitelně také B.Martinů - jeho náročné klavírní kvarteto č.1. O přípravu koncertů měl zásluhu Dr.M.Vaněk. Cenu města Stuttgartu na mezinárodním festivalu trikového filmu získal film Michaely Pavlátové “ Řeči, řeči, řeči “. Režisér Jan Švankmajer, pracující v Anglii,dostal v Cardiffu první cenu mezinárodního filmového sdružení. Je filmy jsou hodnoceny jako směs živé akce, loutek a animace, lemovaná humorem, jízlivostí a darebností, nejvíce však vitalitou. Film “ Obecná škola “ Jana a Zdeňka Svěrákových byl nominován na Oskara, ale vyšel Fribourgu ( restaurace Aigle Noir, Rue des Alpes 58). Na sjezd jsou pozváni zástupci federálního ministerstva zahraničí a bratislavského ústavu pro výzkum veřejného mínění. Paní Madeleine Cuendet, lékařka z Lausanne, která si získala velké zásluhy o české a slovenské uprchlíky a nyní soustřeďuje svoji péči na nemocné v Československu, bude dne 7. května v 11 hod. dekorována stříbrnou medailí Karlovy university. Středisko pro nevládní styky při Federálním ministerstvu zahraničních věcí zahájilo svoji činnost v Praze 1, Loretánská 13. Středisko chce být prostředníkem mezi krajany v zahraničí a čs. úřady, institucemi i jednotlivci ve vlasti. Vedením střediska byl pověřen pan Pavol Hronček. 29 [pageend31]K r é t š t í lháři Stalo se prý kdysi dávno, že přišel do Athén občan z Kréty a prohlásil, že všichni Krétané jsou lháři.Nastolil tak věčný problém okolo lži: jestliže měl pravdu anebo lhal, vždycky to bylo sporné, protože reálné řešení s absolutní pravdou nebo lží neexistuje. Buďto onen Krétan také lhal a pak tedy jeho tvrzení, že všichni Krétané jsou lháři, nemohlo být pokládáno za pravdivé, anebo měl doopravdy pravdu a pak všichni nebyli lháři. Této nejasnosti, která tkví v samé podstatě lži, odedávna všichni lháři využívají. Je nesnadné uchopit lež za pačesy a vytáhnout ji na světlo boží. Zvláště dnes, kdy jsme ochotni pochybovat o všech starých i nových hodnotách, je možné na vějičku lži nachytat mnoho důvěřivých občanů.To krétští lháři dávno pochopili - a proto se jich hemží tolik v politice, kde nalézají zvláště široký okruh působnosti .Minulý režim, který dovedl za pravdu vyhlásit každou lež, jen když sloužila straně, vypěstoval zvláště mnoho podařených Krétanů ( na mysl se dere i jiné substantivum, odvozené od téhož kmene, přičemž musím podotknout, že nemám nic proti bodrým a přívětivým dnešním obyvatelům tohoto historického a romantického ostrova) . Dnes a denně se v novinách dočítáme, že ten či onen politik nemluvil pravdu čili jasně lhal. Dříve to bylo slovo na souboj -dnes se taková věc řeší protiprohlášením , případně soudní žalobou, anebo se dovedně zamete pod koberec. Co se dá proti lži, proti krétským lhářům dělat ? Spoléhat, jak někteří radí, že pravda vyplyne jednou na povrch jako olej na vodu ? Čekat, až dějiny vysloví svůj konečný soud ? To j e trochu pohodlné a hlavně - spoléhat se na to nedá. Spíše zde platí recept, který kdysi doporučil moudrý Jan Werich pro boj proti blbosti, když řekl, že tento boj je marný, že blbost je nesmrtelná, ale že je třeba stále proti ní bojovat, aby nás jednou docela jako plevel nezadusila. Víme, že blbost i lež mají stejné kořeny, i boj proti nim musí být stále veden se stejnou vytrvalostí. Pravda sice vítězí, ale nezvítězí sama, musí se jí pomáhat ! JAZYK Jan Kratochvíl Po celé to desetiletí, uplynuvší mezi mou emigrací a pádem Jakešova režimu mě občas potají vyhledali zájemci o úprk z tábora socialismu a kladli mi starostlivé otázky. Jak to mají zařídit? Co ssebou vzít? Kam schovat to, co se vzít nedá? Mám vzít lovecký lístek? "Lovecký lístek si promě zamě vem," říkal jsem jim obvykle:"ale hlavně se uč německy." Bývali touto radou poněkud překvapeni. Skutečnost, že se ve světě mluví rozličnými jazyky, jim byla známa, ale nevyvozovali z ní žádné zvláštní závěry. "Já na řeči nejsem," odpovídali mi s jistou rozladěností v hlase. "Strejda Jakub byl ve Vídni a neuměl ani slovo. Nějak se už protluču." 30 [pageend32]Dodnes vedu podobné rozhovory, teď už ne se zájemci o emigraci, ale o studium, stipendia, pracovní pobyty, ba i o vdavky. A dodnes budím podiv a skrytý nesouhlas, projevím-li názor, že by se všichni zájemci o život v cizině nejhlavněji a nejdřív ze všeho měli učit jazyku té země,kam mají namířeno. Strejda Jakub, co byl taky ve světě a protloukl se, i když neuměl ani slovo, má neobyčejně tuhý život. Platí zásada z dob krajánků a pocestných chasníků,že hlavní je dostat se do ciziny; tu řeč už se tam nějak naučíš. Jenže doba mlynářských chasníků a krajánků je pryč, milí krajané. Tenkrát to bylo snadné; pan otec v mlýnici ukázal prstem, kam má jít chrnět, a on si zul boty a lehnul si. Bylo to krásné a jednoduché. Byl-li krajánek v cizině pár let, naučil se časem dát pozdravení a pěkně poděkovat a říci si v hospodě o pivo. Víc nepotřeboval. Nebylo nic těžkého se takhle protlou- co; a učit se předem, jak se řekne pytel a pivo, by bylo opravdu přemrštěnou starostlivostí. Časy se nám jaksi změnily. Na českého krajánka dnes čekají jen zřídkakdy pytle v mlýnici, nýbrž mnohem spíš počítače, pacienti v čekárnách, psaní výkazů a zpráv, a když ne zrovna pacienti a počítače, tak v každém případě žádosti, lejstra, dotazníky...svět už dávno není tak idylicky jednoduchý. Pytle už také nenosí krajánci, nýbrž všelijaké dopravníky a jiná zařízení, vůbec je žalostně málo uplatnění pro ty, kteří mají jen dvě ruce a český jazyk v hubě... a je proto zoufale zapotřebí umět německy, anglicky, francouzský... Čím víc, tím lip. A pokud možno hned na hranicích, ne až pak. Před odpovědí na první úřední otázku , před vyplněním prvního lejstra. Mohou rozhodnout o dalším krajánkově životě: bude-li někde za pár marek kopat díru do země, nebo bude-li mít život pěknější, bohatší,užívat si toho všeho, oč je dnes živobytí žírnější než za dob Jana Cimbury. Když se strejda Jakub před časy vrátil z té Vídně a uměl si říci o pivo a pěkně poděkovat, těšil se obecnému obdivu. "On umí perfektně německy," říkalo se o něm. I já, dokud jsem ještě žil na území království českého, jsem často slýchal o úctyhodných mužích, kteří uměli perfektně rozličné jazyky. "Pan Tenaten mluví perfektně anglicky, francouzský a italsky," říkalo se. Odešel jsem na Západ a k mému podivení jaksi ubylo těch, kteří by uměli cokoliv perfektně. Neřku-li anglicky, francouzský a italsky; i tu obyčejnou němčinu, co se jí mluví venku na ulici, umí sotvakdo z nás perfektně. Ani ti, kteří mají německé manželky; ani lékaři a živnostníci, každodenně se v zaměstnání vybavující s německými zákazníky. Perfekce je vzácný živočich a kdoví, existuje-li vůbec. V mém městě a v jeho okolí žije na pětset českých rodin. Žijí zde deset, dvacet, čtyřicet let. Jistou část z nich znám a občas je slýchám mluvit německy. Kdežpak perfektní němčina, milí lidé. Spíš všechno možné od zoufalého mektání až po projev, pravda, souvislý, leč s chybami mluvnice a syntaxe a s českým přízvukem tak zjevným, že se domorodec obvykle ptává..."a vy jste z Jugoslávie?" Já sám se o sobě domnívám, že mluvím německy solidně, ale sem tam chybnému členu a českého přízvuku se už asi nezbavím. Do smrti ne. Do smrti budu z češtiny překládat rozličná rčení a pořekadla, protože neznám jejich německý protějšek (je-li jaký); do smrti budu číst raději české knížky, protože si prostě lip počtu. Do smrti mi bude němčina jazykem užitkovým, kdežto čeština důvěrnou hlubinou srdce. Do smrti nebudu mluvit perfektně. Ještě jsem nepoznal nikoho, kdo by se cizímu jazyku naučil perfektně; a nikdy už asi nepoznám. Pošlete mi takového, a já ho dám vytesat v žulu a opatřit zlatým nápisem. Prefektně německy mluví jen naše děti. Ty ovšem zase čím dál méně perfektně mluví česky. A také jen, pokud jsme s nimi připrchli dřív, než jim bylo nějakých osm - deset let. Prý má v dětství člověk jakési mozkové centrum, četl jsem,jímž přijímá řeč; a to centrum se v určitém věku uzavírá. Něco na tom asi bude. Vzpomínám si na naše začátky: na caparty, hrající si na podlaze s autíčky... najednou se zaposlouchám - a koukejme, ona si ta drobota mezi sebou žvatlá německy! Rodiče v potu tváře biflují, učí se konjuktivy a nepravidelná slovesa... a mrňata žádných konjunktivů nepotřebují, najednou je to tady a ona mluví plynně, s dokonalým přízvukem švábským či bavorským, bez zbytečných úvah, jestli slovo Kartoffel má před sebou der, die nebo das. Lidé se diví a mluví o zázraku, když nějaký fakir kráčí povětřím, ale já jsem zažil zázraky podivnější - caparty, bez námahy a bez zjevného úsilí po pár týdnech plynně a správně hovořící novou řečí. Ani od zázraku se ovšem nesmějí žádat zázraky. Stáli jsme jednou takhle v jistém švédském přístavu a čekali na loď do Dánska. Synek cosi česky vyprávěl... a v tom zaznělo odzadu: "Tak co, jak se máš?" Taky emigrant, český muzikant ze švýcarského Bernu, s celou rodinou. Poznali jsme brzy,že jazykové vztahy v muzikantské rodině jsou poněkud složité: paní byla Finka a s manželem mluvila anglicky. A děti - posuďte sami: ve švýcarské škole se mluví spisovnou němčinou, na ulici s kamarády specielní bernskou Schwytzerdútsch, která je od 31 [pageend33]spisovného jazyka vzdálenější než čeština od bulharštiny; rodinnou řečí je angličtina, ale s tatínkem se mluví česky... "Tak ráda bych holky naučila finský," svěřovala se paní, "ale to už prostě nejde. Už by toho bylo moc." Časem se člověk naučí, že všechno má své místo. Němčina do zaměstnání a na ulici, čeština zůstává důvěrným obcovacím jazykem v rodině, ostrovem pohody a tiché radosti. Pokusy překročit tyto vymezené hranice se obvykle nedaří. Poznal jsem horlivce, kteří se rozhodli pžizpůsobit se co nejdokonaleji, bez sentimentality za sebe hodit českou minulost, jednou žiju v Německu, a budu proto mluvit německy i doma. Ale nešlo to. Co funguje na ulici, stává se mezi čtyřmi stěnami domova křečí a přetvářkou. "Predsa sa nebudem s mojou starou škriepit po nemecky," zhodnotil tento problém můj přítel Laco. Kresba Lubomír Vaněk OBRANA PROTI JEDU "Už jako kluk jsem rád pozoroval lidi, jejich chování. Dokonce i na Matějské pouti jsem nekoukal po atrakcích, le po lidech..." říká MUDr FRANTIŠEK KLÁTIL, který v oboru psychiatrie pracuje čtyřicet let. Začíná jaro, objevuje se slunce. Ovlivňuje počasí lidskou psychiku? Velice. Nejlíp pošmournému počasí odolává typ "trvalý optimista", což vysvětlím na příkladu svého přítele. Vrátí se s rodinou z hor, kde bylo bídné počasí, a přesto s úsměvem vypráví: "Měli jsme se báječně, výborně vařili, provětrali jsme si plíce..." Doporučuju vřele hledat barevné tony i v každodenní šedi. Nejhorší jsou morouso- idní jedinci a věční nadávalisti. Otráví všechny kolem sebe, aniž uleví sami sobě. O době, v které nyní žijeme, často někteří říkají, že je složitá, "neprůhledná". Sociální nejistoty se projevují v míře dosud nevídané. Vyhledávají lidé častěji pomoc psychiatrů? Asi ano. Třetí rok už nepracuji na ambulanci: ordinuji v ústavech sociální péče a v domovech důchodců.Běžně si ale občané naříkají nejvíce na nezaměstnanost. Zapomínají, že posledních čtyřicet let se zaměstnanost u nás udržovala uměle. Vzpomínám si, kolikrát mě marně prosili vedoucí na různých pracovištích, abych je zbavil notorika, který přijde ráno do práce veškerých výkonů zcela neschopen: chtěli abych ho poslal do invalidní důchodu, protože propustit někoho pro neschopnost bylo takřka nemožné. Ztráta zaměstnání znamená pro leckoho životní katastrofu. 3á bych to tak černě neviděl. Kdyby za mnou takový člověk přišel, zeptal bych 32 [pageend34]se ho především, co umí a proč má strach, že nenajde práci. Poradil bych mu, aby na čas zkusil dělat něco jiného a přitom si sháněl práci ve svém oboru. Rozhodně nevidím ve ztrátě zaměstnání důvod ke zhroucení. Důležité je zachovat rozvahu a klid. Mladým a zdravým nezaměstnaným lidem v Praze bych dal podporu jen za podmínky, že půjdou např. dvakrát týdně uklízet ulice. Prospělo by to městu i nezaměstnaným; je totiž krajně demoralizující vyplácet podporu, aniž se cokoliv požaduje. Měli lidé před čtyřiceti lety, kdy jste začínal, jiné duševní neduhy než dnes? V padesátých letech šlo o krky, to se nedá s dneškem srovnat. Lidé mají dnes psychiku rozkolísanou a mohou za to i noviny, rozhlas a televize: straší a děsí přes míru, čímž zbytečně vytvářejí napjatou atmosféru. Měli bychom si vzít příklad z Američanů a jejich hesla Keep smiling. Zaměstnavatel tam z komerčních důvodů vyžaduje, aby se podřízení usmívali na zákazníky, bez ohledu na to, zda je trápí žlučník nebo nevěrná manželka. U nás naopak člověk přináší špatnou náladu z domova do zaměstnání a vytváří tak řetězec psychické indukce. Příklad: ráno vstanete dobře naladěná, zkoncentrovaná, s chutí do práce i do života. Na stanici tramvaje potkáte souseda, zeptáte se, jak se má a on spustí: "Je to hrozný, už ani to počasí za nic nestojí..." Trochu vás otráví, další člověk vám řekne totéž, kapek jedu přibývá a vy se začnete mračit také. Co proti tomu dělat? Odpovídat: "Jsem spokojen." A smát se. Smích uvolňuje vnitřní napětí. Ten, kdo se směje, nemůže šířit atmosféru naštva- nosti. Tělo lze, jak známo otužovat. A duši? Jistě, že to jde. Člověk by si měl denně najít chvilku a zamyslet se nad sebou. Katolíci tomu říkají "zpytování svědomí". Je důležité uvědomit si, co jsem udělal včera dobrého a co jsem pokazil. Žádné velké bušení do duše, stačí krátké zamyšlení. Rozhodně ale ne večer před usnutím. Člověk si jde lehnout za účelem spánku, nikoliv za účelem spekulace. Osobně bilancuji při probuzení. Znám lidi, kteří se takhle zamýšlejí cestou do práce nebo třeba na procházce. Člověk by si měl uvědomit, že jeho starosti za něho nikdo nevyřeší. Kdo věří v Boha, má to usnadněné: kostel nenahradilo ani psychodrama, ani agitační střediska... A v rámci hygieny duševní je velmi důležité naučit se odpouštět. Umět vnitřně odpustit je velký kumšt, ale i velká úleva. Kterou lidskou vlastnost považujete za nejhorší? Jednoznačně závist. Ze závisti vyrůstá nenávist: nenávidíš, protože závidíš. V těsném sledu přichází pomluva, proti které takřka není obrany, protože vyvracením pomluvy jen přiiéváte oleje do ohně. Jedinou obranou je tvrdošíjné ignorování: nevidím, neslyším, nevnímám. Na drbech a pomluvách byla založena veškerá kádrová práce, lépe řečeno kádrové svinstvo. Para- noidní totalitní systémy vzaly lidem humor. Sami vládci byli zapšklí a vztahovační. Ten, kdo se smál, byl nápadný a podezřelý z toho, že kuje pikle. Totalitní vládci měli mindrák, z mindráku záviděli chytřejšímu; tato skutečnost bohužel tak docela nepatří do minulosti. Dnešní mladí by měli mít přiměřené sebevědomí. Aby se už jednou přestalo říkat "malý český člověk". Jana Klusáková Šéfredaktor Rudého práva Zdeněk Porybný byl zatčen ( a po třech dnech na kauci půl milionu Kčs propuštěn ) pro podezření, že nezákonně převedl jmění tiskárny býv. Rudého práva na společnost, kterou sám založil a vedl. Pro právníky vznikl těžký oříšek, jak rozhodnout o dalším začlenění tiskárny, kde se dnes tiskne většina pražských novin: zestátnit anebo privatizovat ? YMCA se vrací. Young Mens Christian Association, Křesťanské sdružení mladých mužů, založené 1844 v Anglii a dnes na celém světě sdružující přes 30 milionů členů, rozvíjelo v Československu svoji činnost na podnět TGM od roku 1918. Vybudovalo celkem 10 domovů pro mladé muže, největší z nich v Praze na Poříčí. Z dřívějšího majetlku byl zatím vrácen jenom tento dům. Státní notářství budou brzo podle připraveného zákona privatisována. Místo dosavadního smíšeného útvaru, který sdružoval pod jednou střechou funkci advokáta, soudce a výběrčího daní, budou nadále fungovat soukromí notáři. Pozemkové knihy povedou katastrální úřady, rozhodování o dědických záležitostech převezmou soudy, vyměřování poplatků připadne finančním úřadům. 33 [pageend35]NĚMECKÁ OTÁZKA V letech 1938-1939 bylo ze Sudet vyhnáno asi 835 tisíc, z Podkarpatské Rusi a jižního Slovenska 421 tisíc lidí. Na nucené práce bylo za války odvlečeno 570 tisíc lidí. Celkem padlo, bylo popraveno a umučeno 368 tisíc našich občanů. Válka způsobila velké škody, navíc jsme se jejím vlivem dostali do područí komunismu. Mezi mrtvými mohla být i část mé rodiny, která byla na seznamu těch, kteří mají být popraveni, pokud nebudou chyceni parašutisté, atentátníci na Heydricha. A tak se ani u nás na 15. březen 1939 nevzpomínalo v dobrém. Nikdy to však nebylo zaslepeno nenávistí, která odmítá registrovat vývoj okolního světa. Dokázali jsme se ubránit propagandě, která válku líčila zkresleně, s podlým cílem: vytvořit z Rudé armády a komunistů : jediné spasitele lidstva. Její fanatismus dodnes nese plody. Některé sdělovací prostředky a řečníci na náměstích ji navíc používají i nadále. Naše vztahy zatížil také odsun sudet- ských Němců. Do amerického okupačního pásma jich bylo vyhnáno 750 tisíc, do sovětského 825 tisíc. Většinou se mlčelo o zvěrstvech, která se při tom odehrála. To nebyl jen trest za nacistické zrůdnosti posvěcený mezinádními úmluvami, jak nám namlouvají propagandisté, mnohdy to bylo násilí podle hesla "oko za oko". Po únoru 1948 se scvrklo do několika vět v učebnici dějepisu. Místo pravdy dostaly prostor přiblblé historky o špionech a sabotážích. Prvním, kdo se nebál přiznat pravdu před veřejností, byl Václav Havel. Zařadil se tak po bok Masaryka a jeho boje proti podvrženým Rukopisům. Je těžké říkat pravdu do očí lidem, kteří jsou zatíženi minulostí a zpracováni demagogickou předvolební kampaní. Važme si těch, kteří to dokáží. (Večerník Praha) Martin Denemark STARONOVÍ MAJITELÉ Každý by měl vědět, že staronový majitel nemá možnost nájemníky vystěhovat. Činži může zvýšit až od 1.7. nejvýše o 100%. Lidé to však nevědí, durdí se a odsuzují majitele i vládu. Máme s bratrem dostat zpět mlýn, velký obytný dům a nějaké polnosti. Když odhlédnu od toho, že zatím je stejně vše v nedohlednu, je tu stále fakt, že se do rodného domu nebudu moci nastěhovat, protože tam jsou nájemníci. Nyní platí měsíčně za velký byt s třemi pokoji a kuchyní 120 Kčs. Je tu k němu zahrada a dvůr s chlívky. Já platím za maličký byt 1+2 v Sokolově asi 600 kčs, s dalšími poplatky asi 900 Kčs. Bylo by tedy pro mne nejen štěstí, kdybych mohla konečně znovu žít v rodném domě, ale bylo by to praktické pro údržbu domu i finančně výhodnější pro mne jako důchodkyni. Když nám majetek odebrali, žila moje nejmladší sestra u cizích lidí z milosti, bratr byl v dětském domově, já musela přestat studovat a jít vydělávat. Otec zemřel a matka si vzala život. Žila jsem u příbuzných a dávali mi najevo, že mne podporují. Když jsem se jednou šla na své rodiště podívat, jen jsem si pohladila zeď, o kterou se tatínek tak často opíral, pozvali na mne SNB, že prý jako dcera majitele sem ani vkročit nesmím. Tak si myslím, že jediným praktickým výdobytkem naší revoluce a převratu bylo to vzrušení a nadšení a nyní teplé housky a pomeranče bez front. Chápu, že zvýšení činže nebo ztráta knihovny jsou zlé. My jsme ale přišli úplně o všechno. Takže mi ta starost o nájemce připadá trochu naivní. Nikoho nechci trápit, jen bych chtěla ve svém domě aspoň bydlet. Z dopisu Dagmar Koubové, Sokolov SOKOL IX.slet župy kanadské je ve stadiu intensivních příprav. Upozorňujeme na některá data přípravy : -lhůta pro zaslání zdravice pro sletový památník končí 1.května 92, -přihlášky k ubytování účastníků i cvičenců musí být zaslány do 25. května - Arch sletových nálepek stojí 2 - Za 5 S dostanete 3 archy s různými náměty. Podrobný sletový program, který se bude rozvíjet od 25. do 28. června, byl již stanoven a je k nahlédnutí v každé sokolské jednotě nebo v redakci Zpravodaje stejně jako podrobné instrukce a doporučení pro turistický pobyt.. [pageend36]SOKOL XVIII.tradiční setkání sokolů a jejich příznivců z NSR, Rakouska, Švýcarska a Československa v rakouském Oetzu se bude konat opět o svatodušních svátcích 6.-8. června 92. Jako obvykle budou na pořadu hry pro děti, volejbal, nohejbal, běh kolem pigurského jezera, táboráky se zpěvem v sobotu i neděli, výlety, návštěva Tyršovy jizby, zakončení setkání pak v pondělí pochodem k pamětní desce dr. M.Tyrše v údolí řeky Aache. Věříme, že nás tentokráte přivítá i pěkné počasí a to nám umožní i koupat se v jezeře nebo na koupališti. Zveme všechny sokoly a jejich příznivce do Oetzu. Sokol Basilej uspořádá v neděli 10-května 1992 /.volejbalový turnaj smíšených družstev. U každého družstva jsou na hřišti nejméně 3. ženy. Turnaj se koná v tělocvičně Sporthalle, Spiegelfeld 21, 4102 Binningen. Přihlašovací poplatek je 40.- Fr. na PC - konto: Turnverein Sokol, Basel PC 40-15140. Přihlášky přijímá br.J.Hanzal, Aumattstrasse 5, 4153 Reinach. Začátek turnaje je v 8:45, sraz vedoucích družstev je 8:30 hod. Předpokládaný konec turnaje v 16.30 hod. PřijSte se podívat a povzbudit volejbalisty. 28.března se konala výborová schůze švýcarské župy v hotelu Bären v Suhru za účasti 13 členů výboru a 3 hostů. Několik žup ČOS se obrací na naši župu s prosbou o pomoc při zajištování ubytování při letních zájezdech do Švýcarska a přeje si navázat kontakty s našimi jednotkami. Výbor projednal celou řadu záležitostí, vyslechl zprávy činovníků předsednictva. Pro malý zájem, jen 8 přihlášených dětí, se ohlášený letní tábor nebude konat. Rovněž se nekonaly 8.března lyžařské závody, poněvadž bylo jen 5 přihlášených. S uspokojením bylo přijato že ve všech 9ti jednotách se pravidelně cvičí, že některé jednoty vykazují přírůstek členstva. Rovněž sokolské plesy dopadly příznivě. Sokol Luzern připravuje na 23.8.92 sjíždění řeky Reuse, Sokol Solothurn organisuje v září horský výlet, 8.11. 92 se bude konat Il.ročník otevřeného volejbalového turnaje v Luzernu. Sokol Berri bude opět v červenci a srpnu každé úterý pořádat oblíbené táboráky s opékáním v Bremgartenwaldu. Příští schůze výboru sokolské župy byla stanovena na 14.listopad 1992 a valná hromada na 13.únor 1993. Sletová výročí v roce 1992 110 let l.sokolský slet 1882 za řízeni dr. M.Tyrše 85 let V.slet 1907 na Letné 80 let VI. slet 1912 na Letné 60 let IX. slet 1932 na Strahově - rok stého výročí Tyršova narození. Příští rok budeme vzpomínat 50.výročí vyhlazení Lidic. Všichni muži byli popraveni (a šel s nimi dobrovolně i jejich p. farář), ženy a děti odvlečeny do koncentračních táborů. Z iniciativy šlechetných lidí vyšla idea učinit Lidice jako národní památník pro budoucí pokolení, aby nezapomněli, jak draze byla vykoupena svoboda naší vlasti. Bude vysázeno -sla- tisíce stromů, které budou připomínat heroismus lidických vlastenců. Doufám, že se všichni podle možností budete podílet na této šlechetné akci. Za 6 liber bude vysázen jeden strom. Doporučujeme tuto akci také svým přátelům a známým. Akce jistě posílí přátelství našeho lidu s občany Velké Britanie. Za Váš dar předem upřímný dík 1 Váš Rev. J. Lang S.J. 22 Ladbroke Square, London Wil 3NA 35 [pageend37]NADACE "ORFEUS" MASARYKŮV FOND Postfach 4112 - CH - 8022 Zürich Šek. Kto 80 - 34 305 Zürich Březen 1992 Vážení krajané, Jako každoročně v měsíci výročí narozenin T.G. Masaryka, obracíme se na Vás se žádostí o pomoc. V dôsledku nepříznivé konjunktury, potřebných krajanů přibývá. Z mnoha případů z roku 1991 několik ilustrací: V Ženevě otec čtyř dětí je raněn mrtvicí. Nemocenská pojištovna vyplácí 80% platu. Tento obnos nestačí na výdaje rodiny. Mladý otec dvou dětí z Chebu potřebuje drahé švýcarské léky, kterých je v Československu nedostatek. Trpí jedinou vyléčitelnou leukémií. V Solothurnu matka se dvěma dětmi a minimální vdovskou pensí potřebuje výpomoc koncem roku (marně čeká na vyřízení pense z ČSFR). Díky Vám Masarykův fond mohl pomoci. Jménem všech obdarovaných a jménem správního výboru Masarykova fondu Vám upřímně děkujeme a doufáme, že ani letos na nás nezapomenete. Za správní výbor Masarykova fondu: předsedkyně pokladní jednatel V loňském roce byla zřízena v Liechtensteinu nadace "ORFEUS PRAGA FOUNDATION", Vaduz pro podporu pražské kultury, opery, operních domů, klasického vokálního umění a hudby v ČSFR. Její první mezinárodní akce byl I. ples v opeře ve Smetanově divadle v Praze (v únoru t.r.), nadace sponzorovala koncerty a snaží se i o rozvoj kulturních vztahů mezi Československem a Švýcarskem. Na podporu letošního Mezinárodního festivalu Pražské jaro 92, které slaví své 47-mi leté trvání pořádá pro hosty z celého světa tzv. HUDEBNÍ VÍKEND v Praze od 22.5 - 24.5.1992. Na programu jsou vybrané koncerty festivalu, jako např. koncert v chrámu sv. Víta - pražský symf. orchestr FOK, Bambini di Praga, koncert pražských Madrigalistů, Unie českých chorů ve Valdštejnské zahradě / neděle dopoledne / - víkend pak vyvrcholí slavnostní večeří na Hradě. Pro milovníky hudby a návštěvníky Prahy jistě nevšední příležitost prožít krásný víkend v Praze. V neděli je pak naplánován oběd a odpolední projížďka na parníku "Vltava" s moravskou cimbálkou a moravským vínem. Veškeré informace podá ORFEUS PRAGA FOUNDATTION, Vaduz, sekretariát Fr.Noser, Aeule Strasse 5, Tel. 075 - 234 34, Fax 075-27634. Prosíme, abyste tento víkend doporučili i svým švýcarským přátelům a známým. Výnos této akce je určen pro podporu festivalu, který letos bojuje s nedostatkem finančních prostředků. Budget ministra kultury byl zkrácen, jediný sponzor Motokov na výdaje sám nestačí. Festival je pod patronací pana prezidenta Václava Havla. E. Finger - Klein. VARHANNÍ KONCERT Pod záštitou Československé společnosti pro vědy a umění (SVU) ve Švýcarsku koná se v neděli dne 3. května 1992 v 18.00 hod. v katolickém kostele Nejsvě- tější Trojice v Bernu (Dreifaltigkeitskirche Bern, Taubenstrasse) varhanní koncert OTTY NOVÁKA 36 [pageend38]Jomského varhaníka katedrály sv. Víta v Praze na Hradčanech. Na pořadu jsou skladby B.M.Černohorského, F.X. Brixiho, J.K. Kuchaře, J.F.N. Segera, J. Kličky, W.A. Mozarta, A. Guilmanta a A. Renauda. OTTA NOVÁK se narodil v roce 1930 v Praze. Po maturitě na reálném gymnásiu studoval na pražské konservatoři, varhany u prof. Dr. 3. Kubáně a klavír u prof. Tatány Kubánové-Baxantové. Brzy po absolutoriu se zařadil mezi významné pražské varhaníky. Vynikl především jako pohotový doprovázeč různých sborů, sólistů a instrumentálních těles. V neposlední řadě se systematicky věnoval stylovému doprovodu gregoriánského chorálu při liturgických obřadech. Jako sólový varhaník zaměřil se zejména na interpretaci staré české varhanní hudby a znovu oživil dnes tak často opomíjené varhanní umění improvisační. Již v roce 1964 se stává dómským varhaníkem v katedrále sv. Víta na pražském Hradě a zároveň stálým doprovázečem známého souboru pro interpretaci duchovní hudby - Cantores Pragenses - v basilice sv. Jakuba v Praze. Hrál často pro čs. film, televizi a gramofonovou společnost Supraphon. Mimo četné koncerty na území Československa koncertoval též v Itálii, Francii, Rakousku, Polsku a v Německé spolkové republice. ( vstupné dobrovolné ) SPIRITUÁL KVINTET KONCERT AULA Kantonsschule Rämibühl sobota 9. května 1992 v 19:30 Reservace vstupenek na tel. 01/ 825 12 23 -R. Liesler ( v případě, že vaši objednávku přijme automat, uveďte prosím jméno a počet vstupenek.) Parkoviště: Tiefgarage Rämibühl - vjezd z Zürichbergstrasse. Vážení přátelé, čas utíká, už je to dva roky, co jste si byli poslechnout Spirituál Kvintet v curyšském Kunsthausu. Tehdejší koncert se opravdu moc líbil. Dostali jsme od Vás mnoho lístků nejen s "díky za krásný zážitek", ale i s velice uznalými slovy. Za brilantní muziku, za půvabné texty, za humor s jakým svoje vystoupení členové kvintetu komentovali... Od tak náročného a inteligentního publika takové uznání obzvlášt potěší. Dva roky jsou dlouhá doba v životě tak zaměstnaného souboru, jakým je Spirituál Kvintet. A tak jen v krátkosti, co je nového: Ještě v témže roce oslavil S.K. svoje třicetileté jubileum a podobně jako to dvacáté i tentokrát "v beznadějně vyprodané Lucerně" (citát z novin). I pan prezident Havel si přišel poslechnout a koupil si dokonce všechny desky, co měl Kvintet s sebou - mám to na fotografii! Pár dní na to zpíval Kvintet prezidentovi znovu: jako v ten den Sametové revoluce, na Václavském náměstí. Teď ale nejen jemu, ale i jeho čestnému hostu, prezidentovi americkému. "We shall overcome". A jako v ten den revoluce, tak i teď zpíval statisícový dav s sebou. My všechno překonáme! Bylo to jen zbožné přání? Víra? Nebo slib? Jako celá ta léta temna tak i teď Spirituál Kvintet povzbuzuje a dodává naději. Však je jí doopravdy třeba. "Pravda může a často dokonce musí být ošklivá, ale krása jí sluší a o tom je, myslím celých třicet let Spirituál Kvintetu..." říká autor průvodního slova k desce, která vyšla Kvintetu k jeho výročí. Je to prostě půvabná muzika, jsou to chytrá, půvabná slova a to jejich "Za svou pravdou stát" člověku pak přijde nějak snadnější. Měli byste být na těch jejich nesčetných koncertech! Měli byste číst ty skvělé kritiky. Ty články a reportáže, co se o Kvintetu píší! Měli byste vidět filmy, které se o něm točí! Víte, že se o něm začínají psát už i disertační práce? Spirituál Kvintet je totiž nejen zakladatelem tradice folksongu v Československu, ale zároveň i jeho nejkolosálnějším představitelem. Nové texty, nové melodie, nové úpravy, nové desky, nové plány, nové cesty. Teď se vrací Kvintet z Německa a zajede si i k nám do Curychu. Jen tak na skok, jak se říká. Má totiž letos namířeno daleko dál. V červnu do Dánska, v červenci do Kanady a například v říjnu do USA... Přijďte si tedy poslechnout a třeba i zazpívat. Spirituály, blues, české i moravské písničky, staré i nové, ty z Rudolfínské Prahy i ty z Prahy dnešní. Věřte, dělají tu muziku pořád moc krásně, ne-li ještě krásnější. Těšíme se na Vás! Spirituál Kvintet i já (Růžena, řečená "Odetka", první zpěvačka Spirituál Kvintetu). 37 [pageend39]tschechoslowakisches reisebüro gesellschaft m.b.h., Zürich urania-strasse 34/2 ch~BO25 Zürich telex: B12172 tel.: 01/211 42 45-46 Vám nabízí za výhodné ceny: Autobusové spojení do Československa včetně rezervace místa. Autobus jede ve středu a v neděli, zpět v pátek a v úterý v trase: Bern - Olten - Zürich - Plzeň - Praha - Brno, cena: SFR. 100.- (Zurich-Praha) a SFr. 170.- (zpáteční Zürich - Praha - Zürich) mimořádná jízda během velikonoc: čtvrtek 16.4.1992 ve 21 hodin z Zurichu, zpět v pondělí 20.4. 1992 z Prahy. Na přání zasíláme i jízdenky Vašim známým a příbuzným do Československa. Letecké spojení do Československa : Již od SFr.400.- můžete zakoupit zpáteční letenku (spec, tarif s pobytem přes víkend, bez možnosti přebukování a storna) Prodáváme přímé lety: Zürich - Praha Zürich - Brno Zürich - Bratislava Mistrovství světa v hokeji 28. 4. - 10.5. 1992 V Bratislavě a Praze Nabízíme ubytování a vstupenky ve všech cenových relacích Pražské jaro - Mezinárodní hudební festival Letecké zájezdy do Prahy, včetně vstupenek a ubytování od SFr.995.- V naší kanceláři též obdržíte jednotlivé vstupenky na nejlepší koncerty festivalu "Pražské jaro": 13.5.1992 zahajovací koncert "Má vlast" 14.5 1992 znovuotevření Rudolfina, R. Firkušný 15.5.1992 "Romeo a Julie" v Národním divadle 16.5.1992 "Mozart", Bertramka 20.5.1992 Vídeňští symfonikové, Smetanova síň 21.5.1992 "Kouzelný cirkus", Laterna Magika 22.5.1992 "Oratorium", chrám sv.Víta_ 23.5.1992 Guarneri Irio, Dvořákova síň 25.5.1992 Česká filharmonie, Smetanova sin a po celý rok vstupenky do nejvýznamnějších divadel a Laterny magiky O dalších nabídkách se můžete informovat v našem novém katalogu REISEN 1992, který si můžete objednat v německé, francouzské nebo italské verzi na telefonním čísle: Ol/ 211 42 45 a 01/ 211 49 42. _ Již nyní je třeba se přihlásit na ČS. SKAUT VE ŠVÝCARSKU Kalendář podniků 16.-17.5 Velesezení Evropského poradního kruhu v Mohuči letní stanový tábor Válenda na Horním Rýnu 18.7.-8.8.1992, protože kapacita je jen 25 táborníků. Poplatek SFr 320.-. Naše adresa: Verband der tschechosl.Pfadfinder 8021 Zürich, Postfach 295 38 [pageend40]REISEBÜRO C-TOURS/EFFRETIKON Krajanská cestovní kancelář již 20 let ve Vašich službách. Vážení krajané, mám za sebou první 3 měsíce mé samostatné práce. Těším se velice z toho, že naši Češi a Slováci se na nás denně s důvěrou, kterou se snažíme nezklamat obracejí. Přejete-li si být obslouženi v naší mateřštině a nezastihnete-li mne právě na telefonu, požádejte, aby mne s Vámi spojili. Chtěla bych Vás upozornit na zvláštní nabídku, která je mimořádně výhodná zvláště pro rodiny s dětmi, které musí plánovat o prázdninách, kdy je vše nejdražší. Mykonos - Kolovas House: jedná se o hezké ubytování v bungalovech, kde máme dokonce možnost reservovat apartment pro větší rodiny. V ceně je obsažen let, ubytování se snídaní. 2 týdny v hlavní sezóně Fr. 1 190.- děti mají Fr. 175.- slevu. Pokud můžete jet už v červnu nebo až v říjnu nabízíme 2 týdny už od Fr. 850.- a 655.- za týden. V tomto místě jsme už měli mnoho spokojených zákazníků a věříme, že i Vám by se tu líbilo. Požádejte prosím u nás o bližší informace nebo prospekty. Letenky do Prahy nabízíme za Fr. 440.- -Swissair Fr. 400.- s CSA CSA létá už v některých dnech 2x denně. Prosím zeptejte se u nás na přesné časy ve dnech, které Vás zajímají. Nové je možné letět také do Bratislavy z ZH denně a do Brna 2x týdně. Také Ženeva má 2x týdně spojení s Brati slávou. Ceny se pohybují okolo Fr. 400. / FR. 450.- Dále nabízíme: lety na Mallorku od Fuerteventura od Rhodos od Istanbul od Fr. 320.- Fr. 560.- Fr. 480.- Fr. 390.- Pobyty na Kanárských ostrovech od Fr. 700.- Mallorka Pension Diamante od Fr. 460.- Sardinie přes velikonoce týden let, hotel, snídaně, auto děti 50% Fr. 770.- Kolem Itálie: Lodní cesta 20.06.-27.06 Ve dvoulůžkové kabině i s cestou do Benátek Fr. 1 485.- 23.04. - 02.05. Řecko + Turecko lodní cesta, s cestou do Benátek a plnou pensí ve dvoulůžkové kabině za Fr. 1 085.- Děti Fr. 665.- Mladiství do 18 let Fr. 770.- Každý týden od 17.04. - 19.6 cesta lodí po řeckých ostrovech a k tomu 1 týden koupání na Krétě zdarma ve dvoulůžkové kabině za Fr. 1 995.- Děti do 14 let 50% do 18 let 25% slevy. Fuerteventura do 24.04. každý týden ve dvoulůžkovém apartmentu Fr. 790.-. Každou středu mnoho dalších zajímavých nabídek např. Karibik, Theiland atd. A ještě slovíčko na závěr, prosím objasněte s námi vždy Vaše anulační pojištění, at neplatíte zbytečně dvakrát, rádi Vám poradíme. Využijte také naše druhé tel.číslo: 052 32 70 90. Vaše Reisebüro - C - Tours Eva Roštíková Reisebüro C-TOURS Effi Märt Märtplatz 5 8307 Effretikon 052 / 32 70 70 Hledám pro moji švagrovou z Jižních Čech, rozvedenou 40/172 hezkou blondýnku, sympatickou, výbornou kuchařku, partnera, manžela. Zn: V celém širém světě." Dům v Bratislavě k dlouhod. pronájmu, nebytové prostory 2x100 m2 - volný, Tel. 036/ 264 228 večer. 39 [pageend41]Konfederace politických vězňů Československa a Světové sdružení politických vězňů v exilu Výuka jízdy na koni pro děti od 8 do 15 let na "Western - Training Ranč Y" u Příbrami: v osmi týdenních turnusech (první: 5.-12.7.,osmý: 23.-30.8.) Ubytování ve stanech, strava z táborové kuchyně, cena 1.200 Kčs. Přihlášky můžete vyžádat také v adm. Zpr. Pořádá a vede Dana Roušková, Škrtilka, 261 01 Příbram I - 306, ČSFR. Vás srdečně zvou na setkání u pomníku obětí komunismu v Altnagelberg na čs.-rakouské hranici v sobotu 23.května 1992 od 10 hod. Mši bude celebrovat opat kláštera Želiva Vít Tajovský. (Altnagelberg je cca 2 km od hraničního přechodu Halámky, přechod Gmund-České Velenice je cca 7 km). Pro sestřenici 48/160, žijící na Hradecku hledám vzdělaného a milého přítele pro vzájemné návštěvy, později i k spol. životu. Zn.: "Hezké stáří" do adm. Zpr. Reise - Versicherungen ČEKÁTE NÁVŠTĚVU Z ČESKOSLOVENSKA ? Starosti s nemocí, event, úrazem vás zbaví vhodná pojistka. Naše pojištovna pojištuje vaše známé a příbuzné do 80 let. Převoz do Československa, podle případu za doprovodu lékaře i přes 80 let. FRAU LADA VALOVIC-HAJEK Wingertlistrasse 29 8405 Winterthur Tel. 052/ 29 47 87 nebo 29 65 60. Sdělení administrace. Na naši výzvu, že hledáme starší ročníky Zpravodaje se nám přihlásilo několik čtenářů, s nimiž se spojíme. Další nabídky nejsou zatím třeba. Děkujeme. Nabízím levné ubytování v bytě l.kat. Praha - Vršovice. Tel. 0042 2 73 08 83. Pronajmu pokoje s příslušenstvím v Praze. Fr.30/35 za noc. Tel. 0042 2 781 03 34. Pronajmu ve vilce 10 min. od středu Prahy 3 lůžkový pokoj s koupelnou + WC a 2 pokojový byt max. 5 lůžek s koupelnou a WC. Za osobu a noc 20 SFr. Občerstvení a teplá kuchyně na objednávku. Praní prádla za výhodné ceny. Praha 3, Pod lipami 14, Tel. 0042 2 684 76 01. Krasobruslařka hledá manžela nad 40 let. Zn. "Kolín" do adm. Zpr. 40 [pageend42]PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech j>řed švýc. úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Grúndung) a jiných problémech a procesech ve švýcarském a čs. právul ARENT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 PENSION MILAN, Zellermoosstr.75 A-5700 Zell am See - Rakousko Vás zve k levnému pobytu vč. českých specialit z naši kuchyně. Výlety do blízkých velehor s celoroč. lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 OVĚŘENÝ PŘEKLAD Úřední překlady Vašich dokladů pro veškeré oficiální účely provádí do tří dnů výhodně ING. JIŘÍ KOMÁREK dipl. překladatel a soudní tlumočník Tbstalstrasse 74 8636 WALD/ZH tel. 055/95 52 73 —musc nit Ulili eedíonics music discount TV-HI-FI / HUDEBNÍ NÁSTROJE Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-HI-FI, zesilovače, videa, atd. "Technische Börse - Occasionen", Bruchstrasse 55, 6003 Luzern. Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/48 67 46 Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-'l hod. a od 16-19 hod. kterýkoliv den PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lie.phil.I.Markéta KARASOVA Saums tr.54 8003 Zürich Tel.01/463 96 10 Pro krajany podstatná sléval [pageend43]AZB 8048 ZÜRICH PP/Journal CH-8048 ZÜRICH Postretouren an: ZPRAVODAJ, Postfach 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chenes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zurich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zürich - Rathausplatz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do 5-dne v měsíci. für Versicherungs-, Finanz- und Unternehmensberatung sowie Immobilienhandel und Vermittlung Telefon: 01 -932 32 22, Telefax: 01 -932 52 03 Provoz s obsluhou 24 hodin denné, dtto neděle i svátky. Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojištovny (i nad stáří 85 let). Pojištěni od 0,22 šv. Fr. na osobu a den II! zpravodaj [pageend44]