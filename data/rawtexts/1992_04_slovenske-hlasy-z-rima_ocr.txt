Spedizione in abbonamento postale - Gruppo III. (70 %) ISSN 0394-8978 Slovenské hlasy z Ríma časopis slovenských katolíkov apríl 1992 ročník 41 4 A. Pauliny: TAJOMSTVO KRÍŽA................................ 2 M. Potemra: OTEC LACKO SI TO ZASLÚŽIL . . 4 M. Gorbačov - A. Jakubik: Z TOHO ČLOVEKA VYŽARUJE SILA 5 J. Leščinský: STRANA, ALEBO CIRKEV KRISTOVA? 7 I. Kútny: NÁBOŽENSKÁ SLOBODA.................... 10 P. Job: OTCOVA ÚLOHA PRI VÝCHOVE . . 13 L. Geninazzi - L. Jurek: NASTÚPI EURÓPA NOVÝM SMEROM?...........................................................16 MD: FENOMÉN PÚTÍ................................... 18 PGL: TÁ ISTÁ TVÁR — TÁ ISTÁ KRV . . 19 C. Fiore - A. Pauliny: MOŽNO EŠTE HOVORIŤ O ANJELOCH? ..................................................... 21 M. Žalmanová: MODLITBA PÚTNIČKY NA VIA CASSIA 1415......................................................24 [pageend1]TAJOMSTVO _ KRÍŽA 0/731 M VHOMVIX» 2VMMASANÍV5I 2 Na Veľký piatok Cirkev prežíva tajomstvo umučenia a smrti Kristovej. Zraky veriacich sú upreté na Golgotu. Na malom vŕšku za hradbami Jeruzalema, zomiera na kríži Bohočlovek, Vykupiteľ sveta. Priblížme sa aj my, zahľaďme sa na skrvavenú tvár toho, ktorého nápis na kríži označuje ako Kráľa a meditujme nad naším vykúpením. Keď Krista vyzvihnú na kríž, je práve poludnie. Muky ukrižovaného sa stále stupňujú. Svaly na rukách a nohách sa sťahujú a tuhnú od kŕčovitých bolestí. Je to čosi podobné ako strašné kŕče pri otrave tetanom. Ježiš vdychuje, ale nevládze vydýchnuť. Dusí sa. Jeho bledá tvár sa postupne farbí do fialova, až úplne zosinie. Na čelo mu vyráža pot. S nadľudským vypätím síl sa vzoprie nohami do klincov. Pomaly sa vystrie dohora. Svaly sa čiastočne uvoľnia. Môže zasa trocha vydýchnuť... Z úst sa prederie bolestný vzdych: « Otče, odpusť im, lebo nevedia, čo robia! » No po chvíli Kristovo telo opäť bezvládne klesá. Zachváti ho znova dusenie. A každý raz, keď chce niečo povedať, musí sa vzoprieť na klincami prerazené nohy. Cez nekonečne dlhé tri hodiny Kristus sa utápa v mori múk. Jediným zábleskom úľavy je mu pohľad na milovanú matku a na niekoľko verných, čo stoja okolo kríža. Nebo sa zatmie, slnko sa skryje. Kristovo umučenie vrcholí. V týchto posledných chvíľach sa mu zdá, že všetci ho opustili, ešte i Otec. Umierajúci Kristus sa dvíha ešte raz, naberá dych a kvíli svoju muku bez hraníc: « Bože môj, Bože môj, prečo si ma opustil? » Všetko vydržal, všetko zniesol, lebo cítil Boha pri sebe... Ale v tejto vrcholnej chvíli, ako by sa nebo bolo zatvorilo nad ním. Je to muka múk... Jeho láska dostala smrteľný úder: Zazdalo sa mu, že Boh ho opustil, že ho nemá rád, že nestojí o jeho lásku... A predsa, on, Kristus, ho miloval až na šibenicu kríža! Ale zmučený Ježiš sa nevzdáva. Vzopne sa, ešte raz sa mu podarí nabrať dychu. Z hĺbky svojej opustenosti hodí sa Bohu do náručia a vykríkne mu svoju poslednú lásku: « Otče, do tvojich rúk porúčam svojho ducha! » Umrel z lásky Kristus trpel a umrel z lásky, pretože SÁM CHCEL. Toľko ráz predpovedal apoštolom túto hodinu! A ako po nej túžil: « Krstom mám byť pokrstený a ako sa súžim, dokiaľ sa to neuskutoční » (Lk 12,50). Celý Starý zákon, ba celé dejiny ľudstva smerovali v Božom pláne k tejto hodine. Celé ľudstvo čakalo túto hodinu vykúpenia. Ježišov skrytý život v Nazarete, i jeho verejný život, [pageend2]ohlasovanie evanjelia a zázraky smerovali k tejto HODINE. Rozhodlo sa v nej o nás, o ľudstve, o vesmíre. Kristov kríž spôsobuje základný obrat v dejinách ľudstva, dáva im nový zmysel. Každý kresťan si cení Veľkú noc ako stredobod svojho života. Prečo však musel Ježiš Kristus toľko trpieť? Odpovedá on sám: « Kladiem svoj život, aby som si ho potom znovu vzal. Nikto mi ho neberie, ja ho kladiem sám od seba. Mám moc dať ho a mám moc vziať si ho späť. Toto som dostal ako príkaz od svojho Otca» (Jn 10,17- 18). Ježiš Kristus ako človek patrí nám, ľuďom. Ako Boh je zasa stále s Otcom. Tým, že Kristus za nás zomrel, stal si medzi Otca a nás, stal sa predstaviteľom ľudstva a prostredníkom medzi Bohom a nami, živým mostom spásy a lásky. Ježiš Kristus svojou krvou uzavrel novú zmluvu lásky medzi Otcom a nami. Sám sa o tom vyjadril pri poslednej večeri: « Toto je kalich mojej krvi, ktorá sa vylieva za vás i za všetkých na odpustenie hriechov. » Je to nová a večná zmluva! Židia pokladali krv za sídlo života a svoje zmluvy spečaťovali krvou. Kristus spečatil spojenectvo lásky medzi Bohom a ľuďmi svojou krvou, položil za nás život. Svätý Pavol o tom hovorí: « Aj vás, ktorí ste boli kedysi vzdialení a nepriateľskí svojím zmýšľaním a svojimi zlými skutkami, zmieril teraz vo svojom poru- šiteľnom tele svojou smrťou, aby vás predstavil Bohu svätých, nepoškvrnených a bez úhony» (Kol 1,21-22). Nesmieme však chápať vykúpenie príliš jednostranne. Podľa predstáv niektorých hriech urazil nebeského Otca, narušil spravodlivosť a náš vzťah voči nemu. Preto bolo potrebné, aby Ježiš Kristus svojím umučením a smrťou udobril rozhnevaného Otca a zadosťučinil Božej spravodlivosti. Teda Kristus vzal na seba smrť ako trest, ktorý sme si my zaslúžili. Takéto nazeranie na Kristovo vykupiteľské dielo je príliš právnické a málo biblické. Sväté písmo nám predstavuje Kristovo vykúpenie predovšetkým ako nekonečný čin lásky. Hriechom sa ľudia zatratili. Boh však neopustil padnuté ľudstvo, ale miloval ho i naďalej a pripravoval jeho spásu. Na jeho vyslobodenie bol potrebný nekonečný čin lásky. Boh vo svojom pláne pripravoval tento čin už od pádu prvých ľudí. A keď prišiel čas, poslal svojho Syna vykúpiť nás. « Boh tak miloval svet, že dal svojho jednorodeného Syna, aby nik kto v neho uverí, nezahynul, ale mal život večný» (Jn 3,16). Nie my sme vopred milovali Boha, ale On nás vopred mal rád a poslal svojho Syna ako výkupné za naše hriechy. Taká je jeho láska! Svojou smrťou Syn Boží premohol našu duchovnú smrť. Hriech bol prekážkou medzi Bohom a nami. Boh túto prekážku zničil poslušnosťou a láskou svojho Syna. Teda vykúpenie je nekonečným činom Kristovej poslušnosti a lásky voči Otcovi a voči nám. Som účastný jeho vykúpenia Ježiš Kristus nás vykúpil raz na vždy. Ako sa však môžu stať účastnými tohto vykúpenia ľudia, ktorí žijú dnes? Predovšetkým krstom a Eucharistiou. Krstom sa stávame novým Božím stvorením. Krstom zomierame s Kristom hriechu a spolu s ním vstávame k novému životu. « Či neviete, že všetci, čo sme boli pokrstení v Ježiša Krista, v jeho smrti sme boli pokrstení? Krstom sme boli totiž spolu s ním pochovaní na smrť, aby tak, ako Kristus vstal z mŕtvych zásahom Otcovej veleby, aj my sme žili novým životom » (Rim 6,3-4). Kristus sprítomňuje svoju obetu, svoju vykupiteľskú smrť a zmŕtvychvstanie v každej svätej omši. Deje sa to sviatostným, nekrvavým ale skutočným spôsobom. Svätou omšou Kristus robí účastnými na svojom vykúpení všetkých, čo po tom vykúpení túžia a prijímajú ho, ako to vyznávame v eucharistickej modlitbe: « Pane, keď jeme tento chlieb a pijeme tento kalich, vždy zvestujeme tvoju smrť, kým neprídeš v sláve. » Svätú omšu však treba preniesť do života! Lepšie povedané, celý môj život sa musí stať svätou omšou. Kristovu ľásku, ktorej som sa stal účastným v Eucharistii, musím rozdávať ďalej skutkami lásky v každodennom živote. íba tak bude môj život odpoveďou na Kristovu lásku za jeho kríž a umučenie. Andrej Pauliny 3 [pageend3]Azda nebolo v zahraničí Slováka, ktorý by v rokoch 1950-1982 nepoznal osobne alebo aspoň v jeho diele neúnavného slovenského národovca, vedca-histo- rika, kňaza-jezuitu, Otca Michala Lacku z Ríma. Poznali ho ako profesora Gregoriánskej univerzity a Pápežského ústavu východných štúdií, ako odborného historika v téma- tike Veľkomoravskej ríše a cyrilometodskej kultúry, dejín slovenských grécko-ka- tolíkov i ako neohrozeného bojovníka za práva prenasledovanej Cirkvi na Slovensku. Bol bibliografom slovenskej exilovej literatúry, publicistom a novinárom v slovenských novinách a časopisoch v zahraničí, vo vatikánskom rozhlase. Bol organizátorom slovenského kultúrneho života v zahraničí, bol medzi zakladateľmi Slovenského ústavu svätého Cyrila a Metoda v Ríme. Bol horlivým prispievateľom aj do nášho časopisu ShzR. Len doma na Slovensku ho nepoznali. Knihy a časopisy s jeho článkami konfiškovala pošta a pohraničná stráž od slovenských občanov pri ich návrate z ciest zo zahraničia, najmä z Ríma. Komunistická bezpečnosť ho považovala za nebezpečného pracovníka za slobodu a demokraciu na Slovensku. Slovenský katolícky kruh v Košiciach, ktorý obnovil svoju činnosť po 40-roč- nom zákaze, pripravil na 19.-21. marca tohto roku spomienkové oslavy prof. OTEC LACKO SI TO ZASLÚŽIL Michala Lacku, pri príležitosti desiateho výročia jeho úmrtia. Dňa 21. marca 1992 v Košiciach - Krásnej nad Hornádom (v jeho rodisku) odhalili pamätník prof. M. Lacku v rámci manifestačnej cirkevnej slávnosti. Zúčastnili sa jej čelní slovenskí predstavitelia Rímskokatolíckej a Gréckokatolíckej cirkvi na Slovensku a v zahraničí. Bola to aj národná manifestácia na východnom Slovensku. Bronzovú bustu prof. Lacku vyhotovil akad. sochár Ján Máthe a podstavec zo spišského travertínu projektoval architekt Michal Baník. Pri tejto príležitosti mesto Košice a mestská časť Krásna nad Hornádom pomenovali jednu z ulíc (na ktorej stojí rodičovský dom. M. Lacku) podľa jeho mena. V dňoch 19.-20. marca 1992 bola vedecká konferencia v Košiciach na tému « Život a dielo prof. M. Lacku ». Odzneli na nej referáty viacerých domácich a zahraničných historikov o prínose M. Lacku do slovenskej historickej vedy a o jeho diele. Štátna vedecká knižnica v Košiciach v spolupráci s ďalšími ústavami, usporiadala výstavu dokumentov o živote a diele prof. M. Lacku. Matica slovenská do tejto konferencie vydala reprint prvého zväzku M. Lackovej Slovenskej bibliografie v zahraničí 1945- 1965, vydá reprint aj ďalšieho zväzku jeho bibliografie z roku 1977. Usporiadatelia tohoročných spomienkových slávností pripravujú na vydanie osobitný zborník najdôležitejších Lackových vedeckých prác v slovenskom preklade. Aj takto chcú priblížiť dielo prof. Lacku slovenskej verejnosti a obohatiť kultúrny a vedecký život na Slovensku. V košickom dóme bol 20. marca 1992 slávnostný koncert z diel slovanskej liturgickej hudby. Usporiadatelia jednotlivých akcií v rámci spomienkových slávností vykonali všetko, aby oslavy a ďalšie úlohy vyzneli čo najdôstojnejšie. Blahoželáme im a ďakujeme. Na zaklade článku M. Potemra pripravila redakcia 4 [pageend4]3. marca tohto roku sa v dôležitom turínskom denníku LA STAMPA objavil senzačný úvodník, ktorý napísal Michal Gorbačov. Ten istý « novinársky príspevok » bol uverejnený aj v pätnástich iných svetových denníkoch a urobil veľký rozruch. Prečo? Lebo Gorbačov opísal v článku svoje zhodnotenie o osobnosti Svätého Otca Jána Pavla II. a jeho vplyv na svetovú politiku. Prinášame článok v našom preklade z taliančiny. Z TOHO ČLOVEKA VYŽARUJE SILA Gorbačov píše: «Počas posledných rokov som mal častú výmenu listov s Jánom Pavlom II. po našom stretnutí vo Vatikáne v decembri 1989. A verím, že tento náš dialóg bude pokračovať. Čo sa mňa týka, chcem využiť každú príležitosť, aby som mohol pokračovať v spolupráci s pápežom, a som istý, že toto spoločné úsilie bude stále živé. Nie je jednoduché opísať typ porozumenia, ktoré vzniklo medzi mnou a pápežom Wojty- lom, pretože v tomto type vzťahov je aspekt inštinktívny, alebo azda intuitívny, ale istotne osobný, ktorý má ohromný význam. Skrátka, chcel by som povedať, že stojac mu blízko, som zacítil a pochopil úlohu pápeža vo vytvorení toho, čo sa neskoršie začalo označovať ako nová politická myšlienka. Bez ťažkostí môžem pripustiť, že v jeho prejavoch boli mnohé idey, s ktorými som súhlasil. Toto potvrdzuje určitý súzvuk medzi nami, tú blízkosť, o ktorej som sa zmienil; jeho idey boli veľmi podobné našim ideám. V zmýšľaní tohto pápeža som vždy oceňoval predovšetkým jeho duchovnú náplň, úsilie napomáhať vzrast novej civilizácie vo svete. Okrem toho, Ján Pavol II. tým, že je rímskym pápežom, je aj Slovanom, a aj tento aspekt istotne napomohol naše vzájomné pochopenie. Som však presvedčený, že duchovná zhoda, ktorá panuje medzi nami je omnoho platnejšia ako jeho slovanský pôvod. Dnes to môžeme povedať, že všetko, čo sa udialo vo východnej Európe v týchto posledných rokoch, by nebolo bývalo možné bez prítomnosti tohto pápeža, bez jeho zástoja — a to aj politického — ktorý on vedel vyvinúť na svetovej scéne. Verím, že v rámci nových vzťahov s Vatikánom sa urobili voči náboženstvu dôležité kroky napred. Pochopili sme medzi inými vecami nutnosť nadviazať normálne styky s Ortodoxnou cirkvou a aj s Katolíckou cirkvou, a to spôsobilo nadviazanie lepších vzťahov medzi našou krajinou a Vatikánom. Predovšetkým však perestrojka priniesla novú úpravu aj na náboženskom poli, čo vyvrcholilo vo schválení zákona o slobode svedomia. Takto sme mohli v Rusku znova stanoviť práva Ortodoxnej cirkvi, ktorá v rokoch sta- linizmu utrpela veľmi mnohé údery. V tom istom čase sme priznali zástoj v spoločnosti aj iným náboženským vyznaniam; a treba si uvedomiť, že v našej krajine existuje takmer sto rozličných náboženstiev. Dnes môžem povedať, že ide o proces oslobodenia, ktorý má dôležitý morálny význam aj pre všetkých občanov, veriacich i neveriacich. Predsa však, odhliadnuc od toho, čo sme mohli urobiť v našej krajine, ja som presvedčený o dôležitosti činnosti pápeža Jána Pavla II. počas týchto rokov. Najprv som podčiarkol jeho vysoké duchovné kvality. Musím však pridať, že v našom stretnutí v Ríme pred dvoma rokmi, som zostal veľmi dotknutý aj jeho ľudskou stránkou. V krátkosti chcem povedať, že stojíme pred mimoriadnou osobnosťou: nechcem zveličovať, ale ja som zakúsil zvláštny dojem: akoby z tohoto človeka vyžarovala sila, vďaka ktorej človek pocíti hlboký pocit dôvery voči nemu. Dnes sa v histórii Európy stala veľká zmena, ale pápež Ján Pavol II. bude mať v nej aj naďalej veľkú politickú úlohu. Sme totiž vo veľmi delikátnej fáze, v ktorej človek, 5 [pageend5]osoba majú a budú mať rozhodnú závažnosť v spoločnosti. Všetko to, čo môže slúžiť k posilneniu svedomia človeka, jeho ducha, je dnes významnejšie, ako tomu bolo kedykoľvek predtým. Mikhail Gorbačov DOJMY SVÄTÉHO OTCA O GORBAČOVOVOM ČLÁNKU Sám Gorbačov požiadal vydavateľov denníka LA STAMP A, aby vopred oboznámili Svätého Otca o jeho článku a aby mu priniesli ním podpísaný originál príspevku. Riaditeľa denníka Paolo Mieliho a vice- riaditeľa Ezio Maura prijal začiatkom marca Svätý Otec na súkromnej audiencii, kde mu odovzdali spomínaný originál. Ján Pavol II. pri tejto príležitosti vyjavil svoje dojmy o tejto « novinárskej senzácii », ktoré boli tiež uverejnené v denníku LA STAMP A. Povedal: «Ostala vo mne veľmi živá a presná spomienka na stretnutie s Michalom Gor- bačovom, keď prišiel sem na návštevu. Som istý, že je to zásadový človek a duchovne veľmi bohatý. Je to charizmatický muž, ktorý bezpochyby mal rozhodujúci vplyv na udalosti európskeho Východu. On sám sa nepokladá za veriaceho. So mnou však — dobre sa pamätám — hovoril o veľkej dôležitosti, ktorú pripisuje modlitbe a vnútornému rozmeru človeka. Ja pevne verím, že naše stretnutie pripravila Božia prozreteľnosť. » O zmienke « slovanského pápeža » Svätý Otec sa takto vyjadril: «Je pravda, ako píše vo svojom článku, aj so mnou Gorbačov hovoril so sympatiou a s veľkým zápalom o « slovanskom pápežovi ». Povedal mi, že je veľmi spokojný nájsť tu vo Vatikáne pápeža Slovana, ako je aj on a teda schopného lepšie chápať problémy jeho sveta. Ja som mu s úsmevom pripomenul, že som Slovan, ale západný. On mi odpovedal, že na tom nezáleží.» Potom Svätý Otec pokračoval: « Nie je to len akási náhoda, že pápež sa rozhodol vyhlásiť svätých Cyrila a Metoda za spolupatrónov Európy. Títo svätí predstavujú styčný bod medzi identitou slovanskou a identitou latinskou. » Čo sa týka zástoja, ktorý mal pápež pri procese oslobodenia Východu z komunistickej totality, Ján Pavol II. sa vyjadril: « Prečítal som si Gorbačovov úsudok o zástoji pápeža v udalostiach, ktoré zmenili východnú Európu v týchto posledných rokoch. Som presvedčený, že on úprimne myslí tieto veci. Keď synoda európskych biskupov chcela vo svojom záverečnom dokumente podčiarknuť tento špecifický zástoj pápeža, žiadal som, aby to nerobila. Je to Cirkev, čo zavážila v tomto vývoji, a nie pápež. Ak však možno niečo pripisovať na vrub pápežovi, je to ovocie jeho vernosti: vernosti Ježišovi Kristovi a vernosti človeku. » Čo sa týka príčin, ktoré urýchlili zvrat v Európe, Svätý Otec poznamenal: « Niekomu sa azda nebude páčiť Gorbačovov úsudok. Treba ešte viac prehĺbiť predchádzajúce udalosti, treba objasniť pravé príčiny týchto udalostí. Niekto je mienky — ako napr. Popper — že na príčine krízy komunistických systémov vo východnej Európe sú ekonomické ťažkosti. Samozrejme, existuje aj tento aspekt a má svoju váhu. Nesmie sa však zabudnúť na jednu dôležitú pravdu: nebola tu len kríza komunizmu, bola tu aj «perestrojka». A «perestrojka», medzi inými vecami, znamená aj « obrátenie ». Ku koncu rozhovoru padla reč aj na cestu Svätého Otca do Ruska. Ján Pavol II. k tomu poznamenal: Už sa o tom mnoho hovorilo. Gorbačov ma pozval , a myslím, že on úprimne túži, aby sa táto moja návšteva uskutočnila. A nielen on, ale aj jeho nástupca. Hovorím to, aj keď sa nemôže vlastne hovoriť o nástupcovi, pretože Boris Jeľcin je prezidentom Ruska a nie ZSSR, ako bol Gorbačov. Pre uskutočnenie tejto cesty treba ešte veľa práce. Nie, v roku 1992 sa neuskutoční. Musíme ešte veľa pracovať...» Preložil a upravil A. Jakubik 6 [pageend6]STRANA, ALEBO CIRKEV KRISTOVA? Otázky a problémy, ktorými sa zaoberá Katolícka cirkev na Slovensku, sa po páde ľavicového systému nestenčili, ako sme azda dúfali, ale naopak, rozmnožili sa. Pre tých, ktorí dobre poznajú cirkevný organizmus, nie je to prekvapenie. Toto konštatovanie nás však neoslobodzuje od povinnosti hľadať nové prístupy, novú metodológiu (v gréčtine: methodos = cesta pre dosiahnutie nejakej méty), ako priblížiť vieru, kresťanstvo a Cirkev dnešnému človekovi v rámci toho, čo nazývame « nová evanjelizácia». Naše prístupy sa nie vždy zrovnávajú s tým, čo nás učí Ježiš Kristus. Mám na mysli mnohé moderné axiómy, ako napríklad: Kristus áno — Cirkev nie, ďalej nedostatok vôle pre ekumenický dialóg, hlasy po väčšej demokracii v Cirkvi a v neposlednom rade i nedorozumenie, ktoré priniesla nová spoločenská situácia vo vzťahu Cirkvi k politickým hnutiam a stranám. Môžeme tieto otázky riešiť tak, že použijeme (nehľadiac na riziká) jednoducho «najlepší model», ktorý máme momentálne po ruke? Cirkev je tiež len akési demokratické hnutie, v zmysle, ako sa bežne zaužíval tento pojem? Alebo je zárodkom a prítomnosťou nejakého nového modelu, ktorý prekonáva to, čo vymedzuje pojem demokracie? To je jedna z otázok, ktorými sa zaoberá známy teológ, kardinál, prefekt Kongregácie pre vieroučné otázky, Jozef Ratzinger. V minulých rokoch vydal v talianskych nakladateľstvách dve knihy, ktoré odrážajú jeho zmýšľanie o Katolíckej cirkvi zoči- voči súčasnej spoločnosti. Jedna má príznačný názov « Výzva Európe?» a druhá, z ktorej vyberáme niekoľko myšlienok má titul « Cirkev — spoločenstvo na ceste». Keďže pán kardinál Jozef Ratzinger poctí svojou návštevou a predpokladanou prednáškou aj naše Slovensko (30. marca - 1. apríla 1992), ponúkame tieto jeho myšlienky ako krátky profil tohto súčasného katolíckeho teologického mysliteľa. « V Prvom liste Korinťanom sv. Pavol píše tamojším veriacim, aby ich upozornil na nebezpečenstvo, ktoré je v protiklade so skutočnou kresťanskou existenciou a ktoré hrozí rozdelením spoločenstva. Tak ako korintskí veriaci, aj my riskujeme rozdeliť Cirkev v dialógu rozličných hnutí a strán, kde každá háji vlastnú ideu kresťanstva. Lebo mať svoju pravdu znamená pre nás viac, než sú spravodlivé pravdy Božie, a vlastný pohľad je pre nás dôležitejší, než pravda o našom bytí pred Ním. Vlastné myšlienky nám zakrývajú Slovo živého Boha a Cirkev sa stráca uprostred strán a hnutí, ktoré sa rodia z nášho osobného spôsobu chápania. Ak sa práve v tejto chvíli zaraďujem do nejakej strany, stáva sa táto strana «mojou stranou», ale Cirkev 7 [pageend7]Ježiša Krista nie je nikdy iba «moja Cirkev » — aby zohľadňovala a zachraňovala len moje záujmy a a snažila sa zhodovať sa s mojím osobným zameraním. Naopak, vkladá ma do rúk Ježiša Krista, takže sa stávam súčasťou jeho tajomného Tela, jeho Cirkvi. Pretože tam, kde rozhoduje len individuálna vôľa a osobné túžby, sa už v zárodku pripravuje rozklad, pretože tieto túžby a želania sú mnohonásobné a protikladné. Z takejto ideologickej voľby sa môže zrodiť nejaký klub, spolok priateľov, strana, ale nie Cirkev, ktorá prekračuje kontrasty a zjednocuje ľudí v Božom pokoji. Nachádzame sa v rozhodujúcom bode: viera nie je voľba programu, ktorý mi prinesie zadosťučinenie, ani účasť v klube priateľov, medzi ktorými sa cítim spokojný. Viera znamená konverziu, obrátenie, ktoré mení mňa a moje želania, alebo prinajmenšom spôsobuje, že moje túžby a želania sa stávajú druhoradými. Viera teda prichádza ako prehĺbenie, totálne a odlišné od voľby, ktorá ma zväzuje s nejakou stranou. Schopnosť viery zmeniť ma, je vyjadrená znakom, ktorý Sväté písmo nazýva « novým narodením » (porov. 1 Pt 13,23). Priblížili sme sa k dôležitej intuícii, ktorú musíme však trocha prehĺbiť, pretože práve v tomto bode sa rodí ústredný prvok problémov, ktoré dnes potrebujeme v Cirkvi riešiť. Cirkev nie je samosprávnou spoločnosťou Ťažko sa nám podarí rozmýšľať o Cirkvi iným spôsobom, než podľa modelu spoločnosti, ktorým sa sama spravuje, ktorá mechanizmami majority a minority hľadá formu prijateľnú pre všetkých jej členov. Rovnakú ťažkosť cítime, keď rozmýšľame o viere ako o niečom odlišnom od našich rozhodnutí sa pre nejakú vec, ktorá sa nám páči a pre ktorú by sme sa chceli angažovať. Zvyčajne takýmto spôsobom aj konáme. Vytvárame Cirkev a hľadáme možnosti, ako ju čo najlepšie vylepšiť a usporiadať na pohodlné bydlisko a zázemie. Vytvárame programy, ktoré sa nám zdajú sympatické a prijateľné pre najväčší počet jej členov. Fakt, že sám Boh je činný a že je to práve On, kto koná, nenachádza viac žiadny predpoklad v modernom svete. Ale práve takto prichádzame k faktu, že sa správame ako kresťania v Korinte. Zamieňame Cirkev s nejakou stranou a vieru s programom tejto strany. A kruh nášho vlastného «ja» sa uzatvára... Azda teraz môžeme trochu lepšie pochopiť zmenu prítomnú v akte viery, ktorá obsahuje v sebe obrátenie: to nie je nič iné ako zmeniť smer v osobnom poznaní, že sám Boh hovorí a koná, že neexistuje len to, čo patrí nám, ale aj to, čo patrí Jemu. Ak je to pravda, ak to nie sme iba my, ktorí o niečom rozhodujeme a niečo vytvárame, ale On, ktorý hovorí a koná, vtedy sa mení všetko. Vtedy ho musím počúvať a nasledovať, aj keď ma vedie tam, kam som práve nechcel ísť (Jn 21,28). A bude rozumné, ak nie nevyhnutné, nechať stranou to, čo bolo mojím želaním, zanechať vlastné priania a ísť za Tým, ktorý jediný mi môže ukázať cestu skutočného života, pretože On sám je Život (Jn 14,6). Práve toto chce povedať obeta nasledovania, ktorú apoštol Pavol zdôraznil ako odpoveď tým stranám, ktoré rozdeľovali kresťanskú komunitu v Korinte (1 Kor 10,17): zanechal som, čo bolo mojím želaním a podriadil som sa Jemu. Ale práve týmto som sa stal slobodným, pretože byť väzňom vlastných túžob je skutočné otroctvo. Všetko lepšie pochopíme, ak budeme nasledovať Krista ako náš protipól, nezakladajúc si viac na sebe samých, ale vychádzajúc z konania Božieho. Kristus nie je zakladateľ nejakej strany, nie je náboženský filozof, opakujem ešte raz, On nimi nie jelPavol to ostro zdôrazňuje vo svojom liste (1 Kor 10,17). Kristus nie je ten, kto vymýšľa idey každého druhu a pre ktoré hľadá podporovateľov. Iný Pavlov list — Hebre- jom, opisuje Kristov vstup do sveta slovami 39- žalmu: « Obety a dary si nechcel, ale dal si mi telo» (Hebr 10,5). Kristus je teda Slovo živého Boha, ktoré sa pre nás stalo telom. Nie je iba ten, ktorý hovorí, ale On sám je Božím Slovom. Jeho láska, v ktorej sa nám Boh dáva, ide až po krajnosť, až 8 [pageend8]na kríž. Ak mu teda dovolíme, ak nevyberáme len jeho myšlienky, ale vložíme náš život do jeho rúk, stávame sa « novým stvorením ». Z tohto dôvodu Cirkev nie je klub, nie je strana a už vôbec nie je druhom náboženského štátu — ale tajomným telom Kristovým. Cirkev teda nevytvárame my, ale On, ktorý ju tvorí tým, že nás očisťuje slovom a sviatosťami a tak nás včleňuje do jej celku. Prirodzene, v Cirkvi sú mnohé skutočnosti, o ktoré sa musíme starať my, pretože Cirkev hlboko vniká do praktických ľudských situácií. Nemienim tu utrácať slová pre nijaký druh falošnej nad-prirodzenosti. Nakoniec to, čo vytvára osobitosť Cirkvi, nemôže pochádzať z našej vôle, alebo z nášho želania, «ani z vôle tela, ani z vôle človeka» (Jn 1,13), ale naopak, musí prichádzať od Neho. Čím viac my manipulujeme Cirkev, tým menej sa ona stáva prijateľnou, pretože všetko, čo je ľudské, je ohraničené, a každá ľudská skutočnosť je v protiklade s inou. Cirkev bude pre ľudí tým viac « vlasťou srdca », čím viac jej doprajeme sluchu a čím viac v nej bude prevládať to, čo prichádza od Ježiša Krista: slovo a sviatosti, ktoré nám zanechal. Poslušnosť Ježišovi Kristovi je garanciou našej slobody. » Úvodné slovo a preklad pripravil Jozef Leščinský SPOMIENKOVÉ STRETNUTIE V DUISBURGU Otec Jozef Strečanský SDB prišiel do zahraničia po roku 1950, keď boli rehoľníci na Slovensku vyvezení zo svojich domovov. Po prvých neistotách a hľadaniach jeho činnosť našla svoje miesto v Duisburgu, v strede Porúria, kde sa okolo neho utvorila početná a živá slovenská pospolitosť v Nemeckej spolkovej republike. Stretli sa tu rôzne emigračné vlny: po roku 1945, od 1948 a roky 1968-69 i ďalšie. Otec Strečanský vedel zjednotiť tieto skupiny okolo bohoslužieb v duisburgskom farskom chráme Krista Kráľa. Od začiatkov týchto stretnutí uplynulo tridsať rokov. Tieto skutočnosti spomenul v homílii Otec biskup Dominik Hrušovský pri slávnostnej svätej omši, ktorá bola v Duisburgu v nedeľu 16. februára 1992. Zhodnotil i prínos mnohých laikov pri zakladaní a budovaní slovenského spoločenstva, ktoré sa zaslúžilo aj o stretnutia v Dortmunde, o duchovné cvičenia vo Vallendar! a o púte v Kevelaeri. Po svätej omši sa prítomní, ktorí prišli na spomienkovú slávnosť v peknom počte, zúčastnili na spoločnom chutnom obede. Pri svätej omši^ i pri obede hrala dychová hudba Verešvaranka z Červe- níka pod taktovkou kapelníka Viliama Kuzmu. Miestny misionár Otec Jozef Huta SDB s pomocou členov misie zorganizoval celé stretnutie. Na začiatku privítal prítomných a staral sa, aby všetko pokojne prebiehalo. Padali aj otázky, ako to bude ďalej. Čiastočná odpoveď už prichádzala od tých, ktorí kedysi bývali účastníkmi podobných stretnutí a teraz tam neboli. Niektorých život zavial na iné brehy. Viaceré rodiny sa rozpadli, či už smrťou, či pre rozchod alebo odchod. Niektorí už celkom splynuli s nemeckým prostredím. Akú budúcnosť teda možno čakať? Takú, akú si vybudujeme: ona je v našich rukách. Prítomný PREDIŠLI NÁS DO VEČNOSTI OTEC CYRIL MAREK, salezián Koncom februára 1992 zomrel v saleziánskom ústave v Linzi slovenský saleziánsky kňaz Otec Cyril Marek. Otec Cyril sa narodil 31. augusta 1913 v Dolných Bojanoviach. Po základných školách vstúpil k saleziánom a pracoval na viacerých miestach. Za kňaza bol vysvätený 25. júna 1944 vo Svätom Beňa- diku. Roku 1950 odišiel do zahraničia. Po krátkom pobyte v Taliansku ho predstavení určili na misie do Peru. Po viacerých rokoch obetavej práce bol preložený do Rakúska. Pracoval najmä v Linzi na saleziánskej fare, kde vyvinul záslužnú činnosť v prospech utečencov zo Slovenska a z iných krajín. OTEC FRANTIŠEK DOBROVODSKÝ, salezián 28. februára 1992 zomrel v Kolumbii slovenský saleziánsky misionár Otec František Dobrovodský. Narodil sa 1. júla 1913 v Špačinciach. Po skončení novociátu roku 1938 odišiel na misig. Predstavení ho určili najprv do Tuniska, kde bol aj vysvätený za kňaza 29. júna 1945. Po mnohých rokoch apoštolskej práce v tejto krajine, predstavení vyhoveli jeho žiadosti pracovať vždy na misiách a určili ho do Kolumbie. Tu pracoval ako opravdivý misionár v ťažkých podmienkach. Pán si ho povolal náhle, ale on bol svojím pokorným a obetavým životom dobre pripravený na prechod do večného života. 9 [pageend9]ANTROPOLOGICKÉ ZÁKLADY OBČIANSKO-SOCIÁLNEJ SLOBODY V NÁBOŽENSKÝCH OTÁZKACH NÁBOŽENSKÁ SLOBODA Žijeme v dobe, ktorej právom prináležia mnohé prívlastky superlatívov, žijeme v dejinnom období, ktoré sa chváli, okrem vedeckých objavov, i objavom zmyslu ľudských práv, viacnásobne potvrdených na najvyššej medzinárodnej úrovni oficiálnymi prehláseniami a dekrétmi. Iste je mnohým známe že nepopierateľné miesto medzi základnými ľudskými právami prináleží práve náboženskej slobode. Náboženská sloboda je bez pochyby najnáročnejšou a najdelikátnejšou z ľudských slobôd, a to i bez tvrdenia, že samotná sloboda nie je vecou medzi vecami, ale je pre nás náboženským princípom. Dôkazom toho je pozornosť, ktorú jej v modernej dobe venujú všetky civilné a náboženské spoločenstvá. Ústavy veľkej väčšiny súčasných štátov sa ňou zaoberajú a ju potvrdzujú zákonnou formou. Tak isto veľké náboženské spoločnosti kresťanského zmýšľania jej venovali náležitú pozornosť a vypracovávali dokumenty, ktorými požadovali uznanie náboženskej slobody. Nebolo tomu inak ani na medzinárodnej rovine. Rôzne inštitúcie, najmä OSN — vo Všeobecnej deklarácii o ľudských právach v čl. 18, ako aj v náročných a dlhotrvajúcich rokovaniach týkajúcich sa odstránenia akéjkoľvek náboženskej neto- lerancie — vyzýva všetky štáty verejne prijať prehlásenie o odstránení každej formy netolerancie a diskriminácie pre náboženstvo, či náboženské vyznanie. Nemožno opomenúť Konferenciu európskych štátov v Helsinkách so záverečným dokumentom o rešpektovaní ľudských práv a základných slobôd, včítane slobody myslenia, svedomia, náboženstva a vyznania. Nie menej Svätý stolec s Posolstvom na deň pokoja na 1. januára 1988 — o náboženskej slobode ako podmienke pre pokojné spolunažívanie. Hlavným cirkevným dokumentom je deklarácia Dignitatis humanae o náboženskej slobode, prehlásenej Druhým vatikánskym koncilom. Všetky spomenuté inštitúcie a dokumenty majú spoločného menovateľa v argumentácii nutnosti slobody svedomia a náboženskej slobody. Nemožno zakrývať ani ťažkosti, ktoré sa skrývajú v týchto textoch, najmä vtedy, keď sa dokumenty interpretujú pod ideologickým zorným uhlom a predpojaté. Na druhej strane však úsilie a dobrá vôľa vedcov a politikov sa začína odzrkadľovať v chápani spoločných ľudských hodnôt. K tomu napomáhajú i masovokomunikačné prostriedky, za predpokladu, že pravdivo informujú verejnosť. Nemožno nespomenúť a tým menej ignorovať veľké stretnutie náboženských predstaviteľov v Assisi v októbri 1986, kedy sa k spoločnej modlitbe za pokoj vo svete stretli všetci zodpovední náboženskí činitelia z celého sveta. Táto udalosť má charakter nezmerateľného historického významu a dôležitosti. 10 [pageend10]Náboženský faktor, úkon, čin — ako taký je i z historického hľadiska evidentný — je radikálnym prejavom hlbokej vnútornej potreby ľudskej osoby. Zároveň si zachováva charakteristiku spoločensko-so- ciálneho rozmeru, ktorý však svojou podstatou prevyšuje. Niektoré rehoľné spoločenstvá odvodzujú a oddôvodňujú náboženskú slobodu na báze Zjavenia. Dignitatis humanae — deklarácia II. vatikánskeho koncilu o náboženskej slobode — odôvodňuje právo na náboženskú slobodu z dôstojnosti ľudskej osoby, ktorú máme možnosť spoznať buď zo zjaveného Božieho slova alebo samotným rozumom. 1. ČLOVEK = ĽUDSKÁ OSOBA Zvláštnosť, delikátnosť a náročnosť problematiky týkajúcej sa náboženskej slobody súvisia s jej vložením medzi najhlbšie a najzákladnejšie túžby a ašpirácie človeka. Prehĺbenie poznania základných prvkov charakterizujúcich človeka ako ľudskej osoby, nás pobáda k zamysleniu sa nad otázkou pôvodu ľudského bytia v komplexnosti jeho existencie, a v nazeraní na jeho konečný cieľ, či zmysel života človeka, ako ľudského jedinca. Takýmto uvažovaním je možné zostaviť istú antropológiu, alebo traktát či dokonca vedu človeka o človekovi, v ktorej bude ľudskej slobode vždy prináležať najvyššie miesto. Pred štyrmi rokmi Ján Pavol II. v Posolstve ku dňu pokoja — 1. januára 1988 — sa vyjadril nasledovne: «Sloboda je najušľachtilejšie privilégium človeka. V najintímnejšej voľbe každá osoba chce vyjadriť seba samu, v konkrétnom vedomom akte určenia, inšpirovaného vlastným svedomím. Bez slobody ľudské skutky sú vyprázdnené, pozbavené hodnoty. » Reálny štatút človeka, ako sa dnes hovorí, odkrýva prirodzenosť človeka so svojimi hlbokými pôvodnými prvkami a požiadavkami; odkrýva tiež vrodené potenciálne možnosti, ustavujúce schopnosti ľudského jedinca. Okrem toho odkrýva dynamické aspekty a medziosobné vzťahy ľudského subjektu. Ide o požiadavky, schopnosti, tvorivosť, vzťahy, ktoré vyžadujú takpovediac priestor pre žitie, hýbanie sa, napredovanie a nakoniec pre zostavenie a realizovanie vlastnej osobnosti nechajúc vyvíjať vrodené zárodky schopností a kvalít v každom jedincovi. Tento priestor, v ktorom žije, rastie, pôsobí a dozrieva kozmický jedinec k vnútornému svetu, ľudskej rodine, civilizovaným spoločnostiam s ich mnohorakými spôsobmi služby, spoločenská a sociálna sloboda totiž buduje, či vytvára priaznivé podmienky pre uplatnenie aktivity a tvorivosti každého jednotlivca a spoločenských skupín. V každom prípade, ako píše Ján Pavol II., «ľudská osoba sa nerealizuje iba v sociálno-kulturálno-historických podmienkach, lebo je vlastné človeku, že má spirituálnu dušu, že smeruje k cieľu, ktorý prevyšuje meniteľné podmienky vlastnej existencie». Avšak je skutočnosťou, že život človeka sa rozvíja v spoločnosti, v historickom čase na konkrétnom území a priestore. Úvahy o ľudskej osobe, vo vnútornej dimenzii psychologického či spirituálneho zamerania, alebo v jej vonkajšom správaní sa a vo vzťahoch nás privádzajú k objaveniu dvoch ľudských potenciálnych možností, ktoré ustanovujú dve dimenzie osoby, v skutočnosti odkrývajúc dva aspekty. Najprv by som chcel poukázať na historickú základinu ľudských hodnôt. História, ako taká je skutočnosťou, vytvorená ľuďmi, tak jednotlivcami, ako skupinami. Vidieť históriu, odhliadnuc od ľudí, znamená urobiť ju abstraktnou. História je život. Ak chceme, aby história a historické hodnoty boli skutočné, je nevyhnutne potrebné zakotviť ich v človekovi, v osobách a v ľudských spoločenstvách, lebo osoby a ľudské spoločenstvá sú nositeľmi hodnôt, pravdy, práv a povinností. V danej problematike nemôžeme obísť túto logickú požiadavku historickej základne ľudských hodnôt, práv a povinností. 11 [pageend11]História odkryje a postupne objasní tieto hodnoty, práva a povinnosti. Nielen filozof, či bádateľ, ale každý usilovný jedinec si musí položiť otázku, ako sa nachádzajú, ako sú prítomné v človekovi? Zrodil sa človek sám od seba a sám od seba vytvoril tieto hodnoty, práva a povinnosti, alebo ich dostal od niekoho iného, napríklad od prírody? V prvom prípade, človek by bol pôvodca ich nedotknuteľnosti, a teda každý si je pánom a znalcom práv, hodnôt a povinností? V druhom prípade, čo znamená príroda? Ak sa tým myslí prirodzenosť človeka, tak odpoveď je mnohologická, lebo prirodzenosť človeka je človek. Je zrejmé, že je potrebné zakotviť platnosť hodnôt a neporušiteľnosť, či nedotknuteľnosť práv, a teda aj povinností u Toho, kto skutočne môže byť týmto základom. Je evidentné, že to nemôže byť štát. Alebo ak štát, tak iba v tom prípade, že by štát bol absolútny, teda Štát-Boh. 2. INDIVIDUÁLNOSŤ A SPOLOČENSKOSŤ V človekovi je predovšetkým podstatne súdržné vnútorné jadro, totiž individuálnosť človeka. Táto individuálnosť ustanovuje identitu človeka, základný charakterizujúci bod každého ľudského bytia, rozlíšite!’ného a autonómneho od každého iného človeka. Práve táto individuálnosť zaručuje každej osobe základnú a charakteristickú originálnosť a zvláštnosť — bez konfúzií, či splynutí s panpsychiz- mom alebo panteizmom — a je akoby riešiteľom jedinečnosti a rozdielnosti mnohorakých osobností. Na druhej strane však, prehĺbením poznania o ľudskej osobe, sa objaví danosť jej prirodzenej otvorenosti k ostatným, s ktorými nadväzuje kontakty a vzťahy. Táto otvorenosť je evidentná už zo samého pozorovania jednotlivých hnutí, stretnutí, vzájomných vzťahov. Je pozorovateľná i zo samotnej prirodzenosti vnútorných pohnútok, možností, impulzov, rastu a vývoja ľudských schopností, ktorými na Na sviatok svätého Jozefa oslávil v Ústave svätého Cyrila a Metoda v Ríme Otec Ján Tocký, salezián, obetavý ekonóm, 25. výročie svojej kňazskej vysviacky. Večer o 18. hodine bola koncelebrovaná svätá omša^ na ktorej sa zúčastnili okrem obyvateľov Ústavu viacerí slovenskí saleziáni žijúci v Ríme a talianske rehoľné sestry, u ktorých Otec Ján slúžieva denne svätú omšu. Po svätej omši počas večere viacerí vyjadrili jubilantovi svoje blahoželania do ďalšieho apoštolátu. Aj náš časopis veľa vďačí ochotnému «don Jankovi» za mnohé technické služby. jednaj strane sú: inteligencia, rozum, vôľa, svedomie, sloboda; na druhej strane: cit, inštinkt, vášne, skúsenosti, senzácie. V samotnej štruktúre týchto prirodzených schopností existuje určitý impulz a vnútorný stimulator (nejde iba o možnosť, ale o potenciálnosť) k hľadaniu, k rastu, k vyjadreniu sa, ku komunikácii. Z vonku prijaté podnety spolu s vnútornými impulzami vedú ľudské schopnosti k objavu, k vynálezu, k vzrastu všetkých možných a mnohých predstaviteľných prvkov medziosobnej komunikácie a k osobnému a spoločenskému pokroku podľa prirodzeného poriadku, a podľa vnútorných noriem ku skutočnosti rešpektujúc dosah a vlastné metódy. Takáto otvorenosť osôb tvorí ideu osoby nie ako « duchovnej prapodstaty (mo- náda) bez dvier a okien» (Leibniz), ale ako strediska, z ktorého vychádzajú všetky riadenia» (Mounier). Táto otvorenosť tvorí spoločenskú (sociálnu) dimenziu osoby. Bez utiekania sa k Aristotelovi, ktorý definoval človeka ako « spoločenské, či politické zviera», stačí citovať A. Ros- miniho, ktorý definuje osobu ako «inteligentný subjekt », alebo ako « individuum podstatne inteligentné, ktoré vlastní autonómny najvyšší tvorivý princíp » s vnútornou schopnosťou vzťahu. V takej definícii sú prítomné dve tvorivé dimenzie osoby, a to podstatná individuálnosť a spoločenská tvorivosť, s ktorou komunikuje s inými a nadväzuje vzťahy s ostatnými bytosťami, tak ľudskými, ako aj prírodnými. Štúdiu C. Rivu preložil a upravil I. Kútny 12 [pageend12]NA SLOVENSKU VYŠLA KNIHA « DON BOSCO BY VÁM RADIL TAKTO« OD PAVLA JOBA O VÝCHOVE DETÍ V RODINĚ. VYBERÁME Z NEJ MIERNE UPRAVENÝ ČLÁNOK NA TÉMU: Otcova úloha pri výchove Žiaľ, v našom národe je rozšírená mienka — skôr praktizovaná než teoreticky vyslovená, že úlohou otca je dieťa splodiť a byť živiteľom rodiny. Niekto povie: keby to tak bolo, nebolo by to zlé, lebo u nás je dosť takých otcov, ktorí sa po splodení dieťaťa utiahnu do pohodlného ústrania, a nielen výchova zostáva na pleciach matky, ale aj starosť o výživu. Netvrdím, že takýchto prípadov je málo. Naopak, ide o častý spoločenský problém, ktorý má čoraz viac stúpajúcu tendenciu. Zvieratá verné zákonom prírody plnia svoju úlohu voči mláďatám. Medzi ľuďmi musí niekedy súd donútiť otca k alimentom alebo vyživovacej povinnosti. Splodiť potomstvo a postarať sa oň — to dokáže aj zviera. Vznešenú úlohu výchovy detí môžu plniť len ľudia! Nás mrzí tá časť rodín, a to kresťanských, v ktorých sa otcovia po splodení dieťaťa starajú o živiteľskú úlohu (niekedy až príliš, a ich deti oplývajú zbytočnosťami alebo veku neprimeranými prostriedkami!), ale vyhýbajú sa zodpovednosti, ktorá im prislúcha, a ktorá sa volá výchova detí. Po splodení dieťaťa a po jeho narodení nastáva ešte iné, kvalitatívne vyššie zrodenie, keď sa dieťa zrodilo v nadprirodzenom zmysle, v krste z vody a Ducha Svätého v Cirkvi, keď bolo prijaté za adoptívne božie dieťa. Tento nový človek, nové stvorenie, má v sebe nadprirodzený život. Boží život je však len ako klíčok. Úlohou rodičov bude, aby sa tento púčik rozvinul, aby z neho vyrástol košatý strom, aby sa dieťa stalo čím vernejšou kópiou Ježiša Krista! Toto sa deje v Cirkvi a to v tej jej malej čiastke, ktorú voláme rodina. Dieťa sa znovuzrodilo v nadprirodzenom zmysle, a rodičia — otec a matka majú výchovou tento nový život všemožne podporovať a napomáhať jeho rast. Výchovné pôsobenie, snaha a starostlivosť o dieťa sa musí podobať tej starostlivosti, akou sa apoštol Pavol staral o tých, ktorých priviedol k viere. Takto napísal Ga- laťanom: Deti moje, znovu vás v bolestiach rodím, kým vo vás nebude stvárnený Kristus (Gal 4,19). Výchova je teda úloha rodičov — v bolestiach rodiť svoje deti, kým sa v nich nevytvorí Kristus! Otec v rodine, na základe lásky, ktorou miluje svojho syna, učí ho láske voči sebe samému a cez túto konkrétnu lásku ho vedie k synovskej láske a poslušnosti voči Otcovi — Bohu. Otec má byť v rodine znamením a znakom Božej lás'ky voči deťom. Deti cez otcovu lásku majú rukolapne zakusovať lásku Boha — Otca! Aby otec mohol byť znamením a znakom lásky Boha — Otca voči svojim deťom, musí mať on sám veľmi úzke, živé spojenie s Bohom. 13 [pageend13]Nikto nedokáže byť opravdivým otcom len svojimi prirodzenými silami. To je nad jeho sily! Otcovstvo — to pravé a plnohodnotné — je Boží dar a ako taký treba si ho vyprosovať. Boh ho dáva tým, čo majú s ním dôverné spoločenstvo. Kto chce byť otcom v plnom a pravom zmysle slova, musí sa k takejto láske inšpirovať na Bohu — Otcovi a musí byť poslušným a milujúcim synom Boha — Otca. Ak má byť otcovstvo pravé a dokonalé, musí byť napodobňovaním a sprítomnením nekonečného otcovstva Božieho. VZÁJOMNÝ VŤAH MANŽELOV Druhý vzťah, ktorý nevyhnutne pozna- čuje úlohu otca v rodine, je vzájomný vzťah manželov. Nie je možné, aby všetko išlo hladko smerom k deťom, ak to medzi manželmi škrípe. Nemožno byť zlým manželom a zároveň byť dobrým otcom a naopak. Teda vzťah manželov podstatne ovplyvňuje otca rodiny pri plnení jeho výchovnej úlohy. Hovorí sa, že muž je hlavou rodiny. A hneď sa vtipne pridáva poznámka, že žena je krkom, ktorý tou hlavou točí. Manželstvo je vážna vec, svätá vec — je to sviatosť. Boh chce mať pre dobro manželov a celej rodiny určitý poriadok v rodine. A tento poriadok dal aj napísať na stránky svätého Písma: « Muži, milujte manželky, ako aj Kristus miluje Cirkev a seba samého vydal za ňu, aby ju posvätil očistným kúpeľom vody a slovom, aby si sám pripravil Cirkev slávnu, na ktorej niet škvrny ani vrásky ani ničoho podobného, ale aby bola svätá a nepoškvrnená. Tak sú aj muži povinní milovať svoje manželky ako vlastné telá. Kto miluje svoju manželku, miluje seba samého. Veď nik nemá v nenávisti svoje telo, ale živí si ho a opatruje, ako aj Kristus Cirkev, lebo sme údmi jeho tela. Preto muž zanechá otca i matku a pripúta sa k svojej manželke a budú dvaja v jednom tele. Toto tajomstvo je veľké; ja hovorím o Kristovi a Cirkvi. Každý jeden nech miluje svoju manželku ako seba samého. A manželka nech si ctí muža » (Ef 5,22-33). V našej úvahe o otcovi ako vychovávateľovi, vráťme sa k jeho úlohám a črtám, ktoré má mať ako vychovávateľ. Už sme hovorili o vzťahu otca — vychovávateľa voči Bohu. Vyzdvihnúť potrebu a dôležitosť modlitby. Modlitbou plní otec najviac svoju kňazskú úlohu. Všetci pokrstení otcovia (ale aj matky) majú účasť na všeobecnom kňazstve. Modliť sa vo svojej rodine a za ňu — to je vznešená úloha otca — « kňaza rodiny ». Svätý František Saleský, keď rozpráva o úlohách kňaza, hovorí: Povinnosť študovať ide hneď za modlitbou. Toto síce hovorí o kňazoch v hierarchickom zmysle, ale platí to aj o otcoch. Povinnosť študovať ide hneď po modlitbe. Otcovia sa majú snažiť dosiahnuť takú vedomostnú úroveň, aby mohli svojim deťom odpovedať na každú ich otázku, či už z vierouky, mravouky, liturgiky, z cirkevných dejín..., a to aspoň zatiaľ, kým sú na základnej škole. Odborníkmi vo všetkom nemusia byť, ale rozhodne musia deťom dokázať, že sú otvorení pravde a že sa pravdy neboja. Musia sa vo všetkom vyznať — aspoň primerane veku dieťaťa — čím žije ich dieťa, čo ho zaujíma. Neviem, ako by to dopadlo, keby sa chlapci v puberte začali vypytovať svojich otcov, povedzme čo i len na základné pravdy viery? MILOVAŤ SYNOV A DCÉRY VŠEOBECNOU A OSOBNOU LÁSKOU Druhou črtou otcovskej, výchovy je milovať všetky svoje deti. Žiaľ, v rodinách sa často stáva, že rodičia majú svojho miláčika alebo miláčikov. Jednoducho nemajú rovnako radi všetky svoje deti, niektoré uprednostňujú na úkor iných. Toto vyvoláva nezdravú žiarlivosť, zatrpknutosť, neraz aj nenávisť medzi deťmi. V opravdivej rodine otec a matka milujú všetky deti. A to nie hocijako! Každé z nich by malo byť presvedčené, že ono je najviac milované. Raz sa na dvore don Boscovho oratória škriepili dvaja chlapci. Každý z nich tvrdil, že jeho má don Bosco najradšej. Keď zašli so spornou otázkou za don Boscom, tento im ukázal svoju ruku s piatimi prsta14 [pageend14]mi a povedal: « Ktorý prst mám najradšej? Všetky rovnako! » Treťou črtou otcovskej lásky je nechať sa milovať, čiže láska, ktorá vzbudzuje synovskú dôveru. To, čo otcovská láska čaká, a čo prv či neskôr dostane, je práve slobodná odpoveď synovskej lásky. Toto v podstate čaká aj Boh od nás. Plnosť rozvoja osoby spočíva v láske, v schopnosti milovať. Otcovská láska má doviesť syna k láske — ku schopnosti milovať. Preto otec v synovi neustále provokuje lásku. Ako? Svojou láskou! Robí to tak, že sa snaží svojou bezhraničnou láskou stať sa milovaniahodným. Takým, o ktorom možno povedať — «tohoto človeka musím milovať, jeho vzťah ku mne ma k tomu núti. » Práve toto chcel aj don Bosco, keď výslovne povedal: nechať sa milovať. Samozrejme, nie z nejakého sentimentaliz- mu, ale z nezištného dôvodu, lebo vzbudenie synovskej lásky je prvým úspechom samotnej výchovy. Štvrtou črtou otcovskej lásky je milovať a dať sa milovať so zameraním na oslobodenie. Láska otca má byť otcovská, nie pa- ternalistická. Nesmie byť privlastňujúca, ale rešpektujúca osobu syna alebo dcéry. Aj otcovská láska má postupne nadobúdať črty priateľstva. Otec má so synom, ktorý dorastá, zaobchádzať čoraz viac ako s priateľom. Má dávať pozor zvlášť v období dospievania na protektorský tón, ktorý mladíka dráždi, a nahrádzať ho úprimným priateľským vzťahom. Netreba zabúdať, že niet opravdivého otcovstva bez ochoty odumrieť sebe samému. Otcom je nielen ten, kto dáva život, ale kto je ochotný dávať ho nezištne, bez egoistického zamerania na seba. Otec musí prijať skutočnosť, že syn nie je objektom vlastnenia. Syn nie je jednoduché pokračovanie otca; je to už ktosi « iný », je to nová bytosť, so svojím osobným povolaním, bytosť, ktorá bude sledovať vlastnú životnú cestu. Dobrý otec túto skutočnosť nielen prijíma, ale sám ju všemožne chce a pozitívne ju podporuje. V PRAVOM OTCOVSTVE NIE JE NIČ PATERNALISTICKÉ Toto je potrebné dôrazne pripomenúť, lebo moderná « vzbura » proti otcovi nesmeruje proti otcovstvu ako takému, ale skôr proti jeho paternalistickej úchylke. (Paternalistický je ten otec, ktorý si myslí, že syn je tu pre neho, a nie on pre syna!). Pravé otcovstvo je také vznešené, že je veľmi ťažké zadosťučiniť všetkým jeho požiadavkám. To ale nie je dôvod, aby sa otcovia sa o to neusilovali. «Otcovský inštinkt» nebýva zvyčajne čistý, lebo sa pridružuje k nemu aj «inštinkt vlastnenia ». Do otcovstva sa postupne primie- šava egoistické potešenie, pocit nadvlády, alebo miernejšie povedané, pocit nadradenosti dobrodinců nad tým, kto prijíma jeho dobrodenie. Vynucovanie vďačnosti, autority, úcty, znižovanie osoby chlapca na živú hračku, lacnú výrobnú silu... to sú typické črty nesprávneho otcovstva, ktoré zaváňa paternalizmom, a to sa veľmi bridí mladým. Otcovia len ťažko uznávajú, že najväčšia šľachetnosť spočíva v diskrétnom utiahnutí sa, keď syn alebo dcéra sú už dospelí. Pavol Job 15 [pageend15]Stretnúť sa s kardinálom Jozefom Ratzingerom je mimoriadny duchovný zážitok, je to ako keď človeka privedú ku koreňom viery. Kardinál má pokojný tón reči, ktorý spolu s jasnosťou a «nemeckou» presnosťou argumentovania spôsobuje, že človek sa pri ňom cíti ako doma. Má šesťdesiatpäť rokov a pochádza z Bavorska. V roku 1981 bol povolaný za prefekta Kongregácie pre vieroučné otázky. Kardinál Ratzinger predstavuje vrcholnú postavu biskupa- teológa, ako to bývalo v prvých časoch kresťanstva. Počas týchto desiatich rokov sa kardinál, ktorý prišiel z Mníchova, zaoberal všetkými krízovými otázkami v Cirkvi, počnúc teológiou oslobodenia v Latinskej Amerike cez otázky etiky až po protest európskych teológov proti novému katechizmu. Po chorobe, ktorá ho v posledných mesiacoch prinútila obmedziť svoj horúčkovitý pracovný rytmus, znova sa ukázal vo verejnosti a predstavil svoje úvahy o novej Európe. Kardinála Ratzingera sme stretli v milánskom sídle vydavateľstva «Edizioni Paoline», kde publikoval svoju poslednú knihu pod titulom « Svolta per l’Europa? » (Zvrat pre Európu?). Tu sa vlastne začal náš rozhovor. Nastúpi EURÓPA novým smerom? Eminencia, z vašich úvah o Európe sa vynára istý pesimizmus o perspektívach pre Cirkev v bývalých komunistických krajinách. Ako to vysvetlíte? Pádom komunizmu sa bez pochybu začína nové obdobie veľkých nádejí pre Cirkev, ale situácia ostáva veľmi dvojznačná. Na začiatku, azda s prepiatym nadšením sa myslelo, že pád totalitných režimov spôsobí nový rozkvet viery. Avšak pád marxizmu nespôsobuje sám o sebe vznik slobodného štátu a zdravej spoločnosti. Kresťanská angažovanosť nepochádza zo sklamania, ale z pevného súhlasu, a z rozhodného a odvážneho «áno». Hrozí nebezpečenstvo, že nakoniec by mohol prevládnuť nihilizmus a duchovné prázdno. Tak sa môže stať — ako sa hovorí v evanjeliu, — že namiesto jedného nečistého ducha, ktorý bol vyhnaný, príde iných sedem, omnoho horších. Politické múry v Európe padli, ale zdá sa, že sa budujú nové, a to medzi cirkvami. Aký je váš úsudok o konflikte, ktorý nedávno vypukol s Pravoslávnou cirkvou? Myslím, že pre pravoslávnych v Rusku je dnes obdobie veľkých skúšok. Vezmime otázku uniátov (gréckokatolíci prinútení Stalinom prejsť do ilegality): pre Pravoslávnu cirkev to už bol odstavený problém. Ale teraz musí vrátiť miesta kultu gréckokatolíkom a prehodnotiť dejiny posledných štyridsiatich rokov. Ďalej je tu určitý strach z toho, čo oni pokladajú za latinské povýšenectvo. Katolícka cirkev sa im javí ako príliš silná a rozpínavá. Čo možno robiť v takejto situácii? Myslím, že veľmi kladnú úlohu môžu zohrať osobné vzťahy, priateľstvá, ktoré existujú medzi katolíckymi biskupmi a pravoslávnymi metropolitmi. Spoločnou modlitbou budeme môcť prekonať súčasné ťažké chvíle. Musíme ukázať opravdivú bratskosť, ktorá zahrnuje trpezlivosť, dialóg a pochopenie. Ozvali sa poplašné hlasy o rozpínavosti medzinárodného slobodomurár- stva, ktoré sa na Východe snaží zaplniť prázdnotu, ktorá tam zostala po páde komunizmu. Podľa vás, je tu tento druh nátlaku? Nemám po ruke bezpečné a dosvečujú- ce dôkazy, ale je zrejmé, že od samého začiatku jestvuje v slobodomurárstve tendencia šíriť svoje ideály. Videli sme to v Anglicku, vo Francúzsku a v Spojených 16 [pageend16]štátoch amerických, predovšetkým po prvej svetovej vojne, a myslím, že aj teraz prebieha pokus vybudovať štáty Východnej Európy podľa slobodomurárskych zásad. Predstavuje to nebezpečenstvo pre Cirkev? Nechcel by som vynášať rozsudky bez rozlišovania, pretože aj medzi slobodomu- rármi sú takí, čo sú otvorení úprimnému dialógu s Cirkvou. Ale všeobecné zameranie slobodomurárstva privádza k radikálnej odluke Cirkvi od štátu, a teda k zatlačeniu Cirkvi do súkromia a k utvoreniu zákonodarstva, ktoré by přeťalo všetky zväzky s veľkým etickým dedičstvom a kresťanským humanizmom. Vo svojom príhovore na Katolíckej univerzite v Miláne ste vyslovili kritické narážky na nový svetový poriadok, výraz, ktorý vynašiel americký prezident Bush. Povedal by som, že doteraz je to iba slovný zvrat, pretože nikto skutočne nevie ako konkrétne budovať nový poriadok. Osobne sa mi zdalo tak trochu nadsadené Bushovo vyhlásenie ihneď po vojne v Perzskom zálive, keď povedal: «Teraz sa rodí nový poriadok sveta. » Azda mal byť trochu skromnejší. Bezpochyby treba nájsť nové usporiadanie a novú rovnováhu medzi národmi, ale sa treba vyvarovať pokušeniu nadvlády. Ináč znova upadneme do omylu prezidenta Roosevelta, ktorý ospravedlňoval rozdelenie Európy v roku 1945 tvrdením, že to bude iba prechodný stav, lebo nakoniec sa všetci stanú Američanmi. Je to zjednodušovanie, ktoré neberie ohľad na skutočnosť. Hovorím to so všetkou úctou k veľkému prínosu Spojených štátov amerických k rozvoju a mieru vo svete. Eminencia, poďme do Talianska. Podľa vás je ešte oprávnené, aby katolíci boli politicky jednotní? Pre Netaliana je veľmi ťažké, ba takmer nemožné vžiť sa do zložitých otázok vašej vnútornej politiky. Taliansko má zvláštnu históriu, do ktorej patrí jestovovanie Pápežského štátu, fenomén garibaldizmu a potom dlhá neprítomnosť katolíkov v politike, z ktorej sa zrodila silná politická strana inšpirovaná kresťanstvom. Všeobecným pravidlom je, že katolíci majú chrániť etické základy politiky a brať ohľad na to, že Cirkev sa nemôže stotožniť s nijakou politickou stranou. Na druhej strane bez určitej jednoty je veľmi ťažké brániť etické základy. Nakoniec v rámci jednotlivých krajín treba nájsť najvhodnejší prostriedok a možný stupeň jednoty, aby sa zabezpečila účinnosť tohto zaangažovania sa v rámci demokracie a pluralizmu. Vo svojej knihe píšete, že «v Cirkvi sa značne oslabili dôvody, ktoré silne motivujú rôzne formy služby». Nie je to v protivé so všetkým, čo dnes vidíme v Cirkvi, kde sa veľa hovorí o solidarite a pozornosti voči najposlednejším a že rastie počet podujatí v prospech najbiedne j ších? Nechcem popierať existenciu nových a dôležitých foriem solidarity ako je napr. dobrovoľná služba. Je však pravda, že zatiaľ čo kontemplatívne rády vzrastajú, spoločenstvá oddané službe ako sú napr. rehole, ktoré sa venujú službe chorým a podobne, stratili čaro a príťažlivosť. Utvoril sa kultúrny kontext, v ktorom základnými prvkami sú sebarealizácia a emancipácia, tak že dnes, napriek mnohému hovoreniu o službe, je veľmi ťažký ponížený a nezištný postoj darovania sa s úplným uponížením seba samého. Eminencia, dovoľte prosím osobnú otázku: ako sa cítite keď vás masmédia predstavia ako špičkového predstaviteľa konzervatívnej a spiatočníckej ofenzívy v Cirkvi? Myslím, že verejná mienka potrebuje dobre zorganizovanú drámu, s presnými úlohami, kde čierna ovca nemôže chýbať. V tejto hre je už vopred určená úloha, ktorá sa už nemôže meniť. Na šťastie za kulisami predstavenia mnohí ľudia myslia oveľa pozornejšie a chápu, že reštaurácia a konzervácia sa nestotožňujú. Zachovať to, čo je podstatné, je úlohou pre každú generáciu. Podľa môjho názoru bojovať proti falošnému pojmu slobody a kritizovať svoju dobu, nie je popretím budúcnosti, ale jej podmienkou. Otázky kládol L. Geninazzi Preložil L. Jurek 17 [pageend17]FENOMEN PUTI PRVÝ SVETOVÝ KONGRES 0 PASTORAČNOM POSLANÍ PÚTNICKÝCH MIEST A PÚTÍ Svätý Otec Ján Pavol II. je medzi iným známy aj ako pútnik. Na každej pastoračnej ceste navštívi i najvýznamnejšie pútnické miesta tej-ktorej krajiny. Možno azda pripísať tiež jeho vplyvu, ak sa dnes putovanie javí ako jeden z najvýraznejších prejavov náboženského života. Netreba na to osobitne poukazovať najmä v našom slovenskom prostredí: veď máme stále v živej pamäti, čo púte znamenali v nedávnej minulosti, keď zhromažďovali veriacich, a možno i menej veriacich, majmä mladých ľudí, ktorí vydržali v Šaštíne, v Levoči, v Gaboltove a na iných pútnických miestach v spoločnej modlitbe a speve celé noci. Alebo ako sa nezamyslieť nad obeťami, čo prinášajú slovenskí pútnici, ktorí prichádzajú do Ríma stretnúť sa so Svätým Otcom a navštíviť kaplnku Slovenského ústavu sv. Cyrila a Metoda? — A čo povedať o veľkých stretnutiach mládeže so Svätým Otcom v Ríme, v Compostelle, v Čen- stochovej? Keď sa ľudia poberajú na púť, čo ta idú hľadať? Čo ich vedie? Ako umožniť pútnikom, aby im putovanie prinieslo najväčšiu možnú posilu? — a vôbec: putovať — čo to dnes znamená? Ako rozlíšiť pútnika od turistu a cestovateľa? Čo ich spája a čím sa rôznia? S takýmito a podobnými otázkami sa dnes stretá každý, kto pracuje na tomto úseku pastoračnej činnosti: správcovia pútnických miest, organizátori pútí, sprievodcovia, duchovní, ktorí sprevádzajú alebo očakávajú pútnikov, spovedníci, atď. Na Pápežskú radu pre migrantov a cestujúcich do Ríma prichádzajú tieto otázky z celého sveta ako výraz starostlivosti o duchovnú náplň púte. Preto táto Pápežská rada zhromaždila do Večného mesta všetkých pracovníkov na tomto poli. Prišlo ich do Ríma vyše 275 z celého sveta. Slovensko zastupoval Mons. Dominik Hrušovský, biskup pre Slovákov v zahraničí. Stretnutie sa začalo v stredu 26. februára 1992 večer koncelebrovanou sv. omšou všetkých účastníkov — kňazov v bazilike sv. Petra. Pracovnú časť otvoril večer toho istého dňa vo veľkom stredisku Domus Mariae Otec arcibiskup Cheli, predseda spomenutej Pápežskej rady, známy aj u nás z rokov 1963-1973. Práce prebiehali tak, že v predpoludňajších hodinách boli základné prednášky ako úvody do diskusie. Táto potom prebiehala v rečových krúžkoch popoludní každého dňa. Na popoludnia boli zaradené aj svedectvá z jednotlivých najznámejších pútnických miest. Tu boli s najväčšou pozornosťou sledované svedectvá latinského patriarchu z Jeruzalema, Otca Michala Sabbaha, ďalej príspevky arcibiskupa Bernardiniho z tureckej Smyrny a predstaveného františkánov na Blízkom východe Otca Cecchitelliho. Pre európsku mentalitu bolo prekvapením, čo hovorili zástupcovia z Južnej Ameriky o tamojších pútnických miestach a púťach. Nemožno zhrnúť všetky prednášky. Načim však spomenúť tie, ktoré najhlbšie zapôsobili na prítomných. Profesorka Voyé z lovaňskej katolíckej univerzity podala zaujímavý psychologický a sociologický pohľad na pútnika. Prof. Ries z tej istej univerzity rozoberal pojem homo religiosus — náboženský človek pod zorným uhlom nadprirodzeného života, vo svetle ľudovej nábožnosti. Pohľad na právne prvky podal prof. Bennloch Pověda z univerzity v španielskej Valencii a rozdiely medzi turistom, návštevníkom a pútnikom objasnil Otec biskup Perrier zo Chartres. Vrcholným bodom celého kongresu bola audiencia u Svätého Otca v piatok 28. februára na poludnie. Hlavnou myšlienkou pápežovho prejavu bolo porovnanie cesty pútnika na jedno miesto s celoživotnou púťou: každý je tu na zemi pútnikom a potrebuje ako trvalého sprievodcu nádej. Každá púť má byť cestou v nádeji a má v nás túto nádej utvrdiť. MD N nedeľu 22. marca 1992 sa Otec Vojtech Zeman, salezián a farár Slovenskej katolíckej misie v Mníchove, rozlúčil so svojimi farníkmi, lebo o krátky čas sa ujme práce medzi našimi krajanmi v Paríži a po Francúzsku. Otec Zeman si sám prial túto zmenu, ktorá je podľa jeho mienky vhodná po viacerých rokoch pastoračnej služby na jednom mieste. Pri koncelebrovanej svätej omši Otec biskup Hrušovský sa poďakoval Otcovi Zemanovi na obetavú a neraz veľmi ťažkú prácu a poprial mu veľa Božieho požahnania do ďalšieho apoštolátu. Novým vedúcim Slovenskej katolíckej misie v Mníchove sa stal Otec Maslák. 18 [pageend18]Krv, ktorú možno pozorovať na « sudáriu » v meste Oviedo v Španielsku, keď sa hojne pokropí a podrobí výskumom, mimoriadne sa zhoduje s krvou na turínskej syndone, na plátne, do ktorého bolo podľa tradície zavinuté Ježišovo telo. Zistí sa, že je to skutočne ľudská krv. Pred troma rokmi sa podarilo určiť, že išlo o « nie zvieraciu » krv. Teraz sa známemu hematológovi, doktorovi Carlovi Gol- donimu, podarilo s istotou určiť pomocou celého radu chemických skúšok, vykonaných tými istými procedúrami, aké sa použili na syndone, že krv na sudáriu obsahuje špecifický globulín ľudskej krvi, ktorý absolútne nemožno zamieňať s krvou iných druhov. Dôležitý objav, ktorý v Rímskom syndonologickom stredisku ohlásil najznámejší syndonológ, Mons. Giulio Ricci a sám doktor Goldoni, je naozaj dôležitý. Škvrny krvi, potu, a iných organických tekutín, ktoré obsahuje sudári- um, vykresľujú tvár, ktorá sa dokonale zhoduje s tvárou na syndone. Škvrny na sudáriu opisujú na tvári tie isté poranenia a tie isté straty krvi a slín: napríklad, veľký výron v pravej časti úst, ktorý sa skoro istotne prihodil, keď Muž syn- dony (a už treba povedať aj sudária) vyslovoval svoje posledné slová. Ten Muž, už zjavne ukrižovaný, ako to potvrdzujú rozličné známe štúdiá, mal hlavu sklonenú napravo, na rameno. Často sa zamieňala syndo- na so sudáriom. V skutočnosti sudárium je len šatka, (kus látky), ktorou podľa nariadenia synédria pochovávajúci narýchlo očistili znetvorené tváre popravených odsúdencov pred ich pochovaním. Podľa evanjeliovho záznamu aj Kristovu tvár očistili sudáriom, ktoré potom zložené položili TÁ ISTÁ TVÁR TÁ ISTÁ KRV Výsledky chemických skúšok o krvavých škvrnách na šatke v Oviedo. Obraz na šatke v španielskom meste Oviedo sa zhoduje s obrazom na turínskej syndone. Štúdie Rímskeho strediska syndonológie dokazujú stopy ľudského globulína a tak posilňujú domnienku, že ide skutočne o tzv. «Veronikin závoj ». Tak sa totiž označuje táto vzácna relikvia. na plochu pri mŕtvole. Tam ho videl Ján a Peter, keď prišli do prázdneho hrobu. Po očistení tváre pochovávajúci provizórne zabalili Kristovo telo do veľkého plátna, syndony. Tak v sudáriu ako aj na syndone (predpokladajúc, že jedno i druhá sa dotýkali Kristovho tela) sa zhromaždilo určité množstvo krvi. Na sudáriu zaiste viac ako na syndone a touto krvou nasiakli vlasy, brada, fúzy a celá tvár. Krv zvýraznila aj rany, spôsobené tŕňovou korunou. Na syndone sa tiež vytlačil dosť presný obraz tváre, spôsobom doteraz ešte nevysvetliteľným. Sudárium a syndona mali dve rozdielne dejiny, ktoré začínajú na tom istom mieste a ktoré teraz, i keď od seba vzdialené — prvé v Oviedo, druhá v Turíne — sa znova spájajú, vďaka aj tomuto poslednému mimoriadnemu objavu. Na sudáriu sa už oddávna nachádzal ten istý peľ rozličnej vegetácie nachádzajúcej sa v Palestíne, ktorý sa našiel na syndone. Ba našiel sa aj peľ datľových paliem, čo potvrdzuje historické správy o prenesení sudária z Jeruzalema do Španielska, prechádzajúc Severnou Afrikou, kým syndona prišla do Francúzska a potom do Turína, prechádzajúc Carihradom. Už pred niekoľkými rokmi syndonológ Mons. Ricci skúmal sudárium v Oviedskej katedrále. Keď priložil na nejasný, predsa však viditeľný obraz tváre na sudáriu obraz tváre syndony, zistil, že sa zhodujú. Ďalej zistil, že tkanina v Oviedo, i keď menej hodnotná (tkanivo je ortogonálně, a nie na spôsob rybacej kosti) bola toho istého typu a tej istej doby ako syndona; a že jej hnedé škvrny boli od krvi. Posledný výskum doktora Goldoniho, naširoko dokumentovaný, dovolil urobiť rozhodný uzáver:.tá krv «nie je zvieracia», ale skutočná ľudská krv. Mons. Ricci a sám Goldoni však očakávajú ďalšie potvrdenia svojich výskumov. Malé kúsky látky sudária zverili na ďalšie výskumy prof. Baimovi 19 [pageend19]Bollonemu z Turínskej univerzity, prof. Fiorimu z Katolíckej univerzity v Ríme a prof. Bel- laovi z univerzity La Sapienza v Ríme. Tento posledný by mal vykonať analýzu uhlíkovou metódou C14, (takou, ako bola vykonaná tá, veľmi diskutovaná skúška na syndo- ne). Z týchto skúšok sa ešte čakajú výsledky. PGL ČSTK O KARDINÁLOVI KORCOVI V tlači sa objavila správa o tlačovej konferencii kardinála Jána Ch. Korca v New Yorku. Táto sa konala za záver jeho návštevy v Spojených štátoch a uvedená správa ČSTK sa týkala odpovedí Otca kardinála na otázky novinárov ohľadne Dr. Jozefa Tisu, prezidenta Slovenskej republiky a nezávislosti Slovenska. Na otázku redakcie Slovenského denníka, či obsah správy Československej tlačovej kancelárie — zverejnenej Národnou obrodou i Slovenským denníkom 6. marca — zodpovedá skutočnosti, Otec kardinál Korec poskytol Slovenskému denníku toto stanovisko. Vyberáme z neho niektoré state: «Je na počudovanie, akú informáciu predložila našim občanom Česko-Slovenská tlačová kancelária o mojej štrnásťdennej ceste v USA. Nejaká správa môže byť lživá nielen tým, že hovorí nepravdu, ale aj tým, že pravdu okypťuje. Moja cesta do USA, ktorú som konal na viaceré pozvania, bola výslovne náboženská. Navštívil som slovenské farnosti a chrámy, stretol som sa so slovenskými kňazmi a biskupmi ». (...) « Dostal som čestný doktorát filozofie na univerzite v Bridgeport, kam poslal prezident Spojených štátov George Busch osobitný celostranový pozdrav, a to i v mene svojej manželky Barbary. Ako mi povedali včera po návrate zo Spojených štátov, ČSTK odmietla zverejniť tento prezidentov pozdrav i iné infor- ZASLÚŽENÉ UZNANIE SLOVENSKÉMU KŇAZOVI Metropolita cirkevnej provincie Horného Rýna, freis- burský arcibiskup Otec Oskar Saier vyslovil osobitným dekrétom svoju gratuláciu Otcovi Cyrilovi Buranovi, vedúcemu Slovenskej katolíckej misie so sídlom v Mannheime, aby zhodnotil jeho 35-ročnú vernú kňazskú službu. Arcibiskup Saier vo svojom dokumente vyzdvihuje najmä 20- ročnú obetavú činnosť Otca Burana ako duchovného pastiera v arcidiecéze Freiburg i.Br., ktorú vykonáva s pravým zmyslom zodpovednosti a v neúnavnej snahe slúžiť všetkým veriacim. Aby dal konkrétny výraz tomuto svojmu uznaniu, metropolita udelil Otcovi Buranovi čestný titul DUCHOVNÉHO RADCU freiburgskej diecézy. Otec Cyril Buran je kňazom Saleziánskej spoločnosti. Odišiel zo Slovenska pred komunistickým terorom roku 1950. Študoval teológiu v Taliansku, kde bol roku 1956 vysvätený za kňaza. Potom absolvoval štúdium cirkevného práva na Katolíckej univerzite v Leuvene v Belgicku. Niekoľko rokov účinkoval ako profesor cirkevného práva na Vysokej bohosloveckej škole v Abano Terme v Taliansku. Odtiaľ prešiel do pastorácie a už vyše 20 rokov pracuje medzi Slovákmi v oblasti juhozápadného Nemecka. V arcidiecéze Freiburg Otec Buran je činný ako člen Kňazskej rady, Diecéznej synody a Pracovného spoločenstva rehoľných komunít a sekulárnych inštitútov arcidiecézy. Z jeho organizačných podujatí najznámejšou je medzi Slovákmi a medzi Nemcami zo Slovenska každoročná púť do Ellwan- genu, kde bol pravdepodobne väznený prvý slovenský arcibiskup svätý Metod. Tešíme sa z tohoto vyznamenania a cirkevného uznania nášho slovenského kňaza a prajeme mu hojnosť Božieho požehnania do ďalšej pastoračnej činnosti. Amicus mácie z kancelárie Biskupského úradu v Nitre. Naproti tomu dnes — 6. marca — v novinách čítam správu ČSTK pod nápisom: « Korec obhajuje Tisu ». «Na tlačovej konferencii vo Washingtone, ako všade inde, som povedal, že moja návšteva má výslovne náboženský cieľ. Keď mi dali napriek tomu otázku o Dr. Tisovi, povedal som to, čo som už dávno za totality napísal v liste televízii a čo nikdy neodvolám: jedna vec sú činy, ktoré sa v dejinách stali, druhá vec je zistiť, kto za ne niesol a v akej miere zodpovednosť. Fakty o snahe Dr. Tisu odstúpiť z funkcie a ďalšie veci sú faktmi a ja som ich ako také uviedol. V Spojených štátoch som dostal vyčítavý list, že nie som «ani ryba, ani rak», pretože som sa vraj nevyslovil za samostatnosť Slovenska. ČSTK zas pôsobí lživo dojmom, že som hovoril len o Dr. Tisovi a o samostatnosti. Nikdy nebudem súhlasiť s takýmito krátkody- chými chytráctvami. Hovoril som o tom, že Slováci majú právo sebaurčenia a že si sami môžu stanoviť, ako chcú žiť — presne ako všetky ostatné národy od severného pólu až po južný. Dodal som len, že o týchto veciach rozhodujú legálne slovenské orgány a nakoniec občania. Neviem, kto by mal na svete moc toto právo Slovákom uprieť.» 20 [pageend20]OTÁZKA, KTORÁ SA NATÍSKA AJ DNEŠNÝM MODERNÝM ĽUĎOM Možno ešte hovoriť o anjeloch ? Javisko je ponorené vo tme. Naraz sa rozosvieti úzky reflektor a v kuželi jeho svetla sa objaví anjel, oblečený v bielej tunike. Tak začína prológ jednej divadelnej drámy, ktorú napísal Santucci a ktorú tituloval « Kainov anjel». « pokrstení — zvolá anjel obrátiac sa na prítomných v hľadisku — počúvajte ma! V dráme, ktorú si vypočujete, ja som anjel. Kto sú anjeli? Niekto z vás to vie?» V hľadisku zavládne trápne ticho. Anjel sa uprene zadíva do očí prítomným. Po chvíli pokračuje. « Počul som vaše myšlienky. Ja nie som len to, čo si vy myslíte. » Priblíži sa bližšie k hľadisku a prstom začne ukazovať na jednotlivcov. « Ty si myslel na svoju matku. A ty zasa na maličké dieťa, ktoré ti zomrelo v útlom veku. Vy ste zasa mysleli na hudbu, ty si myslela na obrázok anjela strážneho nad posteľou synka. A je dobré, že tak myslíte. Zaiste by ste nemohli zniesť našu prítomnosť, keby ste si nás predstavili takých, akí sme: vám blízki v každej chvíli, vždy, v každej chvíli... Či na nás myslíte, alebo nie, my sme stále s vami, spôsobom jasným a rozhodným, tak, ako chce Boh, vždy, bez roztržitosti, bez prestávky... » SNY, SYMBOLY, DETSKÉ ILÚZIE? Je ešte mysliteľné v dobe počítačov, satelitov, technických zázrakov, hovoriť o anjeloch? Kto sú vlastne anjeli v ich nehmatateľnej prítomnosti? Sny, symboly, detské ilúzie, pozostatky mentalít, nasiaknuté dávno prekonanými mytológiami? Alebo nádherné, neviditeľné a nepredstaviteľné skutočnosti? Veriť v anjelov, najmä dnes, nie je ľahká vec. Santucci vo svojej knihe: «Ľalmanacco di Adamo » (Adamov kalendár) sa pýta: « Kto ešte verí v anjelov? Možno dajaký básnik, ale aj on pochybovačné, ako Rilke vo svojich elégiách: Anjeli, a vy kto ste? »As príchuťou humorizmu nástojí: « Stali sme sa takí hrubí a neokrôchaní, že nikto viac nemyslí na anjelov. Keďže ich nevidíme v električke, v hostincoch, vo vlakoch ako sa vykláňajú z okna, celkom sme na nich zabudli, ba celkom sme ich vymazali z pamäti. Azda niekedy ich veľmi letmo pripomenieme našim deťom. Mladík dnes určite nepovie svojej milej: « Si môj anjel!» Pustili by sa istotne do smiechu obidvaja. » Ale hneď pripomína: «A 21 [pageend21]predsa, náuka o anjeloch (angelológia) je jedna z najkrajších vied. Anjeli nás vytrhujú viac ako ktokoľvek iný z benzínového pachu, z vrčania rádia a televíznych aparátov, od oplzlých kino- vých plagátov, aby nás vyšvihli do výšok k nadprírodným krásam. » Oplatí sa teda zamyslieť sa trochu a podiskutovať si o týchto vzdušných jemných bytostiach. DÔKAZY ALEBO LEN NÁZNAKY? No, ale kto nám zaručí, že anjeli sú autentické skutočnosti, dôležité pre človeka? Máme na to dôkazy, alebo len náznaky? V prvom rade, je dokázaným faktom, už od najstarších čias, všeobecné presvedčenie, že existujú bytosti nižšie ako božstvá a vyššie ako ľudia. Toto presvedčenie nachádzame vo všetkých kultúrach, od tých naj- primitívnejších až po tie najvyspelejšie. « Mnohí ľudia na Západe — hovorí významný etnológ — keď počujú slovo ‘anjel’, myslia hneď na kresťanstvo. Mnohí sú presvedčení, že iba židovské a kresťanské náboženstvo verí v existenciu anjelov. Ďalej si myslia, že iba kresťanskí umelci ich znázorňovali na maľbách a v sochách, lebo židovský zákon zakazoval takéto zobrazenia. Lenže veci sa majú celkom ináč. Anjelov poznáme už v mýtoch a v klasickej filozofii a v humanistických víziách. Anjelov nachádzame v náboženstve Zoroastra, v hinduizme, v budhizme, v taoizme a v mohamedánskom náboženstve» (P. Lambarin). Aby sme pravdu povedali, prvá kultúra, ktorá nechcela poznať, ba priam zavrhla svet anjelov, ten sugestívny a fascinujúci svet, je práve európsky racionalizmus a iluminizmus 18. storočia. « Skončime už s tými pohádkami pre deti, vyhoďme na smetisko tmárske haraburdie, ktoré svetlo Rozumu (s veľkým R) nemôže viac strpieť. Iba to, čo prejde cez prísny filter Rozumu, má právo existovať. Všetko ostatné má miesto po- najviac v múzeu dávnych ilúzií a mŕtvych kultúr. Veď človek konečne zahodil za seba detský vek spoločnosti a vydal sa na nové cesty slobody a pokroku. » Ak je dnes tento postoj generalizovaný, treba za to ďakovať rozšíreniu tejto osvietenskej mentality. Celkom správne poznamenáva známy sociológ dnešných čias, P. Berger: « Sú to, žiaľ, vulgárni propagátori pokroku, ktorí vidia vrchol celej histórie jedine v prítomnej dobe. » « NEVYHNUTNÝ » ANJEL Našťastie dnes pozorujeme obrat v postoji voči anjelom. Ľudia znechutení Rozumom, ktorý nevedel uskutočniť svoje sľuby, ľudia zavedení Pokrokom, ktorý sa ukázal ako hrozná pasca, vracajú sa k hlasom, ktoré prichádzajú aj z laickej stránky a ktoré hovoria o « nevyhnutnom anjelovi». Tak robí napr. Cacciari vo svojej knihe, ktorá nesie práve tento titul «Nevyhnutný anjel» (Adelphi 1986). Cacciari je komunistický intelektuál s čiernou módnou bradou a so živými očami. V spomenutej knihe, plnej citátov, ktoré naznačujú dlhé a starostlivé štúdium, autor Cacciari naznačuje: «Anjel je figúra, ktorá straší celé 19. storočie. Začínajúc Baudelairom a potom Rilkem, Kleeom, Benjamínom a všetkými avantgardnými umelcami. A to až do takej miery, že anjel sa vnucuje ako « neodkladný problém modernej predstavito- sti». Kniha sa začína krásnymi veršami od W. Stevensa: «Ja som nevyhnutný anjel zeme, / lebo kto vidí mňa, vidí znova / zem osobodenú od klady tvrdej mysle, / zaťatej, a kto mňa počúva začuje hlas / monotónny, ktorý sa vznáša v roztopených pomalostiach...» «Anjel dosvedčuje tajomstvo ako tajomstvo — pokračuje Cacciari — predstavuje Neviditeľného ako neviditeľného...» A ešte: «Anjel dokazuje priamo nevyspytateľné bohatstvo Neviditeľná... » Známy básnik Rilke hovorí o «nevýslovnej a hroznej kráse » anjela. Ide o silné dôkazy, ktoré zhodia na lopatky modernú inteligenciu? Nie. Ide o jednoduché náznaky, hlboké emócie, o kúzlo nevyspytateľného, ktoré prevyšuje človeka? Ide o nostalgie za svetom, ktorý nie je len jednoducho rozumový, zatvorený v suchých formulách, ktoré si nárokujú vysvetliť všetko a ktoré nepoznajú fascinujúce tajomstvo ľudskej existencie v jej bohatosti a plnosti? Alebo ide o nutnosť preboriť bronzové nebo, ktoré by nás chcelo zatvoriť do obrovskej samoty, ak by neexistoval tajomný svet, v ktorom sa ozýva lahodný « šum anjelov », aby sme sa vyjadrili s Bergerom? DÔKAZY V BOŽOM SLOVE V tomto bode sa vynárajú tri otázky. Prvá: na akých dôkazoch stavia pokrstený svoje tvrdenie, aby sme sa vyjadrili so Santuccim, Že anjeli nie sú iba neosobné vyjadrenia Božej dobroty a prozreteľnosti? Dôkazy, tvrdí saleziánsky teológ Giorgio Gazzelino, berieme z Božieho slova. Existencia anjelov je v Písme svätom ako jemná niť, ktorú vie oceniť iba veriaci človek. Celá Biblia, Starý a Nový zákon, je plná « anjelských prítomností». Anjeli pomáhajú Izrael- com bojujúcim proti svojim odvekým nepriateľom. Anjeli tvoria nebeský dvor klaňa22 [pageend22]júci sa Bohu Svätému, Svätému, Svätému. Ďalej sú tu anjeli, ktorí sprevádzali ľudí v ich životných udalostiach, ako napríklad Tobiáša. Archanjel Rafael, Michal a Gabriel sú tri silné «prítomnosti» medzi toľkými inými v Starom zákone. Aj Nový zákon sa otvára zástupom anjelov. Je tu archanjel Gabriel, ktorý sa zjavuje Zachariášovi v chráme, ten istý archanjel je poslaný k Panne Márii zvestovať vtelenie Slova, anjeli zvestujú pastierom radostnú zvesť narodenia Mesiáša, anjel budí Jozefa zo sna, aby zachránil Dieťa, anjeli posluhujú Ježišovi po jeho pokušeniach na púšti, anjeli zvestujú ženám zmŕtvychvstanie Kristovo. Anjelov mocných, ba dakedy až hrozných spomína Zjavenie svätého Jána, kde títo duchovia sú predstavení ako tí, čo dominujú nad dejinami. Táto prítomnosť anjelov v Písme svätom predstavuje aj určité riziko. Hebrejský národ, náchylný k modloslužobníctvu, mohol veľmi ľahko považovať anjelov za menšie božstvá, hodné klaňania popri pravom Bohu. V Novom zákone, ktorý vyzdvihuje absolútne postavenie spasiteľného diela Ježiša Krista, posluhovať si takým elementom ako sú anjeli, mohlo vrhnúť akýsi tieň pochybnosti na absolútnosť Krista Ježiša a priviesť k myšlienke, že sú potrební aj iní prostredníci popri Ježišovi Kristovi. Biblia však neváha na svojich stránkach prijať toto riziko. To je znak, že anjeli nie sú iba dajaké symboly alebo vznešené metafory, ale že sú autentické bytosti. Učenie Cirkvi, Učiteľského úradu a koncilov, od Nicejského po Druhý vatikánsky sú v tejto línii. Katolícki a protestantskí teológovia sú rozdelení, čo sa týka tohto problému. Zatiaľ čo väčšina protestantských teológov, sledujúc v tomto R. Bultmanna, veľkého «zmaskovača mýtov», odvrhuje skutočnosť tak anjelov ako aj diablov, väčšina katolíckych teológov potvrdzuje ich skutočnosť. Ostáva fakt, že škodlivá krátkozrakosť materialistického systému, ktorý postavil človeka a len človeka do stredu sveta a vesmíru, zmrzačila nádhernú kozmickú symfóniu nedoziernych proporcií, a urobila z človeka strateného chudáka na ľadovej planéte, ako povedal Monod, známy ateistický biológ. Materialistický systém odsúdil človeka na samotu, odtrhnúc ho od jeho kozmickej veľkosti, ktorá sa viaže na veľkosť zmŕtvychvstalého Ježiša Krista, ktorý panuje nad ľudstvom i nad celým vesmírom. Toto, samozrejme, nie je «dôkaz», ale privádza k zamysleniu sa nad tým, kam človek skutočne patrí, aké je jeho miesto vo vesmíre a aký je zmysel jeho Života. STÁLE PRESVEDČENIE CIRKVI Druhá otázka sa viaže na prvú a znie takto: pokrstený veriaci má veriť v anjelov? Mnohí teológovia, medzi nimi G. Bof hovoria: «Musíme vyhlásiť bez váhania: Starý a Nový zákon, Židovský ambient a sám Ježiš Kristus, tradícia patristická i stredoveká, kresťanské moderné svedomie katolícke i protestantské vždy pokladali za samozrejmú existenciu vyšších bytostí, anjelov i diablov, ktorých môžeme pokladať za individuálne a osobné bytia. Toto naše presvedčenie môžeme podrobiť kritickej skúške, ale nijaká akrobacia nás neprivedie k tomu, aby sme do- škriabali a zohyzdili vieryhodnosť týchto skutočností. » A dodáva: « Odvrhnúť vieru v existenciu anjelov a diablov by sa rovnalo prevráteniu presvedčenia, ktorého sa kresťanstvo pridŕžalo od začiatku až do našich čias.» Tretia otázka: «Vo veľkom koncerte dejín sveta a osudov človeka, akú funkciu majú anjeli? » Na základe kritického rozboru stránok Svätého písma môžeme určiť charakteristické znaky a črty týchto nádherných anjelských bytostí. Opisujeme ich slovami už spomínaného saleziánskeho teológa Gozzeliniho, ktorý svědomitě študoval tento problém: «Anjeli sú bytosti vyššie od človeka. Žijú pred tvárou Božej velebnosti, kontem- plujú ju, klaňajú sa jej, oslavujú ju v mene svojom i v mene všetkých stvorených bytostí. Majú tajomnú moc nad vesmírom a nad dejinami. Zúčastňujú sa s Ježišom Kristom, s Cirkvou a s kresťanmi v boji proti zlým silám. Oznamujú ľuďom Božie zásahy a pomáhajú ľuďom pochopiť ich zmysel. Orientujú život a činnosť národov a spoločností, pomáhajú jednotlivým veriacim uskutočňovať ich poslanie. V krátkosti: sú adorujúce bytosti voči Bohu, sú vládcami nad svetom a nad dejinami, sú oznamovateľmi a sprievodcami ľudí. » Ide o prehnané zveličovanie? Ale neuvedomujete si, že nový svet vzkriesenia, ktorý inauguroval Ježiš Kristus vo veľkonočné ráno, je vlastne ohromné «zveličenie »...? a neviete, že Kristova láska k nám je nesmierne «prehnaná»? Všetko visí, a opakujeme to, lebo to je jadro celého problému, na tom tenučkom povrázku, ktorým je Slovo Boha, ktoré sa nám zjavilo. Chceme tomuto Slovu veriť? Alebo chceme žiť na plochom svete, bez zmyslu, ktorý je prenasledovaný « škraňami smrti»? Alebo naša viera je taká silná, že sa vie otvoriť týmto žiariacim, nepredstaviteľným skutočnostiam, ktoré provokujú našu neuzdraviteľnú krátkozrakosť? Carlo Fiore Preložil Andrej Pauliny 23 [pageend23]MODLITBA PÚTNICKÝ NA VIA CASSIA 1415 Pútnici a turisti, ktorí prichádzajú do Ríma, zastavujú sa aj v Slovenskom ústave svätého Cyrila a Metoda, aby si tu vykonali púť k našim apoštolom. Jedna pútnická zo Žiliny takto vyjadrila svoje city o tejto «zastávke» na via Cassia 1415, kde sa nachádza « malý slovenský ostrov vo Večnom meste ». Rím, Vatikán, audiencia. Večer. Naša duša letí k Tebe, Pane. Svätá omša nás volá k obete v Slovenskom ústave svätého Cyrila a Metoda. Kde si pútnik? Prídeš? Príď! Čaká aj na Teba. Oj, veľa nás. Ale pre všetkých miesta, lásky, pokoja hojnosť. Ešte slnko svieti, sviece horia na oltári. V duši pútnika iskierka rozhára sa. Vydrží v búrkach, vo vetre mrazivého sveta? Slová služobníka Tvojho, biskupa, letia v ústrety unaveným pútnikom. Nájdu odozvu trvalú v nás, ľuďoch namyslených a hriešnych? Pokorne prosíme, daj nám silu. Bože, by sme mohli lásku žiť, by sme mohli svet k lepšiemu našou láskou pretvoriť. By sme si oheň lásky v srdci domov priniesli, k chvíľam neopakovateľným mysľou sa vracali, pokoj vôkol rozdávali a podľa Teba, Pane, Bože náš, čas, ktorý nám dávaš, k oslave Tvojej odhodlane žili. SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Spojených štátoch na adresu: Rev. Ján Ondie, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. Mária Žalmanová, Žilina [pageend24]