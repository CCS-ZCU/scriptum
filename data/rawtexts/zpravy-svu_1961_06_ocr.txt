ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU SVU NA SVĚTOVÉM FÓRU Předseda SVU dr. Václav Hlavatý má už za sebou větší část své přednáškové cesty kolem světa. Když jsme se s ním počátkem ledna loučili, měl pozvání asi k šedesáti přednáškám na různých universitách Ameriky, Asie a Evropy... Podle kusých pohlednic, které posílá ve chvílích, o něž ošidí zasloužený odpočinek, lze říci, že počet přednášek značně vzrostl. A co je nejhlavnější: cesta kolem světa nebyla nikým organisována a financována (žádna kulturní výměna), ale vyplynula pouze z vědeckého věhlasu Václava Hlavatého. Až se prof. Hlavatý vrátí do USA jistě podá bilanci své cesty. A zejména odevzdá SVU latinskou adresu, pozdravující jménem SVU všechny svobodné university a vědecké společnosti světa. Prof. Hlavatý tuto adresu zpravidla ukázal presidentovi či rektorovi university před přednáškou a přiveze s sebou nádhernou sbírku universitních pečetí, jež byly k naší adrese připojeny. Zatím k informaci členstva bychom chtěli říci, jak byl na příklad vítán v Indii, kde měl nejvíce přednášek. Na lístku, který dr. Hlavatý poslal svému bývalému žákovi dr. J. Tuzarovi do Chicaga, čteme: “ ... Zacházejí se mnou jako s maharadžou. Kolegové se skutečně předstihují, aby můj pobyt učinili co nejkrásnější. Často za mnou také jedou sto mil, aby se se mnou poradili, a když nemohou, posílají kytice. Po Barodě mě provázel synovec maharadžův. Ve vlaku mám vždy zvláštní kupé se svým jménem na vznější straně vagonu, takže jsem nerušen. V New Delhi mne čekala celá delegace a měl jsem na vybranou bydlit buď v bungalow se zvláštním sluhou, nebo v universitním domě pro hosty. Když jsem přednášel v Delhi, lidí bylo tolik, že dokonce vzadu stáli namačkáni ... ” V Paříži se předseda SVU účastnil jako host zasedání francouzské Akademie věd a umění, kde byl členům akademie představen presidentem Akademie dlouhou a obdivnou řečí. Při tomto představování všichni akademikové povstali, aby dr. Hlavatému projevili úctu. Po dlouhém potlesku se konečně dostal dr. Hlavatý ke slovu, aby poděkoval za ovace. Oslovil členy francouzské Akademie Ročník III. ČERVEN 1961 Číslo 6 [pageend1]věd a uměni jako předseda SVU, takže poprvé se jméno naší organisace ozvalo na tak významném vědeckém foru. Zahrnut projevy sympatií od členů francouzské Akademie, byl dr. Hlavatý pozván jako host presidenta této starobylé vědecké instituce do Versailles. Členové SVU jsou právem na svého předsedu hrdi. NÁŠ KULTURNÍ PŘÍNOS RENÉ WELLEK, někdejší docent Karlovy university, nyní řádný profesor a přednosta departmentu srovnávacích literatur na Yale University a hostujíci profesor Harvardské university, pracuje na dalších dvou dílech svého stěžejního díla “Historie moderní kritiky”. Druhý svazek tohoto díla dovedl do roku 1850 a další dva svazky zahrnou druhou polovici devatenáctého století a první polovici století našeho. — V “Italian Quarterly”, který vydává kalifornská universita v Los Angeles, otiskl dr. Wellek na 25 stranách studii: “Italská kritika v době po De Sanctis”. Zabývá se v ní hlavně básníkem Carduccim. — Připomínáme znovu, že dr. Wellek v jednom roce byl poctěn třemi čestnými doktoráty: universitou v anglickém Oxfordu, Harvardskou universitou a universitou v Římě. ROMAN JAKOBSON, někdejší profesor Masarykovy university a nyní profesor Harvardské university, dostal čestný doktorát od University of Chicago. Byl mu udělen novým kancléřem George Wells Beadle, nositelem Nobelovy ceny za biologii. V dlouhém a superlativním odůvodnění, proč byl Romanu Jakobsonovi tento čestný doktorát udělen, čteme mimo jiné: “Roman Jakobson je jedním z nej skvělejších vědců současné generace a vyniká jak originalitou tak bystrostí svého vědeckého myšlení i rozmanitostí oborů, k nimž význačně přispěl. . . Konečně je Roman Jakobson skvělým učitelem, který více než kdokoli jiný zasloužil se o to, že slovanská studia byla v této zemi uznána jako akademická disciplina.” MILÍČ ČAPEK, profesor filosofie na Carletonově koleji v Northfield, Minn., vydal právě v nakladatelství Van Norstand v Princetonu knihu: “Filosofický dosah moderní fyziky”. (V originále: Philosophical Impact of Contemporary Physics.) Kniha má skorem tři sta stran a autor v ní každý fysický zjev probírá dvakrát, jednou v historické souvislosti, podruhé z toho hlediska, jaký má proměnlivý nebo změněný význam v moderní fysice. Základní důraz je položen na skutečnost, jak filosofie ovlivňuje exaktní vědy a naopak. Ve druhé části knihy ukazuje dr. čapek na rozpad klasických pojetí světa a hodnotí nové filosofické názory, ovlivněné fyzikálním pokrokem. — K této vynikající knize se vrátíme na podzim. LADISLAV FEIERABEND, několikanásobný ministr a předseda Pracovní skupiny SVU ve Washingtoně vydal právě nákladem Universum Press jednu část svých monumentálních politických pamětí, a to pod názvem “Ve vládách Druhé republiky”. Kniha došla redakci v den uzávěrky; vrátíme se k ni na podzim. Cena knihy: 2.50 dolarů. Stran 205. JIŘÍ ŠKVOR (básník Pavel Javor), redaktor československého oddělení Kanadského rozhlasu, byl jmeno— 50 — [pageend2]ván podle tlakové služby ČsNS v Kanadě řádným profesorem české literatury na francouzské universitě v Montrealu, kde dosud přednášel ve večerních kursech. V revui "Slavic and East-European Studies”, vydávané touto universitou, otiskl dr. Škvor studii: “The First World War and Czech Literature”. Vrátíme se k ní v zářijovém čísle. FRANTIŠEK JIROUCH, akademický sochař v Clevelandu, dokončil pomník T. G. Masaryka, který daroval “české kulturní zahradě” v Clevelandu. Vedoucí deník “Plain Dealer” v Clevelandu otiskl fotografii sochy, která byla již odeslána do Florencie, kde bude odlita do bronzu. FRANTIŠEK DVORNÍK, byzantolog Harvardské university, vydal nové dílo, nazvané “The General Councils of the Church.” The New York Times v referátě o této knize píší: “ . . . závěr skvělého Dvorníkova díla končí nádhernou kapitolou o vatikánské definici z roku 1870, to jest o definici papežské neomylnosti. Dvomík v této kapitole nastínil, jak by bylo možno tuto spornou otázku uvést v soulad s ortodoxními církvemi.” — Pronikavou recensi o této knize otiskl česky v časopisech “Národ” a “Katolík” náš člen P. dr. Ludvík Němec. JAN MLÁDEK, jeden z vedoucích úředníků Mezinárodního měnového fondu, přednášel na valné schůzi odbočky ČsNRA ve Washingtoně na téma “Afrika zblízka”. Dr. Mládek prožil revoluční údobí v Kongu. Posluchači, kteří sledovali přednášku se zatajeným dechem, mohli jen litovat, že není přednášena před americkým publikem anglicky, aby si americká veřejnost uvědomila skutečnou problematiku Konga a celé Afriky. P. ARNOŠT ŽIŽKA, český benediktin, účastnil se jako kaplan ústavu pro duševně choré v Pineville, La. sjezdu kaplanů těchto ústavů v Chicagu. Dr. žižka se po léta zabývá problémem, jak víra a modlitba působí na lidi duševně vyšinuté. Na zpáteční cestě z Chicaga navštívil řadu klinik pro duševně choré v Ohio a v Atlantě. MILOŠ JANSA, lékař ve Washingtonu, byl zvolen členem “Americké akademie pro dětské lékařství” a to na zasedání této akademie ve V/ashingtonu. Dr. Jansa studoval ve Švýcarsku a v USA. Je pokladníkem Pracovní skupiny SVU ve Washingtoně. LEV BRAUN, mezinárodní komentátor Radio Free Europe, doktor práv Karlovy university a válečný hlasatel BBC z Londýna, dokončil studie na Columbia University v New Yorku. Jeho téze nese název “Albert Camus o etice a politice”. Od podzimního semestru bude dr. Braun přednášet mezinárodní právo na Hunter College v N. Y. C. MÉDA SOKOLOVÁ-MLÁDKOVÁ z Washingtonu uspořádala ve spolupráci s Ken Freeman and Associates, Inc. originální výstavu na téma “Contemporary Living in Home and Art”. Paní SokolováMládková vybrala výtvarná díla 27 washingtonských malířů a sochařů a instalovala je tak, aby každý návštěvník viděl, jak se dá výtvarným uměním zkrášlit jeho domov. FERDINAND PEROUTKA podepsal smlouvu na překlad svého “Demokratického manifestu”, který vyšel před časem v New Yorku česky a — 51 — [pageend3]anglicky, do čínštiny a španělštiny. Španělské vydání bude určeno hlavně pro Jižní Ameriku. Anglicky vyjde znovu “Demokratický manifest” v Australii. LADISLAV DOLANSKÝ, profesor Northeast University v Bostonu, účastnil se sjezdu Americké společnosti pro akustiku ve Filadelfii. Odtud odjel přednášet na Hartfordu, Conn. MIRKO JANEČEK, jednatel Pracovní skupiny SVU v Torontu, byl jmenován vládou provincie Ontario v Kanadě členem komise pro plánování sociálních služeb a pro reformu sociálního zákonodárství. JAN ZACH, profesor sochařství na universitě státu Oregon v Eugene, uspořádal soubornou výstavu svých děl. “The Sunday Oregian” přinesl uznalou kritikou této výstavy a připomenul, že Jan Zach jako exulant pracoval v Brazílii a v Kanadě, kde uspořádal řadu výstav sochařských i malířských. Nyní Jan Zach pracuje na výzdobě nové budovy velké oregonské spořitelny ve městě Rosenburg, kde navrhuje výzdobu sochařskou, obrazovou, a podle jeho návrhů jsou kovány mříže, modelovány reliéfy i mosaiky a konečně tkány také koberce. JAN RUBEŠ oslavil počátkem června osmileté výročí svých populárních pořadů v kanadském rozhlase: “Zpěvy mého lidu”. Za osm let v těchto programech byly zpívány písně v padesáti různých jazycích — a vždy aspoň jedna česká nebo slovenská. Dirigentem orchestru, doprovázejícího Jana Rubeše, je Ivan Romanov, spolužák Rubešův z pražské konservatoře. Kanadský tisk se shoduje v názoru, že Rubeš a Romanov vytvořili nejpopulárnější rozhlasovou dvojici. ŠTĚPÁN BENDA, dosud profesor jaderné fysiky na Delaware College odjel přes prázdniny jednak na přednáškové turné po USA, jednak do Palo Alto, Calif., kde se na Stanfordské universitě účastní semináře, pořádaného “ústavem pro technologický výzkum vesmíru”. Od počátku příštího roku bude dr. Benda přednášet na technologickém Hampton Institut v Hampton, Virginia. RUDOLF ŠTURM, profesor moderních jazyků a literatur na Skidmore College v Saratoga Springs, N. Y. dostal prázdninové stipendium z Danfothovy nadace, aby studoval současné směry v literatuře sovětské, československé, polské a ostatních satelitních států. Dr. Šturm byl také zvolen na další údobí předsedou oblastní organisace profesorů moderních jazyků a literatur. EDUARD TÁBORSKÝ, mimořádný profesor politických věd na universitě v Austinu, Texas, byl podle oznámení university jmenován řádným profesorem politických věd. FRANTIŠEK MUNK, profesor politických věd na Reed College v Portland, Ore., napsal do universitního časopisu “The Quest” pronikavou studii o politice presidenta Kennedyho. Nazval jí přiléhavě: “Idealismus versus realismus.” FRANTIŠEK KAŠE, úředník Library of Congress, otiskl v “The Library Quartely”, vydávaném universitou v Chicagu, studii: “Public Libraries in Czechoslovakia under the Unified Library System”. Studie je výborně dokumentována a uvádí z československých pramenů překva— 52 — [pageend4]pující statistiky o tom v jak mizivém počtu si lidé vypůjčují z veřejných kihoven marx-leninskou a politickou literaturu. HARRY KRAUS, inženýr atomické fysiky, byl na universitě v Pittsburghu promován na doktora filosofie. Současně byl firmou Westinghouse, u níž několik let pracuje, jmenován vedoucím inženýrem v oddělení pro atomickou energii. PALO PLÁŇOVSKÝ, úředník Baťových závodů v kanadské Batawě a bývalý poslanec slovenské demokratické strany, dokončil studie na universitě v Torontu. Byl promován na Mistra umění a tézi napsal o komunistickém boji proti náboženství v Československu. JAN DOČKÁLEK, jeden ze zakladatelů revue “Bezručův kraj” a redaktor “Lidových Novin” dožil se v Torontu šedesátky. Za druhé války bojoval jako dobrovolník v západní armádě, ale po válce emigroval do Kanady, kde byl dopisovatelem řady českých listů v zahraničí. Sebral také indiánské pohádky, které přeložil do češtiny a napsal v Torontu historický román o prvních průkopnících v Kanadě. JOSEF KRATOCHVÍL, někdejší čs. docent a vedoucí československé dálkové školy v Západním Německu, dostal nabídku, aby se stal profesorem na Svobodné ukrajinské universitě v Německu; je to týž ústav, který býval mezi dvěma válkami u nás v Poděbradech. HARRY JINDŘICH BENDA,profesor dějin na Yale University, dostal Guggenheimovo stipendium, aby mohl studovat sociální a politický vývoj jihovýchodní Azie od roku 1500 po naše dny. ZÁZNAMY Generální tajemník SVU v Torontu: Na první stránce referujeme význačné události ze života SVU Druhou takovou událostí byla cesta gen. tajemníka dr. Jaroslava Němce do Toronta v Kanadě. Byl tam pozván agilní Pracovní skupinou jednak k přednášce a diskusi, jednak proto, aby otevřel první výstavu výtvarného umění, kterou tato skupina uspořádala v International Institute. Vystavují tu tři čs. exulanti: Jaroslav Šejnoha, Anna Škvorová-Vaništová a Antonín Lněnička. Výstavu zahájil 3. června za účasti zástupců vládních úřadů, města Toronta a zástupců tisku kanadského i národnostního stručným proslovem předseda Pracovní skupiny M.Zlámal, načež basista Jan Rubeš zazpíval jednu z Dvořákových “Biblických písní”. Po té anglicky zahájil výstavu gen. tajemník SVU dr. Jaroslav Němec z Washingtonu. Představil shromážděným vystavující umělce a uvedl jejich životopisná data. Halla, ve které byla výstava zahájena, byla naplněna do posledního místa a mnoho návštěvníků se tlačilo na schodech. Výstava je doplněna malovanou keramikou Zd. Vykoukala a několika knižními unikáty o české a slovenské lidové tvorbě. — Dr. Jar. Němec byl také pozván na přednášku, pořádanou Pracovní skupinou v International Institute of Toronto. Dr. Němec vysvětlil podrobně program a účel SVU, a to tak, že po jeho přednášce konstatoval dr. Jeřábek, že vlastně předem odpověděl na všechny dotazy a vyjasnil vše, co Torontští chtěli — 53 — [pageend5]o SVU vědět. Diskuse o přednášce trvala asi hodinu a účastnili se jí zejména dr. Jeřábek, paní Inka Smutná, vyslanec Šejnoha, malíř Lněnička, br. Čecha z Hamilton, Jiří Hlubuček, vydavatel “Našich Hlasů”, oblastní jednatel dr. Mario Hikl, Jaromír Petříček, Palo Pláňovský, Ján Smerek, Mirko Janeček, jednatel Pracovní skupiny a jiní. Na návrh předsedy M. Zlámala byl poslán srdečný pozdrav předsedovi SVU dr. V. Hlavatému do Paříže. Cesta dr. Němce do Toronta byla nesporně úspěšná po všech stránkách; řada účastníků diskuse i vernisáže výstavy ujistila dr. Němce, že se stanou ihned členy SVU a budou její práci všemožně podporovat. Změny adres: Každé léto znamená pro SVU velké stěhování. Většina našich členů jsou mladí profesoři amerických universit, kteří přes letní prázdniny mění svá působiště. Prosíme naléhavě: oznamujte redakci “Zpráv” ihned změnu své adresy. Je to ve Vašem zájmu — dostanete včas další číslo našich “Zpráv”. “Zprávy SVU” nevyjdou v červenci a v srpnu. Červnovým číslem jsme dovršili 56 stran “Zpráv” za první pololetí roku 1961. Prosíme členy, aby si uvědomili, že členský příspěvek činí 5 dolarů ročně — a že v podobě “Zpráv” jsme jim vrátili z tohoto členského příspěvku za první pololetí skorem 2,50 dolarů. Umožnily nám to ovšem dary, zejména dar pana Paul Daytona. Redakce doufá, že se jí podaří vydat v září zvětšené číslo s osmistránkovou přílohou o nových publikacích, které by měl každý člen SVU znát. Nezasloužená chvála. Tiskový referent SVU a redaktor “Zpráv” se v poslední době účastnil několika podniků SVU, kde slyšel řadu lichotivých úsudků o “Zprávách”. Byla to chvála nezasloužená, neboť “Zprávy” jsou jako sonáta na dvou strunách. Na jedné struně hraje redaktor, na druhé býv. generální tajemník, profesor Rudolf Šturm ze Saratoga Springs, který je zatím — doufáme, že jen zatím — jediný člen SVU, který redakci “Zpráv” zasílá neustále příspěvky, a to nejen ze svého oboru, ale o všem, co čte v americkém odborném tisku. Kdyby “Zprávy SVU” měly alespoň deset Rudolfů Šturmů, zářily by informovaností. Prosíme členy, aby následovali příkladu prof. Šturma a nepodceňovali význam kvality našich “Zpráv”. Je to mimo jiné naše visitka před domovem, kam dochází řada výtisků. Jak je redakce informována, jsou “Zprávy” doma čteny s velkým zájmem. Prosíme proto o spolupráci. (Od redaktora se neprávem očekává, že rozumí biochemii, astronomii, atomické fysice, elektronice, jazykozpytu, literatuře, vědeckému řízení práci, že umí dvanáct jazyků atd.) Pracovní skupina v Mnichově uspořádala s úspěchem dvě přednášky evropského ředitele American Fund for Czechoslovak Refugees dr. Jana J. Brázdy, který pobyl rok v Indii. Přednášky měly název “Indie a Dálny Východ” a byly doprovázený poutavými barevnými obrázky. Oblastní jednatel pro Italii zaslal redaktorovi “Zpráv” informaci o přátelském večírku v Římě, uspořádaném na počest předsedy SVU dr. Václava Hlavatého při jeho — 54 — [pageend6]přednáškovém turné v Itálii. Při té příležitosti byl promítán také barevný film z prázdninového tábora našich dětí v Norsku “Český hlahol v zemi čarovných fjordů”. Oblastní jednatel P. Želivan píše: “S prof. Hlavatým jsme se pěkně pobavili a probrali jsme řadu našich společných problémů. Osobní styk je často nejlepší cesta. Doufáme, že v Italii časem uvítáme mezi sebou více členů a činovníků SVU.” Pracovní skupina v New Yorku pouze zdánlivě nevyvíjela v poslední době činnost. Zaměstnávala se bedlivě a odpovědně založením “Vydavatelské společnosti SVU”, která je nutná ze dvou důvodů: 1) Aby SVU mohla zahájit publikační činnost ve větším měřítku, 2) aby bylo vyhověno složitým zákonům této země. Věříme, že v zářijovém čísle budeme moci oznámit, že “Vydavatelská společnost SVU” byla už uznána americkými úřady, zaregistrována a incorporována. A pak také oznámíme vydavatelský program. Členy redakční komise jsou básník Pavel Javor, dr. Milíč Kybal a tiskový referent Ivan Herben. Literárním poradcem je Petr Den. Všechny členy SVU prosíme aby neprodleně odpověděli na dotazník gen. tajemníka, týkající se Valného shromáždění SVU o velikonocích r 1962 ve Washingtoně; zejména prosíme, aby se hlásili ti členové, kteří jsou ochotni na sjezdu přednášet. “Perspektivy” jmenuje se nový sborník, vydávaný za redakce dr. Ladislava Radimského (Petr Den) nakladatelstvím Universum Press v New Yorku. Obálka k svému neprospěchu napodobuje zaniklý “Přehled” a vycházející “Svědectví”. — Obsah však tento nedostatek bohatě nahradí, jak ani není jinak možné, rediguje-li časopis či sborník duch tak vynikající jako je dr. Radimský. Redaktor slibuje, že další číslo vyjde, až bude mít redakce co říci — podle toho také vypadá tiráž: oznamuje, že jedno číslo stojí jeden dolar — ale nepřijímá předplatné. Nicméně přejeme “Perspektivám” šťastnou cestu v přesvědčení, že si čtenáři brzy vynutí, aby redakce měla jim co říci. Redaktor správně v úvodním slově říká: “Kultura je polyfonní. Každý její opravdový přítel se musí radovat, přibude-li nový hlas nebo hlásek k jejímu chóru.”. Vítáme tento nový hlas. Desátý letní tábor Čs. dálkové školy, vedené obětavě doc. dr. Jos. Kratochvílem, bude se konat letos v srpnu, a to na ostrově Oslofjord. Bude spojen s letním kursem pro učitele a učitelky Čs. dálkové školy. První díl čítanky “Má vlast”, vydané Čs. dálkovou školou je užíván nejen touto školou a jinými doplňovacím školami ve svobodném světě, ale také slovanským seminářem svobodné university v Berlíně a slovanským seminářem university v Oslo. Čs. dálková škola má také svou “Zlatou knihu”, která obsahuje jména nej lepších žáků a žákyň této školy. Jsou v ní ovšem zaznamenávána jména podporovatelů a dobrodinců této školy. Její adresa zní: Čs. dálková škola, Box 1134, Stuttgart, West Germany, nebo: Box 1572, Oslo-Vika, Norge. — 55 — [pageend7]Studijní literaturu obstarává knihkupectví: INTERPRESS LTD., 12, Montagu St. LONDON W. 1, England. Seznamy knih zašleme na požádání zdarma. Čeština na amerických školách je stále na postupu od chvíle, kdy federální vláda projevila zájem o to, aby se mezi Američany cizího původu udržel “druhý jazyk”. Vyšší Mortonova škola v Berwynu oznamuje, že český jazyk bude veden na této škole jako jazyk povinný, t j. že frekventanti českých kursů dostanou známku, započitatelnou do celkového prospěchu. University of Chicago, která na počátku tohoto století zavedla “slovanské studie” a pozvala si k nim prof. Masaryka, probudila se po mnoha letech ze sna. Zřizuje ústav slovanských studií, jeho knihovnu a otevře počátkem podzimního semestru kursy českého jazyka — zatím pro začátečníky. Universita však se neuzavírá myšlence zřídit zvláštní stolici českého jazyka a české literatury. Pro první číslo čtvrtletníku “Svědectví”, vydané v tomto roce, napsal profesor politických věd na Columbijské universitě Paul Zinner pronikavou studii “Sovětská politika ve Východní Evropě”. PLACENÉ OZNÁMENÍ: Kdo měl příležitost číst knihu Josefa Martínka; “Století Jednoty ČSA”, jistě přizná, že kniha dává jedinečný pohled do bohaté historie této krajanské bratrské podpůrné jednoty. Jako v pestrém kaleidoskopu defiluje před čtenářem sto let, naplněných bratrskou spoluprací — zpočátku jen hrstky českých přistěhovalců, kteří jednotu ČSA založili, aby si vzájemně pomáhali; čtenář knihy cití jejich heroické usilí udržet při životě mladou organisaci přes mnohé překážky a nepřízně doby a může sledovat vývoj až po úspěšný rozmach, který ČSA proměnil v celonárodní organisaci, sahající od Atlantiku až po Pacifik. Ano, je to Jednota ČSA tak, jak ji dnes známe. Za ta dlouhá léta se mnoho změnilo v životě Jednoty, která je dnes už 107 let stará a změnilo se mnoho směrem k organisačnímu zlepšení. Ovšem základní princip — bratrské životní pojištění a ochrana členů — zůstal nezměněn tak, jak jej v Mottlově hospůdce v St. Louis, Mo., roku 1855 čestným slibem zpečetilo 28 českých přistěhovalců, původních zakladatelů Jednoty. Jednota ČSA vám nabízí členství, které přináší značné výhody. ČSA, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, N. Y.. Printed by: “Slovenský Sokol” 283 Oak Street, Perth Amboy, New Jersey. — 56 — [pageend8]