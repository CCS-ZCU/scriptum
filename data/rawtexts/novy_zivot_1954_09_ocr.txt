arnvv tjvnr wĚĚĚĚĚĚm ĚĚt^=ĚlĚ=ĚĚÍÍI^Ěm ĚBm ^tEĚĚlíBÍi j a n Ce p VZPOMÍNKA NA VĚRNÉ ZEMŘELÉ Jdeme dnes v duchu společně ke hrobům, od kterých nás dělí vzdálenosti pro tu dobu nepřekročitelné. Avšak naši nebožtíci tvoří mezi námi pouto, které váže přítomné s nepřítomným, viditelné s neviditelným. Ještě do nedávná nebylo žádnou zvláštností, že všichni mrtví jedné rodiny odpočívali na stejném hřbitově, v staletém stínu farního kostela. Jenom války rozhodily někdy nebožtíky po různých místech země. Avšak i tito vzdálení a rozptýlení nebožtíci jako by ještě věděli, kam patří, a jejich vzpomínka nacházela přirozené pohostinství v hrobě rodičů, ženy, bratra nebo sestry, jejichž jméno bylo napsáno na kříži nebo na pomníku. Jako skoro do všech lidských vztahů, zarazila naše nelidská doba tvrdý klín i mezi živé a mrtvé. Urna s popelem, kterou dostanou pozůstalí z vězení nebo z koncentráků, bolí více než vzpomínka na hrob vojáka z první světové války. Zapečetěná rakev s tělem toho, kdo byl utlučen komunistickou policií, je nesrovnatelně těžší a má ostřejší a tvrdší hrany, než rakev obyčejná. Pomyšlení na hrob toho, kdo umřel na komunistické šibenici a byl spěšně pochován za svítání, za ohradou vězeňské zdi, vysušuje prameny hojivých slz. V této dnešní dušičkové úvaze se obracím k těm, jejichž srdce bylo takto krůtě rozekláno. Chtěl bych jim říci, že čím hlubší a širší je rána srdce, tím víc je v ní místa pro lásku. A že čím se zdá náš svět krutější a zpustošenější, tím víc ie v něm místa pro víru a pro naději. Hroby, ke kterým dnes putujeme, nám bolestně připomínají jiné hroby, ke kterým nemáme přístupu. Ale zároveň si u nich uvědomujeme bolestné mezery, vzniklé mezi živými. Myslíme na ty, kteří vzpomínají na své mrtvé ve vězeňských celách nebo v táborech nucených prací. N a jejich ženy a děti, matky a sestry, které kladou věnec na hroby nebožtíků a spojují modlitbu a slzy za zemřelé s modlitbou a slzami za tyto nepřítomné živé. Možná, že ještě loni konali tuto cestu s nimi, stáli u tohoto hrobu vedle nich. Jak s nimi cítíme to žhoucí bolestné prázdno, které po nich zůstalo ! Toto bolné prázdno, tato drásavá nepřítomnost, která trčí v našem srdci jako krvácející pahýl, může být pro ňás pramenem osvícení a síly. Připomínám, že povahou a zákonem lidského osudu není jenom nepřekro- čitelná samota, nýbrž zároveň veliké a složité společenství. Náš osud se neuskutečňuje NA DALŠÍCH STRÁNKÁCH 9. ČÍSLA Vítovaký : V Božích službách. - Olšr : Zemřel Msgre František Jemelko. - Trnavský : » Dům setkání«. - Kárník : Oasy. - Toman : Mám se dát spálit, když zemřu v exilu? - Československo v říjnu - Nová ofensiva abbé Pierra. - Církev nestárne. - Pařížský arcibiskup měl pravdu. N aše povídka - Graham Green : Náznak vysvětlení. Rubriky : Poznámky. - Křesťan a svět. - Zprávy z domova, z exilu, z film a. - CML. L I S T O P A D - 1954 - 9 [pageend1]jenom v nás samých, ale hlavně skrze druhé. Byla-li od nás odťata něčí přítomnost, cítíme se zraněni ve svém osobním bytí, jako by nám byl odňat tělesný úd. Bez těch, které jsme v životě poznali a které jsme milovali láskou nebo přátelstvím, bychom nebyli tím, čím jsme. Je pravda, že každá lidská bytost má své jádro, své nejvnitřnější tajemství, které je do velké míry nesdě- litelné a ke kterému má přístup jenom Bůh. Na druhé straně však je neméně jisto, že všechny lidské životy jsou v jisté rovině solidární a spjaté vzájemnými vztahy a že se osud celého lidského pokolení vyvíjí a naplňuje jako celek. Jako nemůžeme beze škody a bez bolesti vyvrhnout ze svého života toho, koho milujeme, nebo koho jsme jednou milovali, tak nás nemohou vytnout ze svého těla ti, kteří nás nenávidí. Jsme v jistém smyslu takřka vrostlí jedni do druhých. Tato přirozená skutečnost se prohlubuje v křesťanské perspektivě v ono veliké společenství živých a mrtvých, oslavených a trpících, o kterém rozjímají a zpívají liturgické texty těchto d n í: v apokalyptické vidění nespočetného zástupu ze všech národů a ja zyků, v tajemnou rovnováhu viny a trestu, souručenství lásky mezi duchovními boháči a duchovními žebráky. Francouzský spisovatel Léon Bloy, který umřel před koncem první světové války, si představoval v svých posledních knihách úžasné setkání duší, které se náhle poznávají tváří v tvář, svlékajíce pozemský šat přítele a nepřítele. Je to myšlenka na první pohled strmá. Co si počít s ocelovým pohledem, který mi p ra v í: já tě nenávidím ; já chci, abys zahynul. Co si počít s tou zející prázdnotou po mém boku, s prázdnotou po těch, kteří už padli za oběť této nenávisti ? A jak vydržet bezbranný pohled těch, které milujeme a kteří nám opakují beze slov : Já trpím, a nedohlé- dám se konce. Naší odpovědí může být zatím jen vzlyk - nutí lásky, němé stisknutí ruky. Jejich moc pomine, jejich nenávist udeří jednoho dne o své zprahlé dno jako prázdný okov. Myslím, že štěstí člověka záleží v pocitu, že je užitečný. Veliký počet uprchlických lidí hyne í ím, že nemají možnost cítit se užitečnými. Z přednášky P. Sv. S. - U.S.A. DŮM SETKÁNÍ V rámci IV . kongresu » Církev v tísn i« (» Kirche in N o t «) v Kónigsteinu v Německu (26.-29. srpna t. r.) byl též položen základní kámen k tak zv. » Domu setkání «. Do kamene byla vložena pamětní listina tohoto znění: V mariánském roce, za stále vzrůstajícího pronásledování Církve bezbožeckým systémem, národové tu shromáždění v bratrské shodě, postavili tento dům na základě-Kristu a na znamení jednoty v lásce. — Zástupcové 21 národů přihlíželi v dojetí slavnostnímu aktu. Byly tam zastoupeny téměř všechny země za Železnou oponu : Rusové a Ukrajinci, Lo- tyši, Estonci a Litevci, Poláci, Češi a Slováci, Maďaři a Rumuni, Charváti a Slovinci, a k nim se družila řada zemí ze svobodného Západu. Konigstein, vybudovaný nejdříve jako nový domov pro vyhnané Němce z Východu a Střední Evropy, kde měli najít pomoc v bídě hmotné i duchovní, se stal svými studijními ústavy : gymnasiem, vysokým filosofickým a theologickým učilištěm, pohostinným domem P. Werenfrieda, pomocnou akcí pro kněze z Východu, misijním apoštolátem » putujících kaplí « v rozsáhlé diaspoře západního Německa, nej důležitějším duchovním střediskem německých katolíků. Ale kongresy » Církve v tísni« z něj učinily nejen dům setkání německých soukmenovců, nýbrž mezinárodní středisko, kde se dnes setkává Východ a Západ ve společné modlitbě a ke studiu nej ožehavějších náboženských a sociálních problémů uprchlíků všech národů. Společná svátá hodina za pronásledované bratry, slavná východní liturgie, společný hold národů Panně Marii, Matce uprchlíků, vytvořily nadpřirozenou atmosféru společného křesťanského domova. V této atmosféře se pak mohly plodně rozvíjet porady o problému kněžského dorostu a o odpovědnosti katolických laiků v exilu. V ovzduší prohřátém křesťanskou láskou ani chmurný obraz dnešní skutečnosti a rostoucího nebezpečí a nejistoty nedovedl vyvolat v duši malomyslnost, nýbrž naopak povzbuzoval k překonávání osobních a národnostních nevraživostí a starých sporů a k semknutí všech sil na záchranu křesťanské kultury naší generaci i generacím příštím. Česká delegace na svých pora150 [pageend2]dách měla i spolubratry ze Sudet, čeští kněží, vedeni ředitelem českých misionářů v Německu Dr. AI. Heidlerem, se sešli k plodné poradě o pastoračních problémech českých a slovenských uprchlíků i se slovenskou delegací, v čele s vldp. prof. Drem Buckem. P. Weren- fried, spolu s vldp. prelátem Kindermannem vlastní budovatel tohoto mezinárodního Domu setkání, poukázal ve svém referátu na tajem ství tohoto přerodu myslí. Dnešní člověk se stane křesťanem, teprve když objeví v hlubinách srdce poklad křesťanské lásky; heroické lásky, která dovede odpouštět i největšímu nepříteli, která dovede zapomínat na křivdy a splácet je dobrem. Konigstein byl vybudován z velké části dary Belgičanů a Holanďanů, kteří tolik vytrpěli za německé okupace, a pomáhají jej dnes budovat i Francouzi, Švýcaři, Španělé a Irové. P. Weren- ťried má odvahu dožadovat se podpory na německé uprchlíky i mezi slovanskými národy, právě tak jako sbírá mezi Němci na vyhnané Poláky, Čechy a Slováky. Nahromaděnou nenávist, která zasypala čisté zdroje křesťanských energií, dokáže odstranit jen heroismus křesťanské lásky ... Tento nový objev starého evangelia je nejcennějším přínosem konigsteinským na záchranu a obnovu křesťanské Evropy. Nikdo z účastníků nezapomene na tuto vrcholnou lekci. Netvrdím, že snad se tam ty nejrůznější národnostní a politické skupiny setkaly na jedné a společné politické basi. To bude trvat asi ještě velmi dlouho. Ale objevily v sobě i ve druhých člověka a křesťana a našly možnost spolupráce na všelidské a všekřesťanské základně : kde »neplatí Řek a Žid, obřezaný a neobřezaný, barbar a Skytha, otrok a pán, nýbrž vším a ve všech je Kristus« (Kol. 3, 11). * Podobným » Domem setkání« všech lidí dobré vůle, kteří vidí tísnivou skutečnost dneška a chtějí stavět záchranné hráze proti materialistické potopě a připravovat lepší zítřek, chce být N ový život. Stanovili jsme si to hned v prvním čísle, když jsme představovali exilu novou redakci. Vrátili jsme se k této zásadní otázce v článku prof. Mikuly : Bude více lásky v exilu ? Dotkl se jí referát : R. P. Přešerena : Matka Unie. Znovu mluvil o témž tématu i úvodník vdp. Drápely : Naše odpovědnost. Všichni věřící katolíci mají m ožnost na stránkách Nového života najít » pojítko bratrského porozumění a zdroj námětů pro kladnou duchovní práci. « Neuzavírá- me se ani jinověrcům, pokud chtějí s námi spolupracovat. Žijeme v době vrcholného nebezpečí. Podle přání svátého O tce : všichni lidé dobré vůle se musejí spojit a zapomenout na osobní staré nevraživosti, překlenout propasti, které prohloubily národnostní, třídní a politické nenávisti. » Nový ž iv o t« není časopis politický, nýbrž nábo žensko- kulturní. A v tomto duchu musejí být chápány všechny jeho články, i když se na jeho stránkách objeví někdy jména osob činných v politickém životě. Nepředstavují se vám jako politikové, nepropagují se jejich politické názory, nýbrž mluví k vám jako lidé a křesťané, kteří chtějí pomáhat řešit náboženské a sociální problémy dneška. A jenom potud se s nimi ztotožňujeme. Za ostatní jejich činnost nepřijímáme odpovědnost. Chceme sjednocovat a stavět, a proto vítáme každý positivní přínos k výstavbě lepšího světa, ať přijde s kterékoliv strany, pokud jen není v rozporu s křesťanským světovým názorem a sociální naukou Církve. Většina našich čtenářů, jak nám to dosvědčují četné dopisy, plně sdílí naše hledisko. Proto nás poněkud překvapuje, že někteří náš katolický měsíčník podezřívají z koketování s marxistickým světovým názorem a mají ostré výhrady proti některým z našich přispěvatelů, jiní naopak že nás viní ze sympatií s extrémními směry pravicovými. Tyto protichůdné posudky sdostatek ukazují, že se » Nový život « snaží býti vždy objektivní a je věrný své nepolitické a nesmlouvavě k atolické linii. Doufáme, že toto otevřené slovo rozptýlí pochybnosti některých našich přátel. Kristova věc ve světě potřebuje rukou, mozků a srdcí všech lidí dobré vůle. V. F . Trnavský Z DOPISU. — i> Rozesílat tak krásný časopis jako ]e Nový život není pro mne a snad pro nikoho v emigraci práce, za níž by se muselo děkovat. Dělám ji rád a ještě raději budu, až Vám budu moci hlásit hodně nových předplatitelů ... « J. J. Buenos Aires. 151 [pageend3]MSGRE ThDr F R A N T IŠE K JEM ELK A ZE M Ř EL V Olomouci 5. srpna zesnul M sgre ThDr František Jemelka, tajemník ústředí Apoštolátu sv. Cyrila a M etoděje a redaktor stejnojmenného časopisu. Narodil se 25. července 1880 v Tučinč u Přerova a zvolil si kněžské povoláni jako dva jeho bratři. B yl vysvčcen na knize roku 1904 a po 20 let působil jako kaplan ve Valašském M eziříčí. Jako bohoslovec a mladý kněz žil pod vlivem mohutné osobnosti Stojanový a dal své srdce, slovo i pero do služeb Stojanová programu : náboženskou obrodou vlastního národa přispěli k náboženskému obrozeni a sjednoceni s katolickou církvi pravoslavných slovanských národů. Pri své kaplanské práci neustále prohlubuje své vzdčláni a zvlášť pilné studuje jazyky a náboženské pomčry slovanských národů. Ochotné spolupracuje se Stojanem při rozšiřováni spolku » Apoštolát sv. Cyrila a M etodéje « a přispívá db jeho časopisu. V letech 1923-24 společné s P . Pospíšilem pracuje jako delegát Apoštolátu mezi krajany ve Spojených státech. Dávali m isie, kázali a přednášeli ve 104 farnostech roztroušených po 13 státech. V roce 1926 se stává pomocníkem Dr. Frant. Hrachovského, tehdejšího redaktora » Apoštolátu sv. Cyrila, a M etodéje «, a od r. 1927 řidl časopis samostatné. Je zároveň tajemníkem ústředí Apoštolátu sv. Cyrila a M etodéje, které sdružuje diecésní a oblastní centra Apoštolátu v ČSE, Jugoslávii, Spojených státech, Polsku a Francii. Předseda Apoštolátu, olomoucký arcibiskup Prečan, je příliš zatížen správou rozlehlé diecése, a proto duši veškeré činnosti ústředí A C M je především tajemník a redaktor časopisu. Dr. Jemelka nejen sám píše a překládá pro časopis, nýbrž také si získává široký okruh odborných spolupracovníků. Za jeho vedeni se zpestřuje obsah apoštolátniho časopisu, zvlášté pravidelnými a přehlednými zprávami z náboženského života slovanských národů, vzrůstá počet odbératelů. Jako tajemník ústředí se neomezuje na písemné styky s diecésnimi centry A C M , nýbrž osobné navštěvuje i farní skupiny, zvlášté v olomoucké diecési, dává tam tridua, káže, přednáší. — Unionistické sjezdy., přerušené první svétovou válkou, jsou obnoveny a shromažďuji stále vétšl počet odborníků z celého katolického svéta, ba zúčastňuji se jich se zájmem i nekatolíci. Ústředí Apoštolátu bere na sebe náboženskou i sociální péči o krajany, kteří museli odejit za chlebem do ciziny, podporuje také ruské emigranty, zvlášté vzdélance a studenty, navazuje styky s pravoslavnými kulturními institucemi a získává k spolupráci i pravoslavné spisovatele. Za působeni Dr. Jemelky, jako tajemníka a redaktora, Apoštolát CM dosahuje nejvétšlho ropvoje a staví slovanské katolíky na první místo ve svétovém unionistickém hnuti katolické církve. První rána přichází v záři 1939, když Gestapo zatklo Dr Jemelku spolu s jiným i vynikajícím i knéžlmi. Pozdéji je sice propuštěn, ale v červnu 1941 je zastaveno vydáváni časopisu a činnost Ústředí znemožnéna. Po válce Dr Jemelka s velkými obétmi začíná v lednu 1946 opét vydávat časopis, uvádí do pohybu ústředí A C M , v srpnu se koriá na Velehradé unionistická konference, která má připravit obnoveni velehradských unionistických sjezdů. A však domácí poválečné pomčry ztéžuji redaktorskou a organisačnl práci. Dr. Jemelka ve svém časopise nebojácné a objektivné píše o pronásledováni církve v zemích již ovládaných komunisty, o hanebném procesu proti záhřebskému arcibiskupovi v Titové Jugoslávii atd. Pamatuji si, jak řízné odpovédél v lété 1946 na Velehradé jistému opatrnickému ministrovi, který mu to vytýkal jako neprozlravost. Únorové události v ÚSR postihuji i Apoštolát. Od ledna 1949 je zastaven časopis a postupné znemožňována veškerá činnost Ústředí, diecésnlch a místních skupin. Dr. Jemelka odvážné vydal ješté zvláštní otisk jednoho článku o osudech ruské církve pod bolševickým režimem jako smutnou předpo- véd toho, co očekává i církev v ŮSR. Na sklonku svého života Dr. Jemelka musel bezmocné přihlížet, jak je ničeno dílo, jemuž zasvětil celý svůj pracovitý život, jak komunistická propaganda zneužívá a znesvěcuje i jméno sv. Cyrila a Metoděje, jejich dílo, jejich Velehrad. Avšak hluboká víra a hanácká houževnatost jistě do poslední chvíle utvrzovala v jeho šlechetné kněžské duši nezlomnou naději vyjádřenou slovy velehradské písně, kterou tolikrát zpívával za svého života: » N echať se pyšná nevěra kol vzmáhá, ... Velehrad náš, ten rozkvétá vždy znova.« Josef Olšr 152 [pageend4]NAŠE POVÍDKA GRAHAM GREEN: NÁZNAK VYSVĚTLENÍ V špatně osvětleném voze anglického rychlíku sedí proti sobě dva cestující. Je brzo po válce. Oba mužové se dají do řeči a dostanou se, jak už to bývá, až na náboženství a na Boha. Jeden z nich, vypravěč celého příběhu, zastává názor spíše pochybovačný, a připomínaje hrůzy poslední války, klade druhému obvyklou otázku : » K dyž si představíte, co všecko Bůh — jé-li jaký — dopouští! Nem yslím jenom na fysická muka, ale zkaženost všeho drúhu, i zkaženost dětí. « Druhý cestující uznává, že na takové otázky je těžko dát odpověď; setkáváme prý se jenom někdy s jakýmisi nápověďmi nebo náznaky toho, jaká je vlastně skutečnost, a jak se lidské záměry, zejména záměry těch, kteří nenávidí, obracejí v pravý opak. Neboť za lidskou nenávistí stojí Něco — věc nebo bytost —-. » Jaká věc ? « ptá se první cestující. » Nepřítel. Slovu Satan lidé často tak špatně rozumějí, « odpovídá druhý a začne vypravovat příběh ze svého dětství. V jeho rodném městečku žil pekař, který měl pověst neznaboha a vůbec člověka podezřelého. Tento podivný pavouk nadbíhal chlapci — ministrantovi a lákal ho, aby mu donesl z kostela posvěcenou hostii. Chlapec si sice nebyl plně vědom této obludnosti, ale přece se zdráhal. Na konec ho pekař začal zvát k sobě do bytu a nechával ho hrát s elektrickým vláčkem. Sliboval mu, že vláček bude jeho, když chlapec udělá, co na něm chce. » Rád bych věděl, jak chutná váš Bůh «, říká pekař, a chlapec, uchvácený hračkou, začne kolísat. Lidem dospělým se může zdát, vypravuje dále druhý cestující, že to bylo pokušení spíše banální. Ale snažte se vmyslit do svého dětství. Tady máte na podlaze u nohou celý okruh železničních kolejí, koleje přímé a koleje zakřivené, a nádražíčko s vrátnými a s cestujícími, tunel, most pro chodce, přejezd se závorami, dva signály, nárazníky u vagonů -— a nade všecko to otáčecí zařízení pro lokomotivy. Vstoupily mi do očí slzy touhy, když jsem se díval na tu otáčecí desku. Byl to můj oblíbený kus — vypadalo to tak ošklivě a prakticky a opravdovsky. Odpověděl jsem tiše : » Já nevím, jak to udělat. « Jak pečlivě si už pekař prostudoval terén! Vloudil se nejspíš několikrát na mši a zůstal stát vzadu v kostele. V takovém malém městě nemohl pokleknout u mřížky, jako by šel k přijímání. K aždý ho znal a každý věděl, co je zač. Řekl m i : » Až dostaneš přijímání, můžeš si vsunout na chvilku hostii pod jazyk. Kněz podává nejprve tobě a druhému chlapci, a jednou jsem tě viděl, jak jsi potom šel za tu záclonu. Zapomněl,s tam jednu z těch konviček. « Zašklebil se na mne přívětivě, a já jsem nemohl odvrátit oči od železnice, s kterou si už nebudu moci chodit hrát, až začne škola. Řekl jsem : »Co uděláte s hostií ? Zkrátka ji spolknete, nic víc ? « »Ovšem «, odpověděl; »spolknu ji, nic víc. « Jaksi mi nebylo už ten den do hry. Vstal jsem a zamířil jsem ke dveřím, ale od mě zadržel Za klopu u kabátu. Ř ek l: » Zůstane to tajemstvím mezi mnou a tebou. Zítra je neděle. Přijdeš odpoledne sem, strčíš ji do obálky a pustíš mi obálku do schránky na dveřích. V pondělí ráno zabalím železnici se vším všudy a pošlu ti ji poštou. »Zítra ne«, prosil jsem ho. »Žádná jiná neděle mě nezajímá « řekl. » Je to tvá jediná příležitost. « Držel mě za límec a strkal mnou lehce sem a tam. » Musí to zůstat navždycky tajemstvím mezi námi d věm a«, opakoval. » K dyby se to někdo dověděl, sebrali by ti železnici, a měl bys také co dělat sq mnou. Zařízl bych tě jako kuře. Však víš, jak mě vždycky v neděli potkáváš, ať se hneš, kam se hneš. Člověku jako já neuklouzneš. Kde se vzal, tu se vzal, najednou stojí před tebou. Ani doma bys nebyl v bezpečí. Vím, jak se dostat k lidem do domu, když spí. « — Vtáhl mě za sebou do krámu a otevřel jednu zásuvku. Ležel v ní podivný starý klíč 153 [pageend5]a břitva na podřezávání krku. Ř e k l: » Tenhle klíč otvírá všecko — a tímhletím podřezávám lidi. « -— Potom mi poklepal po tváři tlustými pomoučenými prsty a dodal : » Zapomeň na to. Ty a já jsme přátelé! « Ta nedělní mše mi uvízla v hlavě, každá její podrobnost, jako by se to bylo stalo teprve před týdnem. Od konfiteoru až po proměňování měla pro mne strašnou důležitost. Jenom jedna mše byla pro mne ještě tak důležitá — a snad ani ta n e ; neboť toto byla tichá, osamělá mše, která se už nikdy nebude opakovat. Zdálo se to jako svátost umírajících, když se kněz sehnul a vložil mi do úst hostii, jak jsem klečel na stupni oltáře s druhým ministrantem. Odhodlal jsem se nejspíš spáchat ten ohavný skutek — neboť nám se to musí vždycky zdát ohavným skutkem, rozumíte ■— od chvíle, když jsem zahlédl pekaře, jak po mně slídí zezadu z kostela. Oblékl si nejlepší černé sváteční šaty, a jako by se nemohl nikdy zcela očistit od svého povolání, měl na tváři ždibec zaschlého magnesia, kterým se opatrně poprášil, když se oholil tou svou strašnou břitvou. Nespouštěl se mne očí, a já myslím, že to byl strach, strach z té hrozné neurčité věci, které se říká puštění krve, co mě přimělo — zároveň s žádostivostí dostat železnici, abych provedl, co na mně chtěl. Druhý ministrant hbitě vstal a vzav paté- nu, šel před páterem Careym k mřížce, u které klečeli ostatní komunikanti. Já jsem si sesunul hostii pod jazyk : bylo ji cítit jako puchýř. Vstal jsem a šel jsem za oltář pro konvičky. Rozhlédl jsem se rychle po nějakém úkrytu a viděl jsem na židli staré číslo novin. Vyndal jsem hostii z úst a vložil jsem ji mezi dva listy -— hromádku mokré beztvárné kaše. Potom jsem si pom yslil: Kdoví, třeba si páter Carey ty noviny schválně na něco přichystal a najde hostii dřív, než ji budu mít kdy schovat; a když jsem si představil, jaký trest by mě potom čekal, začal jsem si také uvědomovat obludnost svého skutku. Snažil jsem se hostii vyprostit, ale ona se přilepila mezi oba listy, a tak jsem v zoufalství vytrhl celý kus novin, zmačkal jsem papír a strčil do kapsy u kalhot. Když jsem vycházel s konvičkami, mé oči se setkaly s pohledem pekaře. Zašklebil se na mne povzbudivě a zároveň nešťastně. Ano, jsem si jist, že také nešťastně. Nehledal snad ten ubožák celý čas něco neporušitelného ? Jinak si sotva vzpomínám, jak minul celý ten den. Moje mysl byla nejspíš jakoby ztrnu- lá a omráčená, a také jsem byl zaujat nedělním rodinným ruchem. Neděle je na venkovském městě dnem příbuzných. Celá rodina je doma a neznámí bratranci a strýcové přijíždějí natlačeni na zadních sedadlech vypůjčených bryček. Vzpomínám si, že se k nám v tu neděli nahrnul zástup takových příbuzných a vypudil na čas pekaře z popředí mé mysli. Byla mezi nimi jakási teta Lucie, která naplnila celý dům hlučným a dutým smíchem. Ten smích zněl jako z gramofonových desek, které byly natočeny v zrcadlovém sále. Nenaskytla se mi příležitost vyklouznout z domu, ani kdybych si to byl přál. Když odbilo šest hodin a teta Lucie a ostatní bratranci a sestřenice odjeli a dům zase utichl, bylo už pozdě, abych šel k pekaři, a v osm hodin jsem už musil do postele. Myslím, že jsem napolo zapomněl, co mám v kapse. Když jsem si vyprazdňoval kapsy před spaním, připomenul mi chuchval zmačkaného novinového papíru ranní mši, kněze, který se nade mnou sehnul, zašklebení pekařovo. Položil jsem zmačkaný kus papíru na židli a snažil jsem se usnout, ale strašily mě pohybující se stíny, které vrhaly na zeď záclony, praskání nábytku, šelesty v krbu, přítomnost Boha na židli vedle mé postele. Hostie pro mne vždycky byla. — zkrátka Hostií. Jak jsem vám už řekl, věděl jsem sice před tím teoreticky, co mám věřit, ale najednou, když někdo zahvízdal na cestě před domem, zahvízdal tajnůstkářský a spiklenecky — v té chvíli jsem si uvědomil, že to, co mám vedle postele, je věc nekonečné ceny, něco, co by byl člověk ochoten zaplatit klidem své mysli, něco, co je tak nenáviděno, že by to člověk mohl milovat jako psance nebo jako odstrkované dítě. Toto jsou slova dospělá, a v posteli ležel desítiletý chlapec, poslouchaje hvízdání, které se ozývalo z cesty, hvízdání pekařovo, ale mám za to, že ten chlapec cítil to, co se tu pokouším popsat. To jsem měl také na mysli, když jsem řekl, že ona Věc anebo Bytost — ať je to cokoliv — , která se chápe jakékoliv zbraně proti Bohu, je vždycky a všude zklamána ve chvíli svého úspěchu. Ta 154 [pageend6]věc nebo bytost si mnou asi byla právě tak jista, jako si mnou byl jist pekař. Ptám se však v duchu, kdybychom věděli, co se později přihodilo tomu nešťastnému ělověku, zda bychom nemusili říci, že se ona zbraň opět obrátila proti jeho vlastní hrudi. Konečně jsem už nemohl to hvízdání vydržet a vyskočil jsem z postele. Rozhrnul jsem trochu záclony, a hned pod mým oknem stál pekař, a měsíc mu padal do tváře. Kdybych byl napřáhl ruku, byl bych se mohl dotknout prstů jeho ruky, kterou natahoval ke mně. Jeho zdravé oko na mne blýskalo hladově — uvědomuji si teprve ted, že naděje na blízký úspěch rozpálila jeho posedlost skoro k šílenství. Zoufalství ho vyštvalo až k našemu domu. Volal na mne šeptem : » Davide, kde je to ?« Udělal jsem hlavou posunek dovnitř pokoje. »Podej mi to ,« řekl, »honem mi to podej! Ráno budeš mít železnici.« Zakroutil jsem hlavou. On začal vyhrožovat : »Mám tady břitvu, a také klíc. Raději mi to pohoď! « »Jděte pryč «, odpověděl jsem, ale strachem se mi zadrhovalo hrdlo. » Já tě nejdřív podřežu, a potom si to teprv vezmu ! « » Ba ne, nevezmete, « řekl jsem. Šel jsem k židli a vzal jsem to, vzal jsem Ho — do ruky. Byl v bezpečí jenom na jednom místě. Nemohl jsem oddělit hostii od papíru, a tak jsem polkl obojí. Novinový papír se mi přilepil vzadu v hrdle jako slupka ze švestky, a musil jsem jej spláchnout vodou. Potom jsem šel opět k oknu a podíval jsem se dolů na pekaře. Začal mě chlácholit: » Co jsi s tím udělal, Davide ? Nač tolik okolků ? Vždyť je to jenom kousek chleba! « Ale přitom se na mě díval tak toužebně a tak úpěnlivě, že jsem si už jako dítě pomyslil, je-li možné, aby říkal pravdu, a zároveň si toho tolik žádal. »Já jsem to spolkl«, řekl jsem. » Spolkl ? « » A n o ,« řekl jsem. »Jděte pryč. « Potom se přihodilo něco, co se mi ted zdá strašnější, než jeho touha kazit druhé a než můj nerozvážný čin : dal se do pláce — slzy mu tekly nesouměrně z jediného zdravého oka a ramena se mu škubala. Zahlédl jsem jeho obličej jenom na okam žik; sehnul hlavu a odcházel do tmy, a jeho lysá hlava se třásla jako tykev. K dyž na to myslím ted, je mi, jako bych byl viděl plakat samu onu Věc pro její nevyhnutelnou porážku. Pokusila se mne použít jako zbraně, a já jsem se jí najednou zlomil v rukou, a ona prolévala své beznadějné slzy jedním okem pekařovým. « Černé pece továrního předměstí se kupily podle trati. Výhybky námi házely z jedněch kolejí na druhé. Lokomotiva sršela jiskry, signalisaění světlo přeskočilo na červenou, vysoké komíny trčely do šedé noční oblohy, pára syčela ze strojů, které stály v nádraží —- polovina studeného cestování byla za námi a zbývalo nám dlouhé čekání na pomalý místní vlak. Řekl jsem : »Je to zajímavý příběh. Myslím, že já bych byl dal pekařovi, co chtěl. Rád bych věděl, co by s tím byl udělal. « » Domnívám se «, odpověděl můj společník, » že by to byl nejprve položil pod mikroskop — a potom měl bezpochyby v úmyslu s tím dělat ještě všelicos jiného. « » Ale ta narážka na vysvětlení ? « zeptal jsem se. » Nerozumím dobře, co jste tím chtěl říci. « » Nu v íte ,« odpověděl neurčitě, » pro mne to byl trochu podivný začátek, když se nad tím zamyslíte. « Nebyl bych jakživ pochopil, co tím m íní; ale jak vstával, aby si sundal ze sítě zavazadlo, rozevřel se mu zimník a pod ním se objevil kněžský kolář. Řekl jsem : » Zdá se vám asi, že jste pekařovi velkým dlužníkem.« »Ano, « odpověděl; »jak vidíte, jsem velmi šťastný člověk. « Přeložil J . C. Gertruda — BÁSNÍK — Linoleoryt 155 [pageend7]V BOŽÍCH SLUŽBÁCH - z e ž i v o t a Če s k ý c h k n ě ž í v e x i l u STAVITELÉ CHRÁMŮ Je jich možná více. Ale chtěl bych se dnes zmínit alespoň o dvou českých chlapcích, kteří budují nové kostely, Jeden je v Německu, v rottenburgské diecési v Unterjettingen v protestanské diaspoře, kde se usídlilo na 900 katolických Němců, odsunutých z Maďarska a ze Slovenska. Jsou to dobří lidé, horliví katolíci a přijali rádi jako prvního duchovního správce — českého kněze, bývalého sekretáře ndp. litoměřického biskupa Msgra Štěpána Trochty, dp. Josefa Šmidlá. Věnuje se jim s opravdovou láskou a v letních měsících konal žebravou cestu po diecési i po sousední Belgií, aby sehnal potřebných 30.000 německých marek na stavbu prozatímního kostela, který bude zasvěcen Panně Marii Pomocnici křesťanů — na památku našeho salesiánského biskupa-vyznavače Msgra Trochty. — A druhý stavitel chrámu je v africkém světadíle, v Belgickém Kongu mezi Ba jaký. Chce postavit též malý, ale pěkný kostelík ke cti neposkvrněného srdce Panny Marie. Je to kněz pražské arcidiecése, bývalý dachovský vězeň, borlivec pro misie už od svého m ládí: vdp. Václav Soukup, kdysi kaplan u sv. Štěpána v Praze. Nucený exil mu pomohl dostat se do misií. A do jakých misií! Je to hotový prales. Misie Kingunda (asi 300 km n,a jihovýchod od Leopoldville a 30 km na západ od řeky Kwango) byla založena teprve roku 1928. Za tu dobu bylo pokřtěno 18.000 domorodců. V misijní škole mají 750 chlapců od 9-19 let; v 18 třídách vyučují domorodí učitelé. Sestry františkánky mají osmitřídní školu se 400 žákyněmi. Při dvou školních mších svátých bývá každý den na 500 sv. přijímání. Třetina žáků se připravuje na křest. Mimo tuto ústřední školu je na území misie 21 venkovských škol. Dp. Soukup pracuje ještě s jedním jesuitským misionářem na » venkově «, má na starosti asi 80 vesnic, které musí během roku navštěvovat; je v nich dosud velmi málo křesťanů. Většinu apoštolských cest musí konat pěšky s několika domorodými nosiči a průvodci. V africkém teplíčku (20° C v noci, 28° C v poledne ve stínu) musí za 14 dní projít 150-200 km. Příště nám poví více o svých Bajacích. Dnes jen prosí především o duchovní pomoc, aby se mu podařilo postavit ve středu tohoto pohanského světa důstojnou svatyňku Matce Boží. Kdo by chtěl našim stavitelům pomoci i peněžním darem, múze jej poslat na administraci Nového, života s poukazem: Na stavbu kostela v Unterjettingen, nebo na stavbu kostela v A frice. Pán Bůh zaplatí vf. CESTA DOMŮ... Každý, kdo navštívil v letech 1946-52 římské Nepomucenum, bude se jistě pamatovat na statného, zdravého bohoslovce, nej veselejšího ze všech, který na sebe dovedl upozornit svou čiperností a zdravým humorem a získat si přátelství všech. Byl to Antonín Tůma z pražské arcidiecése. Původem z Dolních Mokropes u Prahy, nesl na sobě punc svého rodiště, které mu vtisklo ryze český a pražský temperament. Již na obecné škole mu přišla myšlenka stát se knězem. Sám ji v sobě objevil a dovedl si ji uhájit i proti výsměchu svých spolužáků, kteří ho jizlivě zvali farářem. Když byl v páté obecné, představí se knězi-pensistovi, který tenkrát spravoval mokropeskou farnost, dostane doporučení do arcibiskupského gymnasia a začne studovat. Po zrušení arcibiskupského gymnasia přestoupí na Jiráskovo gymnasium v Praze II, a tam maturuje v roce 1946. Chce být knězem a usnadnit cestu do semináře i druhým. Přivede o prázdninách několik svých spolužáků na exercicie a pak je předchází do dejvického semináře. Odtamtud odjíždí po několika týdnech do římského Neporoučena. Byla ho hned plná kolej a jeho spontánní veselost vtiskuje životu v Neporoučenu nový ráz po celých šest let jeho studia. Je oblíben ode všech a znám i mezi studenty ostatních kolejí. Všude rozdává smích a radost, dovede se však i vážně sklánět nad, texty filosofie a theologie a prohlubovat i své široké všestrapné 156 [pageend8]vzdělání. Je vždy zdráv, ba překypuje zdravím. Kdo viděl jeho plavecké výkony o prázdninách v moři u Livoma, jistě by nebyl'věřil, že za několik let podlehne srdeční chorobě. Je však zdráv i duchovně. Nechceme tu tvrdit, že by byl svátý od narození. K dosažení dokonalosti dává Bůh každému celý čas jeho života, a bohoslovci Tůmovi zbývalo ještě několik let. Přesto však jeho veselost, někdy skoro rozpustilá, nikdy však urážlivá, to nezištné rozdávání smíchu a radosti, bylo jen vyzařováním hluboké vnitřní vyrovnanosti a jeho vlastní radosti, která měla své kořeny v lásce Boží. Bylo to živelné, spontánní, a přece i z plnosti srdce darované druhým. Při poslední nemoci dovedl rozdávat radost a povzbuzení i tehdy, když ho to stálo veliké přemáhání. Na vánoce 1951 je v Římě vysvěcen na kněze. Jeho celoživotní touha je splněna. S Kristem Veleknězem obětuje sebe a Kristus jeho oběť přijímá. K vysvěcení dostane dopis od maminky a tuší, že jsou to poslední řádky psané její rukou. Jedna z prvních jeho svátých Obětí je v černé barvě s orací» pro matre defuncta «. V červnu 1952 skládá konečné zkoušky pro licenciát z theologie a odkládá nepomucenské cingulum. Na prázdniny jede do Francie. Zná dokonale francouzský, a tak celý měsíc kaplanuje, káže a zpovídá v diecési versaillské, odkud dělá studijní výlety do okolí. Pak se vrací do Itálie. Z vůle představených má působit jako kaplan v severní Itálii, v diecési Concordia mezi Benátkami a Udine. V září nastupuje na nové místo do Spilimbergu. Je to pětitisícové městečko, obchodní středisko tamního kraje. Je kaplanem a profesorem náboženství na střední škole. Mimo to jsou mu svěřeny skupiny katolické akce, ženy, jinoši a skauti. Spilimbergští přijímají se zvědavostí nového kaplana cizince. Ten však si je brzy podmaňuje. Je to vždy ten samostatný chlapec z Mokropes, který nezná kompromisu mezi theologií a pastorační praxí. Je to však i ten veselý student, který má ve svém počínání klíč k lidským srdcím. Spilimbergští se mu poddávají. Brzy je oblíben tak, jako dlouho žádný jiný kněz v té farnosti. A P. Tůma si zasluhuje těchto sympatií. Je hluboce lidský, přitom však i cele Boží. Ne karikatura člověka, která se někdy skrývá pod nátěrem zbožnosti. Snad právě tím se podobá Kristu Pánu. Je v tom zvláštní kouzlo jeho osobnosti, které prýští z křesťanské lásky. A tato láska v posledních letech dorůstá k dokonalosti. Jeho zpovědnice je vždy obležena. Stojí to námahu i přemáhání, vydržet v ní, když ostatní kněží již skončili. On je však vždy plný taktu a trpělivosti, a tím mu penitentů jen přibývá. Brzy po jeho příchodu se mluví po diecési, že P. Tůma je nejlepší kazatel ve Spilimbergu. Je to úsudek i profesorů diecésního semináře, a P. Tůma bývá volán i do sousedních farností. Jeho kázání jsou vždy dogmaticky hutná a zcela originální, tak jako i promluvy a různé rekolekce pro katolickou akci. Poslouchají ho rádi jeho skauti a jinoši, když jim zajímavě vykládá, a netuší snad, že ho to musí i vysilovat, když po farním katechismu a hodinách na střední škole vymýšlí pro ně nové zarámování věčných pravd, jinak pro jinochy K A , jinak pro skauty, jinak pro vlčata a zcela jinak pro katolické ženy. Že jeho láska byla nadpřirozená, projevuje se nejlépe v jeho styku s nemocnými. Je to vždy on, hluboce lidský, který se dovede vžít do situace druhých, který dovede pochopit a vyslechnout, by pak povzbudil, a — jak říká, — tahal ty nemocné do nebe. Ve Spilimbergu je zvyk chodit večer do rodiny, kde mají mrtvého, a modlit se tam před otevřenou rakví růženec. Ne všichni kněží milují tato večerní dostaveníčka; P. Tůma však chodí rád, a říká, že při této návštěvě má nejlepší příležitost zasít do srdce pozůstalých trochu sémě Božího. Před velikonoci 1953 odchází ze Spilimbergu dosavadní první kaplan. P. Tůma přebírá jeho místo, a za druhého kaplana přichází jeden mladičký novokněz, rekonvalescent po plicní chorobě. Je třeba ho šetřit, a tak celá tíha spilimbergské pastorace spočívá z velké části na bedrech P. Tůmy. Nese ji rád, a ani si neuvědomuje, že by ho to mohlo vyčerpávat. »B yl jsem nerozumný, že jsem se dal tak prohánět, « řekne později na smrtelném lůžku, » myslil jsem si však, že přílišná opatrnost by byla proti nadpřiroze157 [pageend9]nému duchu. « P. Tůma je příliš zdravý, příliš silný, příliš dobře vypadá, a tak nikoho ani nenapadne, že by se mu mohlo něco stát. A jeho farář, který je zároveň vikářem, posílá ho dále občas na výpomoc nebo na kázání do některé z farností svého děkanátu. Snad již začátkem léta 1953 cítí se P. Tůma trochu unaven. Nepřikládá tomu však velké váhy, nemá na to ani čas. Krátká schůzka s několika z jeho českých spolubratři ho zase — jak říká — postaví na nohy. Na třínedělní dovolenou chce jet do Fatimy a do Lurd. Musí však počkat až na spilimberg- skou pouť, která se slaví 15. srpna, a do té doby se dočká i smutné zprávy z domova ; umřel mu tatínek. Odjíždí unaven, třínedělní cestování dá mu však znovu trochu duševního rozptýlení a radosti, i když snad tělesně se příliš neosvěží. Vrací se posílen modlitbou u Matky Boží a vrhá se znovu do práce. Jede na exercicie do Assisi, a pak začne školní rok. V říjnu je ve Spilimbergu pastorační visitace, a s ní nová a. nová práce. Podzim je nevlídný, i v noci často volají k nemocnému. Skoro vždy jde P. Tůma. Sám se však rovněž necítí dobře. Začátkem listopadu ho začne trápit suchý kašel, který ho dusí a nedá mu spát. Tím se stává stále slabším, chybí mu noční odpočinek. Dobří farníci mu obstarají syrup. P. Tůma užívá syrup, stěžuje si však, že kašel se nelepší. — Že by to bylo něco vážnějšího ? Nikdo tomu nechce věřit. Don Antonio — on, tak silný a zdravý, že by mohl onemocnět ? A přece. Potíže se stále zvětšují; když je na začátku prosince poslán na kole vypomáhat do sousední farnosti, vrátí se stěží domů. Druhý den jde k lékaři. Ten měří krevní tlak, a oněmí. P. Tůma má tlak vyšší, než vůbec může zaznamenat měřicí přístroj. Pošle ho hned do nemocnice, tam však zjistí, že je už pozdě. Srdce je značně rozšířené, má trojnásobný objem. Mimo to objeví i slabý zánět ledvin. Kašel pocházel právě od zvětšeného srdce, které naráželo na plíce. P. Tůma chápe, co to znamená. Klidně a vyrovnaně se připravuje na smrt. Ta však nepřichází. Strofantinové injekce usměrní trochu srdeční poruchy a P. Tůma může znovu celebrovat a procházet se i po nemocniční zahradě. Je opět plný optimismu a plánů do budoucnosti. Na jaře chce se vydat někam do hor, kde by znovu nabyl ztraceného zdraví, aby mohl opět pracovat a jednou se i vrátit do Čech. Není mu však toho dopřáno. Jarní změna počasí vyvolá silnou srdeční krisi. Sestry ho najdou v jeho nemocničním pokoji se zčernalými rty skoro bez dechu. Lékaři se snaží zadržet prchající život, jejich snahy jsou však marné. Srdce je příliš rozšířené, aby mohlo obnovit svou normální činnost. Záchvaty se opakují, je nebezpečí, že nadměrně zvětšené srdce pukne. P. Tůma se znovu chystá na smrt, usmířen a vyrovnán. Na velikonoční pondělí žádá o svaté pomazání. Nemocniční kaplan pláče, pláčou i přítomné sestry. P. Tůma je však plný duchovní radosti. A svátostná milost této svátosti duchovního dozrání přetavuje v něm poslední zbytky lidských slabostí. Dává se cele do rukou Božích. Jít do nebe přes Čechy — jak říká — nebo jít do nebe přímo, anebo zůstat nevyléčitelným mrzákem — tyto tři možnosti se mu rýsují na obzoru, a on je ochoten přijmout kteroukoliv z nich. Modlí se však za tu první, zvláště když se nemoc dlouho vleče a on se cítí ještě tolik plný života. Přichází však nové zhoršení. Znovu a znovu se chystá na smrt, a opět znovu a znovu se chystá žít, podle toho, jak kolísá jeho zdravotní stav, podmíněný trochu i jarně nestálým počasím. Nemůže mnoho mluvit, nemůže ani číst, jediná jeho činnost je příprava na sv. přijímání a vroucí díkůčinění po něm. Sám říká, že na to sbírá všechny své síly. I na nemocničním lůžku však zůstává knězem. Nic nezmohou přísné zákazy nemocničního primáře, Spilimbergští přicházejí houfně informovat se o jeho zdraví, a když nejsou vpuštěni, posílají mu aspoň různé dárky. V době, kdy se mu dařilo trochu lépe, objeví se v jeho pokoji i jeden obchodník vínem, otec několika dětí. Je to odpadlý kněz, který u P. Tůmy hledá Boha a snaží se zachytit ruku jeho nekonečného milosrdenství. — Ve svátém týdnu se zdálo, že se blíží poslední hodinka. Má naběhlé nohy, dech je velmi tíživý. A přece ještě tehdy, v noci na Hod Boží, vyřkne svým těžkým jazykem slova rozhřešení nad jedním ošetřovatelem, který by byl jinak asi těžko hledal cestu k velikonočním svátostem. Jeho nemoc se však mění v pravé utrpení. Nemůže ležet na posteli, nemůže se hýbat, je schoulen na lehátku a celé tělo má obolavělé 158 [pageend10]z této nepřirozené posice. Co je však horší, nemůže ani spát. Z počátku pomáhají injekce, potom se však spánek stále více krátí. Je vyčerpán na nej vyšší míru, jakmile mu však hlava sklesne únavou, probouzí ho ihned nedostatek dechu. Tráví tak celé dny a noci. Nese to hrdinně a obětuje to Pánu na apoštolské úmysly, které mu stále leží na srdci... Právě v oněch dnech si stěžuje před čtyřmi ze svých spolubratři, že se naši kněží starají o moc věcí malicherných, že se málo modlí za Církev u nás a za kněžsky šťastný návrat do vlasti. Sil mu stále ubývá, zachránit by ho už mohl jen zázrak. Celý Spilimberg se o něj modlí, činí různé sliby, několik osob za něho nabízí Pánu Bohu svůj život. Boží láska však rozhoduje jinak. Prvního května, na první májovou sobotu po jedné hodině s poledne P. Tůma umírá. » Si cum Christo compati- mur, cum Christo et eonglorificemur,« opakuje si, a obětuje Pánu všechno. Je při plném vědomí až do posledního okamžiku. Odpovídá na modlitby za umírající, sleduje ještě poslední slova : » Subvenite sancti D ei« — pak mu klesá hlava nazad. Beati mortui, qui in Domino moriuntur ... Blahoslavení mrtví, kteří umírají v Pánu. Pohřeb je monumentální. Za rakví kráčejí jeho spolubratři, ti, kteří se s ním připravovali a těšili na práci na vinici Boží v rodné vlasti. On nás předešel. Nepřijde do nebe přes Čechy, jak říkával, nýbrž šel do Čech přes nebe. A je jim už zase blízko spolu s Václavem, Vojtěchem, Prokopem a Janem. Je doma. Jaroslav Vítovský Gertruda — SV. FRANTIŠEK A VLK — Dřevoryt P O Z N Á M K Y CÍRKEV NESTÁRNE. — 10., 11. a 12. září se sešlo 300 kněží Francouzské misie (Mission de France) za předsednictví lillského biskupa kardinála Liénarta, aby společně studovali novou apoštolskou konstituci (Omnium Ecclesiarum z 15.8. t. r.), kterou dal Pius X II, Francouzské misii právní základ. Všechny pesimistické hlasy, které nalezly ohlas i u některých katolíků, po dočasném uzavření semináře Francouzské misie v Limóges a po rozpuštění kněží-dělníků ve Francii, byly usvědčeny z nepravdy. Po dvanácti letech experimentování na odkřesťaněném francouzském venkově i v průmyslovém prostředí velkých měst Francouzská misie byla zřízena jako samostatná církevní organisační a pastorační jednotka (tak zv. Prelatura nullius se zvláštní ústavou) s vlastním ordinářem, který si jmenuje generálního vikáře, a s vlastním kněžským seminářem v Pontigny (bývalém slavném cisterciáckém opatství z X II. stol.). Její kněží budou svěceni na zvláštní titul Francouzské misie a posíláni do všech ohrožených francouzských diecésí. Tam budou působit v závislosti na svém ordi- náři a pod jurisdikcí místního biskupa na způsob řeholníků. Zůstanou však dále světskými kněžími. — 12. září bylo vysvěceno několik prvních kněží na nový titul Francouzské misie. Nový seminář Misie bude jedním z největších ve Francii. Ukázalo se, že» stále mladistvá Církev se dovede přizpůsobovat podmínkám všech dob«, třebas toto přizpůsobování vyrůstá mnohdy z bolestných krisí, vyžaduje od jednotlivců mnoho obětí a trpělivého čekání. Kříž a jeho pohoršení bude vždy znakem pravého života Církve. Svatý Otec Pius X II. v uvedené apoštolské konstituci se zmiňuje i o této skutečnosti, zároveň však vzdává velikou chválu francouzskému episkopátu, jemuž se podařilo tak veliké dílo na poli moderního apoštolátu. act. PAŘ ÍŽSK Ý ARCIBISKUP MĚL PRAVDU, prohlásil známý anglický katolický spisovatel Graham Green po svém příletu z Antill na amsterodamské letiště. » Jeho důvody mě zcela přesvědčily. Nehorázně jsem se zmýlil.« Toto 159 [pageend11]mužné doznání se týká diskuse, která vznikla při smrti známé francouzské spisovatelky Collette. Církev jí odepřela církevní pohřeb. Gra-' ham Green napsal veřejný dopis pařížskému arcibiskupovi kardinálu Feltinovi^ v němž vytýká Církvi tvrdost a odvolává se na Boží milosrdenství. — Kardinál stručně odpověděl ve »Figaro Littéraire«: Církev má své zákony,,. Každý katolík má právo na veřejné modlitby Církve a církevní pohřeb, jestliže se tohoto práva sám nezřekl... Když se někdo dobrovolně zříká tohoto práva, Církev mu nemůže vnucovat své obřady a modlitby ... Je pravda, že Církev někdy asistovala při pohřbu lidí, kteří nežili katolicky, ale ti se bud! před smrtí s Církví smířili a odvolali své pohoršení, anebo se tak stalo omylem. Církevní autorita nebyla správně informována. Případ Collettin je však docela jiný : Několikrát rozvedená a civilně oddaná spisovatelka nikdy za života, ani před smrtí, neprojevila touhu po náboženském životě a smíru s Bohem. Její život, právě tak jako její literární dílo, je výrazem jejího materialistického Creda, které nezná pojmu hříchu a nepotřebuje vykoupení. I Církev věří v Boží milosrdenství, na něž se odvolává Graham Green. Jen Bůh sám rozhoduje o konečném osudu člověka. Církev, i když zakazuje veřejné modlitby za nekajícího hříšníka, nezavrhuje ho do pekla, ani nezakazuje modlitby soukromé, k nimž nás vybízí křesťanská láska, neboť jen milosrdný Bůh ví, kde začíná vina a kde končí zásluha. — Rada spisovatelů, na př. Gilbert Cesbron (autor románu o kněžích-děl- nících : Svatí jdou do pekla), francouzský akademik Francois Mauriac a j. vyslovili veřejnými dopisy nesouhlas s Grahamen Greenem. Nikoliv zákaz církevního pohřbu v tomto případě je veřejným pohoršením, nýbrž naopak by bylo nesmírné pohoršení, kdyby na prosby nebo nátlak příbuzných Církev pochovávala lidi, kteří se jí po celý život vysmívali, nechtěli se k ní hlásit a odešli bez nej menší známky lítosti a touhy po smíru, — Graham Green, když vse klidné uvážil, došel k témuž názoru. Církev není divadlo a její modlitba není prázdnou pompou. vf. NOVÁ OFENSIYA L’ABBÉ PIERRA. — Jistě jste o něm slyšeli. Před několika měsíci pohnul svědomím celé Francie. Apoštol lidí bez přístřeší — hadrářů, tuláků i poctivých lidí, které nezaměstnanost nebo tvrdost druhých vyhnala na ulici, nutila je spát pod pařížskými mosty nebo ve všelijakých děrách a boudách nedůstojných člověka. A poslední zima — náhlé mrazy, které si vyžádaly několik obětí na životech, — učinila z něho tribuna křesťanské charity, živé svědomí francouzského veřejného mínění i státních úřadů, organisátora »povstání dobroty«. Nikdy snad od dob svaté Johanky z Arku nebyl slyšen lidský hlas, který volal na poplach, po celé Francii tak ochotně jako hlas abbé Pierra : na konferencích v největších sálech pařížských i v rozhlase ; noviny a obrovské návěštní plakáty opakovaly jeho výzvu. Od pondělka do pátku, za necelé čtyři dny, dostal 100 milionů franků a přes 120 tun šatstva, nářadí, živobytí ... Kampaň na stavbu nejnutnějších bytů pro nejpotřebnější vynesla na 200 milionů franků... Ale dosáhla ještě více. Vzbudila spasitelné výčitky svědomí ve vládních kruzích : rozhodly se konečně účinně přispět k velkorysému řešení problému. Tehdejší ministr rekonstrukce slíbil stavbu 12.000 bytů pro ty nejpotřebnější. Během roku bude ve Francii dokončeno celkem 195.000 nových bytů. Ale i to je stále ještě málo. Francie — podle » Témoignage chrétien« z 1,10.54 — za deset let od skončení války vystavěla pouze 470.000 nových bytů, kdežto na příklad v Západním Německu jen za jediný rok 1953 postavili 515.000 bytů ! Za jediný rok více než ve Francii za 10 let ! Nepřeháněl tedy abbé Pierre, když mluvil o národní katastrofě, a měl právo říci, když jeden vládní ministr přišel mezi jeho hadráře a tuláky na pohřeb umrzlého dítěte, že tam přinesl projev pokání celé Francie ! L’abbé Pierre má právo mluvit do svědomí všech : sám z bohaté rodiny, boháč sám, před vstupem do semináře všechno rozdal dobročinným účelům : » Nic už nemám. Chcete- li žít šťastni jako já, udějte to také tak. Rozdejte všechno!« Našel dva následovníky, bankéře, který dal k disposici svou banku, a novináře, který opustil své noviny, a vytvořili malou družinu — »Compagnons d’Emmaus«, »Druhové z Emaus«, která hýbe Francií a vyklizuje půdy, skladiště, pokladny i svědomí Francouzů ! Abbé Pierre nechce být nic než »nepohodlnou blechou«, jak řekl, »která uvádí v pohyb línou krev veřejné správy«. Byl 160 [pageend12]poslancem francouzské sněmovny — nechává činnosti v parlametě a najme roku 1948 dům v Neuilly-Plaisance. Tam se svými emauzský- mi učedníky hostí nejdříve 10 lidí, potom 20 rodin, a dnes se jeho dílo rozrůstá do gigantických rozměrů. Po Francii už přes sto dní cestuje putovní výstava : fotografie, diagramy, statistiky vypravují o začátku a růstu díla abbého Pierra. Názorně ukazují, jak jeho ha- dráři-stavitelé dovedli přetvořit své nelidské brlohy v usměvavá lidská obydlí: v Plessis- Trévise 50 nových bytů, 320 dalších osídleno 1. listopadu, v Pontault-Combault 75, v Torcy 89, v Argenteil 190, v Bezons 140, v Alnay 240 a další a další desítky a stovky nových obydlí! Výstavní vůz projel už cestu 5,000 km po celé Francii, 350.000 lidí navštívilo výstavu. Jsou to většinou chudí lidé, kteří pochopili význam díla abbého Pierra. » Ti, kdo bydlí, a zvláště ti, kdo dobře bydlí, nejsou zlí, ale mohou se stát někdy i vrahy, když zůstanou lhostejni, ačkoliv by mohli svými penězi, svým vlivem, volebním lístkem ukázat na to, co nikdo nechce vidět: na bídu druhých.« Abbé Pierre chce touto putovní výstavou donutit své spoluobčany, aby otevřeli oči; potom se pohnou i k činům! To je též smysl nové ofensivy abbé Pierra, kterou zahájil o letošním podzimu. Přece jenom se zdá, že i v našem hmotařském světě má křesťanství co říci a je stále hybnou silou světa, kde jde o skutečný výstup, o skutečnou lidskou kulturu a o důstojnost člověka. *ƒ• n ě m e č t í p r o t e s t a n t i p r o t e s t u j í proti zasvěcení Německa neposkvrněnému srdci Panny Marie, které bylo ohlášeno na jubilejním sjezdu německých katolíků u hrobu sv. Bonifáce ve Fuldě. Protestoval evangelický biskup v Bavorsku Dr. Meiser ; protestní článek přinesl i orgán berlínského biskupa Dibeliusa, Die Kirche. Poukazují především na to, že celá protireformace v*Německu byla vedena ve jménu Mariině, že Německo je dosud z velké části protestantská zem, která se nemůže cítit vázána tímto zasvěcením. V tomto protestu, s nímž jistě nesouhlasí všichni naši bratří evangelíci, neboť řada jich našla už kladnější a vřelejší poměr k Matce Ježíše Krista, jedna věc je potěšitelná : připisují tomuto slavnostnímu aktu veliký význam, není to jen pouhá formalita. A zdá se mi, že se v tomto protestu tají i určitá obava, že Maria není jen symbol katolické jednoty, nýbrž i cesta k ní. Doufáme, že přijde chvíle, kdy tato skrytá obava se změní v otevřenou touhu po ztraceném domově a po mateřském srdci.Po tom už nebude protestů. Na Mariině srdci se najdou rozvadění bratři smířeni. vf. KRISE STÁTNÍ MOCT A OBČANSKÉHO CÍTĚNÍ bylo tématem 41. francouzského sociálního týdne, který se konal v Rennes. Vlastně to měl být již padesátý týden, ale léta prvé i druhé světové války přerušila jejich nepřetržitou řadu. Předsedovi sjezdu prof. Florymu zaslal sv. Otec pozdravný list. Shrnuje v něm nauku Církve o předmětu týdne. » Mluvíme-li o krisi státní moci a občanských ctností, znamená to, že se zapomnělo na mravní zásady, jimiž se máme řídit: stát bud zapomínána svou povinnost koordinovat zájmy jednotlivců a společnosti k nej vyššímu dobru, anebo neoprávněně svobodu jednotlivce omezuje. Jednotlivec zapomíná, že se má zajímat o ono obecné dobro a neváhat pro ně přinést i oběti. Právní řád,« praví sv. Otec,» musí být budován na mravním řádě : jen poslušností k věčným zákonům spravedlnosti a lásky ozdraví náš veřejný život. Vládcům stejně jako soukromým organisacím a prostým občanům platí slova prorokova : » Nebuduj e-li Hospodin dům, stavitel se namáhá marně. Nechrání-li Hospodin města, i strážce střeží marně «. V tomto směru se nesly hlavní základní přednášky, Závěr týdne tvořil apel na vychovatele : v jejich rukou je, zda budoucí občané budou mít opravdovou lásku ké své vlasti, která jim skýtá tolik dober. p. o. PŘÍSPĚVEK e x u l a n t ů z e z e m í z a ž e l e z n o u OPONOU KE KULTUŘE SVOBODNÉHO SVĚTA. — Pod tímto titulem pořádá v první polovině prosince 1954 kulturní výstavu Council of European Women in Exil (zal. 1953), který sdružuje ke společné práci ženy z 10 zemí za Železnou oponou. Cílem výstavy je seznámit světovou veřejnost s pracemi exulantů v oboru uměni, literatury, vědy, techniky, sportu atd. ve svobodném světě od r. 1948. Žádáme čsl. uprchlíky, aby přispěli pracemi z těchto oborů a zapůjčili nebo věnovali své knižní publikace, fotografie svých uměleckých děl atd. a poslali je na adresu : Gouncil of European Women in Exile, Czechoslovak Seetion. 1775 Broad- way, Room 814, New York City 19, N.Y., U,S.A. NEVĚŘÍME, že by si čeští katolíci v exilu nedovedli sami udržet svůj jediný časopis. Líbí se Vám Nový život, souhlasíte s jeho směrem, pokládáte jej za jeden z nejlepších časopisů v exilu? Tak nám mnozí píší. Nejlépe však dokážete svou sympatii a přátelství, když nám pošlete předplatné, neposlal-li jste je ještě, a získáte nám dobrodince, abychom mohli uhradit zvýšené náklady na tisk Nového života. Díky. 161 [pageend13]KŘESŤAN A SVĚT NA STAROMĚSTSKÉM RYNKU (K 3. listopadu) Sem květy, růze! a na tom miste ztupeném druh k druhu úže jak sirotci zde pokleknem; líhejme vroucné přelíbeznou zemi, kde Milostná se pjala nade všemi! Tu vévodila tak mile Matce českých měst, o slávě snila, jež měla na blahou se snést jak zázrak, jako nebes požehnání z těch dolu milostně k ní vzpjatých dlaní. Den října přisel, den dějin nejslavnější všech, a duch Tvůj slyšel ples, jenž hřměl v staroslavných zdech ; jak tvář Tvá v slunci zářila a plála, Ty sama, výkřik jásotný, tus stála. Po léta hoře a ve útlaku staletích Ty » Hořké moře « jsi hořkla mořem našich tíh ; Ty Dolorosou pod křížems nám stála a každá rána nám — v Tvou hrud se vklála. Však toho rána Tys štěstím celá rozkvetla, jak » Nebes brána « Tys nořila se do světla, v tom plesném vlnobití lidu všeho Tys stála tu jak Matka » Vzkříšeného«. — Pak chvíle podlá, kdy synovská se zvedla pěst, Tvé srdce zbodla a naši roztříštila čest; v Tvých trosek krvi kouřící se třásla hvězd zář a matky výčitkou v nich hasla. Dnes, Matko, viz to, jdem Tvoje děti, synové, to uctít místo, jež rdí se jako od krve, kde podnož Tvá se pjala do blankytu, jdem v hořkém vědomí, však v lásky citu. Sem květy, růže, zde na tom místě ztupeném druh k druhu úže jak sirotci zde pokleknem tu zlíbat zem a říc\ ať vzlyk hlas láme, my nezapomněli, to přísaháme! — Xaver Dvořák Zásluhou J. M. ndp. opata Ambrože Ondráka O. S.B. celý český exil spolu s českými starousedlíky staví trvalý pomník smíru a vděčnosti neposkvrněné Bohorodičce, jako památku na jubilejní mariánský rok 1954. — V Lisle u Chicaga ve sváto* prokopském opatství zbudovali mariánskou sva- tyňku. 10. října ji posvětil ndp. opat Ondrák. Tam bude zatím umístěna mramorová socha Neposkvrněného početí Panny Marie, vytvořená italskými umělci podle sochy, která stávala na památném sloupu na Staroměstském náměstí v Praze. Práce už velmi pokročily. Slavnostní převezení sochy do Lisle svěřil ndp. opat čsl. orelstvu v Americe. Zatím než bude moci býti dáno Matce Boží plné zadostučinění a než bude postaven k její poctě v Praze nový sloup, který bude zároveň památníkem nového osvobození Prahy a celého národa, bude celý český svět v zahraničí v duchu putovat do Lisle a spojovat se s americkými bratřími v modlitbě za svobodu vlasti a za vítězství pravdy, spravedlnosti a křesťanské lásky v celém českém národě. Če s k o s l o v e n s k o v ř í j n u Po všech citelných neúspěších své snahy o záchranu povážlivě rozleptaného hospodářství zahajuje ted pražský režim kampaň, kterou zcela jistě vyhraje. 28. listopadu budou totiž » volby« do Národního shromáždění. Budou provedeny způsobem, který se již » osvědčil« při jarních volbách do národních výborů, a tak lze s jistotou čekat drtivé vítězství kandidátů Národní fronty, protože nebudou ohrožováni žádnými protikandidáty. Bude to ovšem jenom papírové vítězství — jako tomu bylo i při volbách do národních výborů. Čím dále, tím více se ukazuje, že přes všechen složitý prověřovací ceremoniel se do národních výborů dostali přece jenom protikomunisté, kteří nyní podle svých možností hatí plány mocipánů. Pražská » Práce « na př. v září napsala, že předseda MNV v Nu- zicích (okres Týn nad Vltavou), který je zároveň výkupním pracovníkem v jedenácti obcích, nedodal v srpnu ze svých polí ani kilogram obilí. A v Rado- nicích na témž okrese prý prohlásil předseda MNV, že s výkupem není třeba pospíchat, protože se to sní stejně ... Ve slovenské obci Prejta na Ilavsku pak předseda MNV klidně zakázal místnímu výboru žen jeho připravenou » přesvědčovací a kontrolní« akci » pro zabezpečení plnění plánu výkupu mléka«. Tito kurážní funkcionáři mají jistě také zásluhu o to, že režim přes všechen teror nakonec vlastně prohrál boj o letošní úrodu. Ani bezohledné rekvisice na sýpkách ani horlivé zatýkání tak zvaných kulaků nedokázalo zajistit splnění výkupního plánu, a režim nakonec sám přiznal, že letošní žně byly chudší než loňské (které zase zůstaly pod výnosem z roku 1952). Na jaře komunisté slibovali, že po žních bude moci každý vystoupit ze zemědělského družstva, každý, kdo bude chtít, ale ted považují odhlášku z družstva za protistátní činnost. Výkupní plány však -tím nezachrání, neboť ani družstva neplní povinné dodávky, raději prodávají 162 [pageend14]své výrobky za příznivější ceny na trzích. Přitoxn jsou družstva vedena tak » vzorně «, že některá ani nevědí, do kterého typu patří (jak třeba odhalil českobudějovický krajový rozhlas). Blížící se zima přidává k těmto trampotám obvyklou starost o zásobování uhlím. Těžba v poslední době zase klesá a nábor brigádníků, který ji měl zachránit, nebyl splněn ani na polovinu. A tak komunisté už zase připravují obyvatelstvo na to, že ani letos nebude v zimě čím topit a svítit. Přestože už uplynul rok od tolik velebeného rozhodnutí KSČ a vlády starat se víc o zásobování spotřebním zbožím, není na tom spotřebitel stále o nic lépe. V komunistické hospodářské soustavě je prostě těžko řešitelným problémem opatřit si jakoukoliv maličkost, jejíž význam člověk pozná, teprve když ji nemůže sehnat. Vůbec na příklad není možno dostat plechové valchy na prádlo. Ale v té věci již přišel důvtip socialistických odborníků na nápad : začaly se vyrábět valchy ze skla. Stojí jenom 12 Kčs a mají jenom dvě vady : jednak se nesmějí ponořit do vřelé vody, aby nepraskly, nýbrž musí se (doslova podle přiloženého návodu) » předem opatrně předehřát teplou vodou «. Kromě toho je málokde mají na skladě, takže si je zákazníci ze všech koutů naší vlasti musí písemně objednávat u Pražského obchodu s potřebami pro domácnost na Malém náměstí v Praze. O dodací lhůtě se tisk raději nezmiňuje. Svou ideologickou kampaň zaměřuje vláda v poslední době do značné míry proti křesťanství a zejména proti katolictví. Právě v době, kdy pověstný profesor Hromádka ujišťoval křesťany ve Spojených státech a v Austrálii o náboženské snášenlivosti čs. komunistického režimu, učila ostravská » Nová svoboda « své komunistické čtenáře » překonávat zbytky náboženských předsudků« a vykládala mimo jiné, že prý Kristus nikdy neexistoval a že křesťanské velikonoce prý jen chtějí » prostřednictvím vymyšlených bajek o mučednictví a smrti Ježíše Krista ospravedlnit těžké a bolestné utrpení pracujícího člověka ve vykořisťovatelské společnosti«. Protináboženská propaganda v Československu patrně brzy ještě zesílí — věrně podle hesla » Sovětský svaz — náš vzor «. Kreml totiž nedávno s ustrnutím zjistil, že ani 37 let bolševického teroru nevymýtilo ze srdcí ruského lidu žízeň po Bohu a že socialistická společnost kupodivu plodí nové a nové křesťany, dokonce i v řadách samé komunistické strany. Proto začínají sovětští komunisté pořádat stálé i putovní protináboženské výstavy, zřizují přednáškové síně určené výhradně pro bolševickou propagandu a den co den útočí ve svém tisku na zřejmě ne vy kořeněné » zbytky náboženských pověr«. Nelze tedy pochybovat o tom, že všechny tyto » novinky « se brzy rozmohou i u nás, — ani o tom, že komunistům nepomohou o nic více než žaláře a tábory nucené práce. RS. DOBRÝ KATOLÍK, — » Kdo to u vás v neděli dopoledne tak hrozně kleU « — » Tatínek, Chtěl jít do kostela a nemohl najít kancionál. « O A S Y V encyklice o svatem panenství z 25. března 1954 oituje svátý Otec názor sv. Atanáše a sv. Augustina, že pravé panenství přišlo na svět skrze Marii. Za Mariin dar světu a hlavně mládeži můžeme považovat také mladé hnutí, které se jmenuje Oasy. Právě v den 1. listopadu 1950, kdy bylo vyhlášeno dogma Nanebevzetí Panny Marie, v osm hodin ráno v jedné římské kapli asi třicet studentek zasvětilo své mládí Ježíšovi. To byl počátek hnutí. Mariánský rok zaznamenává velký rozvoj Oas po celém světě, hlavně v Itálii, Německu, Francii, Argentině, Venezuele, Uruguay, Španělsku a Portugalsku. Mariin příklad a její postoj při Zvěstování určují základní duchovní rysy hnutí. OČ jdel Maria znamená v dnešním světě přítomnost čistoty, přítomnost vlády duše nad tělem, které má být zároveň s ní oslaveno. Mladí chlapci a děvčata chtějí ozdravit své prostředí. Nezáleží na tom, zda se stanou kněžími, řeholníky či sestrami, anebo — ve většině případů— vstoupí v manželství; chtějí se připravit na své budoucí povolání a úkoly ěistým mládím. Proto přímo dychtivě vytvářejí malé skupiny, Oasy, v nichž soukromě a v uzavřených kaplích, obyčejně při sv. přijímání, skládají dočasný slib čistoty. Oasa není organisace, není to spolek .,,, je to pouze zrychlené tempo života duše ve zdravém ovzduší. Na obraze, který pro Oasy namaloval jeden římský malíř, je znázorněna Panna Maria v okamžiku, kdy vyslovuje své Fiat. Otec Rotondi, který je duší Oas, rozlišuje v rozmluvě Matky Boží s andělem tri okamžiky : v prvním okamžiku Panna Maria Vyslovuje rozhodné » ne « : » Muže nepoznávám « ; tak se nutno chovat k tomu, co je pro nás za daných okolností zakázáno. V druhém okamžiku se Maria rozvážně ptá a čeká : »Jak se to stane? «; vzor, jak se zachovat v pochybnostech o dovolenosti některých skutků. Nakonec Maria praví s jistotou : » Staň se !« ; před něčím krásným a dobrým není třeba mít úzkosti. Proě slibovat ? K čistotě jsme vázáni tak jako tak. Ale slib předně přetváří věrnost čistotě v ctnost bohopocty, za druhé zvyšuje naši zásluhu a posléze posiluje naši vůli, abychom pevně vytrvali v předsevzetí. Slib čistoty se koná v Oasách obyčejně na dobu půl roku. Může se vsak složit i na kratší dobu, Vždy se tak děje zcela soukromě a pod podmínkou, že jej může kdykoliv kterýkoliv kněz zrušit. Zrychleně tempo vyžaduje dobrou stravu a hluboké dýchání. Proto mladí » osadníci Oas « se živí velmi často, pokud možho denně, svátostným Ježíšem a navštěvují jej ve svatostánku. Proto denně určitý čas rozjímají a modlí se růženec. 163 [pageend15]Kdo žije hlubším životem, nutně jej dává i ostatním. Ve zdravé půdě Oas pod hojnou vláhou nebes vyrůstá kvet apoštolátu. Chlapci a dívky z Oas vstupují do různých katolických sdružení, hlavně do Katolické akce, a v závislosti na církevní hierarchii pomáhají šířit víru a lásku. Založení Oasy je jednoduché. Kněz, .který zná několik velkodušných mladých duší, shromáždí je kolem sebe a vysvětlí jim základní rysy hnutí. Zůstane nadále jejich duchovním vůdcem. Další cestu jim tak ukazuje při duchovním vedení. Koncem listopadu 1952 svaty Otec přijal několik Set » oasinek «. Projevil velkou radost nad setkáním » s kvetoucím záhonem jarní zahrady Církve «. Něco tak velkého se podle něho snad ještě nikdy v Církvi nevidělo. Oasy oživují poušť světa. » Dnešek je čas heroismu, hodina úplné oběti.« To je několik myšlenek z řeči sv. Otce, který povzbudil účastnice k horlivé vytrvalosti na jejich cestě. K hlasu sv. Otce se druží uznání biskupů a chvála Oas v dopisech kněží. . Nejšťastnější jsou však sami příslušníci a příslušnice Oas. Mezi jejich dopisy se vyskytují i listy snoubenců, plné optimismu ; vyznávají, že jejich láska roste právě čistotou a společným hlubším duchovním životem. Oasy jsou důkazem, že mládí je schopno hrdinství. Najde-li správný ideál, vyroste z něho nová generace, která obnoví svět v Kristu skrze Marii. Pavel Kárník ÚTRŽKY Z DENÍKU ... 18. listopadu. — Dnes nám napadl sníh. Z okna vidím Vavřínové keře, keré obklopují můj pokojík. Ubohé listy, jindy tak pyšně a čerstvě vztyčené, jak se prohýbají pod hustou náloží mokrého sněhu! Je po poledni, a ostré horské slunce již několik hodin vysílá své paprsky na první zimní bílý háv. A k večeru již opět vidím listy vavřínu vztyčené, ano, jako by radostně poukazovaly na svou čistou zeleň, jíž se dostalo nového lesku ... Pomyslil jsem se přitom, jak také my lidé jsme jako ony listy ... Pód tíží utrpení někdy kloníme smutně hlavu, hrbíme se pod břemenem svých křížů ... Ale vyjde slunce Boží útěchy, rozptýlí chmury, roztaví chladnou nálož, a my se cítíme osvěžení, jakoby v nové síle, očištěni od prachu všednosti a přílišné náklonnosti k pozemským věcem ... Ne všechny listy odolaly tíži sněhu. Mnoho suchých listů bylo odlomeno a předčasně utrženo od větví, na nichž se kdysi zelenaly ... Také ne všichni lidé vy trvává jí pod tíží utrpení. Mnozí jsou zlomeni, a klesají bezmocně a beznadějně k zemi. Ale to jsou také jen lidé » uschlí«, v nichž už neproudí míza nadpřirozeného života. Zde jsem si. uvědomil potřebu stálého a živého spojení s Kristem, který o sobě jednou řekl, že je vinný kmen, a my že jsme ratolesti, Bez spojem s Ním nutně uschneme a zakrníme, a ký div, že pod tíží utrpení a kříže často klesáme... Čí vinou? J. J. Z P R Á V Y ŘÍJEN V ŘÍMĚ. Svatý Otec Pius XII. dlel stále v Castel Gandolfo. Kromě pravidelných všeobecných audiencí ve středu a v neděli udělil slyšení účastníkům nej různějších sjezdů, které se konaly v Římě, na př. sjezdu o dějinách lékařství, sjezdu mezinárodní unie pro geodesii a pro geofysické vědy, slévárenského průmyslu, zasedání světové organisace lékařů a odborníků ve vlnařském a keramickém průmyslu a ještě řadě jiných. * Svatý Otec poslal řadu písemných poselství k různým sociálním týdnům (italskému, kanadskému), pozdravy dívkám a ženám pracujícím při vinobraní a sbírání oliv v Itálii. Zakončil zvláštními rozhlasovými projevy řadu mariánských kongresů, které se v tomto měsíci konaly v různých zemích (na př. v Saragose, v Montevideo, na Sicílii a j.). * Obyvatelstvu v Alžíru, které bylo postiženo zemětřesením, poslal velkou hmotnou pomoc; Předsednictvo mezinárodního sjezdu o dějinách lékařství odevzdalo svátému Otci medajli » mezinárodní ceny lékařské deontologie «. Je to projev vděčnosti lékařského světa papeží Piu XII. za jeho Četné projevy, v nichž řešil významné lékařskomorální problémy. * V Římě bylo vzpomenuto 10. výročí založení římské odbočky Pomocné akce amerických katolíků — W.R.S. Z darů této akce rozdalo Papežské pomocné dílo 160.787 tun šatstva, obuvi a potravin chudým, potřebným a stiženým neštěstími na celém světě, bez rozdílu náboženství, národnosti a rasy. * Byla ohlášena úředně blahořečení, která se budou konat ještě v mariánském roce : 7. listopadu služebnice Boží Assunťa Pallotta, řeholní sestra kongregace Františkánských misijních sester (zemřela v Číně r. 1905 ve věku 27 let) ; 21. listopadu služebník Boží francouzský kněz Martin Moye (zemřel r. 1793) ; 5. prosince benediktin Don Placid Riccardi (zemřel r. 1915 v klášteře sv. Pavla za hradbami v Římě). * Vatikánská rozhlasová stanice zahájila pravidelná vysílání pro Švédsko, Norsko a Dánsko. Počet řečí, v nichž Vatikán mluví ke katolickému světu, tak stoupl na 28. * Vatikánský deník » UOsservatore Romano « upozornil ve dvou článcích na nebezpečí t. zv. theologie laiků, t. j. pěstované laiky, kteří se chtějí osvobodit od živého Učitelského úřadu Církve, Svaté stolice a biskupů. Jen jim dal Kristus Pán, zakladatel Církve, moc učit, a byli-li kdy v dějinách Církve význačnými theology i laikové, bylo to jen proto, že byli poslušní představitelů tohoto učitelského úřadu. * V jiném článku, pod titulem » Emisaři v Evanstonu« ši vatikánský list všiml též protestantských účastníků ze zemí za Železnou oponou při zasedání Světové rady církví. Jejich cílem bylo »vysvětlit« a ospravedlnit náboženské pronásledování v jejich zemích. * V jednom z posledních Čísel byla věnována pozornost Československu článkem » Hierarchie v okovech«. Mluví 164 [pageend16]se tam především o květnovém odsouzení vdp. Kryštofa a Blahníka v Pardubicích. Závěrem podává článek přehlednou zprávu o našich biskupech. * Svatý Otec obdařil novými velkými odpustky společnou modlitbu růžence v rodinách, Kde se v rodině modlí společně každý den růženec, mohou získat plnomocné odpustky (t. j. odpuštění všech časných trestů za hříchy) každou sobotu a ještě dvakrát v týdnu, dále o všech mariánských svátcích, které se slaví v celé Církvi, vyplní-li obvyklé podmínky pro jejich získání (sv. zpověd, sv. přijímání, modlitba na úmysl sv. Otce, návštěva kostela). *12. října jmenoval svátý Otec protektorem Chudých školských sester de Notre Dáme, které měly svůj ma- teřinec v Horažďovicích a kromě rozptýlených provincií v Československu mají provincie v Německu a v Americe, J. Em. ndp. kardinála Petra Ciriaci. * Časopis pro Američany v jihovýchodní Evropě Roman Daily Américan (vychází v Římě) přinesl v posledních dnech zajímavou noticku z pera jednoho amerického protestanta. Americko-sovétská dohoda ? Upozorňuje na zajímavou shodu, že u Svaté stolice nemají zastoupení jen Sovětský svaz a sa- telité a Spojené státy severoamerické. » O sovětech chápeme, proč nejsou zastoupeni. Vyslovení bezbožníci jsou proti jakémukoliv náboženství, pokud chce být vůdcem svobodných lidí. Světu, který se dívá na Ameriku jako na svůj vzor, se to zdá neuvěřitelné, ano směšné ... « Autor je syn metodistického pastora na americkém jihozápadě. Nelíbilo se mu však, když slýchal urážky katolíků, v zemi, která se prohlašuje za zemi svobody a kolébku statečnosti. » Nesmíme být nevšímaví vůči této otázce, protože nechceme být v ničem s komunisty v jedné linii ... Dnes už nemůžeme říkat : To je protestantská země a to je země katolická. Všichni tvoříme část křesťanského světa, který bojuje proti společnému nepříteli, který ničí-svobodu člověka i jeho víru v Boha.« * 4. října, na svůj svátek a na svátek patrona Itálie sv. Františka z Assisi, zemřel J. Em. kardinál František Borgongini Ducá ve věku 70 let. Zasloužil se především o t. zv. Lateránské smlouvy, jimiž byl vyřešen dlouholetý spor Itálie s Vatikánem, uzavřen konkordát mezi Svatou stolicí a italským státem a právně byla uznána svrchovanost státu Vatikánského města. Byl prvním apoštolským nunciem u italské vlády. Kardinálem byl jmenován roku 1953. o. p. POSLEDNÍ PRVNÍMI? — Nepočetná skupinka českých krajanů v Norsku PŘEDPLATILA SI DVACET exemplářů Nového života. Kdyby ve všech ostatních zemích byli podobně horliví a stejné procento odběratel nám poslalo už své předplatné, neměla by naše administrace těžkou hlavu, jak uhradí statisícový schodek a zaplatí dluhy ... Ale vše se dá dohonit. Pošlete-li nám obratem v jakékoliv měně doplatné na rok 1954 anebo dar na náš tiskový apoštolát, budeme Vám moci posílat i příští rok Nový život pravidelně a budeme moci ještě zvětšit jeho rozsah, zpestřit obsah, zlepšit úpravu. Která země bude .první v boji o zajištění Nového života V Z DOMOVA A Z E X IL U Profesor Dr. František Dvorník z Harvardovy University ve Spojených státech severoamerických vydal studii » Benediktinská řehole a pokřesíanění Ruska«. Poukazuje v ní mimo jiné i na podíl slovanské Sázavy na tomto misijním díle a dotýká se i misijní činnosti svátého Prokopa. Kniha vyšla francouzský a připravuje se anglické vydání. V květnu vyšel druhý svazek Harvardských slovanských studií, vydaný k uctění Dvorníkových šedesátin. Historikové, jazykozpytci a jiní odborníci přispěli do tohoto svazku. Je tam též studie prof. Otokara Odložilíka » Z Velehradu do Olomouce« o Velké Moravě, dále článek Rudolfa Šturma » Amerika v životě a díle českého básníka Josefa Sládka« a řada jiných studií; svazek je nejen svědectvím veliké a zasloužené úcty, jíž požívá ve vědeckém světě náš byzantolog, nýbrž i cenným přínosem k důkladnějšímu poznání slovanské kultury. * Podle zprávy FEP chtějí prý komunisté přejmenovat Bohosudov, kde bylo známé biskupské gymnasium s chlapeckým seminářem řízené jesuity, podle známého sovětského generála na Koněvov. V klášteře a gymnasiu je umístěna důstojnická škola, kde se přeškoluje na lidovědemokratické důstojníky 500 vojáků. Překážel jim i starý kříž na křižovatce, a proto jej v noci ostranili. Báli se světla a zvláště protestu místního obyvatelstva. * Ve svatojanské dolině v Nízkých Tatrách byly objeveny nové obrovské jeskyně. Všechny povrchové a vnitřní krasové zjevy jsou podobné ťítvarům Demánovské jeskyně v sousedním údolí. Jde o část největšího jeskynního komplexu na Slovensku. Spojením s jeskyní Demánovskou vznikne podzemní labyrint chodeb o délce 30-40 km. (FEP). * Pražská Lidová demokracie přinesla 25. září sen- sační zprávu : »Uherskohradišťský cukrovar uvede letos opět do prozovu kostkárnu. Jeho zásluhou se v obchodech po delší době objeví opět pěti a jednoki- lové krabice s kostkami cukru, po nichž je velká poptávka.« * Z 9 uprchlíků z Československa, kteří přišli v srpnu do Západního Německa, bylo 6 mladších než 30 let. Všichni mimo jednoho úředníka dělníci a řemeslníci. (FEP). * Kónigsteinské studijní a informační středisko, které vydává zpravodajský věstník o uprchlických otázkách » Expulsus «, vydalo zvláštní číslo o stavu kněžstva a kněžského dorostu v Čechách a na Moravě » Srdce Evropy v drápech komunismu «. Podle uvedených statistik ze 6,000 kněží, kteří byli na tomto území roku 1938, dnes ještě může působit v duchovní správě pouze 1600 kněží. 148 mužských klášterů s 2080 členy (z toho 1024 kněží) a 578 ženských klášterů s 9.199 sestrami a 731 ústavy (různé Školy, sirotčince, starobince, nemocnice atd.) padlo za oběť komunistického pronásledování. * Podle zprávy amerického Katolíka ndp. litoměřický biskup Msgre Štěpán Trochta, odsouzený na 25 let nucených prací, leží těžce nemocen ve vězeňské nemocnici na Pankráci v Praze. * Předsednictvo československého Orla v ‘exilu vydalo k domovu a exilu provolání o významu mariánského roku. Provolání bylo vysíláno stanicí Svobodná 165 [pageend17]Evropa do ČSR. » Přišli jsme do svobodného světa, abychom tu byli živými nositeli katolické víry ... Mariino poselství se obrací především k nám katolíkům a žádá od nás pokání a upřímný návrat k živé víře, provázené skutky. Papírové křesťanství v dnešním světě nemá místo... « * 15. května oblékl ndp. lincolnský biskup Msgre Louis B. Kuěera první dvě postulantky, rodilé Američanky, do řeholního roucha Milosrdných sester III. řádu sv. Františka, jejichž mateřinec byl v Brně. Brněnské Milosrdné sestry s dovolením Svaté stolice mohly otevřít v Lincolne první řeholní dům s noviciátem na americké půdě, ČESKÁ AMERIKA OSLAVILA 19. září zlaté kněžské jubileum Msgra Oldřicha Zlámala. Msgre Zlámal celebroval svou jubilejní mši svátou v chrámu Panny Marie Lurdské v Clevelandě, kde působí už 40 let jako farář. Slavných bohoslužeb se zúčastnil i clevelandský pan bislup, titulární arcibiskup Msgre Hoban. Jubileum Msgra Zlámala bylo svátkem celé české Ameriky. Při této příležitosti byl vydán zvláštní Památník, v němž je načrtnuta bohatá a požehnaná kněžský činnost tohoto vzácného kněze. Celá čtenářská obec Nového života, jeho vydavatelstvo spolu s Cyrilometodějskou ligou a Křesťanskou akademií, se přidružuje ke všem ostatním gratulantům a provázíme jubilanta svými modlitbami na jeho další kněžské cestě. Mno- gaja ljeta! Z DOPISU Z DOMOVA » ... Vede se mi celkem dobře, práce mám mnoho, alespoň ted v květnu, protože se snažíme oslavovat Matku Boží co nejlépe. Nijak mi to nevadí, že mám dost co dělat, protože jsem se na to těšil 3 a půl roku ... Člověk si musí stále a stále vtloukat do hlavy, že kamkoliv jsi postaven, že všude jsi z vůle Boží a nikoliv z vůle své. Ovšem když se s ní srovnáváš ... Farnost máme velmi dobrou, kostel vždy plný i ve všední den, V postě to bylo také pěkné, tolik sv. zpovědí, že kolikrát jsme již musili poslat mnohé domů a odkázat je na příště anebo na všední den.« v. r. EMIGRANT VZPOM ÍNÁ... »Za první války nám vzali zvony. Jako by byli vzali národu srdce. Nové zvony po válce úž zněly jinak. Všechno se změnilo. Tam, kde vonívalo seno,zavyli vlci. Od té doby nebylo klidu. Generace vrství ve svých srdcích určité citové dojmy, z nichž se tvoří zdravý konservatismus národa. Nejednou chtěli, abychom svá srdce předělali, abychom z nich vyrvali to, co jsme v nich uchovávali jako nej dražší odkazy našich rodičů. Nechci naříkat na dobu, ale nemohu nevzpomínat na krásy života, a život to bylo opravdu jen naše mládí. « J. K. Švýcarsko Ne že bychom sami sobě mohli něco přičítat, jako by to pocházelo od nás, al& když na něco stačíme, je to od Boha. — 2 Kor 3, 4. LITERÁRNÍ SOUTĚŽ ROZHLASU SVOBODNÁ EVROPA. — 1. - První cena za nej lepší Pro- saickou práci : dol. 300 (dvě druhé ceny po dok 200, tři třetí ceny po dol. 100). Zaslané práce nesmějí být kratší 15 strojem psaných stránek, pokud jde o povídku, a 30 stránek, pokud jde o hru. 2. - První cena za nej lepší Sbírku poesie : dol, 300 (dvě druhé ceny po dol. 200, tři třetí ceny po dol. 100). Soutěže se může zúčastnit každý Čech a Slovák ve vlasti a v zahraničí prací v českém nebo slovenském jazyce. — Uzávěrka 1. prosince 1954. Vyhlášení cen L ledna 1955, Porota bude posuzovat jen práce dosud neuveřej- něnó. Rukopisy se nevracejí, každý účastník však bude vyrozuměn o výsledku soutěže. — Zaměstnanci RSE a FEC se soutěže zúčastnit nemohou. Všechny odměněné práce budou vysílány stanicí'Svobodná Evropa a zvlášť honorovány. Kromě toho si RSE vyhrazuje právo použít i neodmenených příspěvků ve svém vysílání s obvyklým honorářem. Práce do soutěže posílejte na adresu *. R.F.E. Czechoslovak Desk, Cult. Dep., Englischer Garten 1., München (W. Germany). RSE SOUTĚŽNÍ POROTY KR a KA Do 10. září nabídlo své služby literární a hudební soutěži Křesťanské akademie a Kulturní rady na rok 1954 celkem 30 kulturních pracovníků. Trojice pro jednotlivé soutěžní obory podle přání přihlášených a různých technických okolností sestaví za KA Cecil Benedikter a za KR prof. Jiří Straka. Jak byly trojice složeny, bude oznámeno současně s výsledky. Svou pomoc soutěži nabídli: Cecil Benedikter (Itálie), Josef Čermák (Kanada), Petr Den (USA), univ. prof. Zdeněk Ehler (Irsko), Mistr Rudolf Firkušný (USA), P. Josef Hubený (Itálie), prof. Bedřich Janáček (Švédsko), Pavel Javor (Kanada), Jan Ještědský (Švýcarsko), dr. Bernard Kadlec, O, P. (Záp. Indie), Jiří Kavka (USA), unif. prof. František Král (USA), dr. Karé! Kupka (Francie), P. Jan Lafit (Itálie), dr. Jaromír Měšťan (Záp. Německo), Rudolf Nekola (Kanada), univ. prof, Ondřej M. Petrů (Itálie), Jan Pollák (Švédsko), Helena Polívková (Anglie), prof. Františka Přibylová (Anglie), Zdeněk Rutar, M. A. (Kanada), Věra Stárková (Anglie), univ. prof. Jiří Straka (Francie), dr. Jaroslav Strnad (Švýcarsko), prof. Bedřich Sva- toš (Belgie), prof. Jan Šedivka (Anglie), prof. Vilém Tauský (Anglie), dr. Jaroslav Trnka (Francie), Antonín Vlach (Záp., Německo), dr Robert Vlach (Švédsko), PRO ZAPOMNĚTLIVÉ. — Ani jste si snad nevzpomměl, že jste nám ještě neposlal předplatné na Nový život 1954, který vám posíláme už 9 měsíců zdarma! Na PŘEDplatné 1954 je už pozdě. Můžete však věc napravit, když nám obratem, v jakékoliv méně, pošlete své DOplatné na rok 1954 a předplatíte si hned i nový ročník, abyste snad nezapomněl zase. Děkujeme Vám. 166 [pageend18]CYRILOMETODĚJSKÁ LIGA ANGLIE. - CML - Londýn. — Na výročním shromáždění Fax Romany zastupoval CMLA polský student B. Taborski. Shromáždění se konalo ve Flueli ve dnech 1-22. srpna. Zatím jsme se nedověděli bližších podrobností. Všechno však probíhalo hladce a pro nás emigranty úspěšné. 5. září jsme začali opět — po třínedělním přerušení — pravidelné bohoslužby v naší kapličce na 114, Mount St., W . 1. Upozorněte na ně laskavě nové příchozí z Německa a Rakouska. Oslavu svátku našeho patrona sv. Václava isme měli v neděli 3. října. V sobotu 18. září duchovní rádce CML a předseda hr. Josef Czernin se zúčastnili recepce v Newman Association {anglická Pax Romana) spolu s představiteli anglické inteligence a se zástupci jiných exilových organisací — a uvítali ve svém středu nově zvoleného apoštolského delegáta pro Anglii: ndp. arcibiskupa 0 ’Haru., Z londýnské školy sv. Cyrila a Metoděje. — Začátkem září se vrátily děti z prázdninového tábora u moře (máme někouk hezkých filmů, z nich dva barevné z pobytu v táboře), a za týden na to již obdržely pozvánky do Čs. školy. 18. září jsme zaěali vyučování a přišlo nám asi 40 žáků. Doufáme, že se nám podaří uskutečnit plán — zřídit zvláštní třídu pro děti z rodin anglo-českých, které již neumějí česky. Několik zájemců již je, a ostatní, doufáme, se přidají. Na škole učí — kromě duchovního rádce CML — pí. učitelka Vilma Martínková (ředitelka), pí. profesorka sl. Františka Přibylová, třídní na II. stupni, a pí. učitelka Mrs Marie Jones-Dvořáková (třída anglo-českých dětí). Adresa školy je : R. C. Schod, St, Charles5 Square, London, W . 10. Veškeré dotazy stran školy a vyučování však řidte bud n a; Ústředí C M L , 114, Mount Street, London, W . 1., nebo na : Mrs. Vilma Martínková, 46, Emperor's Gate, London, S .W . 7. ĚÍM. — KŘESŤANSKÁ AKADEMIE vydala jako 2. svazek edice vigilie sborník české mariánské poesie zdrávas maria, v tuhé vkusné obálce, s celostránkovou přílohou staroboleslavského Palladia české země. 23 českých básní, od X IV . století až do nejnovější doby, opěvá Bohorodičku. Pořadateli sborníku Pavlu Želivanovi se podařilo opravdu krásné dílo. Není to jen důstojný hold Neposkvrněné, nýbrž i něco víc, jak píše sám pořadatel v úvodu ; » Když jsem začal sbírat mariánskou poesii, myslel jsem na svou vlastní bolest a na bolest vaši, bratři a sestry v exilu ... A když myslím na svou a vaši bolest, nemohu nemyslit na Pannu Marii, Matku bolesti. Bolest a utrpení může být prokletím, ale i milostí. Bude pro nás milostí, bude-li to bolest vykupitelská, která přetavuje, čistí, tříbí a osvobozuje, jako bolest Služebnice vykoupení. « Autor prosí, aby se nikdo nepohoršoval nad některými výrazy našich básníků, aby se nedíval na jednotlivé tahy, nýbrž na celý obraz, na jeho smysl a cíl. Má přiblížit Marii celému našemu exilu a celý náš exil Marii. Sborník vám zašle Křesťanská akademie v Ěímě (Roma, Via della Conciliazione, 1). Svátek svátého Václava v Římě, jsme oslavili tradiční mší svátou u jeho oltáře v basilice svatopetrské. Mši sv. sloužil vdp. Msgre Dr. František Planner, který v příležitostné promluvě připomněl četným krajanům a některým hostům z jiných slovanských národů stále živý význam našeho svátého dědice a národního patrona. —• U téhož oltáře sloužil redaktor » Nového života « druhou mši svátou za dobrodince a předplatitele. AUSTRÁLIE. — Brishane. — Čilá skupina CML, za vedení duchovního rádce vdp. Aurelia Hrdiny, rozvíjí stále bohatší činnost. Uspořádali v říjnu den duchovní obnovy, která poslední neděli říjnovou bude zakončena zasvěcením krajanské kolonie neposkvrněnému srdci Panny Marie. — 12. září zahájili doplňovací školu sv. Cyrila a Metoděje; zatím se bude vyučovat každých čtrnáct dní, v sobotu od 10 hodin dopoledne do 1 hodiny odpoledne. Náboženství a vlastivědě vyučuje vdp. Hrdina, českému jazyku Dr. Čermák, slohu, hrám a zpěvu pí. Vystrčilová. — Děti jsou sváženy a odváženy autem. Je to krásný příklad krajanské spolupráce. — Skupina vydává též zajímavý, dobře řízený místní Cyrilometodějský věstník, který přináší vedle místních zpráv i cenné články, z nichž bychom rádi některé, kdybychom měli v časopise více místa, otiskli a seznámili s nimi celou exilovou veřejnost. Melbourne. — Cyrilometodějská liga vydala při návštěvě profesora Hromádky (delegáta Českobratrské církve na Světovém kongrese církví v Evan- stonu) v Melbourne tištěný informační leták, uveřejnila též ve večerníku melboumského Časopisu The Herald otevřený dopis, ve kterém kladla Hromád- kovi pět otázek ve věci náboženské persekuce v ČSR a existence koncentračních táborů. — Veřejných demonstrací proti profesorovi Hromádkovi se zúčastnily všechny československé organisace v Austrálii: byly při nich rozdávány letáky, neseny standardy s protikomunistickými hesly a nápisy atd. Na jednom veřejném projevu Hromádkově demonstrace trvaly plných 40 minut, při nichž se zoufalý lidově demokratický bojovník nakonec rozplakal. Když se komunističtí pořadatelé těchto projevů omlouvali za demonstrace, prohlásil Hromádka, že po návratu domů nebude mluvit o těchto » nepříjemných věcech«, ale že zdůrazní, jak skvělého přivítání se mu dostalo v Austrálii, a že všichni lidé tam jsou » pro mír«. Denní melbournský tisk denně komentoval tyto krajanské demonstrace. Byly dosud největším spontánním projevem taměiších uprchlíků. FEP KANADA. — Zemský výbor CML v Kanadě pořádá 7. listopadu sjezd delegátů a valnou hromadu Ligy v Torontě. Zprávu o jednání přineseme v příštím čísle. — Chaťhamská CML se zúčastnila velmi početnou delegací Dne českých katolíků v Chicagu, který se konal 5. září. 167 [pageend19]MÁM SE DÁT POCHOVAT, NEBO SPÁLIT, KDYŽ UMŘU V E X IL U ? Exulant stejně neví, kde složí své kosti, jisté by tedy mnohou dušičku blažila sladká naděje, že nějaký jeho ctitel nebo potomek, či dokonce budoucí vláda jeho osvobozené vlasti, dá uctivě přenést prach uprchlého syna v krásné urně do rodných lesů a hájů. Ale Církev je tuze přísná. Odmítá mu za trest pohřební obřady a zádušní mši svátou. Proč ? Je to skutečně tak důležité ? Už v druhém století po Kristu se diví jakýsi pohan, že » křesťané nenávidí rožně a odsuzují pochovávání ohněm«. — Proč ? — V evangeliu to zakázáno není a Pán Bůh povolá naše tělo k životu z prachu urny stejně snadno jako z rodinné hrobky na hřbitově. Nemohly by se v jistých případech a z vážných důvodů změnit tyto církevní předpisy ? — Zatím se Církev drží tisíciletého křesťanského zvyku, a nepochybujeme, že to vyžaduje i od katolíkň- exulantů. Proč ? — Každým činem vyjadřuje člověk navenek své přesvědčení, svou víru. I pohřeb křesťana je vyznáním jeho víry, jako jím má být i celý jeho život. Vyznává, že ukládá tělo matce zemi, aby je střežila do Ježíšova příchodu, klade, podle myšlenek sv, Pavla, tělo jako semeno do ornice zavlažené Kristovou krví, aby jednou vzklíčilo ve slávě a neporušenosti. Touží jak v životě tak i ve smrti napodobit svého Vykupitele, který » ukřižován a pohřben jest«. — Co vyznává naopak ten, kdo se dá spálit ? Že všecko se rozpadne v prach a atomy, že je konec v š e m u ! Není nesmrtelná duše, není posmrtný věčný život, není vzkříšení těla. Nechce spát snem a očekávat probuzení hlasem andělů. Spokojí se nanejvýš ideou, že možná jeho sen bloudí někde prostorem. Mohu se tedy dát spálit ? Kdo nevěří v nesmrtelnost duše a ve věčný život a nemá jiné touhy, než aby jeho sen někde bloudil prostorem — budiž mu přáno! Nechánu však, jak takový člověk by mohl o sobě tvrdit, že je křesťanem, a proč by si přál kněžské přísluhy, modliteb a mší svátých za pokoj své duše ? Toman NENÍ UŽ SVRCHOVANÝ ČAS ? — Před druhou světovou válkou se říkalo, že šestina světa se 150 miliony obyvatel je pod nadvládou komunismu. Po druhé světové válce se obraz komunistického světa velmi změnil. Pod nadvládu komunistického režimu se dostala jihovýchodní a střední Evropa, Čína, severní Korea, severní Vietnam. Švýcarský katolický čtrnáctidenník » Orientierung« přinesl v jednom z posledních čísel statistiku, z níž vysvítá, že komunisté ovládají dnes více než pětinu zeměkoule: 33,405.426 km2 (22.1 procenta), na níž žije 835,475.000 lidí a z toho 63,503.000 katolíků. Z celkového počtu lidí (dvě a čtvrt miliardy) žije 38 procent pod komunistickým jhem. Ž celkového počtu 425 milionů katolíků celá sedmina je zbavena svobody a možnosti rozvoje. Připočteme-li k tomu větší nebo menší politické strany komunistické nebo sympati- sující s komunismem téměř ve všech zemích ostatního světa, můžeme si snadno uvědomit velikost komunistického nebezpečí. Mluva těchto čísel je jasná. Není už svrchovaný čas zapomenout na smutné dědictví politické minulosti, na osobní spory a staré křivdy, a dovést si podat ruku k svorné spolupráci ? trn DŮLEŽITÉ UPOZORNĚNÍ! Následkem změny zaměstnanců v naší tiskárně zůstalo v minulém čísle více tiskových chyb, které si čtenáři laskavě opraví sami. Možná, že byly nedopatřením zaslány některým vadné nebo pošpiněné výtisky. Napište administraci. Vyměníme Vám je. MŠE SVATÁ ZA DOBRODINCE A PŘEDPLATITELE NOVÉHO ŽIVOTA bude sloužena v listopadu v basilice sv. Pavla za hradbami. NOVÝ ŽIVOT Měsíčník Cyrilometodějské ligy Roč, - VI. - V Římě, 25.10.1954 - Číslo 9. Vydává Křesťanská akademie v Římě, - Řídí redakční kruh, - Red. uzávěrka 5. každ. měsíce. Adresa redakce a administrace: nový Život, Via della Conciliazione, 1. - ROMA - Italia, Předplatné na rok 1954: Pro Itálii 1800 lir (sniž, 1000 lir, podpůrně od 2.500 lir). Pro ostatní země 3.50 dol. (sniž. 2 dok, podpůrné od 5 dok). - V Itálii možno platit pošt. složenkou: C. c, post, 1-33428 Accademia Cristiana Cecoslovacca - Via della Conciliazione 1 - Roma (617) s pozn. N Ž 1954, - V jiných zemích přímo na adresu administrace N Ž nebo zástupcům v jednotlivých zemích. V ita nuova^ - Mensile della Lega dei ss. Ci- rillo c Metomo. - Editrice: Accademia Christiana Cecoslovacca, Roma, Via della Conciliazione, 1. * Con approvazione ecclesiastica. - Auto- rizzazione Tribunále Roma N° 3779 del 16-3-54, Direttore resp.: P ... Vincenzo I nsolera 8,J, Tip, P. U. G. - Roma [pageend20]