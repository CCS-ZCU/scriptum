Z OBSAHU KARD. BERAN : K 50. VÝROČÍ REPUBLIKY <$> STŘEDA: NĚCO O POHNUTKÁCH PŘEVRATU # R. : VÁCLAV, SVATÝ <§> VANĚČKOVÁ: HRST VZPOMÍNEK # PAVEL VI. K POUTNÍKŮM Z ČSSR <#> H. : 21. SRPEN 1968 # OVEČKA: SLUŽBA ŽIVOTU <§> SKUTEČNÉ BRATRSTVÍ # ŠPIDLÍK : KARD. NEWMAN O BIBLI A TRADICI JEŠTĚDSKÝ: FATIMA <#■ Z DOPISŮ #> STALO SE VE VATIKÁNĚ, V EXILU A JINDE VE SVĚTĚ # NAŠE POVÍDKA: POLCOVÁ, AMERICKÝ KRAJAN V NAŠEM BOJI ZA SVOBODU ROČNÍK XX . ZARl = ŘÍJEN 1968 [pageend1]M Ě S ÍČ N ÍK C Y R IL O M E T O D Ě JS K É L IG Y P R O K U L T U R U A ŽIV O T Z V ÍR Y • VYDÁVÁ K Ř E S Ť A N S K Á A K A D E M IE V Ř ÍM Ě • A D R E S A R E D A K C E A A DM I. N IS T R A C E : N O V Ý Ž IV O T , V IA D E L L A C O N C IL IA Z IO N E , 1. 00193 R O M A -ITA LIA - • Ř ídí red ak čn í k ru h . • Předplatné n a ro k 1968 : V Itá lii 1800 lir (podpůrné 2500 lir). Pro ostatní země 3 dol. (p odpůrné 5 dol.) nebo stejn á hodnota v jin é m ěně. Z asílání letecky ú čtu jem e zvlášť a tře b a je p la tit předem . Předplácí se v Itá lii : pošt. slož.: C. c. p o st. 1-33428 ACCA DEM IA C R IST IA N A - Via della C onciliazione, 1. R om a (617) s požil. NŽ 1968. • Z jiných evropských zemí (Belgie, D ánska, F rancie, H olandska, L ucem burska, N ěm ecka, N orska, P o rtu g alsk a, R akouska, Švédská, Š výcarska) a z M aroka m ůžete p o u k ázat přím o na pošt. úřade 1800 lir n a : N O V Ý Ž IV O T - A CCA DEM IA C R IST IA N A , 00193 R om a, V ia della Conciliazione 1. - Italia. • Z ostatních zemí m ezinár. pošt. poukázkou, šekem, peněžním dopisem řím ské administraci (na jm én o Mons. Francesco Planneř), nebo našim zástupcům v jednotlivých zem ích : A n glie: CML (P . Ja n L ang S. J.), 114, M ount S treet, LON DO N, W .l. — Francie: zasláním 15, — N F poštovní složenkou n a a d re su : Jaro slav Jách y m , 4, rue G eneral C happuis, Belfort — Německo : zasláním 12 DM poštovní složenkou n a : K arl F o řt, K onto M ünchen (8000), N r. 151283. — Kanada: Zem ská CML (V áclav V ostřez), Box 541 M ain P. O., H am ilton, O n t., nebo Czech Jesu it F ath ers (R ev. B. Janíček, S. J.), 4605 W est B roadw ay, M ontreal 28, P. Q ué. — U SA : R ev. Jaro slav T om ánek, Veseleyville, P . O. G rafton, No. D akota. Vita Nuova. - Mensile. • Con approvazione ecclesiastica. • Autorizzazione T ribunale R om a N. 3779 del 16-3-54. • Direttore respon- sabile : P. Vincenzo I n s o l e r a S. J. « p v ý ž iv o t JINDŘICH STŘEDA NĚCO O POHNUTKÁCH PŘEVRATU Padesátiny 28. října ukládají českému dějepisu důkladné prozkoumání převratu; a to není úkol snadný. Vždyť 28. říjen 1918 ani zdaleka není úkon jediný, výkon jediné síly; je to výslednice celé řady činitelů mocenských a ideových. Přihlédněme nejprve k tomu živlu, který má přímou souvislost s únorovým režimem. Režim ten stanovil větu: » Bez Říjnové revoluce nebylo by 28. října. « To je pravda dvojím způsobem. Zaprvé, kdyby v Rusku byla podržela vrch únorová revoluce, která chtěla po boku Dohody válčit do vítězného konce, bylo by rakouské mocnářství rozbito vítězným pochodem Brusilova neb jeho nástupců, a československý stát byl by vznikl jako oběžnice Ruska. Za druhé, komunistické nebezpečí nesporně bylo mocnou pobídkou ústupnosti rakouského režimu. Je sice pravda, že opatření císaře Karla byla především výsledkem jeho omylného výpočtu. Postaral se o nekrvavé předání moci Národním výborům — n e j d ř í v e německo- rakouskému, p a k českému — , protože věřil, že krvavým potlačením revolučních hnutí by svůj trůn neupevnil, kdežto s novými národními vládami že může ujednat spolkové soustátí. Ale je také pravda, že přítomnost komunismu přidala nový argument, kterým bylo lze umlčet vojenské a jiné přívržence rázného zákroku. I ze stanoviska monarchické legitimity byly nezávislé, republikánské státy, pokojně utvořené, menším neštěstím nežli krveprolití, z něhož mohla vítězem vzejít komunistická diktatura. Touto nepřímou cestou tedy ovšem komunismus ovlivnil události, jež vytvořily » buržoazní « republiku. Přímo je mnoho neovlivnil už proto, že potomní tvůrce českého komunismu Šmeral se vůbec stranil národní revoluce a patrně myslil, že velká národnostně smíšená říše snáze propadne socialismu. Zato socialismus sám ovšem silně působil při událostech roku 1918. Nebyl to ovšem jenom marxismus, nýbrž byla to česká revoluční tradice vůbec, která si zčásti brala z marxismu nadstavbu a z bolševismu děsivě-dekorativní náměty. Byl-li ostatně převrat provázen různými dělnickými hnutími, byly to velmi často prostě zoufalé projevy hladu. Dodatečně si to někdy politikové stylisovali tak, že prý hlad vzali za záminku uvědoměle záměrných akcí; ale za první světové války hlad byl skutečný, a hladový dav byl by stejně rád demonstroval pod černým praporem anarchie nebo zeleným praporem islámu. Jen když se šlo proti Rakousku a keťasům. A pravíme, že socialistická nálada si jenom zčásti brala ideovou nadstavbu z marxismu. Velmi mocným, ba někdy rozhodným živlem tu totiž byl český národní socialismus. Marxistický dějepis ho arci znehodnocuje údajem, že to nebyla strana dělníků, nýbrž maloměšťáků. To je do značné míry pravda — ale vším způsobem, v této straně byly nejzřetelnčji vyznačeny rysy oné generace. Vždyť právě proto lze mluvit o republice » buržoazní «; ale pamatujme, že ve společnosti, která republice dávala ráz, na jednoho člena správní rady připadlo sto hokynářů, sto učitelů obecné školy, sto sečtělých, politicky vyhraněných obuvníků. 186 [pageend2]K 5 0. V Ý R O Č Í R E P U B L I K Y 28. říjen před půlstoletím. —■ Prožíval jsem radost a štěstí s celým národem. Ale v předvečer jsem přemýšlel, jaký církevní svátek slavíme vlastně v ten den? Svatých Šimona a Judy Tadeáše. Sv. Šimon, aby byl odlišen od Šimona-Petra, v seznamech apoštolů je nazýván » Šimon Horlivec. « Jinak mnoho o něm nevíme, jen že právě pro svou horlivost byl kruté umučen. Juda vždy současně jmenován: Juda Tadeáš — na rozdíl od Judy Iškariota, Jidáše, zrádce. Od 5v. Judy Tadeáše máme zachovaný krátký sice, ale po mnohé stránce důležitý jeden list. V nadpise sám se uvádí jako » služebník Ježíše Krista «, tj. apoštol, a jako » bratr Jakubův«. Bratrem byl tedy Jakuba mladšího, jenž jako biskup jerusalemský byl umučen. Ve svém listě sv. Juda Tadeáš varuje před činností bludařů, kteří v letech 62-66 se vyskytli mezi křesťany ze židovství. Zadíval jsem se i do mešního formuláře dnešního svátku. Hodně jsem se zamyslil nad evangeliem vzatým z 15. a 16. kapitoly sv. Jana. Začíná: » Jestliže svět vás nenávidí, vězte, že dříve nežli vás, nenáviděl mne. « V dalším pak rozvádí, jak budou pronásledováni, ano, že každý, kdo je zabije, bude se domnívati, že tím Bohu slouží! V r. 1918 jsem prosil oba apoštoly, aby jen chránili náš národ i náš stát, ale později, kdy skutečně i u nás katolicismus byl odsuzován, jako nepřátelský českému národu, vzýval jsem je za pomoc tím vroucněji. Vždyť prý katolická církev byla protěžována Habsburky. Zapomnělo se, že již v 2. polovici 19. století vlastenecký biskup Jirsík a Brynych značně přispěli k rozvoji českého jazyka ve školách, a Že v Praze první českou dívčí školu založily řeholnice, Školské sestry de Notre Dáme, které za velkých obětí zřídily v Praze i první ženský český učitelský ústav. Období tolerance a pronásledování katolicismu se během oněch 50 let několikrát střídalo, ale svati apoštolově Šimon a Juda vždy se osvědčili být strážci a ochránci našimi. Prosme je hodně i za další pomoc a ochranu a důvěřujme, že spolu s našimi českými patrony a Bolestnou Pannou Marii, ochránkyní Slovenska, pomohou nám, aby i den 28. října byl pro nás všechny vždy dnem radosti a štěstí. Rysy takového typického českého člověka byly někdy více a někdy méně utěšené. Řekněme, po sociální revoluci volali lidé všech tvarů a barev. Byli idealisté, » lačnějící a žíznící po spravedlnosti «; byli snaživci, jejichž celým programem byla závist a reakce proti desátému přikázání Božímu. Typičtí lidé 28. října byli nejenom národovci, nýbrž šovinisté. Vládlo citové, nekritické vlastenectví až vlastenčení; vládl optimismus co do českých možností. Někteří Němci šli věcem vstříc v naprosté za- bedněnosti — vzácnou komikou na př. čiší výstup z Brna, kde se za převratu německá obecní správa na radnici zatarasila volajíc » Brno zůstane německé «, až pak poklidně odešli domů prostřed Brna již českého. Ale rovněž nebyli dobrými budovateli státu horliví činovníci Národních jednot, kteří ve své paměti hledali kdejaký příklad utrpěné národnostní šikany, aby ji pod perutěmi čs. okresní správy mohli způsobit nyní Němcům. Četli jsme onehdy v »Literárních listech«, že nevímjací nespokojenci městu tístí nad Labem přezděli Kocourkov. Ale sousední Teplice si toho jména zasloužily neméně, když se tam kočkovali okresní hejtman a městské zastupitelstvo stran pomníku Josefa II. Horší bylo, že takové znárodnění mělo postihnout i nebe. Někteří lidé si počínali tak, jako by katolická víra v Čechách byla jen a jedině odkazem Ferdinanda II., a musela být při sesazení Habsburků zrušena. Toho slovesa » zrušit« se stejně zneužívalo, bylo jakýmsi souhrnem revoluční nálady; a leckteré zrušení připomínalo Dykův obraz » Vyběrače kosů«. Za takového panování protiklerikální živel se rozrůstal do netušených podob. Nebudeme ty zjevy všecky líčit: byli tu čistí blouznivci jako Bílek vedle kněží-kuběnářů, kteří svůj nemrav povýšili na národní vymoženost. Ostatně stačí připomenout demonstrativní projev této ideové složky — stržení Mariánského sloupu. O dvacátém výročí Republiky nemohli katolíci nevzpomenout určitých varovných slov. Psáno jest zajisté: » Nebude-li Hospodin ostříhati města ... « a opět: » kletba pak matčina vyvracuje 187 [pageend3]základy« a opět: » člověk hloupý opovrhuje matkou svou « a opět: » půjdou ve výmyslech svých ... « Právě zde je ovšem těžko se v událostech 28. října vyznat. Podíváte se z jedné strany — vidíte politický převrat, úzce omezený právní kontinuitou (odtud žaloby komunistického dějepisu!) a přijatý jednomyslným jásotem Cechů a Slováků. Podíváte se z druhé strany, vidíte program jakési totální Revoluce: T. G. Masaryk žádá » nového člověka «, Farský žádá novou církev, vzniká nový stát ... A tady už je otázka, a to otázka stěžejní. Byl to nový stát či nebyl? V očích menšin a cizinců byl; neboť »Tschechoslowakei«, »Czechoslovakia«, to byla nová jména, naprosto rozdílná od dějinných jmen » Böhmen «, » Bohemia «. Jinak ovšem v českých uších: k Čechám přišlo Slovensko, i bylo tu Československo. Ale cizincům, a právě západním cizincům, byla spíše známa ta působivá příhoda, jak se T. G. M. stal otcem nového státu. I Čechoslovákům se ovšem vyprávělo, jak se u dohodových státníků přičinili T. G. M. a E. B.: » bez Beneše by nebylo republiky«, řekl Masaryk. Toto vyprávění utvrdilo západní mocnosti a menšiny v dojmu, že Republiku vlivem oněch dvou vytvořila Dohoda; kterýžto názor měl svůj význam v roce 1938. Revoluční zásada přivodila ještě jednotlivé důsledky, hodné povšimnutí. Zákonodárci se nespolehli na jednomyslný souhlas lidu, nýbrž výslovně zakázali činnost pro předešlou vládu — habsburskou monarchii — , a nařídili zbourat pomníky Masarykovy ... Starý francouzský kronikář Commines někde říká, že Pánbůh to nemá rád, když se jeden panovník raduje z pádu druhého, a že takovou škodolibost tresce oplátkou. Buď jak buď: zdálo se velmi nadbytečné zakazovat habsburskou agitaci, když se celý národ z nezávislé republiky radoval. (A Němci, kteří se z ní rmoutili, nebyli žádnými milovníky Habsburků; na Chebsku působívali protihabsburští štváči W olff a Schönerer.) Ale věc měla svůj háček. Bylo ovšem velmi pěkné, že se národ sešel ve schvalování nezávislé republiky; mohlo to být zárukou stálosti, že se do služeb Republiky stavěli i ti, kdo prve protirakouský odboj prohlašovali za nemoudrý nebo beznadějný nebo nesprávný. Jenže se stalo něco zcela jiného. Zůstali tři čtyři lidé (Goll, Pekař, Hruban), kteří se k tomu znali, že byli pro přestavbu a udržení říše. Druzí spěchali v dlouhých hustých řadách (s vlajícím praporem), aby se přidali nejen k současné Republice, nýbrž i k minulému odboji; závratnou rychlostí se množil typ, zvaný »m ů j přítel čehona«. Když jste připomenul, že ten ještě nedávno všemi přísahami stvrzoval svou dynastickou věrnost (a stalo se zvykem, to připomínat jenom v okamžicích nepříčetného záští), tu prohlásil, že tehdy lhal; a toto prohlášení činil tak samolibým přízvukem, že je pokládal zřejmě za postačitelné, bezvadné, a pro něho čestné. Vžil se tehdy obyčej, nejpodivnější chování ospravedlňovati protirakouským odbojem — zdánlivým nebo skutečným. Tak jako Rakousko bylo vystupňováno do výše jakéhosi metafysického principu zla, tak odboj nyní posvěcoval věci jinak nepřijatelné. Bez hnutí brvou se četly Masarykovy válečné instrukce českým politikům, aby prý dále s vládou vyjednávali, ale aby hleděli vždy klást požadavky nesplnitelné. Tak zněly o dvacet let později Hitlerovy instrukce Henleinovi; a tímto postupem byli Češi mravně rozhořčeni. Čechové zajisté v roce 1938 byli přesvědčeni, že jsou v právu; a to proto, že v roce 1918 byli přesvědčeni, že obnovují své staré právo. Všecky památky ze dnů převratu jasně mluví o tom, že drtivá (zde je to otřepané slovo na místě) převaha Čechů chtěla prostě obnovit svůj právně trvající, zděděný svrchovaný stát. » Naše stará práva jsou tam zakopána ... « tato nekonečně oblíbená, tisíckrát opakovaná píseň je pravým vyjádřením těch citů, z nichž pramenil jásot 28. října 1918. A toto vědomí dějinného práva konečně tvořilo pojítko mezi anti- klerikálními ctiteli husitské minulosti a katolickým lidem. Přirozený cit lidu chtěl mít souvislost s českou minulostí —■ a to znamenalo ověnčit sochu svátého Václava. Nezdařil se úmysl z převratu udělat vítězství nad katolicismem, odcizit Římu celý lid a převést ho celý do nové národní církve. Že se to nezdařilo, bylo za daných okolností takřka zázrakem, a ten měl bezpochyby nadzemské příčiny (věříme ve svátých obcování...). V roce po desátém výročí Republiky bylo slaveno svatováclavské tisíciletí. Ještě se tehdy udály malicherné ústrky — ale Praha spatřila ten nezapomenutelný výjev, kdy ostatky a zbroj svátého dědice zemského byly provázeny vojenskými poctami čs. armády. A po dvacátém výročí Republiky se komunistický vlastenec Halas obracel na Svatého Václava. » Myslete na chorál, malověrní, myslete na chorál! « Ani Moravec, ani Nejedlý tu ničeho nezmohli. Ty jsi dědic české země. Svatý Dominik večer plakal, ráno zářil radostí, ve dne se věnoval bližnímu, v noci Bohu. Bl. Jordán z řádu dominikánů 188 [pageend4]V. R. S V A T Y V Á C L A V , Úcta. Ikonografie Úcta sv. Václava v umění těsně souvisí s vývojem jeho náboženské úcty a je jejím důsledkem. Náboženská úcta v Staré Boleslavi zavražděného vévody Václava z rodu Přemyslova započala krátce po jeho mučednické smrti. V přenesení jeho těla z hradu Staroboleslav- ského do vévodou budované rotundy sv. mučedníka Víta na Pražském hradě (tři léta po Václavově smrti, dne 4. března) nebylo patrně jen aktem piety, respektujícím přání mrtvého vévody, ale tato translace zřetelně obsahuje rys náboženského charakteru. V 60tých letech 10. století činí narážku na zázraky mrtvému vévodovi přičítané saský kronikář Widukind; vedle starobylé církevněslo- vanské legendy svatováclavské vzniká k oslavě nového mučedníka (ne bez vlivu legendy o ře- zenském mučedníku, sv. Emmcramovi) legenda latinská (Crescente fide). Možno říci, že náboženská úcta sv. Václava v Čechách i v sousedství pevně zakotvuje ještě před vyloučením Čech ze řezenské diecéze a před zřízením pražské diecéze v rámci mohučské církevní provincie (973). Proto se také v tzv. zakládací listině pražského biskupství — třebaže jinak není její text plně spolehlivý — označuje rotunda na Pražském hradě, v níž byl vévoda Václav oltáře sv. apoštolů pochován, jako »kostel sv. Víta a V á c l a v a « . K šiřitelům světcovy úcty náleželi i první pražští biskupové Sas Dětmar a Vojtěch Slav- níkovec a tak nemůže překvapit, že ještě z 2. poloviny 10. století máme doklady o svatováclavské úctě i z Itálie (legenda mantovského biskupa Gumpolda, záznam rkps. kalendáře sa- kramentáře z kapitulní knihovny veronské, svatováclavská legenda benediktina Vavřince z Montecassina). Sv. Vojtěchovi, jenž dosáhl mučednické palmy r. 997 a byl patrně se sv. Václavem spřízněn, se přičítá autorství kázání k poctě tohoto českého světce a s jeho působením zřetelně souvisí i vznik jemu dedikované české církevní historie, tzv. legendy Kristiánovy. Václav vévoda Z přelomu 10. a 11. století, z údobí, kdy došlo k politickému sjednocení české země, dochovaly se z jejího západního sousedství doklady o ukládání Václavových relikvií do oltářů; v té době byl jeho svátek v Čechách slaven jako zasvěcený. V 1. polovině 11. století od údobí vévody Jaromíra se jeho jméno objevuje na denárech a za jeho nástupce, vévody Oldřicha, přistupuje i světcovo vyobrazení (1012-1034). Podobně jako v jihovýchodním sousedství Čech, je na denárech svátý vévoda vyobrazován především jako věrozvěst země, velký mučedník, jehož úcta v pražské svatovítské rotundě dokonce zčásti zatlačuje i patrona rotundy do pozadí. Na příslušné ražbě Oldřichových denárů není světcův » portrét « nepodobný protějšímu vyobrazení vévody Oldřicha, ale liší se od něho vyobrazením k ř í ž e po o b o u stranách světcovy postavy, kdežto u vypodobnění Oldřichova je kříž zahrazen po jeho boku jen jednou a druhá ruka svírá kopí. Oldřichův denár svým vyobrazením světce, typově patrně nej starším, časově předešel iluminovaný Wolfenbuttelský rukopis (Gumpoldova svatováclavská legenda, pořízená pro manželku vévody Boleslava II. Hemmu, zemř. před r. 1006). Na nejznámějším ze tří jeho vyobrazení světce Václava přijímá tento světec v rouše vojína od Krista korunu v podobě přilbice s křížkem. Václavovu vévodskou hodnost vyznačuje v jeho ruce kopí s praporcem. Symbol vévodské moci, trojdílný praporec, charakterisuje sv. Václava až na některých denárových ražbách Oldřichova nástupce, vévody Břetislava I. Obnovitele (1034-1055), známých hlavně z polských nálezů. V této době obnovy a rozšíření přemyslovského českého státu přerůstal již zřetelně kult mučedníka v kult patrona České země spojené s Moravou. S tímto spojením je ve shodě i soudobé budování významné basiliky svatováclavské nad světcovým staroboleslavským » mučednictvím « (1046) i zasvěcování svatyní v českém pohraničí (Brůdek na Šumavě aj.). Když v polovině 11. století stará svatovítská rotunda na světcův svátek nestačila přílivu poutníků, přicházejících k hrobu sv. Václava (a od r. 1039 k hrobu sv. Vojtěcha v přilehlé svatyňce pohřbeného), ustoupila rozlehlejší románské basilice, v níž byly hroby obou mučedníků. Vysvěcena byla r. 1091, popř. 1096. Nedlouho před tím byl u příležitosti korunovace prvého českého krále Vratislava I. zhotoven proslulý iluminovaný Korunovační evangeliář (tzv. Vyšehradský) s výrazným vypodob189 [pageend5]něním sv. Václava jako mladého, bezvousého románského vévody v dlouhé neopásané tunice. Vévoda sedí na trůně a drží kopí s praporcem; pokrývka na hlavě připomíná mitru, jíž čeští panovníci Spytihněv II. a Vratislav (před korunovací) používali. Ve výpočtu světců je v evangeliáři z Čech uveden sv. Václav jako sa- mojediný, teprve v prvních desítiletích 12. století přibyl k němu jako druhý zemský patron sv. Vojtěch. Obrazy sv. Václava (např. také lisujícího víno), popř. někdy též sv. Vojtěcha, zdobí české denáry po celé 12. století a svatováclavský motiv přetrvává na české státní minci až do 20. století. O státním významu světcovy úcty svědčí umisťování jeho obrazu na panovnických pečetích 12. a 13. století, na české zemské pečeti, ale i kladení koruny na hlavu královu na den 28. září (1158). Václav rytíř Ve 13. a 14. století v duchu rytířské koncepce této doby převládne u nás, ale i v sousední cizině pojetí světce jako rytíře v brnění, s mečem, štítem, praporcem, popř. pláštěm a vévodskou čapkou. Tak a podobně se se světcem setkáváme na pečetích (Staré Město pražské, Karlova universita v Praze aj.), ale i na malbě knižní, tabulové, nástěnné a v plastice. V době největšího rozkvětu lucemburské říše uplatňuje se rytířská koncepce sv. Václava i v samém středu Německa na území říšských len České koruny (Neubohmen). Z domácích prací uveďme příkladem iniciálu iluminovaného rukopisného breviáře biskupa Jana ze Středy (Liber viaticus), Parléřovu sochu sv. Václava v kapli mu zasvěcené na Pražském hradě nad jeho hrobem (otevření jeho hrobu dává tehdy podnět k dočasnému svátku — recollectio ossium s. Wen- ceslai) a výrazný drobný reliéf světcův na rámci Svatovítské madony ze sklonku 14. století. Typickou součást světcova vyobrazení představuje, ale i samostatně od počátku 14. století bývá zpodobňována orlice s plameny, zvaná svatováclavskou (starší znak země). Královská koruna, nově upravená za Karla IV. (1346-1378), je určena pro světcovu lebku a lidem po světci nazvána. Pendantem četných výtvarných děl s motivem svatováclavským je od 13. století vznik i dalších legend, jako např. Oriente jam sole, Ut annuncietur, Karlova legenda. Vřelá úcta a oddanost k světci jako k ochránci Českého lidu (1125: bitva u Chlumce) přežívá údobí románské a v době braniborské okupace země patrně dochází výrazu v třístrofovém chorálu » Svatý Václave «. Staletý mrtvý vévoda, jehož postava na přemyslovských pečetích zaručovala vnitřní mír v zemi, je zde apostrofován jako » kníže náš«, jako orodovník, jenž má za svůj lid prosit Boha, jehož pomoci se dovolává i soudobá generace, aby » utěšil smutné, zahnal vše zlé ... « V těžkých politicko-náboženských otřesech prvých dvou třetin 15, století, v údobí poznamenaném zápasy o kalich a jejich dozvuky, rozrůstá se svatováclavský chorál o další sloky. V kruzích věrných katolíků, rozrušených obavami o další osud země a lidu, zazněla tehdy uprostřed vášnivých válek naléhavá prosba, aby světec jako » dědic « České země nedal » zahynout nám ni budoucím «. Prosba ta je poprvé obsažena v katolickém graduálu z 2. pol. 15. století. Výzbroj V duchu soudobého vývoje vojenské techniky mění se na světcových vyobrazeních jeho výzbroj. Tak např. na kazuli z r. 1487 je světec vyobrazen v plné železné výzbroji; v následujícím století dokonce někdy dochází v přeměnu rytíře v lancknechta, bez vévodské čapky a pláště. Třebaže svatováclavská úcta přetrvala v českých zemích i údobí německé reformace a je doložena i u lidí inklinujících k luteranismu, projevuje se ještě výrazněji v údobí katolické reformace, kdy se svátek sv. Václava opět stává zasvěceným a o něm přicházejí na Pražský hrad poutníci... Podobně je tomu i pokud jde o Starou Boleslav. ťrdobí barokní přináší s sebou i nové pojetí dávného českého světce. U významného barokního malíře Karla Škréty (zemř. 1674) a jeho následovníků má sv. Václav přes ramena přehozený plášt se širokým hranostajo- vým límcem. Vystupuje tu tedy jako soudobý grandseigneur — nikoliv náhodně v době, kdy se v politických dějích země výrazněji vedle panovníka uplatňuje jen vyšší šlechta. Vévodu připomíná čapka a korouhev, jeho mučednictví palma. Ale sv. Václav nemá v této době, výrazné svým vnitřním společenským napětím, své ctitele jen v řadách českého » politického « národa, v tuhém národním boji o sebezáchovu obrací se v » Obraně jazyka českého « (1672-73) na něho se známou již prosbou, » aby nedal zahynout«, vlastenec-jesuita P. Bohuslav Balbín. O něco později ozdobila nej význačnější místo Nového města pražského, tzv. Koňský trh, J. J. Bendlova (zemř. 1680) socha světce jako vojevůdce a grandseigneura, jedoucího na koni, zatímco pěší sv. Václav od téhož sochaře byl umístěn na Viničním sloupu v Praze na vltavském břehu. Myšlenka sv. Václava jezdce, do 190 [pageend6]té doby známá jen z denáru Bořivoje II., nezmizela již z umění, zvláště pokud vyobrazovalo známý světcův » souboj « s Radslavcm Zliclcým (V. V. Reiner, M. L. Willmann). Svatováclavská ikonografie je v době barokní obohacena i o další, dosud neznámý motiv. Světec je v duchu soudobé pověsti s oblibou někdy vyobrazován na prsou s reliéfem P. Marie Staroboleslavské, památkou to doby gotické, avšak typickou právě pro zbožnost českého baroka. Václav — ctitel eucharistie Oblíbeným námětem od doby barokní je i sv. Václav vinař, známý nám již ze zmíněného Viničního sloupu. Kult svatováclavský se v baroku uplatňuje nejen v malířství a plastice a na výzdobě uměleckých předmětů z nejmožnějších materiálů, ale od té doby výrazně ovlivňuje i české lidové uměni (malby na skle, dřevořezby apod.). Ačkoliv se — jak naznačeno — od nejstarších dob úcta svatováclavská nijak neomezovala jen na světcovu vlast a s jejími doklady se po staletí setkáváme v bohoslužebných knihách různých evropských diecésí apod., došlo teprve v barokní době v souvislosti s potridentskými reformami k tomu, že papež Kliment X. dne 26. července 1670 stanovil, » ut ab Ecclesia universali officium S. Wenceslai Martyris, Du- cis et Patroni Regni Bohemiae in posterům recitetur sub ritu scmiduplici ad libitum «. O 59 let později byl svátek sv. Václava jako závazný zaveden jako polodvojný pro celou církev (1729). Pod vlivem soudobého umění nazarénského směru zobrazil v 1. polovině 19. století František Tkadlík (1787-1840) sv. Václava jako hocha ministrujícího při mši sv. knězi. Toto pojetí, ve své době oblíbené, bylo dosahu jen episo- dického, neboť znovu oživené politické sebevědomí českého národa od doby národního obrození opět a opět s úctou vzhlíží k světci- bojovníku, k světci-panovníku. Nová doba Když v revolučním roce 1848 maloval velký český umělec Josef Mánes (1820-1871) na prapor královohradecké Národní gardy sv. Václava, zobrazil jej jako obrněného rytíře s vévodskou čapkou (bez barokní mučednické palmy), s praporem se staroboleslavským Paladiem (mariánský reliéf) v jedné ruce, v druhé se štítem s orlicí. I další klasik českého umění Mikoláš Aleš (1852-1913) opět a opět se vracel k svatováclavskému námětu, představuje světce jako hrdinu dávné národní minulosti. Zmiňme Modleme se za vlast — po krátkém oddechu a volna hrozí znovu upadnout do poroby. Svatý Václave, utěš smutné, zažeň vše zlé! se o nejznámějším vyobrazení z r. 1882, na němž světec na bělouši projíždí českou krajinou, zacloněnou svatováclavskou orlicí s plaménky. Jezdec je bez zbroje, oděn je knížecím pláštěm s hranostajovým límcem a v pravici třímá praporec. Novodobou představu světce jako symbolu národa nejvýrazněji po dvacetiletém úsilí vystihl velký český sochař J. V. Myslbek (1848-1922) svou sochou sv. Václava, umístěnou v živém centru moderní Prahy na Václavském náměstí, kde dříve stávala barokní socha Ben- dlova a jež nyní nese světcovo jméno. Světec oděný zbrojí, pro níž za model sloužily některé součásti uchované v pokladu svatovítského dómu, se v Myslbekově díle odvážně a zmužile rozjíždí do věků budoucích... Sochu umělec obklopil sochami dalších národních světců, Ludmily, Vojtěcha, Prokopa a bl. Anežky. Měkší pojetí světce než u Myslbeka, se projevilo v návrhu jeho současníka Bohuslava Schnir- cha (1845-1901). V nové době, zvláště v soutěži na návrh světcova náhrobku pro svatovítský dóm za II. světové války, se uplatnili svými díly i moderní čeští umělci Karel Dvořák (1893-1950), Josef Wagner (1901-1937) Jan Ka- ván (1905) a Bedřich Stefan (1896). Vedle plastiky se světcova postava uplatňuje v nové době i v grafice. Zvláštní zmínku zasluhují tzv. svatováclavské cykly, tj. soubory obrazů ze světcova života, drobné a někdy i velmi rozsáhlé. Nej starší náběh k tomu se uchoval v zmíněném již Wolťen- búttelském rukopisu (tři scény). Podle domněnky prof. Dr A. Matějčka byl pravděpodobně takový cyklus pořízen pro svatováclavskou ro191 [pageend7]mánskou basiliku ve Staré Boleslavi z r. 1046; dnes tam uchovaný cyklus je až barokního původu. Ze 14. století se uchovalo více méně několik cyklů jak v rukopisných sbornících (Velislavova bible, českokrumlovský Liber de- pictus) tak i na nástěnné malbě (2ďár u Blovic, Dobroměřice u Loun, Karlštejn, svatováclavská kaple na Pražském hradě aj.). Cykly ty se opírají o světcovy legendy z 13., příp. 14. století. Z barokních cyklů považuje J. Šámal za nejvýznamnější za účasti K. Škréty vytvořený cyklus býv. kláštera bosáků-augustiniánů při kostele sv. Václava na Novém Městě pražském (Zderaz), jenž se stal vzorem pro cykly další (Svatá cesta z Prahy do Staré Boleslavů, 1678). V této souvislosti zasluhuje zmínky výzdoba vrat cyrilometodějského kostela v Praze-Karlíně (J. Mánes), vrat svatovítského dómu na Pražském hradě (V. H. Brunner, O. Španiel) a křišťálového poháru, věnovaného při miléniu svatováclavském (1929) papeži Piu XI. (J. Draho- ňovský). Je třeba se zmínit i o vyobrazování sv. Václava spolu s ostatními zemskými patrony. Počátky úcty sboru českých ochránců spadají do sklonku 11. století, kdy došlo na Pražském hradě k vysvěcení basiliky sv. Víta, Václava a Vojtěcha. Tito tři světci jsou vyobrazeni v rukopisných Flores Bernardi z 12. století, když již před tím došlo k zobrazování sv. Václava a Vojtěcha na českých denárech. V zobrazení » Nebeského Jeruzaléma« z doby po r. 1200 vystupují již patroni čtyři (Václav, Vojtěch, Ludmila, Prokop). Několikrát jsou čeští patroni pospolu vý- podobněni na památkách ze 14. a 15. století, a to jak v malbě, mozaice tak i v plastikách, a zvyk jejich společného vyobrazování přečkal i dobu barokní až do doby nové. Hudební oslavě sv. Václáva ve starší době věnoval obsáhlé dílo Dobroslav Orel ve Svatováclavském sborníku. Ze starších děl se zmiňme o tříhlasém motetu » Náš milý svátý Václave «, o » Missa solemnis « Adama V. Michny z Otradovic. Mlčením nelze přejít v nové době svatováclavské motivy v dílech Antonína Dvořáka, Josefa Suka, Vítězslava Nováka, J. C. Sychry, J. B. Foerstera a J. Křičky. PRVNÍ PAPEŽ V LATINSKÉ AMERICE Svou pouť na 39. světový eucharistický sjezd do Bogoty v Kolumbii papež Pavel VI. ohlásil 9. května. Velká většina katolíků cestu přijala příznivě, ozvaly se však i hlasy proti; souvisely se situaci v Jižní Americe, kde stále existují příliš velké rozdíly mezi sociálními třídami a církev — je to dědictví španělského kolonialismu — je připočítávána k třídě bohatých. Nebude sjezd a návštěva papežova jakýmsi nastrojeným divadlem, které by zpečetilo a schválilo nynější situaci, naprosto potřebující radikálních změn? Bude mít papež možnosti setkat se s tím opravdovým la- tinskoamerickým lidem a vidět jeho do nebe volající chudobu a potřebu pomoci? Návštěva papežova byl jakýsi kompromis. Vedle »naplánovaných «, slavnostních manifestací s ochranným vojenským a policejním aparátem, který nejednomu novináři připomínal přehlídku vojsk a kadetů důstojnických škol, naskytlo se Pavlu VI. i několik příležitostí uzřít pravou tvář Latinské Ameriky: ploché, tmavé apatické tváře Indiánů a nejrůznějších míšenců, děti v otrhaných, špinavých šatech, které se nestyděly vstoupit až do luxusních obchodů u Bolivarova náměstí. Setkání s venkovany na Campo San José, mše v předměstské farnosti sv. Cecílie, požehnání novomanželům těsně před odjezdem zpět a ty jásající statisíce podél ulic, jen stěží udržované v pořádku štábem policistů s lany, které na sjezdové prostranství nemohly, protože tam se za vstup platilo ... — to vše mohlo dát Pavlu VI. letmý sice, ale správný obraz o Latinské Americe, o jejích potížích křesťanských i lidských a o úkolech, které tu církev musí splnit, má-li Latinská Amerika zůstat světadílem katolickým. Pavel VI. byl mimo Itálii celkem 82 hodin. Cesta začala 22. srpna v pět hodin ráno. Ještě v proslovu, jímž se dočasně s Itálií loučil, patřily jeho myšlenky Československu: Byl bych ochoten se vzdát této cesty, kdybych věděl, že moje přítomnost a činnost zde by mohly nějak posloužit k tomu, aby pohromy, které už nyní tolik tíží stát a národ nám tak drahý, se ještě nezvětšily, a kdybych mohl zabránit katastrofálním následkům, jež se dají předvídat. Znovu zdá se chce síla zbraní rozhodovat o osudu národa, o jeho nezávislosti o jeho důstojnosti; klid Evropy je ohrožen, pokoj světa je v sázce, a mír, jejž naše doba hledá a buduje, vedena též křesťanským smýšlením, které nelze potlačit po tolika trpkých zkušenostech minulých i přítomných válek, je krůtě zraněn, dej Bůh ne smrtelně. Velice nás všechny bolí tato rána zasazená nedotknutel192 [pageend8]nosti jedné země, dobrým vztahům mezi národy a především samým zásadám, které s takovou námahou a s takovými bolestmi se zrodily během našich dějin a staly se nepostradatelnými předpoklady pro trvání a budoucnost civilizace. Také na vyprošení míru ve světě konám tuto svou pouť. Vzdálenost 9348 km letadlo Boeing 707 kolumbijské letecké společnosti Avianca vykonalo za dvanáct hodin. To bylo v Bogotě 10 hodin dopoledne. Na letišti El Dorado očekávali papeže nejvyšší politické a církevní osobnosti: president republiky, vláda, diplomatický sbor, arcibiskup bogotský kard. Concha, apoštolský administrátor mons. Duque, apoštolský nuncius, řada dalších kardinálů, biskupů — mezi nimi mons. Jan L. Mořkovský z Hou- stonu se svým bratrem, prelátem Ludvíkem Moř- kovským atd. Ještě než se s nimi pozdravil, Pavel VI. hned u paty schůdků poklekl a políbil latinskoamerickou zemi. Na všechny to zapůsobilo hlubokým dojmem; na tom místě bude zasazena pamětní deska, připomínající návštěvu papežovu. Ve svém projevu Pavel VI. zdravil celý latinsko- americký světadíl, světadíl křesťanský a přál mu, aby dynamická víra byla jeho obyvatelům podnětem k úsilí o bratrství, mírumilovné soužití, o pokrok a o spolupráci ve využití velkého bohatství, kterým Bůh obdařil jeho země; tento pokrok se má vztahovat rovnoměrně na všechny rodiny a sociální třídy v duchu spravedlnosti a lásky. — Ve svém prvním projevu Pavel VI. nabádal k reformě sociálních struktur. V Bogotě Kolona aut ho vezla přímými ulicemi do města a do katedrály, která je národním památníkem dějin kolumbijských a Latinské Ameriky. Nejednou došlo málem k nehodě, když lidé podél cesty utekli z dohledu vojáků a chtěli sc přiblížit k papežovu autu. Z balkonu arcibiskupské rezidence pozdravil tisíce, tlačící sc na Bolivarově náměstí před katedrálou. V odpoledních hodinách začal vlastní papežův program: u sjezdového oltáře udělil spolu s několika přítomnými kardinály a biskupy 161 jáhnům kněžské a 41 mužům jáhenské svěcení; mezi svěcenci — jáhny bylo pět dospělých mužů, ženatých, kteří budou pracovat jako jáhni v úkolech, které jim budou svěřeny. Kázání po obřadu byla modlitba ke Kristu Veleknězi: modlitba církve za ty, kdo se stávají členy hierarchie, a modlitba knězi a jáhnů za sebe, aby věrně plnili úkol, který jim dnes byl dán. Druhý den pobytu Pavla VI. v Bogotě byl podle programu sjezdu ve znamení křesťanské a lidské solidarity a pokroku. Začal oficiální návštěvou papeže v presidentském paláci. Hned potom vrtulníkem odjel asi 50 km od Bogoty na Planinu sv. Josefa. Tam mělo dojít k setkání papeže s campesinos, venkovany z okolí Bogoty a zástupci z ostatních jihoamerických zemí — s nejvíce zanedbávanou třídou taměj- šího obyvatelstva. Slíbil jim, že církev i nadále bude hájit jejich požadavky; i oni patří plně k lidské rodině, mají právo na přiměřenou mzdu a obydlí, na základní vzdělání a ostatní sociální vymoženosti. A hned zval vedoucí osobnosti, aby hleděly odstranit ostudnou propast mezi třídami chudými a bohatými, aby nezapomínaly na sociální a hospodářské reformy ve prospěch chudších tříd a hleděly pokud možno spravedlivěji rozdělit daně a půdu. Bohatší a vyspělejší země mají bratrsky pomáhat zemím chudším, a to způsobem, který by je neponižoval a neomezoval jejich národní nezávislost. On, svátý Otec, chce v této nesobeckosti, velkodušnosti a službě jít příkladem. Proti revoluci Neskládejte svou naději v revoluci a násilné činy; to by bylo proti duchu křesťanství a mohlo by to také zdrzet a znesnadnit oprávněný sociální vzestup, po kterém právem toužíte. Hleďte si raději vytvořit a podporovat organizace, které pracují na vašem povznesení kulturním i sociálním, buďte jednotní, svého vyššího vzdělání využijte ke zmodernizování pracovních metod v zemědělství. Milujte svá pole, važte si lidské, křesťanské a občanské funkce, kterou máte jako zemědělští pracovníci. Pavel VI. ještě posvětil nové vysílací přístroje stanice Sutatenza, která právě pracuje na kulturním povznesení venkovského obyvatelstva: má pravidelné pořady, v nichž venkovany učí číst a psát. Pořady patří do programu tzv. Lidové kulturní akce ve prospěch campesinos; a návštěva papežova byla holdem všem, kdo jakýmkoliv způsobem Akci pomáhají: německé dílo Misereor, fundace Fordova a Rockefcllerova svými podporami pro rozsáhlou šlechtitelskou stanici aj. V krátkém proslovu svěřil novinářům novou výzvu k národům, aby ukončily závodění ve zbrojení a alespoň část nákladu daly na fond pro méně vyvinuté země. Vzpomněl též ČSR a zemí Asie a Afriky, v nichž zuří válka a nepokoj. Cítí s nimi jejich utrpení a obavy před budoucností. Přeje jim, aby byly vysvobozeny ze svého utrpení a na ten úmysl se též modlí. » Obracím se na osoby, které nesou odpovědnost za osud oněch mně drahých národů; naléhavě je žádám, aby celou svou dobrou vůli, všechny 193 [pageend9]své síly vynaložili na úsilí vyřešit ony tragické problémy v duchu úcty k pravé lidské osobnosti, k právům států a národů. « Odpuledne sv. Otec zase měl mši svátou u sjezdového oltáře; hlavní skupinu přítomných tvořili studenti, dělníci a venkované. Jejich zástupcům osobně podal svaté přijímání. V kázání je nabádal k praktické lásce, která se projevuje na poli lidských a časných skutečností. A zase odmítl násilí jako prostředek k vyřešení těžkostí, jimiž je LA soužena. Násilí není v duchu evangelia, neodpovídá nauce křesťanství; náhlé nebo násilné změny struktur by často vedly k novým zklamáním, byly by neúčinné a nejednou v rozporu s úctou k důstojnosti člověka; ta žádá, aby změny vycházely z vnitřního přesvědčení, aby k nim došlo po patřičné přípravě a za skutečné účasti všech; a to při neznalosti a za životních podmínek často nelidských není možné dnes zajistit. Všechny třídy obyvatelstva zval k spolupráci za rozvoj a růst zemí LA. Studenty varoval před nebezpečím povrchnosti, před módními hesly a slogany. Na vedoucích třídách žádal velkomyslnost, odhodlání vzdát se jistého imobiíismu, svého snad výsadního postavení, mají dát do služeb chudých majetek, kulturu, autoritu ... »Velké historické krize se mohly ubírat jiným směrem, kdyby se nutnými reformami, vykonanými s velkými i osobními oběťmi, předešlo výbuchu revolucí — často to byl výbuch ze zouf alství. « Ve večerních hodinách bylo na pořadu zase několik oficiálních audiencí: k členům bogotského diplomatického sboru volal znovu, aby státy bohatší neváhaly přispěchat na pomoc zemím, které dychtí po svém rozvoji, tady v LA jeho slova že jsou volání na poplach, plné obav před budoucností; k zástupcům nekatolických církví řekl, že » obnovení jednoty křesťanů — která má mít za základ víru v Ježíše Krista — nebude výsledkem lidského kompromisu ani úsilí, které má za cíl jedině upevnit mezi námi sociální svazky. Uskuteční ji jen Duch svátý ... Kéž Bůh požehná styky katolické církve s vašimi církvemi a učiní je plodnými pro církev a svět, který tolik potřebuje křesťanské svědectví spravedlnosti a míru «; k členům bogotské živodské obce ro/.vecll věty z Prohlášení o mimokřesťanských náboženstvích, které se týkají židů, a poukázal na vše, co nás s nimi pojí. Poslední den Také třetí mši, kterou celebroval v Kolumbii, sloužil mezi věřícími, a to před průčelím farního kostela sv. Cecílie v tzv. Benátské čtvrti, v níž bydlí chudší obyvatelstvo. Při ní podal první svaté přijímání 18 dětem, které byly vždy doprovázeny svými rodiči. S nimi též po obřadech posnídal. Cestou zpět do města navštívil dva příbytky rodiny o sedmi, osmi členech. Jel znovu do katedrály: tam zahájil valné zasedání biskupů LA — které po skončení sjezdu pokračovalo v Medellinu. Nabádal biskupy, aby bdělí nad čistotou nauky; teology napomínal, aby vlastní názory nevydávali za nauku církve; vodítkem v pastorační práci biskupů má být láska: láska k bližnímu je měřítkem naší lásky k Bohu, ale naše Líska k bližnímu je možná, jen když je spojena s láskou k Bohu; Pavel VI. se tu obrátil proti sekularizaci, snížení křesťanství jen na úroveň přirozenou, proti těm, kdo by lásku k bližnímu chtěli odtrhnout od lásky k Bohu. Svatý Otec zdůraznil spojení církve tzv. instituční, hierarchické, s charismatickou; není správné stavět jednu stránku proti druhé. Pastorační práce biskupů má mít zaměření sociální: Pavel VI. chválil sociální opatření některých biskupů a řeholních společností ve prospěch nižších tříd v LA, jako rozdělení půdy venkovanům, kteří doposud museli pracovat na cizím; nabádal k jednoduchému způsobu zevnějšího církevního života; láska je síla, která překoná všechny těžkosti. Je naší povinností podporoval každé čestné úsilí po obnově a pozvednutí chudých a všech, kdo žijí v nízkých lidských a sociálních podmínkách; nesmíme se ztotožnit se systémy a strukturami, které z.akrývají a přejí velkým a tísnivým rozhazováním prostředků, aniž sestavily účinný plán, jak odstranit nesnesitelné podmínky, jimiž často trpí chudší obyvatelstvo; přece jen opakuji v této věci: silou naší lásky není nenávist, není násilí. Z různých cest k spravedlivé sociální obrodě nemůžeme zvolit ani cestu ateistického marxismu, ani cestu systematické revoluce, ani ne cestu krve a anarchie. Oddělme svou odpovědnost od těch, kdo dělají z násilí šlechetný ideál, slavné hrdinství, samolibou teologii. Nedopouštějme se nových omylů, když chceme napravit omyly z minulosti a léčit nynější nedostatky. Považoval jsem za svou povinnost říci vážné správné slovo na obranu lásky a důstojnosti manželství v encyklice Humanae vitae. Velká většina církve přijala encykliku příznivě s dů- věryplnou poslušností, pochopila, že směrnice nesou s sebou silné mravní cítění a ducha oběti. Bůh požehná tento důstojný křesťanský postoj. Není to slepá honba vstříc přelidnění; neumenšuje ani odpovědnost ani svobodu manželů, jimž. se nezakazuje rozumné, morálním zákonům odpovídající regulace porodů; ani se jim nebrání jakékoliv oprávněné léčení a pokrok vědeckého bádání. Onen křesťanský postoj je důsledná a hluboká morální a duchovní výchova; vylučuje užívání prostředků, které 194 [pageend10]znesvěcují manželské vztahy a chtějí řešit velké problémy populační příliš snadnými cestami; ;e to konec konců obrana života, který je dar Boží, oslava rodiny a síla národa. Ještě jednou se Pavel VI. ukázal na balkonu arcibiskupské rezidence, to už bylo jeho rozloučení s pohostinným milým bogotským lidem, protože na večerní hodiny byl stanoven odjezd. Cestou na letiště ještě jednou se zastavil na sjezdovém prostranství; u hlavního oltáře 19 manželských párů se chystalo přijmout svátost manželství. Všechny je Pavel VI. připustil k sobě, dal jim na památku růženec a medajlku a své požehnání na společnou cestu životem. Zářící štěstím odcházeli snoubenci od trůnu. Nikdy na to nezapomenou. A pak už se jelo k letadlu. Zapadající slunce prorazilo mraky, aby ještě jednou osvítilo papeži rozlehlou bogotskou náhorní planinu. V 18, 17 se letadlou zvedlo, zakroužilo nad sjezdovým oltářem a nad městem a dalo se směrem k Římu. Kdežto cestu do Bogoív letadlo vykonalo bez me- zipřistání, cestou zpět z technických důvodů se zastavilo na Bermudách — Bogota leží 2640 m vysoko, nebylo by bez nebezpečí, kdyby se letadlo mělo zvedat s patřičným nákladem pohonných látek. Když vstupoval do letadla, byla v obličeji papežově zřejmá únava, ale úsměv prozrazoval hluboké štěstí. Ve tři hodiny v neděli 25. srpna odpoledne letadlo přistálo na římském letišti a odtud autem se jelo zpět do Castel Gandolfa. Mezi tisíci Římanů a zvědavců, kteří ho podél cesty čekali, byla i skupina turistů z CSR — jim platil papežův zvláštní pozdrav; jak řekl v audienci potom ve středu, po dnech radosti a triumfu Krista, knížete pokoje, v Bogotě, Lato skupina mu připomněla, že mír a klid je pro svět stále jen přáním a cílem, za kterým třeba jít o nějž se třeba modlit. ★ ★ ★ Eucharistický sjezd se konal ve dnech 18. až 25. srpna, měl heslo » Svazek lásky « vyjádřený sjezdovým znakem: byl to rybářský koš věnčený bílým kruhem — znamením eucharistie a jednoty církve; uvnitř kruhu byly čtyři stylizované rybičky spojené v kříž. Ze slavností vyvolaly největší ohlas dvě: ekumenická pobožnost za přítomnosti představitelů různých církví, jako německého evangelického biskupa z Bavorska dr. Dietzfclbingera, kardinála legáta Lercara, pravoslavného archí- mandrity, anglikánského duchovního aj. — byla to snad první veřejná ekumenická pobožnost v Kolumbii, na jejíž situaci náboženskou si nekatolíci tolikrát stěžovali; a udělení svátosti křtu, biřmování a eucharistie 18 Indiánům, mužům i ženám — velké dojetí se zmocnilo přítomných, když po křtu jim kard. Lercaro udělil jako křestní roucho typickou » ruanu «, čtvercovou pláštěnku s otvorem pro hlavu a na znamení, že byli přijati do křesťanského společenství, se s nimi objal. VOJTĚŠKA VANĚČKOVÁ HRST V Z P O M Í N E K (K 100. výročí narození Otokara Březiny 13. září) Zdali srdce naše nehořelo v nás, když k nám mluvil na cestě a otvíral nám Písma? (Lk 24,32). Červnové jitro. Bryčka uhání od Moravských Budějovic ke Krásonieům. Bílá silnice přetíná lány vlnícího se žita. Příkopy jsou plny hvězdic kopretin. Vyskočím z bryčky. Za chvíli mám plnou náruč květin. Vážná dáma vc voze — přítelkyně, spolužačka básníkova — mne kůře. Což mládí dbá? Vím jen jedno: že tuto kytici dám neznámému básníkovi, který tehdy už byl na prahu své budoucí slávy, budil již pozornost Tajemnými dálkami, v bílém sešitě vydanými. Dojely jsme k hospodě. Přes silnici u školních vrat nad schůdky opřen mladý muž, klobouk uctivě v ruce. Určitě jsem věděla, že je to on. V síni školní stála černá rakev. Básník v dumě nad mrtvým přítelem. Přiblížily jsme se. Dlouho jsem se na něho dívala. První dojem určil navždy význam jeho v mé duši: španělský grand! A pak byl pohřeb, venkovská hospoda a tam v sadě i chvilka pro nás a pro moje polozvadlé kopretiny. » Přijeďte za mnou do Říše a to mládí přivezte! « Krásné turmali- nové oči za brejličkami se na mne po prvé podívaly. Jemná moje průvodkyně: » Znáte, mistře, ten typ: Sic konnte dic Schwere ihrer Jugend nich ertragen (Nemohla unčsti tíži svého m ládí)?« — »Znám, já jsem také z tohoto typu. Mládí trpí víc, než si dovedeme představit, protože je bezradné a nedostává se mu pochopení starších. Dva nesmiřitelné světy! « 195 [pageend11]Tato první slova jeho byla pak v každé mé knize, v každém sešitě. Kdykoli jsem zaklepala na jeho dveře, vždy, než se ozvalo » Jen dále «, vyvstala tato slova a budila onu důvěru, s kterou jsem se k němu pak vždycky blížila! českomoravská vysočina je kouzelný kraj. Melancholický ve stínu, pod mrakem, smějící se v slunci. Správně řekl překladatel básníkův, že jen tento kraj mohl vydati básníka velikosti březinovské. Krásy pahorkatiny kolem Telče jsou v jeho básních. Lesíky, shluky stromů bratrsky semknuté, planiny, dotýkající se modrých obzorů, čarovné rozlehlé západy, hloubky rybníků zrcadlící klenbu nebes — kolikrát to všecko mistrně zobrazil svými čistými verši! Nová Říše, klášter a chrám, stavba ušlechtilá, knihovna, která se básníkovi stala světem, byly potom navždy jeho nejkrásnější vzpomínky. Přijely jsme tam na podzim, v zářijový den, kdy vzduch je čistý a slunce letní. Světnice jeho byla cela mnichova. Knihy a knihy. Na stole mísa překrásných jablek. »A le musíte si je samy vzít, mně chybí to krásné gesto, kterým se nabízejí ty dary Proserpininy! « Odmlouvaly jsme. » Styděl bych se, neumím to a porušilo by to kouzlo chvíle. « Nabídla jsem jablka. Mluvili jsme tehdy o Hauptmannovi, kterého měl velmi rád. Obdivoval se něze slova, hloubce citu v Potopeném zvonu. » Jen kdyby to nepřekládali. Teď nás zaplaví tím vším, co bude od Hauptmanna na míle daleko. Překlady jsou ošemetná věc. To se musí přebásnit! A lo může jen ten, kdo má k dílu básníkovu lásku ohromnou, kdo je prožil, protrpěl, procítil! Mělo by to být tak, že by každý z nás jednoho svého milovaného autora cizího pře- ložd, ale až po letech, až by byl z něho všecku sladkost vysál, zažil, až by byla krví krve jeho. « Otec i matka mu zemřeli současně. Přítelkyně Bauerova ho prosila, smíme-li přijít. » Přijďte jako k bratrovi, jako k svému člověku! « Tak nás vždycky zval. Přivítal nás kamenný, bled. Nepromluvili jsme dlouho. Podržel ve svých překrásných rukou naše prsty. » Teď musíte často přijít! Obklopily mne tmy a já ještě nevím, jak vybřednu. Vím jen tolik, že je teď jeden oddíl mého života ukončen. Co bude dál — nevím. « Turmalinové oči za brejličkami byly zamlženy slzami. Pak sc přestěhoval do Jaroměřic. Psal nám: » Jsem docela blízko vás — přijeďte! « Vydaly jsme se z Moravských Budějovic pěšky, šel s námi Bauer. Zpívali jsme a smáli jsme se cestou. V tom spatříme » U frambíze « mistra. Mlčky jsme se smluvili. Bauer se skryl za nás a poskakoval na bobečku stěží udržuje rovnováhu. Mistr nás došel. » Nemůžete — unaveny? « smály jsme se místo odpovědi. Bauer vyskočil, tehdy jsem viděla Březinu snad nejveselejšího, tak studentsky svěžího. » Ty šibale, ty zákeřníku, ty máš pěkné talenty! Tys mi udělal radost! Vy jste hodní! « Vešli jsme do jeho světnice u Hofrů, vařili jsme kávu, mistr s jemnou ironií vypravoval, jak se odhodlal ke zkoušce z I. oboru, jak mnoho neuměl, jak si nemohl vzpomenout, jak velká je Afrika, jak mu vytýkali příliš dlouhou českou písemku ... » Stávají se někdy těžké omyly ve vesmíru! Ale přesvědčte takového zkostnatělého zkušebního komisaře! « Přednášel kdysi o Zeyerovi. Kde je asi ten essay? Měl by se uveřejnit. Vykreslil před námi úžasně krásný obraz básníka, kterého velice miloval. Byl mu tehdy nejbližším. Pamatuji se na odstavec Ženy v díle Zeyerově. Osud sestry Paskaliny líčil jako pod stříbrnými paprsky měsíce. »T o je osud ženy«, pravil. »Sm írný konec této legendy — toť vrcholné umění Zeyerovo. « Líčil Mariánskou zahradu. To byly čarovné hymny na krásu Bohorodice. Nikdy jich nezapomenu. To ještě nikdo z nás nevyslovil. Kam se ta přednáška poděla? Kdysi na úřední poradě přednášel o moderní české literatuře. Byly to zase intenzivní a jisté pohledy na osobnosti, jako byla Růžena Svobodová, jeho i naše veliká láska, na Machara — nikdo ho nikdy tak nepochopil správně — , na F. X. Saldu, pro něhož měl jen slova velkého obdivu. Zemská školní rada nic nenamítala proti tomu — jen písmo aby příště bylo čitelné. Kdysi na jiné úřední poradě jsem, díky Bohu, seděla vedle mistra. Bylo by to jinak utrpení osmihodinové. Asi o 11. hodině dopoledne vstoupil referent a snažil se nás v obšírném pojednání přesvědčit o výbornosti kterési učebnice přírodopisné. » Buďte trpělivá. Dívejte se na ty růže, co jste mi přinesla, a zopakujte si Jakobsenovo Zde by měly kvést růže. Dám vám lhůtu čtvrt hodiny. « — » Tak, a teď si představte Ženevské jezero a zámeček chilon- ský. Vlny jezera tlukou o zdi a vězeň marně touží ven jako my. Opírá hlavu o vlhkou zeď a sen mu lže skutečnost jako nám. « — » Tak, a teď pozorujte obláčky na modrém nebi a myslete na Baudelaira: Koho miluješ, záhadný cizince? Oblaka! Plující oblaka! « — » Teď si třeba zpívejte Erlkönig. Ono místo nejkrásněj196 [pageend12]ší: Sei ruhig; bleibe ruhig, mein Kind, in dürren Aesten säuselt der Wind. Vidíte, jak nám hodina utekla, a ten dobrý muž, jak se zdá, také už končí. « Těsně před prázdninami 1908 přijel k nám F. X. Salda. Jel pak do Jaromčřic. Odjížděl veselý a vrátil se vážný, zavřel se a přikázal, ať na něho nikdo nemluvíme, až vyjde. Jen mávl rukou, když jsme se kdosi odvážil zeptat. » Z toho já se měsíc nevzpamatuji, to jako by se na tebe hora svalila! Hlava mne bolí k nepopsání. « Mluvili jsme o dr. W., výborném lékaři i člověku. » Představte si, že dr. W. náboženství není prázdným pojmem, že má skrupule, že mu to není jedno, kterak bude vychována dcerka jeho, že dbá úzkostlivě, aby náboženství tvořilo základ její povahy. To je vzácný člověk. Věda a náboženství! Nikdy v rozporu, vždycky se doplňující! « Želel smrti nadaného A. Plichty. » A vůbec mezi námi chodí tolik básníků, kteří nepsali, a to jsou větší než ti druzí. Neboť psát své myšlenky, odívat je v nedostatečná slova — to je nepopsatelné utrpení! « Doprovázel nás k Popovicům. » Podívejte se a uznáte samy, že nemusím jet k moři. Podívejte se, nebe je jako oceán! A je možno, aby tam byly nádhernější západy slunce? A tam ten oblak jako zvíře z Apokalypsy — kolik ten budí ve mně představ, snů a myšlenek. Zdejší kraj s tím širým rozhledem je překrásný. Nemohl bych žít v horách. « » Není náhody,« pravil, » to si pamatujte. Vše je účelné, vše má cíl, třeba ohromně vzdálený a cizí té či oné události. To než se k němu dospěje cestami křivolakými a zdánlivě protichůdnými! To přece není náhoda, že tu teď sedíte a že dnes na příklad mluvíme o Goethovi, anebo že jste se tu onehdy sešla s dr. O., který vám tak živě připomněl Beethovena. Není náhody! Jako když ptáci na chvíli usednou na společné větvi, rozletí se každý v jinou stranu a nevědí, pod kterým nebem se shledají. Ale shledají se! A podají si ruce už jako bratři! « Vždycky se dobrotivě usmíval, když jsem přišla a odložila svého Fausta, bez kterého jsem časem byla nemožná. » Říkejte mi prolog, « a vykládal řádku za řádkou. » Goethe je ohromný, jeden z veleduchů, jichž je sotva pět. Jak Prozřetelnost se postarala o to, aby se mohl harmonicky vyvíjet! Jak se nehodil mezi ty aristokraty, ke kterým byl tak zdvořilý. Neboť to bylo to jediné, co jim mohl dát za to, že mu nepřekáželi v jeho rozletu! Ale jedno mu neodpouštím. Jeho poměr k ženě byl neuctivý, špatný. Pochopil ji jen jako nástroj své rozkoše, zapomínal na božské určení její a věděl to. Právě, že to věděl, protože ženu zahanboval, protože se k ní neblížil, jak se k ženě máme blížit — jako k světici — proto na něm vždycky při té jeho velikosti zůstane stín. « » Přátelství? To je ohromná milost! To nikde není psáno, aby člověk měl přítele — v náplni toho slova — to tak jednou za pět set let Bůh dává někomu vyvolenému tento sladký dar. Za to pokorně děkujeme, stalo-li se to nám! « Zastavil se na mezi u rozkvetlého šípkového keře. » Zdá se mi vždycky, že je to nejlíbeznější obraz, ne j krásnější dar v našem podnebním pásmu. Podívejte se na ten dětský, čistý úsměv každého květu a jak je to laděno v jeden teplý český akord! Je v tom Smetana i Mánes i Němcová. Šípkový keř si vždycky představte v zimě jako tušení příští slávy jara! Co jsou všecky galerie cizích měst proti této úžasné kráse a tomuto výkřiku radosti této země! « » Maminka taky tak ráda zpívala a byla veselá jako vy. Měla , špalíček ' písní a v neděli odpoledne jsem si jako chlapec vybíral, kterou mi má zazpívat. Chodívali jsme spolu každé léto na Křemešník na pouť. Jednou jsem maminku prosil, aby mi řekla, zač se tak horoucně modlila u Matky Boží. , Za tebe, aby ses nezkazil mezi lidmi, aby z tebe byl hodný člověk ' « — » Kdyby vás mistře, dnes viděla a věděla, čím jeste se stal! « — » Myslím, že by neměla moc velkou radost z tohoto způsobu náboženství, jakým já Boha vyznávám a k němu se dostávám. Její poměr k Bohu byl určitý a prostý, a tím mnohem krásnější a dojemnější než je můj. « Z památníku Stavitel chrámu ... komu zvoní hrana žádný člověk není ostrov sám pro sebe; každý je kus nějakého kontinentu, část nějaké pevniny; jestliže moře spláchne hroudu, je Evropa menší, jako by to byl nějaký mys, jako by to byl statek tvých přátel nebo tvůj; smrtí každého člověka mne ubývá, neboť jsem část lidstva. A proto se nikdy neptej, komu zvoní hrana. Tobě zvoní. John Donne, 1572-1631 197 [pageend13]Naše povídka A M E R I C K Ý K R A J A N V NAŠEM HOJÍ ZA ' ¡ l i l i i I I 111' K 50. výročí samostatnosti ČSR přinášíme vzpomínku na jednoho pracovníka, který se o nč též svým způsobem zasloužil. Je to náš hold přínosu, který pro osamostatnění dali naší vlasti naši krajané za mořem, a vzpomínka na všechny méně známé a vůbec neznámé, kteří se o ně přičinili. Je jistě povinností národa, aby uchoval i. příštím generacím vděčnou paměť na ty, kdo se o naši svobodu zasloužili, ať to byly již šiky legionářské, nebo naši pracovníci za hranicemi, anebo krajané za mořem, kteří odboj financovali. Jedním z nich je James F. Štěpina, president bývalé American State Bank v Chicagu, jenž právem může býti zván iniciátorem osvobozeneckého hnutí v největší české metropoli v zámoří, v Chicagu. V jeho rukou se od prvního začátku soustředily nezbytné finanční prostředky a on sám obětoval značné obnosy bez jakéhokoliv nároku na ocenění nebo uznání. Jeho námaha a vytrvalá práce zaslouží tím spíše povšimnutí, že svou rodnou vlast ani neznal; byl přivezen rodiči do Ameriky jako nemluvně v peřince a celé jeho vychování a školení dálo se v duchu ryze americkém. Do svého 12. roku mluvil pouze anglicky jak doma, tak i ve škole. Až nepatrná na pohled episoda byla příčinou, že celou silou se v něm ozvalo vědomí národní příslušnosti, že byl zachován provždy svému národu. Bylo to ve škole. Učitelka, chtíc zjistit národnostní původ svých žáků, vyvolala všechny z lavic a seřadila je podle abecedy vedle sebe. A nyní se tázala každého, k jaké přináleží národnosti. Byl-li tázaný narozen v Americe, tu hrdě a hlasitě přiznával svůj původ: » Jsem Američan, jsem Angličan atd. « Šlo-li o žáka jiné národnosti, zvláště slovanské, tu obyčejně nesměle a hlasem sotva slyšitelným tázaný odpovídal. Toho si povšiml malý štěpina a tak to na něj zapůsobilo, že když přišla řada na něho, povystoupil dopředu, sebevědomě se napřímil a téměř vykřikl se vším důrazem: » I am Bohemian. (Jsem Čech.) « Toto jeho vystoupení a hrdé přiznání bylo pobídkou žákům ostatním, že již nejevili pocit méněcennosti oproti žákům narozeným v Americe, povzbudilo to jejich sebevědomí. Otec napravuje zanedbání Když přišel ze školy domů, vypravoval rodičům svou příhodu: otec poslouchal a pojednou sc zarazil. Uvědomil si v té chvíli, že se dopustil chyby, když své dítě nenaučil česky — svému to rodnému jazyku. Nemeškaje vyhledal starou českou knihu, kterou si ze své otčiny za moře přivezl a počal synka učit česky. Jelikož byl hoch nadaný a chápavý, pokračoval rychle a během několika let osvojil si jazyk český do. té míry, že se mohl plynně vyjadřovat!, ovšem s americkým přízvukem. Již jako mladík snažil se býti samostatný a nezávislý, a proto brzy založil si vlastní pozemkový obchod s notářstvím, při čemž pokračoval ve studiu práv. Po čase podařilo se mu uskutečni ti dávný sen, to když založil banku pro naše krajany v tehdejší největší české čtvrti, zvané » Česká Plzeň «. Ústav velice dobře prosperoval, takže sc stal časem skutečnou peněžní baštou nejen Čechoslováků, ale i Poláků a Jihoslovanů, kteří jí zůstávali věrni i tehdy, když se z České Plzně stěhovali do nových vzdálených čtvrtí. Ačkoliv pan Štěpina nebyl katolík, zaměstnával ve své bance rad české katolíky a také českým přistěhovalcům byl vždycky přátelsky nakloněn, jsa jim nápomocen v překonávání těžkých začátků a svízetů. Dovedl si vážiti poctivé práce, ať ji konal Američan nebo přistěhovalec, katolík nebo nekatolík, a také ji podle zásluhy spravedlivě honoroval. Byl-li přesvědčen o správnosti jednání svých lidí, dovedl se jich také vždy mužnč zastati. Americké dary zajatcům Začátkem roku 1915 přijal do služeb banky mého manžela, který před válkou přijel do Chicaga ke kratší návštěvě svých tamějších příbuzných a v důsledku války musel tam pak zůstat. Z jeho iniciativy bylo zanedlouho po vypuknutí války vybudováno zahraniční oddělení pro vyřizování peněžních zásilek do ciziny a byla tedy Americká státní banka v Chicagu jedna z prvních, ba možno říci jedinou, která zprostředkovala peněžní zásilky našim českým zajatcům do Srbska, Itálie a Ruska od jejich amerických příbuzných a často přicházely do této banky děkovné lístky od zajatců. 198 [pageend14]Zakládá se Národní sdružení Když vypukla světová válka, byla hned první neděli svolána schůze Čechoslováků do Plzeňského parku v české Kalifornii a Štěpina byl vyzván, aby schůzi zahájil. Po založení Národního sdružení byl Štěpina ustanoven pokladníkem této česko-americké organizace a byl od té doby velice činný v národním osvobození. Podporoval štědře snahy našich krajanů, řídě se přitom příslovím: » Ať neví levice, co činí pravice. « . Protože bylo nutné pracovat informačně i agitačně mezi naším lidem, nabádal Štěpina své známé k této spolupráci a neustal a nedal se odradit, ani když mu jeho přítel a známý cestovatel na jeho vybídnutí, aby jako miláček českého lidu a výborný řečník se ujal přednášek ve prospěch osvobozovací akce, odpověděl, srážeje ho: » Pane štěpina, nenamáhejte se, vaše práce je marná, vy neznáte Rakousko a Němgcko. « Ve službách odboje V jeho rukou soustředila se tou dobou veškerá korespondence s našimi zahraničními pracovníky, zejména s prof. Masarykem, a jeho členství v chicagském Press Clubu mu dávalo možnost všechny hosty seznamovati touto cestou s americkou nej širší veřejností. Nebylo v Chicagu význačnější návštěvy ať z Československa, ať jinonárodních našich přátel, aby je Štěpina neuvítal a neuvedl do americké společnosti a zvláště svého milého Press Clubu. Mnohdy jel návštěvě naproti až do New Yorku a byl průvodcem též hraběti Lůtzowovi s jeho chotí při jejich americkém zájezdu. Mimo to překládal významnější zprávy, uveřejněné v amerických předních listech a týkající se našeho odboje, dával je pak ve formě letáků nebo brožur tisknout a rozesílal je na své známé vynikající osobnosti za účelem informačním. Měl styky s nejvýznačnějšími americkými osobnostmi a jak při jedné příležitosti podotknul, překvapila ho při rozmluvě s tehdejším presidentem Theodorem Rooseveltem jeho dokonalá znalost českých dějin. Proč nebyla o ČSR učiněna zmínka Jak je všeobecně známo, byly sbírky amerických krajanů jednou z nej důležitějších složek osvobozovací akce a v prvních dobách často nebylo by ani možno v poměrně krátkém čase vyhovět naléhavým žádostem prof. Masaryka o zaslání potřebných obnosů, nebýt obětavosti Štěpinovy, který v případě potřeby vypomohl, a poukázal peníze ze svého osobního účtu v bance. Jak důležité byly tyto zásilky a jejich včasné vypravení, je zřejmé z tohoto případu: Jednou byl žádán o kabelografické zaslání určitého většího obnosu; Štěpina ale dal poslat peníze pouhým šekem. Učinil tak proto, aby ušetřil z krajanských peněz na výlohách, které při tak velkém obnosu byly dosti značné. Protože však šek došel později než kabelogram, mělo to za následek, že žádoucí zmínka o československém národě, která měla být učiněna, byla opomenuta, protože peníze nedošly. Před příjezdem prof. Masaryka Když prof. Masaryk měl přijet do Chicaga a jednalo se ve schůzi o jeho důstojném přivítání, tu většina našich amerických krajanů se usnesla na tom, že bude uspořádán velký tábor lidu v české čtvrti, zvané Kalifornie, kde je tzv. Plzeňský pivovar; v jeho místnosti se konala ona první památná schůze. Jediný, kdo se postavil proti tomuto návrhu s celou vehemencí, byl bankéř Štěpina. Tvrdil, že toto místo není vhodné a že je nutné nastávajícího presidenta reprezentovati lépe, a to v centru Chi- cága a ve společnosti americké. Proti tomu bylo namítáno, že přítomní politikové nemají dosti potřebného vlivu na americkou společnost, a tu se Štěpina podjal tohoto úkolu sám. Především bylo potřeba upravit prof. Masarykovi cestu k srdci amerického lidu a co nejširší americké veřejnosti, což se mohlo stát pouze denním tiskem americkým. První z amerických časopisů anglických, který věnoval pozornost československé otázce, byl » The Chicago Daily Journal«, který občas přinášel menší články na svých posledních stránkách. Zde se plně uplatnily známosti Štěpinovy v amerických kruzích a jeho členství v Press Clubu. Uspořádal pro jeho členy večeři a při té příležitosti požádal jednotlivé redaktory, aby ve svých listech na příjezd prof. Masaryka upozornili a přinesli o něm články. Většina redaktorů však namítala, že jim to není dost možné, protože jim není jasno, o čem by vlastně měli psát, a tu Štěpina odpověděl, že jim články sám napíše a doručí. Tu ovšem již nebylo výmluv. Štěpina také ihned nato nadiktoval v bance stenografkám své články, z nichž první byl opět otištěn v » The Chicago Daily Journal «; Štěpina časopis přinesl do Press Clubu a řekl: » Chicago Daily Journal si svou povinnost udělal a nyní záleží na vás, abyste také učinili svou povinnost.« Při odevzdání článků si vymínil, 199 [pageend15]že musí být uveřejněny na první straně listu a tištěny největšími literami. Když se někteří z redaktorů tomu vzpírali a namítali, že to není ryze americká záležitost, tu Štěpina kategoricky prohlásil: » Jestli tak neučiníte, postarám se o to, aby žádný slovanský přistěhovalec váš časopis nekupoval. « Tato pohrůžka účinkovala. Druhý den bylo slyšet na ulicích Chicaga hlasité vyvolávání kamelotů záhlaví listů, kde skutečně velikými písmeny na předních stranách bylo uvedeno: » Profesor Masaryk, budoucí president Československa v Chicagu. « Také příslušné články následovaly. Prodavači novin, jak je v Americe při každc podobné příležitosti zvykem, nabízeli ke koupi zároveň knoflíkové špendlíky s obrazem prof. Masaryka. Druhý den po této události washingtonské noviny otiskly zprávy z novin chicagských a tak se stala osobnost prof. Masaryka všeobecně známou i ve vládním městě Spojených států amerických. Prof. Masaryk přijíždí do Chicaga Uvítání a uvedení prof. Masaryka v centru Chicaga bylo skutečně velkolepé a důstojné: největší divadelní sál bývalé opery Auditorium byl v pravém slova smyslu přeplněn účastníky. Štěpina mohl býti se svou prací spokojen. Vedle horlivé činnosti pro svůj vlastní národ získal si též mnoho zásluh ve snaze o sblížení Jihoslovanů a Poláků s Čechy, kde zejména to byl jeden z význačných reportérů anglického časopisu » Daily News «, p. Anthony Czanecki, jehož rodiče byli polského původu a který společně se Štěpinou pracoval na sblížení Poláků s Čechy v Americe. Psal do listu, jehož byl reportérem, velice pěkné články o našich československých legionářích, které dával za vzor svým polským krajanům. Ža zásluhy o sjednocení Jihoslovanů ve Spojených státech dostalo se Štěpinovi vysokého vyznamenání »Rádu milosrdenství« od jugoslávské vlády, které mu bylo odevzdáno slavnostně jihoslovanským konsulem na banketu, pořádaném na Štěpinovu počest 22. března 1922 v hotelu La Salle. Banketu se zúčastnila nejen jihoslovanská a česká, ale i polská veřejnost s nejpřednějšími svými representanty, mj. náš populární Antonín Čermák, pozdější starosta Chicaga, který tragicky zahynul při atentátu na presidenta Roosevelta. Ve své staré vlasti Na jaře 1922 Štěpina vykonal cestu do Evropy a jeho návštěva v první řadě platila osvobozenému Československu, kde byl též přijat presidentem Masarykem. Štěpina byl nadšeným obdivovatelem našeho lidového umění, zvláště národních krojů, jichž si přivezl ze své návštěvy celou sbírku a s hrdostí je ukazoval svým americkým přátelům. Jeho dcera se zúčastnila jakéhosi slavnostního večera v národním kroji slováckém a vzbudila velký obdiv jak pro krásnou práci, tak i pro ladnou pestrost barev onoho kroje. Po svém návratu do Ameriky zmínil se Štěpina o tom, že byl během války veden v rakouských policejních záznamech jako velezrád- ce, jak mu bylo v Praze sděleno, třebaže byl americkým občanem, ovšem rozeným v Neška- redicích u Kutné Hory v Čechách. Škoda, že zakrátko, v listopadu 1923 překazila předčasná smrt další činnost Štěpinovu a nedopřála mu dočkati se též uznání vlády jeho milovaného národa československého, řádu Bílého lva, který už po jeho smrti byl doručen pozůstalé rodině. • V Chicagu na českém národním hřbitově odpočívá se svými rodiči v prostém hrobě s jednoduchým pomníkem a nápisem » James S. Štěpina«, jeden z nejzasloužilejších a nejnezištnějších pracovníků o naše národní osvobození, poměrně málo známý v Československu, ale v dobré a vděčné paměti našich krajanů za mořem. Anna Polcová * * * Bože můj, kolikrát šíj jeho nepoddajná jhu tvému sladkému už vysmekla se, kolikrát čepel sváru Ábela a Kaina bratrovražedně nad ním zaleskla se — až. teprv led’ ten lid tak utrmácen pod botou poroby svornost svou hledá zase. Zmlkám, leť úpění mé k nebes branám. Zmlkám, vždyť víš, co nejvíc potřeba nám ve chvíli té, však že jen s meči vláda ve vláni korouhví a krása v nebezpečí se navrací — ať nejsme neúčastni, meč vtiskni v naše ruce vlastní. Nepálí, nežhne oheň malovaný, my na boj čekáme, na povel svrchovaný ... Ať konec bez.ecti, ať konec ponížení nám přinese i s krutou sudbou svojí, Že všichni padneme, však pádném v boji. Jan Zahradníček (Stará země) 200 [pageend16]rozh ledy PAVEL VI. K POUTNÍKŮM Z CSSR Vítám vás, milovaní synové a dcery. Vaše návštěva mi přináší živou ozvěnu vaší země, kterou mám tolik rád a jíž si tolik vážím. Zároveň také projevujete důkaz své lásky a své věrnosti ke Kristu a k církvi, kterou si při dnešním setkání s Petrovým nástupcem chcete upevnit. Kéž vám Pán pomáhá, abyste zůstali pevni ve své víře a v rozhodnutí žít řádným křesťanským životem. Kéž byste si na dlouhou dobu uchovali radost, kterou dnes prožíváte při vstupu do domu papeže, který je též vaším otcem, radost, že patříte do velké světové rodiny katolické církve. Z četby ranních novin se dovídám, že na vaši zemi, na Československo, se valí těžké události. Násilný ráz, kterým se vyznačují, nemůže v srdci nás všech nevzbudit vážné obavy; sdílíme se o ně s vámi my a bezpochyby celé světové veřejné mínění. Doufáme stále, že nedojde ke krvavým a násilným srážkám a že nebude porušena důstojnost a svoboda národa, který si sám chce určovat svůj osud. Kéž. moudrost převládne nad každým jiným důvodem ke konfliktu. Kéž m ír a pokoj je zaručen národům, jichž, se to týká. Budu se na tento úmysl vroucně modlit a pamatujte na to i vy ve svých modlitbách. {21. srpna v proslovu k skupině Čechů a Slováků při generální audienci.) Po návratu do Evropy mě znovu zaujalo plně vědomí znepokojující situace v ČSR. Nikdy jsem na ně nepřestal myslet, ale sotvaže jsem se vrátil do Říma, pocítil jsem daleko více tíži tamějších událostí. A to mé vede, abych se modlil a abych modlitbu žádal na všech křesťanech, na všech lidech. Nechceme-li popřít nejvlastnější smysl spravedlnosti a míru, pak musíme tyto pojmy povznést k vyšším pojmům lidských práv a k důstojnosti národů; tyto pojmy nemohou z.ůstat neporušeny a nemohou působit ve prospěch obecného dobra lidských osob a národních společenství, jestli nemají, třebas nevyslovený, ale logicky účinný vztah k živému Bohu, k Absolutnu, k nutné příčině, od níž lidstvo čerpá světlo pro své mravní svědomí a smysl své bratrské solidarity. Ale co se stane, když tento vztah neexistuje, nebo když je dokonce popírán? Nechci být prorokem neštěstí, stačí ty smutné zkušenosti moderního světa, aby nám mohly o tom něco říci. Chci i tentokrát být ještě optimistou. Pro lásku, kterou mám ke všem národům, pro čest a lidskost, které nikdy neu- hasnou v lidských srdcích, pro naprosto jasný zájem všech, aby se našlo rozumné a svorné řešení, proto chci doufat. Kéž k dobru všech, ale především těch, kdo trpí, spravedlnost a m ír nabudou převahy nad nynějšími obtížemi (28. srpna při generální audienci). * ★ * Bůh vám žehnej. Vítám vás tu z plna srdce. Buďte si vědomi, že jste blízko mému srdci, ž.e k vám chovám lásku plnou starostlivosti o váš osud, ale též plnou naděje. Když vás tu vidím, jak jste dobří, jednotní a stateční, že se hlásíte ke křesťanské víře, pak mám plnou důvěru v duchovní budoucnost vaší země. Zůstaňte takovými. Opakuji vám to, co řekl Kristus Pán při poslední večeři: Zůstaňte v mé lásce! Ano, zůstaňte v lásce Kristově, buďte si jisti, že se těmto těžkým bolestným zkouškám, kterými prochází vaše země, nepodaří umenšit vnitřní klid, vaši duchovní svobodu a ohrozit vaši budoucnost i po stránce národní. Bůh vám bude žehnat, když zůstanete věrni (4. září). 21. SRPEN 1968 bude v dějinách CSSR a především českých dějin stát vedle 15. března 1939. Kdežto tenkrát to byla vojska nacistická, letos za temné noci — jako chodí lupiči a zloději, tak jsme to mohli číst na stránkách čs. tisku — překročila hranice a okupovala CSSR vojska »bratrského« Sovětského svazu a » spřátelených « čtyř dalších socialistických zemí: Polska, Maďarska, Bulharska a vých. Německa. Lidé nechtěli věřit svým zrakům a sluchu, když kolem jedenácté hodiny v noci slyšeli a zahlédli sovětské tanky a vojáky. Během několika hodin bylo obsazeno celé Československo. Došlo k tomu, čeho se po celých osm posledních měsíců všichni tolik báli, o čem ale stále doufali, že se to přece jen nestane. Nadarmo byly protesty čs. vlády i komunistické strany — jak vláda tak i strana nabádala čs. vojsko i obyvatelstvo k rozvaze a klidu, aby nekladli ozbrojený odpor a nedávali důvod k zákrokům ze strany Sovětů; obětí stejně bylo víc než dost, jen v Praze do 1. září bylo 25 mrtvých a na 431 vážněji raněných, počet obětí v celé republice se odhadoval až na 180, a byly mezi nimi i děti, dívky a ženy. Obyvatelstvo uposlechlo; uchýlilo se k pasivní resistenci: zavřeli obchody, vojákům dokonce odmítli i vodu k pití, sedli si před tanky, sem tam byly improvizovány i barikády, byly odstraněny nápisy na křižovatkách a na ulicích, takže vojáci nejednou bloudili celé hodiny, na stěnách domů se objevily nápisy jako » Ivane, jdi dom ů« a na křižovatkách byly jen ukazovatele: »M oskva«. Snad si Sověti dostatečně neuvědomili, že CSSR v půli srpna bylo plné turistů a novinářů, zvědavých, jak pokračuje ten »socialismus s lidskou tváří«; ti všichni byli svědky nočního přepadení proti vůli čs. lidu, takže Západ byl o všem velmi dobře informován a samy komunistické strany se proto octly ve velkých těžkostech. 201 [pageend17]Jednota národa Situace prvních dnů byla velmi nejasná. V Praze se podobně jako za nacistů boj soustředil kolem budovy rozhlasu; a když se okupantům — tak říkali v ČSSR vojákům, pokud to nebylo zakázáno — podařilo umlčet oficiální stanice, povstaly nové tajné vysílačky, které vysílaly z nejrůznějších míst a osvědčovaly věrnost vládním i stranickým osobnostem z » nového « kursu; Svoboda, Dubček i Černík hned po potvrzení zprávy o okupaci ostře protestovali u Sovětů, žádali odsun vojsk, svolali zasedání vlády, strany i parlamentu a vydali provolání komunistickým stranám celého světa. Moskevská » Pravda « ospravedlňovala okupaci, že prý Sovětský svaz byl o pomoc požádán, jeho životní zájmy byly ohroženy tím, co se poslední měsíce v ČSR dálo, že v ČSSR byli skryti kontrarevolucionáři, takže celý socialistický tábor byl ohrožen. Byla to tedy služba v rámci čs.-sovětského přátelství a vojska budou stažena, jakmile budou odstraněna nebezpečí ohrožující socialismus v ČSR a bezpečnost ostatních socialistických zemí. Zdá se, že cestou na mimořádné zasedání ÚV KSČ ještě v noci 21. srpna byli Sověty zatčeni Dubček, Císař, Dzúr, Černík, Smr- kovský a Pavel. Sověti se domnívali, že násilím zničí » kontra- revoluci « ve vlastních komunistických řadách, že nastolí novou vládu a budou vládnout železnou rukou. Ukázalo se však, že se zklamali a narazili na nečekaně jednotný postoj celého národa. Vojáci nenašli » kontrarevoluci «, na otázky prostých občanů, proč přišli, odpovídali, že ani nevědí, kde jsou, že se domnívali, že byli na nočním cvičení v rámci manévrů, konaných několik týdnů okolo ČSR. Velitel okupačních vojsk, generál Pavlovský vyhlásil stanné právo, obsadil redakce časopisů, tiskárny, Hrad, budovy ministerstev, ano i sídlo KSČ. 23. srpna byla v Praze protestní hodinová stávka, vyzváněly zvony a hučely sirény. Nedošlo ke zlomu ani v ÚV KSČ, třebas v něm je stále mnoho stoupenců » předlednové « linie; ÚV zasedal v obležené budově a bez bázně okupaci odsoudil a dal plnou důvěru Dubčekovi, Černíkovi a Svobodovi. Našli se sice lidé, snad ochotní jít s nimi — za » zrádce« a » kolaboranty« byli označeni Vasil Bilak, Barbírek, Indra, Kolder, Mestek a redaktor RP Švestka, kteří prý podepsali provolání k vyjednávání s okupanty a nabídli svou pomoc; později to vyvrátili, ale švestka byl z redaktorství RP sesazen — ale i oni se nakonec stáhli; za Dubčeka se bezvýhradně postavily i lidové milice, které byly považovány za baštu » novotnovců« a za jejichž zrušení se v červenci proto sbíraly podpisy. O tuto jednotu národa se 23. srpna mohl opřít president Svoboda, když odjel do Moskvy vyjednávat; s ním jeli Husák, Dzúr, Piller, Bilak, Indra a dr. B. Kučera jako zástupce Národní fronty. Ani v Moskvě Svoboda neustoupil, a tak Sověti nakonec museli povolat internovaného « kontrarevolu- cionáře« Dubčeka a s ním zasednout u stolu. Pravý obsah dohody je stále zahalen tajemstvími: Svoboda, Dubček a Černík byli sice nuceni udělat řadu ústupků, ale ani na druhé straně nemohli mluvit o vítězství. 27. srpna časně ráno se vyjednávači vrátili do Prahy: špalírem jásajících Pražanů jel Svoboda na Hrad. Nadšení zchladlo při realistických projevech Svobody a Dubčeka: Sovětský svaz sice uznal jejich vládu, ale naléhá na naprostou kontrolu tisku, z něhož musí být vyloučeno vše, co škodí vztahům se socialistickými zeměmi — ale kdo to bude určovat? Část okupačních vojsk bude stažena, jakmile dojde k »normalizaci« situace, ale zůstanou podél hranic s NSR, které prý čs. vojska nedovedou dostatečně chránit; »cizí« vojska se ale nebudou vměšovat do vnitřních čs. záležitostí. Odmítli výtku, že na území ČSSR je kontrarevo- luce, ale přiznali, že dostatečně neuvážili nebezpečí, která z uvolnění tisku a projevu plynou pro ostatní socialistické státy. Bude omezeno cestování: do ČSR mohou jet jen čs. občané, kteří jsou teď v cizině, a cizinci, kteří jedou z důvodů diplomatických a obchodních, tedy jsou vyloučeni novináři; a je zakázána politická činnost ostatním stranám, které nejsou zapojeny do Národní fronty. » Nikdy se mně nemluvilo tak těžko jako nyní, « začal svůj projev předseda NS Smrkovský. Není divu, že z mnoha stran se ozvaly hlasy, které moskevská ujednání odmítaly. Vedoucí politikové znovu nabádali, aby obyvatelstvo zachovalo klid a jednotu; ujišťovali, že i jejich první požadavek je odsun cizích vojsk; omezení na oblasti tisku, projevu a sdružování jsou dočasná, v polednovém duchu ale že se bude pokračovat i nadále. Tyto naděje ale byly mírněny prvními odstoupeními: svého úřadu se vzdal ministr vnitra Josef Pavel, aby nepůsobil těžkosti Černíkově vládě; nástupcem Pavlovým se stal Jan Pelnář, zdá se stoupenec Dubčekův. Bohužel došlo i prvním sebevraždám: zástupce ministerstva vnitra dr. Jana Záruby a plukovníka Kmenta z MNO, kteří odmítli sovětským » poradcům « odevzdat přístup k svým zásuvkám. Funkce zástupce ministerského předsedy byl zbaven, zase na vlastní žádost, Ota Šik, který byl v oněch osudných dnech v Jugoslávii a tam odvážně protestoval proti okupaci. Ve velkém nebezpečí, že bude nahrazen, se octl i ministr zahraničí Jiří Hájek, který se chtěl účastnit debaty o situaci v ČSR v Bezpečnostní radě OSN; ČSR o debatu nežádalo, dokonce Hájek požádal, aby byla stažena z programu — Sovětský svaz proti ní dal své veto; přece jen svou cestou do Nového Yorku Hájek na sebe uvrhl hněv Sovětů; 19. září opravdu odstoupil. XIV. sjezd KSČ Za plného teroru prvních dnů okupace se v Praze sešel XIV. sjezd KSČ, původně ohlášený na 9. září. Z 1543 delegátů se dostavilo 1219 — ze Slovenska jen 50, protože je sovětští vojáci nepustili. Z nově zvoleného 144členného ÚV byli vyloučeni všichni »zrádci«, Dubček byl potvrzen za prvního tajemníka, prozatím ho měl zastupovat Venek šilhán, odborník v ekonomii. Sjezd a 202 [pageend18]ÚV se bezvýhradně postavili za presidenta a vládu a volali po plné obnově jejích práv a po národní nezávislosti. 29. srpna se sešel v Bratislavě mimořádný sjezd KSS, který se měl konat dřív, ale z různých důvodů byl odsunován. Sjezd sice potvrdil moskevská ujednání, ale byl novým posílením jednoty českých zemí se Slovenskem. Jediným sporným bodem snad byla otázka legality XIV. sjezdu KSČ, konaného prakticky bez delegátů slovenských. Dr. Gustav Husák, který byl zvolen prvním sekretářem na místo Vasila Bilaka, navrhoval, aby sjezd byl prohlášen za ilegální — bezpochyby hlavně proto, aby se udělal ústupek Sovětům. Ve své řeči se Husák v několika bodech lišil od mluvy Dubče- kovy, byla smířlivější a ústupnější, takže Sověti nemeškali pochválit jeho rozvážnost a smysl pro realitu — nebo to měly být další »nám luvy«, když zklamali Bilak, Kolder a spol.? — jasně ale řekl, že stojí za Dubčekcm. » Normalizace « » Normalizace « byla heslem jak Sovětů tak i čs. představitelů v půli září, kdy píšeme tyto řádky. Každý ale vidí, žc se na ni obě strany dívají poněkud jinak. Pro Sověty je to návrat zřejmé k tomu, co bylo před lednem, a trvalé obsazení alespoň západních hranic. Dubček neváhá udělat i několik kroků zpět v zevnějších projevech svobody, ale v polednovém duchu chce pokračovat. Od září vycházejí už skoro všechny deníky, v půli září se objevily i týdeníky, až na Literární listy, Reportéra, Studenta a několik dalších, které Sověti asi už nepřipustí. 2. září začal normálně školní rok, chystá se definitivní schválení tiskového a shromažďovacího zákona, od 5. září začala i letecká doprava s cizinou, 15. září zápasy v kopané (v novinách jsme četli o tom, jak kluby odmítaly hrát přátelské zápasy se sovětskými vojáky). President Svoboda vyzval čs. občany, které události překvapily v zahraničí, aby se vrátili, že vlast potřebuje jejich rukou a hlav. Husák na sjezdu KSS ujišťoval, že nikdo není ve vězení, ale tím nezaplašil hlasy, které kolovaly, že zmizely různé osoby — možná že se jen skrývaly v těch nej kritičtějších dnech. — 6. září zasedal na Hradě ÚV KSČ. Bylo zrušeno rozhodnutí svolat XIV. sjezd na 9. září, J. Špaček byl pověřen vedením komise, která připraví a svolá sjezd komunistů českých zemí a ÚV byl reorganizován a rozšířen; byli vyloučeni např. Kriegel a Císař, který zůstává předsedou České národní rady, ale též Chudík, Kolder, Kapek a švestka oficiálně zbaven redaktorství RP. V klidu se začínají též hodnotit škody a ztráty, které okupací vznikly; jen v dopravě se odhadují na pět miliard korun, své stopy ponese dlouho Národní muzeum, má na 2000 střelných děr a poškozena je i Brožíkova velká luneta v Pantheonu »K arel IV. zakládá universitu«. A podobně i socha sv. Václava na Václavském náměstí, která v osudných dnech byla střediskem Pražanů, milujících svobodu. » Smutek provokuje« čteme v Práci, která žádá, aby se kolem sochy Pražané SKUTEČNÉ BRATRSTVÍ Znovu nás tanky přicházejí chránit jako po oné osudné dohodě o nás bez, nás. Zase vez.ou násilí a le i• Zabili několik lidí. Ale v kolika lidech zabili důvěru a naději? Bylo by mravní surovostí, kdybychom my křesťané jim vítězně říkali: Viďte, nepředvídali jsme to? Nepředpovídali jsme to? Ano, víme, že město, které nechrání Bůh, je bezbranné, ze kde není Bůh, není pevná žádná smlouva, že bez Boha neexistuje humanismus. To víme, a to jsme vidy věděli. Ale není to vhodné připomínal těm, kteří s námi nesdíleli naši víru, ale věřili v humanismus, demokracii, svobodu a spravedlnost. Tyto naděje jim tanky, letadla, děla a kulomety, i kdyby střílely jen na zastrašení, rozvalily. Lidská tvář jejich humanismu umírá pod pásy transportérů. Nesmíme jim vyčítat! Byli stateční, nasadili mnoho, sitad všechno. Musíme jim nést své bratrství. Své bratrství ducha a srdce, ne smluv, dopisů a tanků. Musíme pamatoval na prázdno v srdci těch mladých lidí, kteří sotva nabrali dech svobody a trochu důvěry v lepší důstojnější existenci, byli sraženi. Musíme nést své bratrství, porozumění a naprosté účastí. (Z ilegálních Kat. novin za prvních dnů obsazení) neshlukovali, že to Sověti nemohou vidět. Sezónu zahájilo i Národní divadlo; s velkými ovacemi byli přijati Dubček se Svobodou a byli přítomni Smetanově opeře Dalibor — tragedii českého rytíře, který se ujal sedláků proti nespravedlnosti pánů. Ústupek Sovětům znamená jistě, že nebyly schváleny stanovy Klubu 231 a Klubu angažovaných nestraníků; o rehabilitaci postižených občanů prý je postaráno jinak a KAN má ráz politické organizace a neodpovídá poslání dobrovolných organizací. Skončil sen o svobodě 21. srpen náhle zakončil sen čs. obyvatelstva o svobodě; nebyl to sen klidný, skoro každý den byl přerušen blýskáním a burácením od Východu; skoro jako jitření nezahojených ran bude jen letmé vypočítávání radostných příslibů a hrozivých mraků. Dokonce i Rudé právo s redaktorem Oldřichem švestkou, pozdějším kolaborantem, považovalo za vhodné uveřejnit odpověď Čestmíra Císaře na Konstantinovův útok v moskevské Pravdě a odpověď dr. Eduarda Goldstúckera na anonymní dopis, v němž byl nazván » siónskou hyenou « a který byl plný útoků proti reformním představitelům. 1. července skončily manévry spojeneckých vojsk na území ČSSR, ale vojáci se neměli k odchodu a po dlouhých průtazích poslední voják odcházel až po 3. srpnu. 28. června uveřejnily Literární listy, Práce atd. článek »2000 slo v«, v němž si především kulturní pracovníci, 203 [pageend19]ale též Emil Zátopek, Věra Čáslavská aj. dovolují kritizovat vládu a stranu, že demokratizační proces se zpomalil, že stará garda, počínajíc poslanci, pokračuje na svých místech, že stále se třeba bát před funkcionáři strany. Prohlášení, prý sestavené Ludvíkem Vaculíkem, se dostalo až do poslanecké sněmovny, kde proti němu rázně vystoupil slovenský generál Kodaj, který první začal mluvit o » kontrarevoluci «; své výhrady řekl Dubček a předseda NS Smrkovský je nazval » tragickou věcí«. K velkému překvapení ale souhlasné projevy s Prohlášením pokračovaly i nadále a veřejnosti se nelíbilo, že předsednictvo ÚV KSČ manifest v první chvíli odmítlo. Mezitím pokračovaly okresní konference KSČ s tajnými volbami delegátů na sjezd, mnoho představitelů éry Novotného bylo z volební listiny škrtnuto, nebo nebylo zvoleno, např. Lenárt, Indra, Kolder aj. V Praze sc objevily letáky proti šikovi, Krieglovi, Císařovi a Goldstůcke- rovi; moskevská Pravda přinesla dopis 99 dělníků z Pragovky proti Dubčekovč politice — nakonec se ukázalo, že mezi těmi 99 byly i ženy a děti asi 40 dělníků. Na několika místech v záp. Čechách a také na Moravě se našly zbraně, o nichž — divná věc — věděli dřív v Moskvě než v Praze a které měly být důkazem, že to imperialisté ze záp. Německa připravují spiknutí. Měsíce červen a červenec byly i dny pozitivní práce: 10. července poslanci NS zvolili 150 členů České národní rady, která by měla mít významné místo při novém federačním uspořádání státu, za přítomnosti zástupců církví, např. biskupů Tomáška a Hloucha. Ale i při této slavnostní příležitosti se objevily mraky: dva navržení členové, Jiří Hanzelka a Pavel Kohout, nedostali potřebnou nadpoloviční většinu. ČSL má v České národní radě 22 členů. Její předsedou byl zvolen dr. Čestmír Císař. Za spontánní projev lásky a obětavosti vůči vlasti a důvěry k jejím představitelům můžeme považovat sbírku na Fond republiky, na jehož kontě v předvečer invaze bylo 190 milionů Kčs, a sbírku pro zlatý poklad; do 20. srpna se vybralo 60 808 gramů. Nevídaných ovací se v Praze dostalo předsedovi rumunské Státní rady N. Ceaušescovi a jugoslávskému presidentu Josipu Brožovi Titovi při jejich oficiálních návštěvách. Chladně zato byl přijat východoněmecký Walter Ulbricht, který přišel dávat lekce československým komunistům do Karlových Varů. Dopis pěti komunistických stran měl být pro Prahu novým napomenutím, že se jim svoboda v ČSR nelíbí a že tvoří ohrožení i pro jejich režimy. Proto tlačily na Moskvu a ta chtěla s čs. komunisty rokovat; k prvnímu zasedání došlo v Čierné nad Tisou a k druhému v Bratislavě. Byly prý to » soudružské « výměny názorů, tozn. že se nedohodli, a Damoklův meč násilného zákroku visel stále nad ČSSR s plnou svou hrozivou hrůzou, až v noci 21. srpna, kdy toho nikdo nečekal, spadl. Přátelství se Sovětským svazem skončilo, bude však nutné s ním žít dál. Jak dlouho to čs. komunističtí představitelé vydrží? Nebo že by došlo k změně v Kremlu? V každém případě v ČSSR nezoufají. Za dnů ještě ilegálního tisku se objevil i tento epigram: » Bude- li každý z nás z křemene, můžeme se z toho ještě vykřesat «. Druhá invaze Československa naplnila celý západní svět největším rozhořčením, připojila se k němu nebojácně i Jugoslávie a skromněji Rumunsko — tomu Sověti také vyhrožovali. Na 200 000 čs. turistů zastihl 21. srpen venku a třeba veřejně poděkovat všem západním státům, které se turistů velkomyslně ujaly, když jim docházely finanční možnosti, a poskytovaly jim nocleh a stravu. Po krátkém vyčkávání se téměř všichni vrátili; např. Rakouskem projelo do 17. září 78 603 Čechoslováků a 1355 jich požádalo o azyl. Čs. vláda několikrát ústy svých nejvyšších představitelů vyzvala čs. občany, aby se vrátili, že se nemají čeho bát, pokud se skutečně neprovinili protistátní činností. V Praze se dokonce zastali i Oty Sika, jehož některé projevy v zahraničí musely Moskvu velmi znepokojit. J. H. Naše společnost nemůže být narušena důsledným dodržováním náboženské svobody, mohla by však být ohrožena jejím omezováním. V neantagonické společnosti je svoboda nedělitelná. Je-li porušován zákon vůči jedné skupině občanů, nemůže si být jist nikdo, ani ten, kdo ho zneužívá. Zkušeností máme dost. Není to ústupek náboženství — je to naopak nezbytný předpoklad pro možnost vyrovnávat se s ním seriózně. Každé potlačování, velké nebo malé, otevřené nebo v decentním provedení, činí náboženství a vůbec jakoukoliv ideologii přitažlivou, propůjčuje jí morální prestiž, budí o ní iluze. Nebude-li v této zemi jiná cenzura než církevní, nepadá aspoň odpovědnost za úroveň náboženského tisku na nás. Legendární šuplíky přecpané geniálními díly, která nemohla spatřit světlo světa, se prosvětlí veřejnou kritikou. Jsou-li křesťané přesvědčeni, že zadrží zoufalé rozhodnutí sebevraha, nechť k tomu mají příležitost; rnyslí-li, že převychovají chuligána, nechť se o to pokusí. Soutěživost v této činnosti nemůže být na škodu. Zabraňovat jí znamená přebírat odpovědnost za všechny neduhy společnosti výhradně na sebe. Dr. Erika Kadlecová závěrem svého článku Společnost a náboženství v RP 18. května 1968 SLUŽBA ŽIVOTU (Nad encyklikou » Humanae vitae «) Jistě od nepaměti nevyvolala žádná papežská encyklika tak velký ohlas, kladný i záporný, jako encyklika »Humanae vitae«) česky zní její začátek takto: » Vážný úkol odevzdávat lidský život ... «. Encyklika je datována 25. července a papež Pavel VI. v ní potvrdil dosavadní tradiční nauku týkající se manželského života a regulace 204 [pageend20]porodů. Pro jedny encyklikou církev ztratila velmi mnoho na úctě a vážnosti, kterou si získala koncilem, a udělala krok zpět do středověku; druzí ji nazvali jedním z nej významnějších papežských dokumentů poslední doby. Encyklika začíná zmínkou o demografickém rozvoji lidstva a jeho dopadu na život rodin a národů, především ve Třetím světě. Změnil se náš pohled na ženu a na její místo ve společnosti; změnil se i význam, který přikládáme manželské lásce a konečně i význam manželského úkonu ve vztahu k této lásce. Vzrostlo dále vědomí osobní odpovědnosti dnešního člověka, a tak se objevila otázka, zda nenadešla chvíle, kdy třeba uvažovat 0 odpovědné regulaci porodnosti, a zda tento úkol by neměl být svěřen spíše člověkovi, jeho rozumu a vůli, než jen biologickým rytmům jeho organismu. K vyřešení této celé otázky už papež Jan založil r. 1963 zvláštní komisi o natalitě; jeho nástupce papež Pavel VI. komisi rozšířil, takže se skládala z teologů, lékařů a vědeckých pracovníků, z odborníků v demografii a konečně i manželských párů, které pracovaly v hnutích pro apoštolát v rodinách. Této komisi Pavel VI. svěřil odpověď na diskusi o regulaci porodů, jak ji započali biskupové na posledním sněmovním zasedání, ale přerušili na výslovné přání papežovo. V červnu 1966 komise odevzdala papeži výsledek své práce; po dalších dvou letech porad a studií vychází encyklika, která chce dát na celou otázku odpověď shrnující nauku církve. S politováním třeba říci, že už při práci komise o natalitě se pozornost novinářů a veřejnosti soustředila jen na tzv. antikoncepční pilulku; ve skutečnosti se 1 v komisi přestalo o této partikulární otázce hovořit velmi brzy a mluvilo se o celé otázce regulace porodů — o jejíž nutnosti nebylo rozdílů — a ne o tom či onom způsobu regulace samé. Není divu, že encyklikou byli zklamáni ti, kdo čekali výslovné slovo o antikoncepční pilulce. Obsah encykliky Když encyklika vykládá nové principy církevní nauky o manželství, spojuje tradiční nauku s novým daleko pozitivnějším hodnocením manželství, jak je zastávala velká většina Otců na koncilu a členů komise o natalitě a jak je učí téměř všichni přední současní teologové. Encyklika se nevyhýbá palčivým otázkám populace, exploze obyvatelstva a skutečnosti, že v rozvojových zemích vládne podvýživa a hlad; mluví ale též o velkém pokroku, který udělal člověk tím, že si víc a více podrobil bohatství skrytá v přírodě a využil je ve svůj prospěch. V manželství encyklika klade na první místo osobní poměr mezi dvěma manžely. Manželská láska je láska hluboce lidská, je všestranná a plodná. Je to vzájemná láska dvou lidí, tedy ne pouhý projev pudu a citu; je to úkon svobodné vůle, má se udržovat a růst prostřednictvím radostí denního života. Je to láska totální: manželé se s velkomyslností sdílejí o vše, bez nepatřičných vý- BOGOTA. — Sv. Otec přijímá hold zástupců venkovského obyvatelstva zemí Latinské Ameriky (viz. str. 192) . ' ' hrad a sobeckých výpočtů. Je to láska věrná a výhradní až k smrti: tak ji pojímají manželé v den, kdy na sebe svobodně a v plném uvážení berou manželský svazek. Je to láska plodná: nekončí u manželů, ale je určena k tomu, aby pokračovala, tím že dává vznik novému životu. Manželé se tu stávají přímými spolupracovníky Božími v pokračování díla stvoření: oni poskytnou tělesný základ, on vleje duši novému člověku. Za nezcizitelné hodnoty křesťanského manželství tedy platí vzájemné partnerství manželů, prvenství manželské lásky, jednota a všestrannost manželského života i v otázce plození nového života a konečně odpovědné rodičovství po vzájemné dohodě a poradě. Encyklika hájí zásah církevního učitelského úřadu do této oblastí: jde současně i o oblast morálky, protože » manželství je moudré zřízení Stvořitele, který jím uskutečňuje svůj láskyplný plán s lidstvem. Pro křesťana manželství je obdařeno důstojností svátostného znamení: představuje jednotu Krista s jeho církví «. Encyklika přijímá pojem odpovědného rodičovství, který je obsažen i v sněmovní pastorační konstituci »Radost a naděje«. K provádění odpovědného rodičovství nepatří jen znalost biologických pochodů u muže i ženy, ale též ovládání pudu, který vyúsťuje v případné zplození nového života. Manželé mají uvážit před Bohem a před svým svědomím, zda jsou schopni ať už po stránce hmotné nebo i psychologické mít další dítě; přitom se ale musí řídit objektivním mravním zákonem, který jim diktuje správně poučené svědomí. » S ohledem na fyzické, hospodářské a sociální podmínky odpovědné rodičovství se projevuje jak uváženým a velkomyslným rozhodnutím dát vznik početné rodině, tak i rozhodnutím vyvarovat se vzniku nového života, dočasně, nebo i na neome- 205 [pageend21]9. října uplyne deset let od smrti papeže PIA XII., který řídil lodičku církve od r. 1939, za bouřlivých let války a pohnutých let poválečných. Modlitba za pokoj jeho duše se pojí s modlitbou za zdar procesu blahořečení, který byl zahájen spolu s procesem blahořečení jeho nástupce Jana X X III., který byl zvolen 28. října. zenou dobu; toto rozhodnutí má být učiněno z vážných důvodů a s úctou k mravnímu zákonu. To nese s sebou, že manželé uznají plně vlastní povinnosti vůči Bohu, vůči sobě, vůči rodině a společnosti a respektují přitom správnou stupnici hodnot. « » Při odevzdávání života manželé tedy nejsou volni řídit se vlastním úsudkem, jako by mohli nezávisle na nikom jít svou cestou; svůj způsob jednání musí řídit podle tvůrčího úradku Božího, který je vyjádřen v podstatě manželství a jeho úkonů a jež vykládá a učí církev. « Každý manželský úkon musí být tedy otevřený, přístupný odevzdávání života, hájí Pavel VI. v encyklice Humanae vitae proti opačným názorům, které pronikly i do tábora katolických moralistů. Plyne to z nerozlučitelného spojení dvou účelů manželského úkonu: spojuje manžely navzájem a je prostředkem k odevzdávání života; toto spojení chtěl Bůh a člověk je nemůže roztrhnout ze své vůle. Když člověk respektuje tyto dvě charakteristické známky manželství, přijímá Boží úradek a uznává, že není zcela pánem svého těla a zvláště pohlavních schopností, určených k probouzení lidského života, jehož počátkem a pánem je sám Bůh. » Ve shodě s těmito základy lidského a křesťanského pohledu na manželství musíme znovu odmítnout jako dovolenou cestu k regulaci porodů jakékoliv přímé přerušení plodivého procesu, který už započal, a zvláště přímé a úmyslné přerušení těhotenství, a to i z terapeutických důvodů. Stejně tak třeba vyloučit přímou sterilizaci, ať trvalou nebo dočasnou jak u muže tak i u ženy. A konečně musíme zavrhnout jakýkoliv čin, který vede k tomu, že se znejnožní oplodnění, tím že úkon není vykonán správným způsobem nebo se postaví překážka dosažení jeho přirozených ná- sledkii. « Encyklika potom opakuje to, co prohlásil Pius XII., že totiž pro regulaci porodů je dovoleno využít neplodných period u ženy — tady manželé využívají oprávněně jisté dispozice v přirozeném průběhu pohlavních schopností ženy; kdežto »ja ko nedovolené odsuzuje za všech okolností užívá- vání prostředků, které přímo překážejí oplodnění, i když snad k tomu manžely vedou důvody, které se mohou zdát mravně odůvodněné a vážné « — v tomto případě manželé kladou překážku přirozenému procesu. Na vydání encykliky měl jistě vliv též všeobecný úpadek mravnosti ve světě; jako následky umělého regulování porodnosti encyklika uvádí: manželskou nevěrnost, snížení veřejné mravnosti, umenšení úcty k ženě, z níž se stane prostředek k sobeckému rozkošnictví, sexuální egoismus a konečně vystavení intimní sléry manželství na pospas veřejnosti, která se o mravní požadavky nestará. Proto bylo nutné pevně stanovit a určit uepřekročitelné hranice moci člověka nad jeho tělem a jeho íunkcemi. Ty spočívají v tom, že lidskému tělu je zaručena jeho nedotknutelnost. I dnes je možné zachovávat Boží zákon, třebas žádá snad větší úsilí a obětavost na jednotlivcích, rodinách a společnosti. Manželé musí nabýt pevného přesvědčení o pravých hodnotách života a rodiny a především se mají propracovat k vlastnímu sebeovládání, které bude mít blahodárný vliv i na výchovu dětí. Je nutné vytvořit ovzduší, které přeje výchově k čistotě. Muže a dívky encyklika nabádá k vítězství zdravé svobody nad nevázaností. » Člověk najde pravé štěstí, po němž touží ze všech sil, jen v úctě k zákonům, které Bůh vepsal do přírody a které člověk musí zachovávat silou svého rozumu a své lásky. « Encyklika končí provoláním k veřejným činitelům, aby nedovolili další snížení mravnosti u svých národů a uskutečnili zdravou prozíravou rodinnou politiku. Zvláštní slovo má pro vědecké pracovníky: mohou dát velký přínos pro dobro manželství a rodiny a klidu svědomí, když vyjasní různé okolnosti, které podporují správnou regulaci natality. Křesťanské manžely, kněze a biskupy encyklika zve, aby každý hleděl uskutečnit své křesťanské povolání; nemají klesat na mysli před těžkostmi a ochotně přijmout nauku, kterou jim předkládá církev. 206 [pageend22]Encyklika vzbudila ve světě velký ohlas — kladný i záporný; snad všechny biskupské konference se jí zabývaly a vydaly pokyny k jejímu praktickému provádění. Nechyběly ani jisté výhrady: Pavel VI. považoval za nutné se o těchto výhradách zmínit v jednom z projevů na světovém eucha- ristickém sjezdu, v poselství k Německému katolickému sjezdu a při jiných příležitostech. Tito odpůrci encykliky snad od ní čekali příliš mnoho: např. souhlas s užívání antikoncepční pilulky, stran jejíž vedlejších účinků ještě poctiví lékaři nejsou zajedno; nebo jasné slovo z Říma, proti němuž se za jiných okolností vzpírají. Encyklika jim toto jasné slovo řekla v oblasti naukové, a teď lidé v duchu nauky koncilu o odpovědném rodičovství se sami mají rozhodnout. Ostatně encyklika neznamená poslední slovo; čeká, že ze strany lékařů a vědeckých pracovníků se církvi dostane dalšího poučení o průběhu plodivého procesu a tím jí bude umožněno ulehčit manželům v jejich tísni svědomí. Snad nej správněji jednali ti biskupové, kteří v encyklice viděli vyslovení a potvrzení zákona — a každý zákon je dobrý — ale duchovní správce nabádali k shovívavosti při posuzování jednotlivých konkrétních případů. Petr Ovečka stalo se doma , v exilu a jinde ve světe VE VATIKÁNE A V ITÁLII 17. července papež Pavel odjel na svou letní vilu v Castel Gandolfo. Zůstal tam až do 19. září; jako jiná léta vždy v neděli v poledne se modlil s věřícími shromážděnými uprostřed papežské vily mariánské Anděl Páně a ve středu uděloval generální audience. Pokaždé byla této generální audienci přítomna též početná skupina českých a slovenských turistů, kteří projížděli Římem: svátý Otec jim vždy věnoval krátký pozdrav, v němž je nabádal k věrnosti katolické víře. Zvlášť srdečné byly jeho proslovy po 21. srpnu (viz str. 201). Při generální audienci 26. června sv. Otec řekl, že po letech bádání můžeme s vědeckou jistotou říci, že tělesné pozůstatky, které byly za vykopávek pod bazilikou sv. Petra (1940-1950) nalezeny, patří sv. Petrovi. Pius XII. prohlásil 23. prosince 1950, že se našel hrob sv. Petra, nyní on, Pavel VI. odpovídá kladně i na druhou otázku, že tehdy nalezené ostatky jsou tělesné pozůstatky prvního z apoštolů — třebas ví, že tímto jeho slovem ještě nekončí bádání, ověřování, diskuse a polemiky. Mše svátá, sloužená před průčelím baziliky 30. června večer, tvořila oslavu 5. výročí papežské korunovace, ale současně byla zakončením Roku víry vyhlášeného k 1900. výročí mučednické smrti sv. Petra a Pavla. Pavel VI. tuto mši sloužil spolu s 22 kardinály a biskupy, kteří zastupovali všech pět světadílů. Hlavní část kázání bylo vyznání víry — bylo to Vyznání víry nicejského sněmu, upravené podle myšlenkových směrů naší doby. Po mši svaté odevzdal 12 kněžím poselství určené kněžím celého světa. ■ V letních měsících zemřelo šest kardinálů: 12. července 961etý František Morano, který pracoval celý svůj život v ústředních církevních úřadech, naposled byl řadu let sekretářem nejvyššího apoštolského soudního dvora; 3. července Američan Francis Brennan, prefekt kongregace pro přisluhování svátostí, bylo mu 74 let; 5. července arcibiskup toledský a primas Španělska Enrique Pia y Daniel, ve věku 91 let; 28. července Anděl Herrea y Oria, bývalý biskup z Malagy, který byl vysvěcen na kněze, když mu bylo už 53 let, předtím byl úspěšným advokátem a novinářem a nějakou dobu předsedou španělské Katolické akce; 31. července 941etý are. z Quita v Equador Karel Maria de la Torre; a 14. srpna arcibiskup ze Sao Salvador v Brazílii August Alvaro da Sitva. Kardi- nálský sbor nyní má 103 členy. S velkým zpožděním vyšla letos Papežská ročenka na rok 1969 až koncem června. Do Ročenky byla totiž už pojata reforma římské kurie. Z Ročenky se např. dovídáme, že při Svaté stolici má zastoupení 68 států: 59 je velvyslanectví a 9 vyslanectví. * K 39. světovému eucharistickému sjezdu vydaly vatikánské pošty sérii tří známek s vyobrazením mapy Latinské Ameriky, monstrance z Rafaelovy malby ve vatikánských muzeích a postavy papeže Pavla. * Do zemí, které byly postiženy přírodními katastrofami a neštěstími, jako Irán, Costarica a Itálie, sv. Otec poslal soustrastný telegram a na první pomoc obětem svůj osobní dar. * Zvláštní list poslal starostovi města Hirošimy k 23. výročí svržení atomové bomby, k 150. výročí založení university St. Louis v USA, habešskému císaři Hailé Selasié u příležitosti obnoveného jednání za mír v Nigérii a účastníkům sociálního týdne francouzských katolíků, který se letos konal v Orléansu na téma » Člověk a společnost, která se mění «. Vicerektor koleje pro alumny z ČSR mons. dr. Josef Medový byl jmenován arcijáhnem kapituly diecéze Porto Santa Rufina, v níž pracuje a je farářem. Do této hodnosti byl uveden v katedrále v La Stortě 29. června. V diecézi Porto Santa Rufina je arcijáhen kapituly nejvyšším hodnostářem po biskupovi, — Mons. Medovému, knězi trnavské diecéze, blahopřejeme k tomuto jmenování, které odměňuje jeho dlouholetou záslužnou činnost v Katolické akci a v apoštoláte mezi mládeží této diecéze na předměstí Říma. K ard. BERAN dlel v červenci nejdříve v Bruneku v sev. Itálii na zámku, který je letním sídlem brixen- ského biskupa. Odtud odjel do Durrenwaídstetten, aby posvětil opravený kostel u mons. Kubovce. Už cestou se necítil dobře a při prohlídce v nemocnici ve Stuttgartu zjistili obnovení dávného neduhu, památky na pobyt v Dachau, na nějž český primas už byl dvakrát operován : komplikovaná kýla. 5. srpna byl operován a 31. srpna mohl opustit nemocnici. První rekonvalescenci tráví na zámku Heudorfu nedaleko Riedlingen na tzv. švábské planině. Pro nemoc tedy kard. Beran nemohl odjet do Bogoty, jak měl v úmyslu. Telegramem poslaným do Bogoty poděkoval sv. Otci za všechny modlitby a všechna povzbudivá slova pro 207 [pageend23]BOGOTA. — Pohled od sjezdového oltáře prostranství při příjezdu sv. Otce {viz str. 192). Československo v jeho těžkých dnech. Z mnoha stran se i pražskému arcibiskupovi dostalo účasti v ráně, která stihla jeho vlast a se ho velmi dotkla. Začátkem října doufá, že se bude moci vrátit do Říma mezi české kněze a sestřičky. V ČESKOSLOVENSKU NÁBOŽENSKÉ ZPRÁVY Také náboženský život se v letních měsících před 21. srpnem velmi slibně rozjel: 6. srpna dostal státní souhlas litoměřický biskup mons. Trochta, který se už za okupace 1. září slavnostně ujal řízení diecéze, a 26. července pražský světící biskup dr. Kajetán Matouš e k 19. srpna president Svoboda za přítomnosti ministra kultury Galusky přijal všechny biskupy, kteří mají souhlas; oddaností biskupů, knčží i lidu ujistil presidenta i celou ČSSR senior biskupů, brněnský dr. K. Skoupý. Na druhý den se konalo v pražském arcibiskupském. paláci zasedání všech biskupů, i těch kteří na souhlas teprve čekají. * Děti k vyučování náboženství —■ od 2. do 9. stupně — se už nemusely přihlašovat ve školách, ale přímo na faře; vyučování se má konat na faře, kde ale není tak prostorná místnost, kněz může o ni požádat ředitele školy a ten mu má vyhovět. Příslušný výnos MKI přinesly Katolické noviny ve svém prvním » pookupačním « čísle z 15. září, spolu s prohlášením zástupců křesťanských církví a listem, který Dubčekovi posílají věřící, jejichž zbraní je modlitba a důvěra v Boha. V prvních dvou týdnech okupace KN vyšly — podobně jako jiné listy — jen cyklostylované; nabádaly ke klidu, rozvaze a nadpřirozenému pohledu na novou situaci. * Při pražské bohoslovecké fakultě (t. č. v Litoměřicích) se chystá dvouleté katechetické studium, které dá kvalifikaci pro vyučování náboženství na ZDŠ. Přednášky budou v Praze a pro mimopražské účastníky se počítá s dálkovým studiem. * 5. července byl propuštěn z vězení ve Valdicích poslední kněz, slovenský provinciál kapucínů P. Rudolf Rainer; dva dny předtím se vrátili na svobodu salvatorián P. A. Pustějovský a redemptorista P. F. Novák. * 30. července zrušilo presidium Nejvyš- cího soudu jako nezákonné soudní rozsudky proti řadě církevních hodnostářů, jako biskupovi Otčenáškovi, premonstrátským opatům Tajovskému a Machálkovi, jezuitům F. Šilhanovi, F. Mikuláškovi — který už předtím byl biskupem Tomáškem jmenován redaktorem KN a nového měsíčníku Via (P. Mikulášek byl odsouzen dvakrát: po prvé r. 1950 a po druhé r. 1964, protože rozšiřoval materiály z. II. vat. sněmu) — a Adolfu Kajprovi, od jehož smrti 17. září uplynulo devět let, dominikánu P. Braitovi, který je rovněž už na věčnosti, P. Urbanovi aj. Spolu s nimi byly zrušeny rozsudky nad dr. Miladou Horákovou a hokejistou Božou Modrým a všemi, kteří byli s nimi odsouzeni. * Samo vedení Palackého university v Olomouci se uchází o obnovení své teologické fakulty. Na studium bylo přihlášeno 188 posluchačů a ani po okupaci myšlenka nezanikla, takže se chystá zahájení studia v prvních dvou ročnících. Velkou těžkostí bylo najít a upravit budovu k přednáškám. Tradiční cyrilometodějské pouti na Velehradě se 6. a 7. července zúčastnilo na 100 000 poutníků. Po osmnácti letech sloužil na nádvoří před chrámem mši svátou řeckokatolický kněz J. Hradil; po pontifikální mši kanovníka Vrány bylo procesí za účasti krojované hudby a poutníků z Vlčnova. Liturgické texty i písně byly česky i slovenský. * K předválečné tradici se vrátili také u svátého Vavřinecká u Domažlic: dopoledne byla mše svátá, kterou sloužil českobudějovický biskup dr. Josef Hlouch, a odpoledne vlastenecká slavnost, na níž promluvil min. předseda ing. O. Černík a jíž se zúčastnili ministr Dzúr a další vládní a straničtí představitelé. Biskup Hlouch taky přišel na hlavní pouť v Klokotech. * Vc dvou předměstích Velké Ostravy v Porube a Zábřehu chtějí stavět nový kostel, protože ho doposud nemají; starosta města dr. Kemp- ný sc vůči plánu stavěl velmi příznivě a dovolil, aby na kostely byla vyhlášena 12. srpna veřejná sbírka. * 8. srpna vzpomněla LD 20. výročí smrti mons. dr. B. Staška, předválečného zemského předsedy ČSL v Čechách, lidového kazatele a pracovníka v katolickém tisku. Za války byl vězněn od nacistů. * Velké rozhořčení vyvolalo, že byl propuštěn z vazby Ladislav Mácha, policista, který ubil číhošťského faráře P. Ton- fara, protože prý nebyla prokázána souvislost mezi trápením a smrtí; protestovala i Společnost pro lidská práva. * Na stránkách Českého zápasu — orgánu čs. církve — ' se v jarních měsících vedla diskuse o změně nebo úpravě jména; navrhoval se název československá církev husitská nebo novohusitská, tak by se navázalo na kontinuitu s husitským hnutím. 12. července se dožil 75. narozenin světící biskup olomoucký dr. Stanislav Zela., který stále v Radvanově u Tábora čeká na plnou rehabilitaci, a aby mohl znovu vykonávat svůj biskupský úřad. * Kapitulním vikářem v Nitře, který nyní spravuje diecézi po zemřelém are. mons. Nécsevovi, byl zvolen jeho generální vikář dr. Ján Pásztor. ★ Kanovníkem starobo- Ieslavskč kapituly byl jmenován bývalý spirituál kněžského semináře v Praze dp. Jan Lebeda. * Film ital208 [pageend24]ského marxisty Pier Paola Pasoliniho Evangelium podle sv. Matouše byl v ČSR mládeži nepřístupný, protože se prý jím dělala náboženská propaganda. Zákaz byl zrušen až 11. července. * 17. července by se byl dožil osmdesátin prešovský řeckokatolický biskup Pavel Gojdič; zemřel v leopoldovské věznici r. 1961, právě v den svých 73, narozenin. RŮZNÉ ZPRÁVY Na jiném místě píšeme o jednotě a neohroženosti, kterou za dnů okupace sovětskými vojsky zachoval čs. lid; zvlášť se vyznamenali praktickou obětavostí vlasatí mládenci, kteří v prvních dnech osobám nemocným a starým chodili nakupovat a všemožně pomáhali těm, kdo se domnívali, že jsou ohroženi. Okamžitě byly rozebrány trikolorv a lidé na ulicích i osoby v uniformách si je hrdě připjaly na klopu. Opravdu dobrovolně sc chodilo pracovat tam, kde bylo nejvíc potřeba, jako v pekárnách a mlýnech a na pomoc pracovníkům v rozhlase, když oficiální budovy byly obsazeny. Ulice byly přejmenovány na Dubčekovv a nejedna obec změnila úplně své jméno. Na náhradu škod způsobených okupací dělníci pořádali ,, Dubčekovy směny". Lidé trhali legitimace Spolku čs. sovětského přátelství a vraceli sovětská vyznamenání. Ještě za prvních nejtěžších dnů byli odvoláni ze svých funkcí náměstek ministra vnitra Šalgovič a ředitel CTK Sulek pro kolaborantství. Jakékoliv přátelení se sovětskými vojáky bylo mnohdy na místě potrestáno. V hostincích bez zákazu odmítali dávat hostům silně alkoholické nápoje a také pivo bylo »na lístky« ; chtělo sc tak předejít jakékoli provokaci pod vlivem alkoholu. Hned nazačátku okupace byl turistům a novinářům vstup do ČSSR zakázán; zákaz byl zrušen 18. září. čs. občanům byly pasy a výjezdní doklady vydávány velmi hladce a lehce. Brněnský mezinárodní vzorkový veletrh začal s týdenním zpožděním 14. září; podle západních novinářů Brňané odmítli skládat exponáty pěti socialistických zemí, jejichž vojska vpadla do CSSR, takže museli přijít jejich lidé, aby vše bylo k výstavě hotovo. * Velké rozrušení vyvolalo, že inž. Karel Hoffman, za Novotného ředitel rozhlasu a ministr kultury, byl jmenován ředitelem spojů. 19. září, pro svůj asi nejasný postoj za dnů okupace, Hoffman byl i tohoto úřadu zbaven * Nové známky vyšly k výstavě Praga 1968: šest s motivy staropražskými, a šest s názvem »Nová Praha«, k výročí slovenského národního povstání a k sjezdu slavistů. * Tajně tištěné deníky za prvních dnů okupace mívaly na první stránce staré básně a články nabádající k statečnosti a nezdolnosti, jako od Nerudy, K. Čapka, Hory, Seiferta atd. Litoměřický » Proud« měl provolání biskupa Trochty — je to důkazem, jaké vážnosti se těšil ještě před slavnostním návratem a jak věřící i nevěřící byli jednotní. * V Lužné u Rakovníka se konal začátkem srpna sjezd » květovaných děti«, hippies; aby si vydělali na zpáteční cestu šli na brigádu do vedlejšího státního statku. Po večerech debat, přednášení a zpívání pro- testsongů 4. srpna šli do Lán a položili květy k hrobu TGM. 9. července byla vykonána na bratislavské chirurgické klinice první transplantace srdce v ČSR. Doc. dr. Ladislav7 Kužela transplantoval srdce 461ctého ing. Pavla Vaštana 56Icté Šarlotě Horváthové. Po dvanácti hodinách ale došlo ke komplikacím a pacientka operaci nepřežila. Jako jeden z důvodů nezdaru operace udávali, že k transplantaci došlo poměrně pozdě, než příbuzní dárce dali souhlas. Prý o to měl zásluhu též katolický kněž, který ujistil příbuzné, že darování srdce neodporuje křesťanské morálce. MUDr. Kužela byl osobně přítomen při transplantaci Mike Kasperaka v USA. * Víc než 300 000 osob navštívilo mezinárodní filatelistickou výstavu Praga 1968. Velkc pozornosti se těšila sbírka známek belgického kněze cle Froyera vyobrazujících život Panny Marie, a pak vlastní poštovní známky, kterých užívají k ofrankování dopisů domů námořnici z lodi Lednice, která za loňské židovsko- arabské války uvázla v Suezském průplavu. * 10, července byl založen přípravný výbor československé obce sokolské. Za obnovení Sokola se postavilo mnoho kulturních a vědeckých pracovníků. Svou činnost obnovili i o rli: jejich přípravný výbor přijali biskupové Tomášek a Skoupý. Svou činnost obnovila i Jirsíkova orelská župa jihočeská. * y polovině roku mčla ČSL 55 970 členů; v prvém pololetí vstoupilo do strany celkem 34 608 členů, nejvíce na Moravě. * Morava sc stále ještě nevzdala naděje na vlastní samosprávu a na trialismus. Společnost pro Moravu a Slezsko měla k 18. srpnu 720 výborů a čtvrt milionu členů. Ústav- něprávnímu výboru NS byl předložen též zákon o městě Brnu, kterým by skončila jeho jistá diskriminace. V Brně by měly být umístěny některé federální orgány. * Koncem června měla ČSSR 14 361 000 obyvatel; podle předběžných statistik i v prvním pololetí poklesla porodnost, ale zato znovu stoupla po- tratovost. Kojenecká úmrtnost se dále snížila, kdežto stoupla úmrtnost. * Ministerstvo zemědělství a výživy povolilo výrobu coca-coly v ČSSR; podniky, které budou mít o výrobu zájem, musí si opatřit výrobní kapacity a sjednat příslušnou dohodu s americkou firmou z vlastních devizových prostředků, čteme v LD 28.7. * Část čs. delegace na Světový festival v Sofii nesměla do Bulharska; ti, kteří hranici překročili už dříve, byli po dny festivalu středem pozornosti a několikrát se ozvalo volání: » Ať žije Dubček! « * V Japonsku jednala studijní mise čs. automobilového průmyslu o možnostech spolupráce nebo přímé výrobní kooperace s japonskými automobilovými podniky; ČSR má zájem o výstavbu automobilky na výrobu malých japonských aut ve třídě 600 až 900 ccm. KULTURNÍ ZPRÁVY V noci na 21. červen zemřel ve věku 711et jeden z předních členů činohry ND Zdeněk Štěpánek. Jen několik hodin předtím skončil své poslední vystoupení ve Viole, kde před vyprodaným napjatým hledištěm četl úryvky ze Starého zákona. Zdá sc, že jeho poslední úloha byla postava lidického faráře při výročí vyhlazení Lidic. * A 2. září se konal pohřeb snad největšího českého filmového režiséra poslední doby Martina Frice, který za uplynulých třicet let natočil víc jak 100 filmů; jeho smrt přirovnávali k smrti Karla Čapka 3. 1938 — že mu totiž puklo srdce při pohledu na národní tragédii. * Začátkem srpna zasedal v Praze mezinárodní sjezd slavistů. Romanu Jacobsonovi, do r. 1938 profesorovi na českých universitách, dnes na Harvardově universitě v USA, byl udělen čestný doktorát pražské i brněnské university. * Práce sjezdu geologického, který začal 19. srpna, jistě úplně přerušily následující smutné události. * Literární listy vycházely v červenci nákladem 300 000 výtisků; na podzim se měly změnit v deník Lidové noviny a pro jeho redakci ministr Pavel uvolnil místnosti ministerstva vnitra v Benediktskc ulici, kde sídlila po dlouhá léta cenzura. LL odpověděly telegramem: »Aby vám to Pán Bůh oplatil.« Mezi spisovateli a intelektuály, kteří se po okupaci skrývali před sovětskou policií byl též Ladislav Mňačko; už v červenci vyšla v Bratislavě jeho kniha » Jak chutná moc« a do tisku dá- 209 [pageend25]BRNO. —■ Katedrála na Petrově, která má opět svého biskupa. val » Agresory « o válce ve Vietnamu. * V červenci přinesly Student a Obrana lidu první článek ze seriálu o rozhlasové stanici Svobodná Evropa; seriál byl potom zastaven. * Ústředním ředitelem čs. rozhlasu byl jmenován Zdeněk Hejztar, rehabilitovaný vedoucí CSM, a ředitelem televize Jiří Pelikán. Oba byli v srpnu na zákrok Sovětů odvoláni. * V Kojetíně byl 21. července odhalen pomník TGM; je to bronzová socha od Františka Bílka, původně odhalená r. 1946 ale před pěti lety odstraněná. ★ Pomník prvního presidenta čs. republiky bude mít zase i Praha; bude to dílo V. Makovskčho. V novinách se psalo, kde by měl být umístěn. * V září měly začít vycházet dva nové měsíčníky pro děti a mládež: Skaut-Junák a Skauting. Už v létě vyšlo nulté číslo Skauta-Junáka. Bude moci vycházet i nyní? * Matice slovenská, potlačovaná za režimu Novotného, požádala 15. srpna předsednictvo Slovenské národní fronty o členství; v tomto reprezentačním politickém orgánu Matice slovenská chce vykonávat obrodnou národněkulturní a národněpoli- tickou činnost. V EXILU A JINDE VE SVĚTĚ USA. — Proti okupaci CSR vojsky pěti socialistických zemí protestovala Československá národní rada v Bílém domě a u státního tajemníka Deana Ruska. V Chicagu na náměstí Civic Centre byla uspořádána veřejná manifestace; zahájil ji modlitbou lisleský opat Daniel Kučera; byli přítomni zástupci baltských zemí, Poláků a velký počet našich českých i slovenských krajanů a svobodymilovných Američanů. Promluvili mj. guvernér státu Illinois Samuel Shapiro, býv. guvernér soudce Otto Kemer, senátor Paul H. Douglas, poslanec Pucinski, dále slovenský dr. Mikuláš Ferjenčík a česky prof, dr. František Schwarzenberg. 15. června bylo v americké národní svatyni P. Marie ve Washingtonu posvěceno pamětní okno s obrazem bl. Jana Nepomuckého Neumanna, rodáka z Prachatic a čtvrtého biskupa ve Filadelfii v USA. Okno je dar nynějšího filadelfskčho arcibiskupa kard. Johna Krola. 1. června zemřel v útulku oblátů svátého Benedikta v Lisle u Chicaga Josef J. Shonka, otec sedmi dětí, z nichž pět si zvolilo řeholní povolání: tři synové jako kněží v opatství sv. Prokopa a dvě dcery se staly benediktinkami. Dožil se požehnaného věku 99 let a šesti měsíců. Krajanské noviny a také tisk v ČSR přinesl zprávu, že vdova po senátoru Robertu Kennedym je českého původu; je pravnučkou Jiřího Skácela — Skaczela, Skakela — který se někdy kolem r. 1840 vystěhoval z Újezdu u Přerova, podnikal při stavbě železnic, zbohatl a jeho vnuk George Skakel založil r. 1919 Great Lakes Carbon Cooperation, dnes jednu z nejbohatších společností v USA. Ethel Kennedyová, Skakelová, je jeho dcerou. Proti agresi CSR se 22. srpna ozvali i naši krajané v AUSTRÁLII. V Adelaide se Češi a Slováci sešli v Národním domě a přijali text rezoluce, kterou poslali australskému ministerskému předsedovi. 24. srpna uspořádali protestní průvod městem. — Protestního průvodu V Sydney se zúčastnilo na 2000 osob. V katedrále St. Mary sloužil dp. S. Mika po prvé v dějinách katedrály české bohoslužby, které byly zakončeny svatováclavským chorálem. Manifestace s protestními rezolucemi se konaly také v Brisbane, Darwinu a Melbourne — největší byla na olympijském stadionu. ARGENTINA. —■ V Buenos Aires natočí film o životě služebníka Božího Zeferina Namuncury, posledního potomka pohlavárské rodiny z indiánského kmene Araukánů, kteří bydleli v Patagonii. Ještě jako chlapec se seznámil se saleziány, stal se jejich členem, ale za bohosloveckých studií v Římě zemřel r. 1905 ve věku 19 let. Nazývali ho indiánským Dominikem Saviem. R. 1957 byl začat jeho proces bia hořečení. Menšinová rada české a slovenské větve v RAKOUSKU svolala na 31. srpen do Dělnického domu v Ottakringu protestní shromáždění proti obsazení CSSR. Promluvili čestný předseda Rady komerční rada Josef Jírava, a redaktor Vídeňských svobodných listů Josef Jonáš. V neděli 25. srpna byla sloužena mše svátá za CSR v dómu sv. Štěpána. Před dómem se pod čs. praporem konala protestní podpisová akce. Obyvatelstvu v BIAFŘE hledělo ústřední katolických charitních organizací Caritas Internationalis poskytnout všemožně pomoci; ze zprávy uveřejněné 13. září se dovídáme, že péčí Caritas Internationalis bylo od 27. března uskutečněno 180 nočních letů z portugalského ostrova Sao Torné; letadla přistávají kde mohou a nejednou se musí vystavit nebezpečí, že budou ostřelována nigerskými protileteckými jednotkami. Všichni piloti pocházejí ze skandinávských zemí. S Caritas Internationalis spolupracují v této pomocné akci ve prospěch hladovějícího obyvatelstva charitní organizace i nekatolické, např. z NSR, Skandinávie, hnutí Oxfam a Světová rada církví. Svůj osobní dar poslal do Biafry sv. Otec. —- Akci na pomoc Biafře zorganizovali také v Praze; členy výboru byli: zástupce studentů, přípravného výboru Díla koncilové obnovy a církví protestantských. Německá katolická služba KNA psala, že pokladnička na peněžní dary pro Biafru stála před kostelem sv. Kříže. Křesťanská akademie vydala nový katolický kalendář na rok 1969. Je věnován památce sv. Cyrila a Metoděje, protože příští rok je 1100. výročí smrti sv. Cyrila. 25 barevných dřevorytů, které představují život svátých našich věrozvěstů, je od Štěpána Zavřela, úspěšného umělce uprchlíka. Cena 600 lir. 210 [pageend26]poznámky Kard. Newman o bibli a tradici P. Jan Stern, z řeholní společnosti lasalettských misionářů, je náš krajan. Svou disertační práci o New- manovi podal v kvčtnu 1965 na Katolickém institu v Lyonu a nyní vyšla jako 72. svazek seriálu »Theologie «. Téma samo není na první pohled pro doktorskou práci příliš lákavé. Literatura o pomčru Písma a tradice je už příliš obsáhlá. Také o Newmanovi, jak se zdá, je těžko říci něco nového. Práce týkající se Sternova námětu už vyšla r. 1961 ve Frýburku (G. Bicmer, Ueberlie- ferung und Offenbarung. Die Lehre von der Tradition nach John Henry Newman) a r. 1963 v Lovani (J. Sey- naeve, Cardinal Newman’s doctrine on Holy Scripture). A přece i zde se osvědčila stará zásada, že každá pravda je příliš rozsáhlá, než aby se dala vtěsnat do několika knih. Vědecké metody mohou být různé. Každá pak znamená jisté riziko. Obě předcházející studie se soustředily na nauku New- manovu, ale zapomněly na jeho osobnost, která je složitá. Jeho úsudek se vyvíjel, on sám prošel krizemi. A jeho psané slovo je potřeba hodnotit z hlediska a problému doby, a ne jako nějaký kamenný nadčasový monument. Newmanův přechod ke katolicismu se někdy líčí, jako by to byl útěk z prázdna a tápání k jistotě a pevnotě dogmat víry. Stern správně vystihl banálnost tohoto povrchního tvrzení. Na začátku New- manovy duchovní anabaze není dok- trinální vakuum. Je to právě naopak přesycený dogmatismus biblického náboženství úřední církve anglikánské na počátku minulého století. Dalo by se skoro říci, že tu velký konvertita prožívá o stopa- desát let drive krize dnešní mládeže, která ztrácí víru ve formulovanou pravdu. Jeho první » konverze « je tedy k hnutí » evangelické« svobody, požadavek osobního poměru k Bohu f» Myself and my Creator «). Tato touha po vnitřním prožívání náboženství mu zabránila v tom, že se proň » náboženství bible« nikdy nestalo náboženstvím » knihy «. NeulpČl na liteře, ale stále se pokoušel proniknout k živému slovu Boha, který mluví k duši. Tím se stalo, že velmi brzy přijal ideje Hawkinsovy o » nedostatečnosti« Písma: svaté texty nám nebyly svěřeny proto, aby učily nějakou nauku, ale spíš k tomu, abychom jejich prostřednictvím při četbě mohli pravdu zakoušet. Ke katolicismu přivedlo Ncwmana pevné přesvědčení, že viditelná církev je instituce Božího původu, která chrání » apoštolskou tradici«. Tím se stává, že Boží slovo dochází k nám od Krista a apoštolů způsobem daleko živějším a lidštějším, než se to děje jen skrze psanou knihu. I nadále však Newman zůstává věrný učení anglikánské církve v tom, že bible má před tradicí přednost. V učení církve je sice Duchem svátým zaručena správnost nauky. Ale forma, v kterc se toto učení podává, je lidská. V Písmu je inspirována i forma i sám svátý text. Kromě toho Newman nemá velkou důvěru k novostem. Církev katolická je proto pravá, že zachovává starou víru, » protože je to církev svátého Ata- náše a svátého Ambrože «. Proto se církev musí neustále odvolávat na své staré podání. To, co učí dnes, se najde i v minulosti jako ohlas předcházejících století, takže se dojde vždy až k době apoštolské. Nestává se tím však i tradice něčím mrtvým, podobně jako Písmo? V odpovědi na tuto otázku vysvítá nejlépe Newmanova víra v životní sílu katolické církve. Ona uchovává starou tradici nezměněnu, ale přesto » nikdy nedovolí, aby se mezi duši a jejího Stvořitele postavil do cesty jako překážka jakýkoliv obraz, hmotný nebo nehmotný, dogmatický symbol, obřad, svátost, svátý, dokonce ani ne blahoslavená Panna. To, co se děje mezi člověkem a Bohem, to se děje tváří v tvář, solus cum solo. Bůh sám nás stvořil; on sám nás vykoupil; před jeho tváří se blížíme k smrti; věčná blaženost bude v tom, že budeme nazírat na něho samého. « Tak tedy našel v katolické církvi Newman řešení krize, kterou prožil v mládí. Zachovává stará dogmata, ale ta nezabíjí evangelickou svobodu. A tím, že umožňuje svobodný styk člověka s Bohem, nic nezmenší ze zjevení. »Tato církex doplnila prostou .evangelickosť mých prvních učitelů, a přitom nic ne- zastínila, nepotratila, neoslabila. « T. Spidtík Omlouváme se čtenářům, že toto podzimní dvojčíslo dostávají s velkým zpožděním. Způsobily je též poslední události v ČSSR, ale především zaneprázdnění a nemoc vedoucího redakce. Redakci došlo Fanyn Krša, Domine non sum dignus. Na obálce je dřevoryt od Arnošta Hrabala. Cena 300 lir. Vydala Křesťanská akademie v Římě jako 33. svazek své edice literární Vigilic. Jan Zahradníček, Rouška Veroničina. Vyšlo jako 32. svazek literární edice » Vigilie « péčí Křesťanské akademie v Římě. Cena 600 lir. Walteť A. Trobisch, Měl jsem rád jedno děvče. Překlad z němčiny. Cena 600 lir. Vydala Křesťanská akademie ve své náboženské edici. Tomáš Špidlík, Po tvých stezkách. Vydala Křesťanská akademie jako 11. svazek své náboženské edice. Fatima Z mnoha darů života, jimiž mne Božská Prozřetelnost obdarovala, jeden z největších byla pout do Fátimy. Z Lisabonu se cesta vine k nebesům. Stoupá a stoupá, vlní se mezi pomorančovými sady, dubovými háji, které každých devět let svlékají svůj korek, mezi olivami, které jen jemně šustí jako vánek staletí. Oranžové plody svítí na cestu, zem se červená jako by rozryta do krve a nad tím vším zeleň, šťavnatá zeleň portugalských luk. Rudá a zelená jako na praporu země. Tato krajina mluví k srdci a zpívá k sluncí. Je to den před prvním zjevením Panny Marie. Každého třináctého dne v měsíci od května do října promlouvala k třem pasáčkům. Slunce samo vzdávalo jí čest. Barvilo se do fialova a ohromný vějíř paprsků zářil Panně na cestu a lidem k Naději. Naděje těchto míst je nadějí lidstva. Poutníci kráčejí. Je jich stále víc a víc. Prostí lidé, ženy často v černém, bosy. Malé městečko Al- cobaca svědčí o bojích s Maury, městečko Batalha o bojích se Španěly. V gotické katedrále v Batalhi je pohřben Jindřich Mořeplavec, onen princ, který viděl neobjevené světy. Jeho plavci je pak objevili. Tížasné objevy: Brazilie, jižní části Afriky, pobřeží Indie, ostrovy v Indonésii, Japonsko. První muž, který obeplul zeměkouli: Magalaes. Co vedlo tyto plavce? Víra. Za největších bouří, kdy jimi zmítal oceán, modlili se k Bohu. Nezahynuli. Ani ten básník Camoěs, který se zachránil na holé skále trčící z moře, v kapse mokrý rukopis své básně. Lusovci. Ve stímu lisabon- ského kláštera je pohřben on a Vasco de Gama. 211 [pageend27]d o p is y • d o ta z u • o d p o v ě d i A poutníci jdou pomalu vzhůru jako růženec vinoucí se krajinou. Pak se zastaví a dívají se do dálky. Vidí v dálce bělostnou věž basiliky. Fátima. Přinášejí s sebou petrolejové vařiče a hrnce. Leží na trávě všude, všude ve Fátimě. Vaří si zeleninu, leží tam, spí tam i v noci a čekají na den Zjevení. Tito chudí lidé jsou šťastni. Jako by čekali opět na zázrak. V jejich srdcích se bude Zjevení opakovat. K nim přistoupí Panna a požehná jim. Bezejmenní, ale velcí ve své Naději. Montaignc praví kdesi, že člověku není třeba vnější slávy. Lidé se ptají: proč se zabýváš badáním, kterému může rozumět snad jen tucet lidí? Proč? Montaigne praví: snad tomu rozumí jen šest lidí, snad jen jeden, ale co na tom záleží? Hlavní věcí je, že jsi se svou prací stal lepším člověkem. Netřeba člověku uší celého světa, svědomí a vnitřnímu štěstí stačí uši dvě. Tito poutníci budou zanedlouho v parnu okopávat své vinice, česat své olivy, pomoranče. Plody své práce ponesou na trh. Za svůj výdělek kupují ve Fátimě svíce! Tisíce svící! V basilice je ticho, ticho a přece tolik lidí, že není ani místečka. Většinou klečí po celou mši svátou. A pak zpívají, zpívají tak mohutně, že přehlušují zvony. Nikdo je neučil zpěvu a přece tento sbor pěje slávu Panny jako by pěl za celé lidstvo. Světlo a zpěv! Dva největší dary lidstvu. Svíce Naděje a díků, zpěv pokorných srdcí a zvony, zvony, zvony. Jen sama Panna mohla zvolit toto místo k Zjevení. V tomto hlaholu, v tomto světle svící, v tomto požáru slunce, zjevuje se znovu a znovu a žehná srdcím těchto pokorných. Zde se poutník zachvěje. Zde poutník pokleká. Zde je místo modlitby. Ale i místo zázraků. Ne- ní-liž to zázrak, že poutník cítí jako by vycházel z koupele věků čist a znovuzrozen, zdráv a silný, naplněný vděčností za tento vzácný dar života! Každý z těchto poutníků prožívá zázrak. Jejich duše je očištěna od všednosti života, jejich starosti jsou náhle zmenšeny, jejich oči září radostí! Vůně kadidla se mísí s vůní květin. Po klikatých cestách přicházejí noví poutníci. Jako by se srdce této vzácné země slilo do tohoto místa a čekalo opět na zázrak. Fátima je zázrak velké víry. Zde nikdo nebojuje o hmotné věci člověka. Není zapotřebí. Kdo věří tak silně, nepotřebuje se starat o hmotu. Této víře vše bude přidáno. Tento zpěv se nezapomíná. Toto místo jako by bylo nyní všudy- přítomno. Nikdy nezmizí se sítnice mého vědomí. Ave Maria! Ave Maria gratia plena! Ave! Jan Ještědský Apoštolát modlitby V září se modlíme: aby všichni křesťané přijali s upřímnou a pevnou myslí nauku víry, jak ji předkládá učitelský úřad církve; úmysl misijní: aby rostla znalost misionářského úkolu církve mezi věřícími a úcta k němu. V říjnu: aby vládci národů účinně podporovali a bránili duchovní a hmotné podmínky přející spořádanému životu rodinnému; misijní úmysl: za plodný rozvoj laického apoštolátu v misiích. V listopadu: aby se vyřešily k duchovnímu dobru dospívající mládeže otázky týkající se školy v pluralistické společnosti; misijní: aby školy v misiích přispívaly k větší úctě k lidské osobě. Z dopisů Byli jsme na znovuinstalaci otce biskupa Skoupého i’ Brně. Nikdy na to nezapomeneme. Přivítání se zpozdilo o celou hodinu, protože vítání cestou z Žernůvky do Brna trvalo déle. V otevřeném autě jel městem, a pak pěšky ke katedrále na Petrově. Na 25 000 lidí bylo shromážděno. Pozdravili ho: náměstek ministra kultury a informací dr. František Novák, zástupce sta- rokatolíků, baptistů, českobratrské a evangelické církve, jednoty bra- . trské, za židovskou obec mu 91- letý vrchní rabín ČSSR dr. Richard Feder přát » šalorn - mír « atd. Snad tiejvětší úspěch sklidila dr. Krylová za laiky a pak jeden chlapec za mládež. Velký byl zástup krojovaných skupin z jihu Moravy: Lanžhot, Břeclav. V celém okrese zvonily půlhodiny zvony na znamení radosti. Sám biskup byl hluboce dojat a bylo to na něm vidět, když NOVÁ ŘÍŠE. —■ Pamětní deska Otokara Březiny, který na zdejší obecné škole učil v letech 18881901. potom z tribuny před katedrálou kázal. Z Brna Je 16. května večer, právě jsme se vrátili z Karlova mostu, kde jsme u sochy sv. Jana Nepomuc- kého zpívali staré pražské svatojánské písně, šlo nás tam přívodně jen dvacet, ale přidala se k nám s velkou radostí a ochotou, vlastně s nadšením, spousta lidí. Bylo nám tam všem moc dobře, někteří starší lidé plakali, protože už tak dlouho se nikdo nesměl veřejně modlit, zpívat a vůbec shromažďovat, vloni by nás ještě všecky kromě sv. Jana sebrali. Z Prahy » Před několika dnech jsem se sešel na Velehradě se starými přáteli. Po letech odloučení, kdy bylo nebezpečné si poslat jen dopis. Byl to tam zvláštní pohled na kriminálníky, kterým doba vzala zdraví a kus života, ale ne nadšení. . Dej Pán Bůh, aby se vše u nás urovnalo. Ze strany lidí je cítit jiný vztah, přestává pomalu bázeň mluvit s knězem nebo jít do kostela. Začínají křty školních dětí, ne- pokřtěných. « (Z Moravy) 9.-10. číslo Nového života vyšlo v Římě 1. října 1968. — Vytiskla P.U.G. Roma, Piazza della Pilotta 4, - Italia [pageend28]