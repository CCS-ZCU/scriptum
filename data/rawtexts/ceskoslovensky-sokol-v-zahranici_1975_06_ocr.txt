ČESKOSLOVENSKY SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXV Červen 1975 Číslo 6 CURYCH - DĚJIŠTĚ IV. SLETU ČS. SOKOLSTVA V ZAHRANIČÍ R. 1976 Pohled na staré město a řeku Limmat směrem k curyšskému jezeru [pageend1]NEJVĚTŠÍ SOKOLSKÁ JEDNOTA V ZAHRANIČÍ K 25. VÝROČÍ ZALOŽENÍ SOKOLA SYDNEY V AUSTRÁLII Dr. Antonín Hřebík Z prvých dob budování Čs. Sokolstva v exilu - a pak v zahraničí - po roce 1948 rád vzpomínám na den, kdy jsem dostal radostný dopis "Tělocvičné jednoty SOKOL v Sydney" z 12. července 1950 čj. 1/50 o založení této nové sokolské jednoty v zahraničí 5. července 1950. Jednota ve svém dopise tehdy napsala: "Bratře starosto! S radostí Ti oznamujeme, že českoslovenští Sokolové, žijící v exilu v Austrálii, uvedli v život novou sokolskou jednotu v Sydney na ustavující schůzi, konané dne 5. července 1950 za účasti 49 bratří a sester, Čechů a Slováků. Přihlásili jsme se tím do veliké rodiny Sokolstva v zahraničí a prohlašujeme, že jsme si plně vědomi sokolských povinností a že zůstáváme věrni ideálům zakladatele Sokolstva Dr. Miroslava Tyrše a Jindřicha Fugnera, odkazům presidentů T.G. Masaryka a Dr. Edvarda Beneše a jejich spolupracovníka generála Milana Rastislava Štefánika. Slibujeme: Půjdeme ve šlépějích slavných zahraničních armád 1. a 2. odboje, abychom společně se všemi demokratickými Čechy a Slováky bojovali po třetí za svobodu československého národa. Věříme, že za Tvého vedení doneseme prapor svobodného Sokolstva do svobodné vlasti!" Od té doby uplynulo 25 let. S radostí mohu potvrdit, že Sokolové v Sydney po celou tuto dlouhou dobu zůstali věrni všemu, co tehdy ve svém dopise prohlásili a slíbili. Nehodlám v tomto svém vzpomínkovém článku podrobně líčit dějiny a činnost Sokola v Sydney. Chci jen zdůraznit, co to bylo za 25 let práce, nesčetných sokolských podniků - tělocvičných, kulturních i zábavních - i té neustálé, znovu a znovu se opakující sokolské výchovné práce! A co se při ní vystřídalo vzorných, svědomitých a nadšených pracovníků! Za rok po svém založení měla jednota již 168 členů. To vše je patrno z mého bohatého sokolského archivu - z nesčetných dopisů jednoty i mých dopisů jednotě, z dokladů o jejích podnicích i z výstřižků z australských časopisů "Hlas domova" a "Pacific" a z "Denního Hlasatele" v Chicagu. Jako však každá organisace, i Sokol Sydney prožíval těžké chvíle, kdy členstva ubývalo, činnost se snižovala - až ustala téměř úplně. Bylo to v letech 1953 až 1956, kdy v Sydney - za tehdejších těžkých existenčních poměrů v Austrálii - bylo to jen několik bratří, kteří se snažili udržovat jednotu alespoň podle jména. Při tom však znovu a znovu usilovali o obnovení a oživení jednoty, což se jim po čtyřletém úsilí podařilo. Na den 15. dubna 1957 svolali VI. 86 [pageend2]valnou hromadu jednoty, které se zúčastnilo jen 12 členů a 4 hosté. Zvolené předsednictvo však se dalo ihned do práce a v krátké době činnost jednoty byla opět na bývalé výši. Značně k tomu přispělo i to, že jednota začala v květnu 1957 vydávat svůj Věstník, kterým byla ve stálém styku se všemi svými - i nejvzdálenějšími členy. Věstník jednoty vychází od té doby již plných 18 let. Krátce po valné hromadě - již 2. července 1957 začalo se opět cvičit, chystaly se nové sokolské podniky a v jednotě nastal nový ruch. Svědčí o tom časté zprávy v australských časopisech "Hlas domova" a "Pacific" o Sokole v Sydney: "Sokol pravidelně cvičí, a to žactvo, dorost i členstvo. - Zájem o cvičení roste! - Jeden cvičební sál již zdaleka nestačí! - Každou neděli se hraje odbíjená. - Připravují se sokolské Šibřinky!", atd. S jakou radostí jsem četl ve 3. čísle Věstníku jednoty z července 1957 nadšená slova svého dávného spolupracovníka z mládí, z doby po roce 1918 - bratra Jana Křepely, který ve svém článku "Sokol nás volá do houfu" nadšeně psal: "Kdesi daleko, až na druhém konci této pavučinky vzpomínek, se vidíte ve své mateřské jednotě na české, moravské nebo slovenské vsi či městečku. To bylo tehdy, když jste začínali chodit do Sokola. Možná, že tenkrát mnohý z Vás ještě neuměl ani pořádně chodit! Ale at již to bylo tak nebo onak, tam daleko v minulosti jste se postupně učili znát a milovat velikost Sokolstva a jeho zakladatelů a stali jste se věrnými zastánci jejich ideálů. A vracejíce se po téže stezičce vzpomínek do strohé přítomnosti, uvědomujete si při vstupu do tělocvičny tutéž velikost a nesmrtelnost Tyršova ducha jako kdysi." V té době dosahovala jednota Sydney již takového rozkvětu, že se brzy stala největší sokolskou jednotou v zahraničí, která v říjnu 1958 měla již 248 příslušníků. Ký div, že se o ni zajímal i čs. komunistický t.zv. Výbor pro zahraniční Sokol a že Sokol Sydney při své slavnostní akademii k oslavě výročí narozenin presidenta T.G. Masaryka 8.března 1958 dostal "vzácnou" návštěvu. Ač nepozván, dostavil se na akademii zástupce čs. komunistického konsulátu v Sydney. Nemohlo být pochybnosti o tom, že jeho cílem bylo pokusit se o rozleptání sokolského života a sokolské práce v Sydney. Nepořídil však! Odešel zklamán tím, co viděl: neochvějnou věrnost sydneyských Sokolů i krajanů ideálům svobody a demokracie. Z rušných a bohatých dějin Sokola Sydney chtěl bych zdůraznit alespoň dvě významné události. V r. 1958 pořídila si jednota svůj krásný sokolský prapor - první sokolský prapor v Austrálii, který byl slavnostně rozvinut při oslavě 40. výročí vzniku Čs. republiky 25. října 1958, k čemuž Sokol Sydney vydal také vkusný a obsahově bohatý Památník, který byl první česky tištěnou knihou v Austrálii. - Když pak ve dnech 5. a 6. června 1965 konaly se velkolepé oslavy Století Amerického Sokolstva v St. Louis, Missouri, kde 14. února 1865 byla založena první sokolská jednota ve Spojených 87 [pageend3]Prapor Sokola Sydney v Austrálii První sokolský prapor v Austrálii, rozvinutý při oslavě 40. výročí vzniku Čs. republiky v sobotu 25. října 1958 státech, Sokol Sydney věnoval této jednotě krásnou stuhu s nápisem "Sílu - Vytrvalost - Svornost" na její nový sokolský prapor. Nikdy nezapomenu na obrovské nadšení všech účastníků ve chvíli, kdy jsem stuhu Sokola Sydney připínal na nový prapor první sokolské jednoty v Americe. Již v červenci 1959 jsem v krajanském tisku napsal, že Sokol Sydney je největší sokolskou jednotou v zahraničí. A největší jednotou zůstal až dodnes. Je však nejen jednotou největší, která koncem r. 1973 měla již 303 sokolských příslušníků, ale je také jednou z nejčinnějších a nejpilnějších sokolských jednot v zahraničí. V letošním Jubilejním roce svého 25-letého trvání sokolská jednota v Sydney zahájila stavbu své vlastní sokolovny - první sokolovny v Austrálii! Do dalších let její pilné a významné sokolské práce přejeme jí všichni hodně zdaru a dalších úspěchů - k prospěchu Sokolstva i našeho drahého národa! Adresa br. starosty Dr. Ant. Hřebíka o prázdninách : Starosta br. Dr. Antonín Hřebík bude o prázdninách,!j• od 15- června do 2. září 1975 na adrese: c/o M. Wenzara, R.R. 1., Box 241, East Haddam, Conn. - 06423, U.S.A. - V uvedené době pište mu proto na tuto adresu! 88 [pageend4]HLÍDKA VZDĚLÁVACÍ 25 LET SOKOLA V SYDNEY Jan Fellmann Vzpomínáme v tomto roce s pohnutím a radostnou hrdostí na vás, vzdáleni mílemi, ale blízcí myslemi. Vidíme řadu vás ještě na župním sletě v Ludwigsburgu, kde jste tehdy u- kázali, co Evropa a naše stará vlast ztrácí a co hostitelské země, jako Austrálie, ve vás získávají. Začali jste v Sydney velmi skromně pod otcovským vedením Bedřicha Mikla, na něhož, jakož i na manžele Křepelovy, velice vděčně vzpomínáme. Z dobrých, i když malých, základů jste soustavnou a houževnatou prací vytvořili opravdovou JEDNOTU, na kterou nejen Sydney, ale celé světové bratrstvo sokolské je hrdé. Jste na správné cestě; čeká vás ovšem také ještě moře práce a starostí. Nelekejte se překážek. Protože svorně spolupracujete s celou demokratickou krajanskou veřejností v Austrálii, je téměř jisté, že vaše snahy vybudovat důstojný Stánek československých demokratů v Sydney budou korunovány zaslouženým zdarem. Protože se pečlivě staráte o mládež, zaručujete pokračování vašich snah svědomitě, způsobem nejspolehlivějším. Protože vedete své členy k tomu, aby nezapomínali na Boha, jsme také přesvědčeni, že vaše dílo bude požehnáno. Jsme v duchu i v srdci stále s vámi, mladá, ale silná jednoto. Mnoho zdaru do dalších úspěšných let! ŽIVOTNI JUBILEA VÁCLAV HARAMUL ŠEDESÁTNÍKEM V kruhu rodinném, za účasti nejbližších známých, oslavil bývalý starosta Sokola Sydney bratr Václav Haramul šedesátku, které se dožil v plné svěžesti a zdraví. Bratr Haramul byl starostou jednoty v Sydney deset let a třináct let byl členem výboru Ústředí Československého Sokolstva v zahraničí. Rodina Haramulova přišla do Sokola v Sydney v r.1956, bratr Haramul se stal místostarostou a posléze starostou jednoty. Za jeho starostenství byl založen "Stavební fond" pro postavení vlastní sokolovny a v r. 1968 organizoval pomoc novým čs. uprchlíkům. - ková 89 [pageend5]ZDRAVÍME XII. VALNÝ SJEZD A.O.S. Pozdrav Čs. Sokolstva v zahraničí XII. sjezdu Americké Obce Sokolské Drazí bratři a sestry! Ve dnech 16. až 18. června 1975 konáte v Detroit,Mich., svůj XII. valný sjezd, k němuž se sjedou bratři a sestry ze všech končin Spojených států. Na sjezdu budete řešit řadu důležitých otázek pro příští období Amerického Sokolstva a budete plánovat další činnost svých sokolských jednot, žup i Americké Obce Sokolské. Budete řešit všecky otázky, které se dotýkají sokolské práce organizační, výchovné, ideové, tělocvičné i občanské. Je mnoho akutního v současném dění, co na Sokolstvo naléhá a co je nutno řešit, abychom v dnešní narušené době zastávali zodpovědně to místo, které ve veliké americké demokracii Sokolstvu patří. Přejeme Vám k tomu plný úspěch a zdar! Děkujeme Vám při této příležitosti za Vaši bratrskou a sesterskou spolupráci s Čs. Sokolstvem v zahraničí od jeho vzniku v roce 1948. Projevujeme také svou radost nad tím, že jste se zúčastnili všech našich dosavadních sokolských sletů. Jsme přesvědčeni, že tato naše upřímná spolupráce bude i nadále pokračovat. V příštím roce -ve dnech 2. až 4. července 1976- budeme konat v Curychu ve Švýcarech svůj další - IV. slet Čs. Sokolstva v zahraničí. Pozvali jsme Vás již k účasti, víme, že se chystáte k zájezdu na tento náš slet, avšak znovu Vás u příležitosti Vašeho sjezdu bratrsky zveme a těšíme se s Vámi na shledanou v červenci 1976 v Curychu. Zdravíme Váš valný sjezd jménem všeho členstva Ústředí Československého Sokolstva upřímným Nazdar ! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová jednatelka Dr. Antonín Hřebík starosta Zprávu o průběhu XII. sjezdu přineseme v příštím čísle. Na následující straně je text sjezdové resoluce určený sokolským sestrám a bratřím ve vlasti - byl také uveřejněn v krajanském tisku a vysílán do Československa. 90 [pageend6]RESOLUCE AMERICKÉ OBCE SOKOLSKÉ SOKOLŮM V ČESKOSLOVENSKU Sestry a bratři! Sjezd Americké Obce Sokolské, konaný ve dnech 16 - 18. června 1975 v Detroitu, za účasti zástupců všech sokolských žup a jednot, posílá Vám do vlasti své bratrské pozdravy a ujišňuje Vás, že na Vás neustále vzpomíná a sleduje vývoj prostředí v němž musíte žít. Známe sílu Vaší věrnosti Tyršově myšlence. Víme, že její otevřené vyznávání je Vám zakazováno a že nesčetní byli a jsou za to pronásledováni. Víme také, že je to především pro demokratický prvek sokolství. Uvědomujeme si, že americké Sokolstvo, svobodné demokratické hnutí, je v této době zodpovědným nositelem Tyršových a Fiignerových zásad a že je proto jeho základní a samozřejmou povinností zesílit vlastní úsilí, abychom nahradili to, co je Vám, sestry a bratři, znemožněno. Americká Obec Sokolská zdůrazňuje, že zůstává jako celek duší i srdcem s Vámi, že je s Vámi jednotné především v požadavku svobodného demokratického ducha a volnosti v jednání a že chce zůstat Vašim bratrským mluvčím tam, kde se Vám v tom brání. Neočekávejte naši účast na spartakiádě. Věříme však tomu, že nás i Vás spojí v příštím roce, symbolicky, vše- sokolský slet v Curychu, kde se sejdou zástupci sokolského bratrstva, aby manifestovali existenci sokolství ve svobodném, demokratickém světě. Věříme pevně, že se vrátí doba, kdy i u Vás se promění doutnající jiskra v jasný plamen sokolství, jaké jste znali a který chceme za Vás ochraňovat a udržovat ve svobodném světě. Neztrácejte trpělivost, víru, naději ani lásku k pravému sokolství. Přeneste je zatím neviditelně, ale trvale do duší i myslí svých dětí a vnuků, aby jednou, až cizácké síly a zájmy ustoupí sokolské a národní myšlence, mohli nastoupit, silni sokolskou myšlenkou na Vaše místa. V tomto úsilí zůstáváme vždy s Vámi. XII. SJEZD AMERICKÉ OBCE SOKOLSKÉ 91 [pageend7]Z ÚSTŘEDÍ SLETOVÝ FOND Drazí bratři, sestry, přátelé a příznivci Sokola! Mezi národní hnutí a organizace, které vznikly po útěku demokratických Čechoslováků před hrozbou komunismu,patří nesporně na prvém místě Sokolstvo. Před čtvrt stoletím bylo založeno Ústředí Čs. Sokolstva v zahraničí jako vrcholná organizace k podpoře činnosti a vzájemné bratrské spolupráce - vždyť jen v jednotě je síla a jen sdružené úsilí vede k cíli. Za dobu svého trvání uspořádalo Ústředí tři sokolské slety a nyní připravuje IV. slet, který bude počátkem července 1976 v Curychu ve Švýcarech. Vzhledem k specielním vydáním s tím spojených vypisuje Ústředí Čs. Sokolstva v zahraničí SLETOVÝ FOND, z jehož darů budou hrazena předsletová vydání (plakáty, pohlednice, odznaky, zálohy na cvičiště, místnosti nutné ke sletovým shromážděním). Sletový fond je naprosto dobrovolný a závisí jen na dobré vůli a finanční možnosti těch, kdož nám chtějí v našich starostech pomoci. Nemáme odnikud žádné finanční podpory, nevybíráme členské příspěvky, proto spoléháme na vaši pomoc. Sletový fond bude veřejně vyúčtován v sokolském i krajanském tisku se jmény všech dárců. Děkujeme za jakýkoliv obnos. Podpoříte tím národní a sokolskou práci! Sletu zdar! Nazdar ! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová jednatelka Dr. Antonín Hřebík starosta Příští, podzimní schůze výboru Ústředí Československého Sokolstva v zahraničí se bude konat ve dnech 22. a 23. listopadu v Torontě - v Kanadě. 92 [pageend8]ZPRAVODAJSTVÍ IV. SLETU ČS. SOKOLSTVA V ZAHRANIČÍ SLETOVÝ POŘAD IV SLETV ÚXT"1976 CURYCH. ŠVÝCARSKO Pátek 2. července 1976 Po celý den - příjezd účastníků a hostů Večer - seznamovací večer v sále Casino-Curychhorn na Curyšském jezeře Sobota 3. července 1976 Dopoledne - sletové závody v nářaďovém tělocviku ve sportovní hale Allmend Odpoledne - sletová soutěž v odbíjené ve sportovní hale Allmend Večer - umělecká kulturní akademie ve velkém sále Kongress-Haus Neděle 4. července 1976 Dopoledne - zkoušky všech složek Odpoledne - hlavní sletová vystoupení Večer - sletová veselice s tancem v Kongress-Haus Pondělí 5. července 1976 Dopoledne - schůze výboru Ústředí valný sjezd Čs. Sokolstva v zahraničí Odpoledne - sjezd členů cvičitelských sborů DARY NA SLETOVÝ FOND Výkaz č. 1. 3 .00 dol. - Marie Alexandrov. 5 .00 dol. - Otto Kraus, Ivan J. Drčar, Vojta Cajthaml, Ant. Hron, Aug. Hering, Jos. Libor, Fr. Výborný, Frank Bednár, Zd. Pražák, Eda štětka, Marie Steklo, Gert. Maňhal, Dr. Fr. Kříž, Dušan Svetlič, Ant. Benesh. 10 .00 dol. - Lída Brodenová, Dr. Jan Mička, Svatava Jakob- sonová, Ludva Rychtera, Milada Hůlka, Dr. Miloš Halouzka, Fr. Kalkus, Karel Vyterna. 93 [pageend9]15.00 dol. - Jerry Kalina, Jan Fellmann. 20.00 dol. - Boh. Klauz, Frank Bednár, Fr. Ambrož. 25.00 dol. - Sokol Baltimore, Dr. Frank Novák, Jana Koep- plová. 30.00 dol. - Jaroslav Hanuš, Jarmila Uhlířová. 50.00 dol. - Karel Tyr, Matěj Neumann. 75.00 dol. - Jan a Vlasta Waldaufovi. Výkaz č. 2. 2.00 dol. - Dr. Al. Rozehnal. 5.00 dol. - Lil. Howard, Martin Lago, Ivan Drčar, Josef Drvoštěp, Ernest Rrsfeld, V. Kalouš, James Ženíšek, Gustav Drnec, Jos. a Blanka Kmoch, Olga Radimská, Rev. Fr. Svoboda, Eliane Lukac, Nejmenovaný, Marta Peppe- lová. 10.00 dol. - Lad. a Milena Burda, Jos. Ondráček, Božena Riedlová, Jar. Dušek, Marie Danešová, Fr. a Jitka Bláha, K. Štencl, Ľudovít Šturc, Jan Rambousek,Jos. Paleček, Charles Kaplánek, Karolína Bílková, Čeněk Torn, Marie Smržová, Růžena Nováková, Jura a Milena Štockman. 15.00 dol. - VI. Stadlerová, Jaromíra Žáčková. 20.00 dol. - Ant. Bartoš, Julek Firt, Tony Čech, Josef Němeček . 25.00 dol. - Vladimír Král. 30 .00 dol. - Dr. Fr. Uhlíř ml. 29.00 dol. - Marta Hermanová. 100.00 dol. - Lad. Vrožina. Všem dárcům srdečně děkujeme. J. U. ZAPÁLENÍ SLETOVÉHO OHNĚ Sletový rok bude zahájen slavnostním zažehnutím sletového ohně ve Švýcarsku. Provedením byla pověřena jednota Solothurn, která tento podnik připravila na sobotu 30. srpna. Výbor Ústředí k této příležitosti vydá sletové prohlášení a všechny členské jednoty Ústředí se vybízejí, aby pokud možno ve stejném týdnu, tedy od 30. srpna do 4. září 1975 uspořádaly členské schůze, na nichž bude provolání přečteno. ZIMNÍ SLETOVÉ HRY Zimní sletové hry se budou konat v únoru 1976 ve Švýcarsku. Pořádáním byla pověřena jednota Winterthur. Při organizaci vypomůže podle možnosti jednota Mnichov, jakož i další jednoty švýcarského okrsku župy Západoevropské. SLETOVÝ SOKOLSKÝ TÁBOR Bezprostředně po sletu se bude konat ve Švýcarsku sokolský tábor. Vedením pověřena župa Vídeňská za spolupráce župy Západoevropské a švýcarského okrsku. 94 [pageend10]ÚSPĚŠNÝ SOKOLSKÝ ROK SOKOLA MNICHOV Nejmladší sokolská jednota v zahraničí, Sokol Mnichov, konala valnou hromadu 25. dubna 1975. - Slavnostní valné hromady zúčastnila se župní náčelnice sestra M. Komárková. - V rámci valné hromady byl složen slib nových členů. - Pro nové období byli zvoleni osvědčení činovníci v čele se starostou br. Jos. Paulem. * Hojně navštívenou valnou hromadu zahájil starosta br. Josef Paul, který přivítal přítomné a zejména hosta nejvzácnějšího, náčelnici Sokolské župy Západoevropské, sestru Marii Komárkovou z Bernu. Vzpomenul pak členů zesnulých v uplynulém roce jejichž památka byla uctěna povstáním a minutou ticha. Ze zpráv činovníků potěšily především zprávy náčelníka bratra Jana Trunčíka a náčelnice sestry Aleny Trunčíkové: počet cvičících potěšitelně přibývá, takže průměrná návštěva činila 27 cvičenců. Velkým povzbuzením pro tělocvičnou činnost byla 10ti denní cvičitelská škola, kterou v Mnichově na podzim loňského roku vedla bývalá náčelnice ČOS a nynější místostarostka Čs. Sokolstva v zahraničí, sestra Marie Provazníkové. Velmi úspěšným podnikem byly lyžařské závody jednoty v obci Kleis, kterých se zúčastnilo celkem 39 členů. Úspěšný a ideově prospěšný byl rovněž zájezd do místa Tyršova skonu - do Oetz, kde u pamětní desky zakladatele Sokola byl položen věnec. Ze všech zpráv i průběhu valné hromady bylo zřejmé zanícení členů pro sokolskou myšlenku a vzorné pracovní úsilí všech činovníků. Velký podíl na úspěšné činnosti má časopis jednoty "Sokolík", který kromě informací o činnosti jednoty obsahuje hodnotné články a úvahy o myšlence, zásadách a dějinách Sokola a doplňuje tak vhodně vzdělávací činnost. Ve volbách byli na nové funkční období potvrzeni dosavadní činovníci: starosta br. J. Paul, jednatelka sestra Dr. A. Benešová, náčelnice s. A. Trunčíková, pokladní ses. I. Formanové. Nově byli zvoleni: náčelník br. M. Třaska- lík, vzdělavatel br. Dr. J. Brada, matrikář s. N.Christian- senová, zapisovatel sestra L. Polášková. Po volbách došlo k aktu nejslavnostnějŠímu - skládání 95 [pageend11]slibu nových členů. Znění slibu přednesla župní náčelnice sestra Marie Komárkové a pak již jeden nový člen za druhým přistupovali ke starostovi a rukou podáním slíbili, že budou, podle znění slibu, Sokoly a Sokolkami v duchu a pravdě. Každý z nich pak obdržel členskou průkazku a brožurku obsahující stěžejní článek Tyršův "Náš úkol, směr a cíl". V nastalé přestávce si všichni přítomní pochutnávali při kávě na dobrých českých koláčích. Valná hromada pokračovala živou a podnětnou diskuzí a radostná přehlídka pilného roku mnichovské jednoty byla zakončena zpěvem staré sokolské písně "Šestého července". Valné hromadě bylo zasláno několik zdravic a pozdravů mezi nimiž zejména potěšil srdečný pozdrav Sokolské župy Vídeňské. 0 přípravách na IV. slet Čs. Sokolstva v zahraničí r. 1976 a o významu tohoto sletu promluvila setra M. Komárková, jejíž projev, plný povzbuzení a sokolského zápalu byl kvitován souhlasným potleskem všech přítomných. Sestře Komárkové, jako správné náčelnici, návštěva valné hromady sama o sobě nestačila a tak se v Mnichově ještě zdržéla a zahájila nácvik sletových prostných - žen i mužů. Mnichovští ani sami nechtěli věřit jak nácvik rychle pokračoval a nakonec jen litovali, že si sestra župní náčelnice nemohla pobyt v Mnichově ještě prodloužit o několik dnů a naučit je celá prostná "snadno a rychle..." ŽALOV ZA SESTROU ČÁSENSKOU Z Vídně došla smutná zpráva, že tam zemřela oddaná příslušnice sokolské myšlenky sestra Štěpánka Čásenská. Sokolské bratrstvo nejen ve Vídni, ale v celém zahraničí, bude postrádat tuto upřímnou a obětavou Sokolku. Sestra Čásenská nastoupila svou sokolskou dráhu v jednotě Vídeň II, kde r. 1914 také složila členský slib. Po dlouhá léta byla nadšenou cvičenkou, členkou divadelního odboru a dlouholetou jednatelkou. Po obnovení sokolské činnosti po druhé světové válce stala se r. 1946 jednatelkou župy Vídeňské a její zásluhou se župa Vídeňská r. 1956, po odchodu sovětských okupačních vojsk, stala součástí Čs. Sokolstva v zahraničí. V r. 1954 přestoupila do jednoty Vídeň XX. - jednoty svého otce, kde byla deset let vzdělava- telkou a od r. 1964 až do r. 1975 starostkou. Sestra Čásenská se zasloužila o Sokol a sokolskou činnost ve Vídni a byla rovněž velmi činná v čs. menšinovém životě ve Vídni. Budeme ji velmi postrádat. _ , 96 [pageend12]ZE SOKOLSKÉHO SVĚTA Austrálie Sydney 31 . května se konal "Jubilejní ples" jako zahajovací podnik oslav 25. výročí založení jednoty. Ples se plně vydařil. V březnu mělo žactvo a dorost pěkné odpoledne v Luna Parku zásluhou Dp. Ondráška. Sešlo se 58 účastníků, kterým se večer ani domů nechtělo. V neděli 18. května konal se, jako každoročně, pro maminky výlet lodí po Pittwater a k Hawkesbury River. Výletníky doprovázela "Česká muzika", v zálivu Basin bylo několikahodinové zastavení,využité k hrám pro mládež i dospělé. Zdařilý výlet vedl náčelník br. 0. Mařík. Jednota připravuje zájezd na IV. slet Čs. Sokolstva v zahraničí v Curychu a již přijímá přihlášky na tento velký zájezd. Nácvik sletových cvičení bude zahájen v nejbližší době. V. S. ŽUPA KANADSKÁ Župní závody v nářaďovém tělocviku. V sobotu 7. června konaly se v Torontě, v tělocvičně Masarykova domu, župní závody v nářaďovém tělocviku.Závodilo se v povinných sestavách; muži: prostná, kůň na šíř s madly, kruhy, přeskok přes koně na dél, bradla a hrazda; ženy a dorostenky: přeskok přes koně na šíř, bradla o nestejné výši žerdí, kladina a prostná. Závod byl zahájen brzo po příjezdu závodního družstva z Montrealu, vedenou náčelníkem br. J. Kořistkou. Závod zahájil župní náčelník br. Jan Waldauf, který také závod řídil. Soutěž proběhla hladce a rychle a byla dobrou průpravou na sletové závody Slovenského Sokola v USA, které se konají koncem června v Binghamtonu. Při organizaci a průběhu závodů byli nápomocni starosta a jednatel místní jednoty bratři Dr.J. Janků a P. Vid- lák a župní náčelnice s. V. Waldaufová. Večer po závodech se pak téměř všichni závodníci zúčastnili, jako hosté, výročního banketu Ontari jské tělocvičné federace. Výsledky: Muži - střední oddíl: 1. J. Hale 47.6 bodů, 2. A. Forest 46.6, 3. B.Boar 43.0 - všichni Toronto. Ženy - nižší oddíl: 1. A. Havlová 32.5, 2.J.Gla- vašová 32.0 - obě Montreal. Dorostenky - střední oddíl: 1. M. Fuchsová 33.9,Montreal. Dorostenky - nižší oddíl: 1. K. Kořistková 31.6, 2. E. Olenočinová 26.4 - obě Montr. Putovní ceny župy získalo u mužů družstvo jednoty Toronto, u žen a dorostenek družstva jednoty Montreal. Toronto Cvičenci jednoty se zúčastnili 1. června sletu župy Severovýchodní v Clevelandu a 15.června veřejného cvičení jednoty Detroit. 97 [pageend13]ŽUPA VÍDEŇSKÁ Župní lyžařské závody Tradiční lyžařské závody župy Vídeňské se konaly 16. března 1975 na Unterbergu. Vzdor nestálému počasí dostavilo se ke startu 15 vytrvalců, kteří absolvovali dva průběhy slalomu. Po zdařilém průběhu závodu sešli se všichni závodníci i ostatní účastníci v chatě,kde po vydatném posilnění župní starosta vyslovil všem uznání Vedoucí lyžařského odboru pak předal úspěšným závodníkům ceny. Župní družstvo košíkářů Družstvo košíkářů župy se umístilo v konečné tabulce Vídeňské ligy na čestném 7. místě. Zásluhu na dobrém umístění má zejména trener Kliment. Vídeň III. Jednota uspořádala 12.dubna 1975 velmi zdařilou jarní zábavu s hudbou P. Schaflera. Vzdělávací odbor jednoty pokračuje v sérii oblíbených kulturních večerů. Večer 18. dubna byl věnován přednášce br. Dr. Janese o Persii. Zajímavá přednáška byla doprovázena krásnými diapositivy. Na závěr večera byl rozhovor vzdělavatele s rakouskou kra- sobruslařkou Sonjou Balouno- vou, která o svém sportu vyprávěla krásnou češtinou. Další kulturní večer, 23. května 1975, byl věnován Jaroslavu Seifertovi. Sestra Kolářová-Fleischhackerová přednesla několik básní Jar. Seiferta za velmi přiléhavého klavírního doprovodu sl. Solarové. Společně pak zahrály sonátu B. Martinů. Dirigent p.Turnovský vyložil přítomným pojem komorní hudby a hudebních nástrojů. Jeho synové a sl. Weidingerová pak zahráli známou Telemanovu sonátu a sl. Weidingerová zahrála na flétnu krátkou skladbu J. Seb. Bacha. V. S. L. ŽUPA ZÁPADOEVROPSKÁ Paříž Šibřinky jednoty konané 22. února se plně vydařily - také zásluhou hudby "Bohemia" z Vídně pod řízením P. Schaflera. Slavnost znovuotevření Sokolské louky konaná 11.května se vzpomínkou na 60 výročí bitvy u Arrasu se plně vydařila. Na Sokolské louce se také konalo táboření a cvičení sokolské omladiny v sobotu a v neděli 31. května a 1. června . V neděli 1. června předvedla krojovaná skupina jednoty, na náměstí před radnicí Saint Mandé, národní tance na slavnosti oslav století přátelského tělocvičného spolku "La Saint Mandé-Enne". K vzpomínce na "Starou gardu", k níž by se dala vyjmenovat ještě řada žijících věrných členů (o členkách nemluvme, ty patří k "mladé gardě") musíme vzpomenout,že bratra Mileče (87) dohání náš bratr Rudolf Louma (85) ,štědře přispíval na činnost jednoty a účastník našich sletů. Byl s delegací naší jednoty i na sletu Amerického Sokola v Berwynu. - Čestné místo v "Sokole Pařížském" pak zastává sestra Josefa Prokšová(83) která se narodila právě v ro98 [pageend14]ce jeho založení - 1892. Ráda vzpomíná, jak po prvé cvičila jako členka na IV. sletu Vše- sokolském r. 1912. Přáli bychom jí, aby s námi oslavila století trvání jednoty! Tradiční výroční tělocvičná slavnost se konala 15.června 1975 na Sokolské louce na Marně. V cvičebním pořadu vystoupily všechny složky jednoty za spoluúčasti cvičícího členstva "Sokola Ruského v Paříži". Po cvičení byl dokončen turnaj v odbíjené o pohár bratra J. Moce. F. F. Švýcarský okrsek Secvičný sraz rozděleni podle věku do tří kategorií. Nejstarší žáci a žákyně, dorost a členstvo jeli nezkrácenou trat ve dvou kolech. Přeborníkem Sokola Bern se stal v kategorii mužů br. Pavel Laciga, přebornicí v kat. žen sestra Ivana Holubová . Vítězové jednotlivých kategorií : Žáci A-l: M. Prachař, žáci A-2: M. Hák (Winterthur), žáci B: R. Friedmann. Dorostenci: Z. Komárek. Muži ml.: P. Černý (Au/ZH) muži st.: Hák (Winterthur) Žákyně F-l: H. Vápeníková, žákyně F-2: Z. Vápeníková, žákyně G: I. Vondálová. Ženy ml.: I. Holubová, ženy st.: Háková (Winterthur). V sobotu 1. června se konal okrskový secvičný sraz na němž byl proveden nácvik poloviny sletových cvičení na IV. slet Čs. Sokolstva v zahraničí v Curychu. Nácvik řídili okrskový náčelník br. J. Faltys a župní náčelnice s. M. Komárkové. Bern Závod v obřím slalomu Svoje první přebory v obřím slalomu uspořádal Sokol Bern v neděli 23. března v Sörenbergu. Přes nepříznivé počasí se ke startu dostavilo 40 závodníků. Závod byl zahájen slavnostním nástupem závodníků, před sokolskou vlajkou složil br. Pavel Laciga slib účastníků do rukou br. Jiřího Holuba, ředitele přeboru. Závodníky pozdravil br. starosta Stanislav Hladík. Závod na dobře vytýčené trati, kterou vytýčil pan Eliáš, zahájili ti nejmenší - žáci a žákyně, kteří byli Rozdílení cen a diplomů proběhlo v reservovaném sále hotelu Mariental, kde většina účastníků zůstala v družném prostředí a dlouho se hotelem rozléhal zpěv našich národních a sokolských písní. Dík patří všem brankovým rozhodčím, kteří po celou dobu závodu, značně prokřehlí, se postarali o jeho regulérnost. Nemenší dík patří všem sestrám a bratřím,kteří závod organizovali. Věříme, že příští rok se na II. přeboru naší jednoty, který bude uspořádán před zimními sletovými hrami, sejdeme ještě ve větším počtu. - hs - Solothurn Jednota připravuje tyto podniky: 21. srpna protestní manifestaci, 30. srpna zapálení sletového ohně, v září dvoudenní výlet do hor, 28. září střelecké závody a 2. října taneční zábavu. S.-O. 99 [pageend15]• ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Tiskne St. Joseph Press, Toronto, Canada. [pageend16]