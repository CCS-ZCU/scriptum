Spedizione in abbonamento postale - Gruppo III. (70 %) ISSN 0394-8978 2 3 4 7 9 12 14 16 17 18 19 20 21 23 časopis slovenských katolíkov apríl 1991 ročník 40 L. Tomáško: DOMOV, báseň.................................. A. Dermek: POKOJ VÁM!....................................... Slovenské oddelenie VR: 70 ROKOV OD VYSVÄTENIA PRVÝCH SLOVENSKÝCH BISKUPOV . . . . Š. Vragaš: ROK PO NÁVŠTEVE JÁNA PAVLA II. NA SLOVENSKU .................................. A. Pauliny: ŤAŽKÝ ŽIVOT «ĽUDSKEJ KORYTNAČKY » ............................................ Neznámy autor: ROZHOVOR SVÄTÉHO CYPRIÁNA SO SVOJIMI ŽIAKMI ............................. Stanislav Labjak: 60 ROKOV ČINNOSTI VATIKÁNSKEHO ROZHLASU .................................. Š. Šmálik: 14. FEBRUÁR V SPIŠSKEJ KAPITULE ........................................................... M. Gavenda: LEN DOKONČENÁ PRÁCA PRINÁŠA RADOSŤ ................................................. BP: NÁVŠTEVA VLÁDY SR V RÍME . . Ľ Žák: ŠTUDOVAŤ TEOLÓGIU V RÍME? . . Telegraficky z Vatikánu:.......................... A. Pauliny: JEHO SOCHY ŽIARIA ZVNÚTRA . . ŽIVOTNÉ ZNAČKY............................. M. Feduš: KOSTOLOV NIE JE DOSŤ . . . . 24 4 Slovenské hlasy z Ríma [pageend1]I. S nežnosťou hôľneho rána pozdravujem ťa, môj domov. To Stvoriteľovi patrí chvála, že prebúdza sa so mnou toľko rozradostených sŕdc v príbytkoch tvojej zranenej škrane, domov môj. Po zasnežených bralách Tatier schádza belostná žiara ako blesk tohto dnes už slobodného rána, aby šplhala sa zasa nahor moja nádej, láska a odvaha. Hľa, po prvý raz siaham po piesni o tebe a s tebou v slobode akoby v tom najprirodzenejšom rozhľadení. A nič sa už nevypĺňa k svojej pravej podobe len zdráhavo: veď začína dokorán žičlivý ľudský deň z dobrotivých rúk Prozreteľnosti Božej. Nuž prehovor ty, pravda obnažená až do sĺz a krvi! Koľkože smädu z vyprahlých duší siaha po vôni, nádhere a sile každého tvojho plodu. Márne tu nik neprelieva svoje dopyty s trpezlivosťou piesku na pokraji tvojich bystrín. Pravda sa ukázala zasa ako víťazná! A zasa len pravda, ktorá jediná nás mohla oslobodiť. Na vrcholku stoniek ľudského volania a vzpínania sa k slnku Božej vôle dnes už Pán tú Pravdu z umlčaného evanjelia v celej šírke a výške a hĺbke doprial nám. A ako chceli sme byť aspoň pri tom, keď tá Božia Pravda sa nás už na dne utrpenia ujala. Domov môj, pozdravujem ťa, že obstál si nežný a pokorný a úprimný, aj keď rabovali ťa o nehu a pravdu toľkými frázami a luhaninami. Ty zakaždým vkladal si svoju vlastnú a nezameniteľnú útechu na naše bobtnajúce rany ako obklady. Pozdravujem ťa, pretože vykročil si v zomknutí posledných a prvých dní aj proti sile vychladnutých a vlažných, ktorí nechceli nič meniť. Ani o nič požehnané z Božích rúk poprosiť. II. Domov sa k nezištnej láske priznáva. Domov môj, s plným právom po ľudskej slobode, vykroč, zanechaj svoj starý plač, osud odvekého volania skôr nebyť než byť otrokom, ujmi sa dôstojného rozhodovania, obetuj všetko pre nové radosti, ktoré nachádzajú seba práve v uplatnenej radostnej zvesti Kristovej. Ako vráska k vráske ukladala sa tvoja križovaná minulosť, dnes úsmev k úsmevu pridaj na cestu, pretože len svornou a nábožnou púťou dospejeme bližšie k svetlu, ako pastieri k Betlehemu, vo chvíli radosti všetkých radostí, keď Kristus sa už narodil, keď Kristus je už tu. Ladislav Tomáško 2 [pageend2]VEĽKONOČNÁ MEDITÁCIA « Večer v ten istý prvý deň v týždni, keď boli učeníci zo strachu pred Židmi zhromaždení za zatvorenými dvermi, prišiel Ježiš, stal si doprostred a povedal im: ‘Pokoj vám!’ Ako to povedal, ukázal im ruky a bok. Učeníci sa zaradovali, keď videli Pána. A znova im povedal: ‘Pokoj vám!’ Ako mňa poslal Otec, aj ja posielam vás» (Jn 20,19-21). Strach zatvára dvere, izoluje. Pokoj ich otvára. Kristus, tvorca a zvestovateľ pokoja, prechádza cez všetky dvere a závory. « Pokoj vám!» a ukázal im ruky a bok. Za pokoj sa platí: ranami. Ranami, ktoré sme dostali. Nie tými, ktoré sme rozdali. Pokoj Kristov je teologický pojem. « Pokoj vám zanechávam, svoj vám dávam. Nie ako svet...» Je teda rozdiel medzi pokojom, ktorý hľadá a dáva svet a medzi pokojom, ktorý dáva Ježiš Kristus. Pre nás nie je protikladom proti pokoju len vojna. To je príliš málo. Pre nás nie je pokojom iba vylúčenie vojny, ak ponecháva život plný strachu a úzkosti. Zárukou pokoja je vylúčenie individuálnej vojny a koreňov, z ktorých vyrastá: nenávisť, závisť, pýcha, túžba po moci a zisku. Preto budovaním pokoja bude budovanie úcty, lásky, porozumenia, pomoci. «Hľadajte najprv kráľovstvo Božie a jeho spravodlivosť...» Aj v inom zmysle je ešte dvojaký pokoj: náš (môj) a váš (tvoj). Môj je ten, ktorý si s pomocou milosti budujem sám v sebe. A «tvoj» (váš), to je ten, ktorý mi tvoria, dávajú druhí a ktorý mi aj berú, keď mi berú to, čím mi k nemu prispeli: úctu, lásku, súhlas, pomoc, porozumenie... Preto je tento druhý taký nestály a nespoľahlivý. Pane, otvárame ti dvere. Vstúp do nášho nepokoja, utíš ho. Vstúp do môjho nepokoja. Nech ubúda v našich srdciach hnev, nenávisť, egoizmus, korene tejto i budúcej možnej vojny. Nech vzrastá vzájomná úcta, láska, porozumenie. Pokoj sa buduje skôr ranami, ktoré prijímame, ako tými, ktoré rozdávame. Pozri, Pane, ako ľahko sa nám dlane zatvárajú v päste. Prídu súženia a utrpenia ale tie sú pod potešujúcou asistenciou tvojho Ducha Svätého. « Dúfajte, lebo ja som premohol svet». Pre učeníkov to bol prísľub. Nám to už potvrdila história. Pane, vieme z tvojho slova a z vlastnej skúsenosti, že aj tento čas, tento nepatrný úsek veľkej budúcnosti, nám môže priniesť smútok a žiaľ, aj súženie, dni bez pokoja. Vieme však, že nás nemusia pripraviť o pokoj v tebe, lebo máme pred očami teba, víťaznú Lásku, ktorá premohla a premáha svet a máme neklamný prísľub Utešiteľa Ducha Svätého. V tom bude náš pokoj, aj ten pokoj, ktorý bude naším darom tým, ktorí ho majú menej. Ukáž nám svoje ruky a bok! A prihovor sa znova k nám: « Pokoj vám! » A. Dermek, SDB 3 POKOJ VÁM [pageend3]70 ROKOV OD VYSVÄTENIA PRVÝCH SLOVENSKÝCH BISKUPOV V nedeľu 17. februára 1991 sa konala v starodávnej Nitre, sídlo najstaršej stredoeurópskej diecézy, oslava 70-ho výročia vysviacky prvých troch slovenských biskupov: Mons. Mariána Blahu, Mons. Karola Kmeťku a Mons. Jána Vojtaššáka. Oslava mala veľmi slávnostný ráz. Na koncelebrovanej svätej omši sa zúčastnili všetci diecézni a svätiaci biskupi zo Slovenska. Bol prítomný aj pápežský nuncius arcibiskup Mons. Giovanni Coppa, zástupcovia českého a moravského episkopátu, stovky kňazov a rehoľníkov i rehoľníčok a tisíce veriacich. Najprv pozdravil prítomných sídelný biskup Mons. Ján Ch. Korec, ktorý medzi iným povedal: Pápež Benedikt XV. menoval 16. decembra 1920 prvých troch slovenských biskupov: Dr. Karola Kmeťku pre diecézu v Nitre, Mariána Blahu do Banskej Bystrice a Jána Vojtaššáka pre spišskú diecézu. Historik vtedy napísal: « Bolo samozrejmé, že vysviacka prvých troch slovenských biskupov sa konala v Pribinovej Nitre, kde stál od roku 829 prvý kresťanský kostol, v meste, po ktorom kráčali po roku 863 svätý Cyril a Metod, v meste prvej diecézy z roku 880, v meste svätého Svorada a Benedikta. (...) Na slávnostnú vysviacku 13. februára 1921 sa zišli veriaci z celého Slovenska, hostia z Čiech a Moravy, množstvo kňazov na čele s pápežským nunciom Klementom Micarom. Po slávnostnej svätej omši v kostole priaristov v Nitre zazneli na hrade v katedrále dávne slová biskupa Štefana Mojzesa z čias založenia Matice slovenskej: « Rod môj! Milý národ slovenský! Spal si duchovne stá liet. Precitni a zmužni!» (•••) Cirkev dostala v prvých slovenských biskupoch otcov diecéz, Slovensko duchovných vodcov. Pravda, na zavŕšenie cirkevnej organizácie bolo treba po tisícročí čakať ešte viac než pol storočia, až do našich čias. 30. decembra 1977 Svätá Stolica pápežskými dokumentárni zriadila samostatnú cirkevnú provinciu Slovenska v súlade s hranicami Slovenskej republiky. Tým sa zavŕšila tisícročná životná cesta Katolíckej cirkvi na Slovensku, azda ojedinelá v histórii. Právo sebaurčenia národov, potvrdené medzinárodnými výsostnými dokumentárni dostalo aj pre slovenský národ svoju duchovnú pečať od večitej inštitúcie Katolíckej cirkvi, a to pred tvárou celého sveta. Máme samostatnú cirkevnú provinciu na čele s arcibiskupom — metropolitom. Ako sa vyjadrili slovenskí vzdelanci, Rím, ktorého korene sú « hlboko vraštené do osudov národov», svojou «obrovskou kultúmo-histo- rickou autoritou », potvrdil, že sme kultúrnym spoločenstvom Európy a sveta, pretože sme národom a tým neopakovateľnou súčasťou Božích plánov v dejinách. Od čias cyrilometod- ských sme aj my vyvoleným Božím národom. Po potvrdení tejto skutočnosti pápežskými dokumentárni máme výsostne závažný dôvod volať ku všetkým národom radostne a vďačne do sveta: «Sme tu, medzi vami!» — aby sme objavovali, zhromažďovali a rozvíjali všetky dary charakterov, najrozličnejších schopností umu a rúk, darov umenia a síl svedomia pre dobro Slovenska, v spolupráci so všetkými bratskými národmi na západe, juhu, severe a východe nášho sveta! (...) Viera a láska žijú na Slovensku podnes. Treba ich rozvíjať, veď ony zachraňujú svet. Čím hlbší a opravdivejší bude u nás život z viery, tým viac bude i lásky k národu, lásky k Slovensku, lásky ku každému človekovi. K tomuto nech nás povzbudí, oduševní a zjednotí aj dnešná duchovná slávnosť 70-ročného jubilea vysviacky prvých troch slovenských biskupov.» Týmito slovami skončil svoj prejav Otec biskup Ján Korec. 4 Zo Slovenska [pageend4]Slávnostnú homíliu počas koncelebrovanej svätej omše povedal banskobystrický biskup Otec Baláž. Najskôr, v mene všetkých prítomných pozdravil po latinsky apoštolského nuncia arcibiskupa Giovanniho Coppu. Z jeho obsažnej homílie vyberáme stať, v ktorej zhodnotil činnosť prvých troch slovenských biskupov: Ako sa osvedčili traja slovenskí biskupi v tomto náročnom položení? História svedčí, že vynikajúco. Nitriansky biskup Dr. Karol Kmeť- ko bol známym milovníkom mládeže, organizátor tak vnútorných ako aj zámorských misií a horlite!’ za kňazské a rehoľné povolania. Banskobystrický biskup Marián Blaha sa osvedčil ako zbehlý diplomat a kultúrny pracovník na poli Matice slovenskej, kde kráčal po stopách svojho predchodcu biskupa Štefana Moj- zesa. A spišský biskup Ján Vojtaššák nám zasa skĺbil v jedno múdrosť pastoračného kňaza. Šíril vzdelanie tak kňazov ako aj stoviek učiteľov, ktorí boli vychovaní v Spišskej Kapitule. Bolo mu veľmi blízko aj dielo charity. Jeho ľudskosť sa prejavila najmä v tom, že za svoj národ i za dielo, ktoré budoval, dokázal v nezlomnom charaktere obetovať aj svoj život. Zomrel síce mimo hraníc svojej diecézy, ale to zas len preto, aby jeho obeta života bola tým dokonalejšia. Veď v týchto dňoch sme svedkami starej kresťanskej pravdy, ako si nakoniec vždy nájde miesto v dejinách: « sanguis martyrům — semen christianorum ». Na jeho milovanom Spiši doslova stovky bohoslovcov sa chystajú na kňazstvo, aby sa rozišli po našom Slovensku a volali: « Božie kráľovstvo sa priblížilo. Kajajte sa a verte evanjeliu! » Uplynulo sedemdesiat rokov od slávnostnej chvíle. Ako vtedy, aj dnes sú tu tisíce veriacich. Aj s pápežským nunciom. Vtedy to bol Mons. Klement Micara, dnes je to arcibiskup Mons. Giovanni Coppa. Vtedy tu stáli traja biskupi, dnes tu stoja deviati, aj so svojím arcibiskupom metropolitom. Národ prešiel novou skúškou. Prežil aj Druhú svetovú vojnu a potom 40-ročné putovanie púšťou. Zdá sa, že prežil, len krváca a to z mnohých rán. Znova sa potvrdilo, že keď trpí Cirkev, trpí aj národ a naopak. Ukázalo sa však aj to, akú obrovskú silu dáva národu viera v Boha. Ak nás Pán nenechal osirotených, ale dal národu milosť, aby boli obsadené všetky biskupstvá, dokonca aby sme mali aj arcibiskupa, to treba chápať ako veľké znamenie našich dní. Biskupi dneška, podľa vzoru apoštolov a svojich predchodcov, ktorých dnes spomíname, musia obetovať všetko nato, aby viedli slovenský národ k plnému životu, aby svojimi postojmi mali v ňom zaslúženú dôveru, aby svoj národ zjednocovali, morálne ho dvíhali. Aby takto držali ruku na pulze národa. Na nitrianskej slávnosti prehovoril aj Otec arcibiskup Ján Sokol, metropolita Slovenska. Vyzdvihol niektoré významné udalosti našich dejín. Medzi nimi osobitne spomenul ustanovenie samostatnej Slovenskej cirkevnej provincie pápežom Pavolom VI. roku 1977. « Touto udalosťou Cirkev na Slovensku, ba celý národ, boli pozdvihnutí do rodiny všetkých národov a dostali pevné a nikým neostrasiteľ- né miesto v rodine národov sveta, » povedal Otec arcibiskup. Slávnostné zhromaždenie pozdravil aj Otec biskup Tondra. Pripomenul, že traja biskupi vysvätení pred 70-mi rokmi zastupovali celý slovenský národ. Vyzval všetkých veriacich, aby ostali verní mravným hodnotám pre za- , chovanie odkazu biskupov, ktorých výročie si pripomíname. Reportáž Slovenského oddelenia Vatikánskeho rozhlasu upravila redakcia 5 KATOLÍCI A POLITIKA Anton Selecký uverejnil v Slovenskom denníku (11. februára 1991) zaujímavý článok pod nadpisom « Posledné zvonenie » pre Jána Car- nogurského? Nakoľko vyjadruje vecné postrehy o vzťahu katolíkov k politickému dianiu na Slovensku, dovoľujeme si ho uverejniť aj v našom časopise. Jedným z tých ľudí, ktorých mám možnosť dôverne poznať dlhé roky a ktorý je dnes v čele politického diania, je dr. Ján Čarnogur- ský, ostro sledovaný, v súčasnosti nie veľmi «populárny» a často kritizovaný politik, predseda hnutia, do ktorého sa po novembri 1989 politicky sformovala veľká časť slovenských kresťanov. Medzi hlasmi, ktoré hodnotia súčasnú situáciu a pohyb politických vín, a mienku ktorých si vážim, sa ozval na adresu Jána Čarnogurského a KDH i hlas Ivana Hoff- mana, nezávislého novinára a publicistu. Ozval sa na stanici Slobodná Európa a následne jeho príspevok prebrala Národná obroda a Verejnosť. Musím sa priznať, že patrí k [pageend5]hlasom, ktoré ma prekvapili. Nielen preto, že poznám Ivana ako nezávislého publicistu a umelca, ale aj ako veriaceho, ktorý sa prihlásil ku kresťanom v čase, keď to bolo nebezpečné a svojím hlasom verejne podporil boj za slobodu, ktorú vyznáva. Jeho hodnotenie súčasného politického postavenia KDH a hlavne pochopenie snáh jeho predsedu dr. Carnogurského ma priviedlo k údivu a k poznatku, že Ivan zanedbal alebo podcenil fakty, ktoré síce nie sú štatistikou, ale pre prehí’ad o situácii sú nemenej dôležité. Vo spomínanom príspevku Slobodnej Európy napríklad uvádza, že, citujem: « KDH na Slovensku je stranou, ktorej členstvo sa vôbec nepodobá na členstvo křesťanskodemokratických strán západnej Európy», ďalej podľa prieskumov verejnej mienky uvádza, že KDH na Slovensku tvoria ženy, starí ľudia a ďalej v ňom «prevažujú najnižšie vzdelanostné kategórie ». Okrem toho v tóne akéhosi nedostatku píše, že « medzi priaznivcami KDH» dokonca «praticky niet neveriacich občanov ». Viem, že katolícka mládež považovala Ivana Hoffmana za svojho brata. Viem, že mnohí si ho vážili a vážia i dnes, a zďaleka pritom nepatria medzi « najnižšie vzdelanostné kategórie ». Viem i to, že Ivan je poctivý človek a vyznavač pravdy, ako to spieva i vo svojich známych skladbách. V čase totality sme však pravdepodobne nie všetci a na všetko mali čas. Mnohé nám vtedy mohlo uniknúť a aj uniklo a to aj Ivanovi. Nezaškodí si preto trošku zaspomínať. Nielen na ženy, starých a nevzdelaných ľudí, hlásiacich sa ku «náboženstvu », ale aj na tie zástupy, desaťtisícové zástupy mladých rodín, na všetkých tých mladých študentov, ktorí minimálne v nebezpečí straty štúdia sa schádzali a pôsobili ako veriaci a to i na verejnosti, spomeňme si na deti, ktoré ani pred súdmi neváhali vyznať svoju vieru. Okrem toho — držať sa pri hodnotení KDH štatistikami je i pre súdneho človeka zavádzajúce. Je predsa známe príslovie, že existujú tri druhy klamstva. Polopravda, lož a štatistika. Okrem toho, kresťanstvo je v prvom rade v nás i okolo nás, nie v papieroch, ani volebných urnách. Jeho duchovný živel hýbe a vždy aj hýbal našou národnou podstatou. Bolo tu a bude bez ohľadu na jeho postavenie na politickej tribúne. Je skeletom, ktorý z duše Slováka nemožno vyrvať nijakým spôsobom. Ivan Hoffman usudzuje, že KDH na Slovensku patrí budúcnosť. Myslím, že KDH nie je určujúcim výrazom príslušenstva ku kresťanstvu na Slovensku a merať politickú silu kresťanov podľa tohto hnutia je veľmi nepresné. KDH ako organizácia však bolo sformované ľuďmi, ktorí nevstúpili na politickú scénu až v čase črtajúceho sa víťazstva. Jeho predseda dr. Ján Carnogurský, ktorý toto hnutie vedie, vie veľmi presne, ako svojmu národu poslúžiť a zasa viem, že mu chce poslúžiť čo najlepšie. Tak mu slúžjj ako mohol, keď sedával vo vyšetrovniach StB, a tak je tomu i teraz, keď sedí v kresle prvého podpredsedu vlády Slovenskej republiky. Ján Carnogurský podľa Ivana Hoffmana «balansuje na ostrí noža» a «nakoniec sa bude musieť rozhodnúť, čím chce byť ». Musím povedať, že mňa po tie dlhé roky, čo ho poznám priťahovalo na ňom práve to «balansovanie na ostrí noža», priťahovala ma jeho odvaha i stálosť. On práve vždy vedel, čím je. Vždy mal stály smer, na rozdiel od politikov, ktorí sa točia ako veterník a neustále kričia ja, ja, ja a za politickú popularitu považujú potlesk davu. Takmer som sa zasmial, keď som čítal v článku Ivana, že Jánovi Carnogurskému «hrozí strata medzinárodnej prestíže». Jano Carnogurský totiž o žiadnu prestíž nestojí. Pre neho je prestížou tento národ viesť, po toľkých peripetiách i cestách púšťou, k jemu vlastnému národnému priestoru a prameňu. Vždy som mu v tom fandil a fandím mu aj teraz. I jemu, nielen KDH, ako Ivan napísal, patrí budúcnosť. Aj keď sa mu budú zrejme ešte mnohí pokúšať o « posledné zvonenie »... Anton Selecký OTEC XAVÉR ČÍK 75-ROČNÝ 2. februára 1991 sa dožil 75 rokov Otec Stanislav Xavér Čík, ktorého považujeme za jedného zo zakladateľov nášho časopisu Slovenské hlasy z Ríma. Životná dráha nášho jubilanta je veľmi pestrá. Narodil sa v Rači, kde vychodil základné školy. Potom vstúpil do kongregácie tešiteľov. Zmaturoval vo Viedni, teologické štúdiá si vykonal v Trnave, Brne a Bratislave, kde bol roku 1941 promovaný za doktora teológie. Roku 1951 musel opustiť Slovensko a po kratšom pobyte v Rakúsku, usadil sa v Ríme. Tu pracoval pre slovenské záujmy a do toho obdobia spadá aj založenie nášho časopisu. Potom prevzal so súhlasom kardinála Königa slovenskú misiu vo Viedni, ktorú s veľkou láskou a pastoračnou prezieravosťou viedol dlhé roky. Spolupracoval vo viedenskom stredisku Caritas a v Európskom pomocnom fonde. Vykonal veľký kus práce pre Cirkev a pre slovenský národ. Prajeme mu veľa zdravia a Božieho požehnania. 6 [pageend6]Ani po ročnom odstupe nevymizli z pamäti silné dojmy a pekné spomienky na návštevu Svätého Otca Jána Pavla II. na našom rodnom Slovensku. Stretnutie s Petrovým nástupcom na slovenskej pôde bolo naozaj mimoriadny zážitok, ktorý sa hlboko vryl do mysle človeka a zanechal v duši ešte i po roku živú ozvenu. Hľa, tu sú dojmy a spomienky účastníka na slávnostné chvíle historickej návštevy Kristovho námestníka, pápeža Jána Pavla II. v Bratislave dňa 22. apríla 1990. Tento deň sa zapísal zlatými písmenami do dejín Katolíckej cirkvi na Slovensku. V nedeľu 22. apríla 1990 Ján Pavol II. priletel v Dopoludňajších hodinách špeciálnym vrtuľníkom do Bratislavy, zostúpil na Vajnorskom e tisku a pobozkal slovenskú zem. Všetkým nám tĺklo srdce od radosti a vzrušenia. Príchod Svätého Otca na Slovensko ukázal, že Slovensko a Slováci sú pápežovmu srdcu drahí, že ich nosí vo svojom srdci, ako sa sám často vyslovoval pri rozličných audienčných príležitostiach. Státisíce ľudí zhromaždených na pôde hlavného mesta Slovenskej republiky privítali s príslovečným slovenským nadšením Kristovho námestníka. Vajnorské letisko sa v tento deň podobalo obrovskému prírodnému chrámu. V popredí stálo vkusne skonštruované pódium s oltárom, znázorňujúce slovenský štátny znak. Silným dojmom zapôsobila veľká účasť mládeže, mladých ľudí. Práve v oduševnenej slovenskej omladine pre Božiu vec tkvie budúcnosť Cirkvi a národa. Povznášajúca duchovná atmosféra, vyplnená modlitbami, náboženskými piesňami a skandovaním hesiel na slávu Svätého Otca, bola vskutku dôstojnou ouvertúrou pre slávenie Eucharistie. Spolu s tridsiatimi biskupmi-koncelebrantmi slúžil Svätý Otec eucharistickú obeť. Okolo oltára stál celý novoustanovený slovenský biskupský zbor na čele s arcibiskupom metropolitom Mons. Jánom Sokolom a predsedom Slovenskej biskupskej konferencie biskupom mons. Jánom Korcom, popri nich kardináli Casarofi, Tomko, Macharski, Groer, biskupi Hrušovský, Hnilica, Škarvada, László, Krenn a ďalší. Človekovi to všetko pripadalo ako sen. Totiž niekoľko mesiacov pred pápežovou návštevou smeli účinkovať na Slovensku pre nepriazeň komunistického režimu iba dvaja biskupi, kým teraz v deň návštevy sa mohla už pýšiť každá slovenská diecéza svojím biskupom, trnavská diecéza dokonca dvoma pomocnými biskupmi. Biskup Otec Ján Korec sa ľ>red tzv. nežnou revolúciu smel verejne po- rybovať iba v civilnom oblečení (sledovaný na caždom kroku tajnou políciou), no pri slávení svätej omše na Vajnorskom letisku stál ako koncelebrant pri Svätom Otcovi v slávnostnom biskupskom rúchu a v hodnosti pastiera staroslávnej cyrilometodskej nitrianskej diecézy. Keď začal Svätý Otec celebrovať pontifi- kálnu svätú omšu po slovensky, veru sa mnohým tlačili slzy do očí. Taktiež Svätému Otcovi zaslzeli oči, keď ho na začiatku slávenia Eucharistie pozdravil vzletnými slovami arcibiskup metropolita Mons. Ján Sokol. Eucharistická slávnosť povznášala všetkých účastníkov, bola preniknutá vnútornou sústredenosťou. Svätý Otec predniesol svoju homí- liu po slovensky, podčiarkol v nej misijné poslanie Cirkvi a pripomenul, že to boli práve vierozvestovia svätý Cyril a Metod, čo ohlasovali Božie slovo našim slovenským predkom. No ktokoľvek by sa pokúšal násilne vytrhnúť toto vzácne dedičstvo kresťanskej viery a kultúry zo života slovenského ľudu, nechápe zmysel náboženských a národných dejín Slovákov. Svätý Otec vyzdvihol v homílii tiež úctu Slovákov k Sedembolestnej Panne Márii 7 Rok po návšteve Jána Pavla II. na Slovensku [pageend7]a veľkú oddanosť Petrovmu nástupcovi, rímskemu pápežovi. Spontánny a nadšený potlesk zaznel vtedy, keď Svätý Otec uistil, že i jeho láska k Slovákom nie je o nič menšia. V kázni neobišiel ani otázku utrpenia Cirkvi na Slovensku v predošlom období, vysloviac svoj obdiv trpiacim pre vieru. Uznanlivé slová pápeža o úcte k Sedem- bolestnej a o vernosti a oddanosti rímskemu pápežovi však zaväzujú nepovoliť v týchto čnostiach, ale naďalej udržiavať v slovenskom ľude ako mariánsku úctu, tak aj oddanosť Petrovmu nástupcovi. Slováci si vyvolili Sedembolestnú Pannu Máriu za svoju nebeskú Patrónku. Mariánska úcta má na Slovensku už slávnu tradíciu, jej korene siahajú do misijnej činnosti svätých vierozvestov Cyrila a Metoda u našich slovenských predkov. Je to vzácne dedičstvo otcov (Porovnaj bružúru M. Duricu, Slováci a Sedembolestná, Padova 1984.) V rámci svojej návštevy na Slovensku Svätý Otec si osobitným gestom uctil a pozdravil našu Sedembolestnú Patrónku. Keď totiž letel vrtuľníkom z moravského Velehradu do Bratislavy, preletel ponad bazilikou Sedembo- lestnej Panny Márie v Saštíne a určite v tichej modlitbe zveril do jej ďalšej ochrany Cirkev na Slovensku i celú krajinu. Toto veľkodušné gesto pápeža zaväzuje nás Slovákov k ešte väčšej oddanosti, poslušnosti a láske voči Svätému Otcovi práve v časoch, keď viacerí podrobujú nezaslúženej kritike pápežove úsilia o zachovanie viery a mravov a o rešpektovanie ľudských práv. Ako Kristus, tak i jeho zástupca na zemi je znamením, ktorému budú odporovať. Nedajme si však narušiť lásku a úctu k rímskemu pápežovi, ktoré majú v slovenskom ľude silné zakorenenie a ktoré sa tak spontánne prejavili počas jeho návštevy v Bratislave. V rámci eucharistickej slávnosti na Vajnorskom letisku pápež odovzdal pálium metropolitovi Slovenska trnavskému arcibiskupovi Mons. Jánovi Sokolovi, čo tiež patrilo k dojemným okamihom veľkého dňa pápežovej návštevy. Pred pápežským požehnaním na konci bohoslužieb Svätý Otec posvätil dvesto základných kameňov na stavbu nových kostolov na Slovensku. Prenikol mňa a určite i ostatných hrejivý pocit radosti nad tým, že sa po dlhoročnom období šikanovania a zákazov môže konečne začať s výstavbou prepotrebných kostolov. Svätý Otec spojil svoje pápežské požehnanie ešte s krátkym a veľmi srdečným prívetom, v ktorom každé slovo bolo naozaj otcovským povzbudením. Svoje slová zakončil nezabudnuteľným zvolaním: «Nie zbohom, ale do videnia! » Po pápežskom požehnaní sme všetci s nadšením a z plného hrdla spievali pápežskú hymnu « V sedmobrežnom kruhu Ríma » a po nej hymnickú pieseň « Bože, čos’ ráčil slovenskému ľudu. » V dojatí a hlbokom zamyslení som opúšťal pred rokom dejisko veľkej historickej udalosti. Taktiež sa po roku s vďačným srdcom vracim vo svojich spomienkach k nezabudnuteľnému popoludniu so Svätým Otcom v metropole Slovenska. Š. Vragaš POBOŽNÝ UČITEĽ Keď ešte Samuel Clemens, ktorý si neskôr už ako slávny spisovateľ zvolil pseudonym Mark Twain, sedel v školských laviciach, dostali nového triedneho učiteľa. O niekoľko dní sa ho rodičia spýtali: «Tak čo, ako sa ti páči tvoj nový triedny? » Malý Sam sa zamyslel a potom odpovedal: «Zdá sa mi, že je veľmi pobožný.» «A podľa čoho tak usudzuješ? » spýtal sa ho otec. «Ale, keď som mu včera ukazoval svoj zošit s diktátmi, len sa chytal za hlavu a niekoľkokrát zvolal: « Bože môj, Bože môj! » BRADA Roku 1586 poslal španielsky kráľ Filip II. mladého, ale pritom veľmi šikovného kastilského šľachtica na dvor pápeža Sixta V., aby mu blahoželal k jeho zvoleniu. Ten to pokladal priamo za urážku a zvolal: «Či Váš panovník nemá starších, skúsených mužov, že musí posielať takéhoto holobriadka ako Vy, ktorému ešte ani brada nenarástla? » Mladý šľachtic však nezostal dlžný pápežovi odpoveď: « Keby sa zásluhy merali podľa brady, bol by k Vám, Vaše Veličenstvo, náš kráľ poslal asi kozu!» ÚČINOK JEDNEJ ČIARKY Jeden kráľ musel podpísať takýto rozsudok: « Milosť nemožná, nechať vo väzení». Kráľovi sa rozhodnutie súdu zdalo príliš tvrdým, lebo myslel nielen na vinovatého odsúdenca, ale aj na jeho rodinu. Po dlhšej chvíli rozhodnutie súdu prepísal nasledovne: « Milosť, nemožné nechať vo väzení». A podpísal to. Kráľ neurobil nič iné, len čiarku vo vete presunul a tým sa odsúdenie stalo milosťou. Boh často v našom živote presúva čiarku, aby nám dokázal svoju bezhraničnú lásku. 8 [pageend8]Pondelok 4. februára 1991 zomrela v janovskej nemocnici svätého Martina štyridsaťtriročná žena Rosanna Benziová, ktorá takmer 29 rokov žila zatvorená vo zvláštnom pľúcnom stimolá- tore (v Taliansku tento veľký zvláštny prístroj volajú U pol- mone ďacciaio čiže « oceľové pľúca »), ktorý nahrádzal prirodzené impulzy hrudníkového dýchacieho svalstva. Život tejto hrdinskej ženy je veľmi poučný a príkladný. Preto ho v krátkosti predkladáme našim čitateľom. ŤAŽKÝ ŽIVOT ĽUDSKEJ KOTYTNAČKY Rosanna Benziová si do štrnástich rokov žila ako veselé dievča v dedinke Morbello v severnom Taliansku. V jedno jarné ráno (roku 1962) sa nemohla zdvihnúť z postele. Rodičia ju hneď zaviezli do nemocnice v blízkom meste Acqui. Tu lekári len smutne pokrútili hlavou. Dievčaťu sa následkom obrny zablokovala bránica a nemohla dýchať. «Jedinou záchranou pre dievča by mohol byť zvláštny prístroj, íl polmone ďacciaio, ktorý by hýbal hrudm'kové svalstvo, a tak umožňoval dýchanie, a teda vháňanie kyslíka do krvného obehu. Ale netreba si robiť ilúzie, » pripomenuli lekári. Inými slovami vyriekli nad dievčaťom rozsudok smrti. Rosanna sa však nedala znechutiť. Keď ju lekári pod vedením primára Franca Henrique - ta vkladali do veľkého oceľového cylindra, isteže jej bolo hrozné čo i len pomyslieť, že sa viac nebude môcť hýbať, skákať a behať. Tu mala ležať horeznačky a pozerať sa neustále na bielu povalu. Odteraz celým jej svetom bude malá nemocničná izba. Prvé dni boli hrozné. Dievča bolo takmer zúfalé. Dni utekali, ba lepšie povedané, vliekli sa. Našťastie, Rosanna mala pri sebe svoju matku, ktorá ju obsluhovala a dodávala jej odvahy. Rosanna, táto « ľudská korytnačka », ako sa sama nazvala, chcela žiť. Začala študovať, zaujímala sa o všetko, postupne si získala veľa priateľov, ktorí ju prichádzali navštíviť. Neskôr sa dokonca zamilovala do jedného mladíka. Pre lekárov, ošetrovateľky a mnohých bola akoby žiarivým lúčom v tmách utrpenia. Zaujímavá autobiografia Po viacerých rokoch istý novinár jej navrhol, aby opísala svoj život. Ochotne prijala tento šťastný nápad. Nahovorila na magnetofónovú pásku životné zážitky devy, zatvorenej okrem hlavy, do oceľového žalára. Vznikla z toho autobiografia. Rosanna jej dala názov « Vizio di vivere ». Ťažko ho preložiť do slovenčiny, ale azda výraz « Nepoddajný návyk žiť » ho najlepšie vystihuje. Kniha je ako Rosanna: veselá, polemická, ironická, plná nádeje. Je to jedinečný autoportrét bez najmenšieho náznaku svätožiary pre svoje každodenné mučeníctvo. Napísala: «Áno, svätožiaru mám, ale ju nevidieť, lebo v rannom svetle sa rozplynie. » Knižka našla veľký ohlas a dosiahla štrnásť vydaní. Je to nádherné posolstvo všetkým trpiacim, telesne a duševne postihnutým, aby aj napriek všetkému milovali život. Niežeby Rosanna milovala utrpenie. Ne- opriadla svoju nehybnú polohu a pozeranie na izbu v zrkadle, ktoré mala pred sebou, dajakým mystickým závojom. Raz ju prišla navštíviť istá pani a na konci návštevy jej pošepla do ucha: « Vy sa musíte cítiť privilegovanou, keď viete tak odovzdane trpieť. » Rosanna úctivo vypočula dobrú paniu. Všimla si jej ruky a videla, že na prstoch má plno zlatých prsteňov, ale tak, že brilianty boli obrátené 9 [pageend9]dovnútra dlane. Pani nechcela, aby ich ľudia videli. To bola pre Rosannu skvelá myšlienka: trpieť v tichosti. Keď pani odišla, povedala si: « Sú ľudia, ktorí sa na mňa pozerajú, ako keby som bola Panna Mária z Lurdu. Uisťujem vás, že keby som dovolila každému, kto ma o to požiada, odstrihnúť si za peniaze pár vlasov na pamiatku, čoskoro by som bola holohlavá a bohatá... » No Rosanna nechcela byť ani Pannou Máriou, ani «senzačnou osobnosťou ». Chcela byť normálnou ženou, chcela mať priateľov, žartovať s nimi a smiať sa aj napriek svojmu utrpeniu. Rosanna verila, že Boh má s ňou svoj plán Rosanna verila v Boha, ale spôsobom jednoduchým, osobným, priamym. Nechcela robiť okolo svojho utrpenia «náboženskú propagandu». Hovorila veľmi presvedčivo: «Verím, že som čiastkou veľkého plánu,» alebo: « Boh má so mnou svoj plán. » Táto jej sila a viera v život bola « nákazlivá », lebo do jej izbičky neprichádzali len nábožné duše, ale aj filmoví herci, športovci, politici, cirkevní preláti, úradníčky a jednoduchí ľudia. A najmä mladí. Ba prichádzala aj skupina náruživých kartárov zahrať si s ňou poker a veľmi sa hnevali, lebo Rosanna vždy vyhrávala partiu. Všetci ju mali veľmi radi. Keď sa pred pár rokmi rozniesla po nemocnici zvesť, že Rosanna dostala rakovinu a teda musí zomrieť, všetci nemocní sa veľmi zarmútili a v ten deň odmietli jedlo. Keď bolo treba vymeniť stimulátor a nahradiť ho novým najväčšou sumou prispeli tí najchudobnejší a janovské neviestky... A Rosanna sa nad tým nepohoršila. Rosanna nemyslela len na seba. Myslela na druhých, ba možno povedať, že žila pre druhých. Zhromaždila okolo seba skupinu mladých ľudí a založili časopis s titulom « Gli altri » — « Tí druhí », trojmesačník pre duševne a telesne postihnutých. Pätnásť rokov redigovala tento časopis a vlievala ním nádej a chuť do života mnohým trpiacim. Bila sa za ľiráva postihnutých vo všetkých oblastiach: cultúrnej, sociálnej, politickej i organizatívnej. eden odborár o nej povedal: « Rosanna žije v tom hrozom prístroji a chce, aby aj druhí žili. A keď treba, pobáda k činnosti tých, čo by radi zaspali vo svojej ľahostajnosti. » Keď sa roku 1989 dozvedela, že istý mladík v meste Atlante v USA chcel dať vypnúť stimulátor, a tak skončiť svoj trápny život, napísala mu: «Ja som vždy volila život. Rosanna Benzi v pľúcnom stimulátore, ktorý nazývala svojím « panciérom korytnačky ». Za celý dlhý čas len dva razy vyšla z neho: raz urobila malú vychádzku s matkou a druhý raz, keď bola na svadbe svojho brata Franca. Vtedy mala aplikovaný na sebe prenosný malý stimulátor. Nechcem zameniť s nikým a za nič ani len jeden deň svojho života. » Chcela, aby v poslednom čísle « Gli altri », na ktorom pracovala so svojím bratom ešte pár hodín pred smrťou, bol uverejnený jej prosebný výkrik adresovaný prezidentovi Bu- shovi a prezidentovi Saddámovi Husajnovi, aby skončili tragickú vojnu a umožnili ľuďom žiť v pokoji. Keď ktosi Rosanne radil, aby sa drogovala, a tak ľahšie znášala svoje bolesti, povedala: «Ja chcem v každom okamihu vedieť, kto som. A keď vo svojom živote a v živote druhých vidím niečo, čo ich utláča, čo ich gniavi, chcem to vykričať a chcem hľadať cesty, ako ich z toho dostať von. Narkomani, alkoholici, ľudia bez životného cieľa — nechcem ich odsudzovať — sú veľmi « pohodlní » pre ľudskú spoločnosť, lebo nad nimi len mávne rukou. Odpusťte mi, ale ja chcem byť pre druhých «nepohodlná», lebo ich chcem pritlačiť k múru — k zodpovednosti za týchto našich nešťastných bratov a sestry. » 10 [pageend10]« Strieborný sobáš » so stimulátorom 21. marca 1987 Rosanna oslávila « strieborný sobáš» so svojím stimulátorom. Pri tejto príležitosti prezradila: « Závisieť po celý život od jedného prístroja a byť prinútená neustále pozerať na bielu povalu, nie je ľahké. Dakedy je to hrozné. Niekto si môže pomyslieť, že takýto život nie je vlastne ani životom, že by bolo lepšie skončiť ho. Nie, život treba žiť! Vždy! A chcem vám povedať aj toto: Myšlienka skoncovať so životom sa nerodí z povedomia, že niekto je telesne postihnutý a trpí, ale z myšlienky, že je druhým na ťarchu. Preto nedajte nikdy postihnutým pocítiť, že sú na ťarchu spoločnosti. Obklopte ich porozumením, pozornosťou a láskou. » V januári 1991 sa Rosannin zdravotný stav zhoršil. Aj ona vedela, že má rakovinu a že už nebude dlho na tomto svete. Slovo rakovina však nechcela ani len vysloviť. Svojmu tridsaťjedenročnému ženatému bratovi Francovi hovorievala: «Nesmúť, Franco, všetci raz musíme zomrieť, aj ja. Je mi veľmi ľúto, že už neuvidím tvoje deti. » Posledné chvíle V nedeľu 3. januára večer ešte pracovala na časopise «Gli altri». Načrtla vyhlásenie práv duševne a telesne postihnutých osôb, ktoré malo byť prediskutované v Európskom parlamente. V noci okolo tretej jej museli lekári dať lieky na utíšenie bolestí, lebo hrozne trpela. Pravdepodobne potom upadla do smrteľných mdlôb a ticho zomrela. Ráno o pol ôsmej sa bratovi Francovi, ktorý spával vo vedľajšej miestnosti, zdalo, že Rosanna spí. Matka si však všimla bledú tvár dcéry a poznamenala: «Pozri, Franco, aká je bledá! » Brat chcel zistiť sestre pulz a konštatoval, že je mŕtva. V tej istej izbičke, ktorá bola jej « svetom » takmer 29 rokov, ju vystreľ do truhly, oblečenú v bielych šatách, ako si to priala. Zvesť o Rosanninej smrti sa hneď rozletela nemocnicou i mestom Janovom a potom prostredníctvom rozhlasu, televízie a tlače celým Talianskom. Ihned’ k nej začali putovať zástupy ľudí z Janova. Izba a priľahlé chodby sa čoskoro zaplnili kyticami kvetov a vencami. Poštári prinášali desiatky sústrastných telegramov. Prezident talianskej republiky Cossiga vo svojom telegrame takto ocenil život zomrelej: Rosanna Benziová smelo a s hrdinskou odvahou znášala svoju kalváriu; a čo je ešte obdivuhodnejšie, hoci sama trpela, dala sa celá do služieb iných trpiacich. O niekoľko hodín prišiel telegram aj od janovského arcibiskupa Canestriho, ktorý bol v tých dňoch v Latinskej Amerike. O Rosanne, ktorú viackrát navštívil, vydal veľmi krásne svedectvo. V stredu 6. februára bol v janovskej katedrále pohreb. Vyznel ako pravý triumf ženy, ktorá bola majákom viery ako aj odvahy a sily milovať život. Jej život sa povrchne zmýšľajúcim mohol zdať nezmyselný, ale pre ňu to bol život plný. Vyslovila sa, že keby ho mala ešte raz prežiť, ani chvíľku by neváhala prijať ho so všetkou láskou. Andrej Pauliny, SDB OTEC EDUARD MATAŠ MONSIGNOROM Hoci trochu oneskorene, predsa s veľkou radosťou zaznamenávame správu, že Otec Eduard Mataš dostal 19. decembra 1990 od Svätého Otca Jána Pavla II. hodnosť monsignora. Monsignor Mataš je veľmi známy v Ústave svätého Cyrila a Metoda od leta roku 1978, kedy sa zúčastnil na prvom seminári pre študentov kňazov z USA a Kanady a veľmi horlivo sa začal zaujímať o slovenské dejiny, kultúru, reč, skrátka o slovenský národ. Od toho času sa veľmi intenzívne zaujíma o činnosť Ústavu v Ríme. V roku 1985 bol zvolený za výkonného podpredsedu Sdruže- nia Slovenských Katolíkov. Keď bol Mons. Jozef Adamec vymenovaný za biskupa diecézy Altoona-Johnstown, Pa., v marci 1987, Mons. Mataš sa stal predsedom SSK po odstúpení biskupa Adam- ca dňa 1. augusta 1987. Oficiálne bol zvolený za predsedu SSK v roku 1989. Z toho vidno, že Mons. Mataš je činný v národnom živote a zapája sa veľmi horlivo do všetkých činností slovenských organizácií za poznanie a pozdvihnutie slovenského národa v Spojených štátoch. Monsignorovi Matašovi srdečne blahoželáme a prajeme mu veľa úspechov v jeho kňazom pôsobení, ako aj v jeho práci za slovenský ľud v cudzine a na Slovensku. OPRAVA PARÍŽSKEJ KATEDRÁLY NOTRE DAME Zub času, nepohody, vetry, mrazy, dažde, atmosferické znečistenie ako aj návšteva takmer jedenásť miliónov pútnikov a turistov za rok v tejto krásnej parížskej katedrále, poškodili jej fasádu, múry, podlahu a vôbec celý chrám. Pamiatkový úrad mesta Paríža a Ministerstvo kultúry sa rozhodli uskutočniť niektoré opravné práce. Bude treba vymeniť mnohé zvětralé kamene, opraviť sochy a umeleckú výzdobu. Ministerstvo kultúry naplánovalo na túto obnovu sto miliónov frankov. Isteže si to tento skvost gotického umenia zaslúži, lebo katedrála Notre Dame s Eiffelo- vou vežou sú predsa len dominantnými pamiatkami francúzskeho hlavného mesta. Oprava potrvá niekoľko rokov. 11 [pageend11]ROZHOVOR SV. CYPRIÁNA Z KARTÁGA SO SVOJIMI ŽIAKMI Večer pred slávnostným zhromaždením lásky pristúpili ako obyčajne k Cypriánovi jeho žiaci a služobníci. Boli medzi nimi kňaz Adauc- tus a diakon Kvintilián. Adauctus: Otče, z Kartága prišli smutné správy. Prefekt Ausonius plní verne príkazy cisára Decia. Má v rukách zoznam všetkých tých, ktorí sa už dlhšie neukázali v chrámoch, ktorí sú podozrievaní z kresťanstva alebo len sympatizujú s našou vierou. Všetci sú postupne podľa zoznamu volaní k nemu a sú nútení, aby preukázali potvrdenie od kňazov, že sa klaňali štátnemu božstvu, že mu obetovali a sa poklonili božskému cisárskemu majestátu. Diakon Emilius píše, že mnohí, premnohí kresťania obetovali pohanským modlám. Cyprián: Možno sme príliš ľahko prijímali čakateľov a veľmi ľahko sme obmyli katechu- menov v posvätnom krstnom kúpeli. Kvintilián: Azda neboli dostatočne poučení a vyskúšaní vo viere. Adauctus: Niektorým vôbec nešlo o vyučovanie vo viere. Mnohí urobili tak ako bohatý kupec Lupullus, ktorý na katechizmus posielal svojho otroka, ktorý mu potom skrátene zopakoval obsah katechézy a vykonal mu aj priepustný list k prijatiu krstu. Cyprián: Nešťastné listy! Mnohí odpadli, ale omnoho viac je takých, čo verejne neodpadli a neobětovali bohom, ale podplatili kňazských a cisárskych úradníkov, ktorí ich zaradili medzi obetníkov a dali im potvrdenie, že vykonali obety. A teraz nosia so sebou toto potvrdenie, tento libellus ako vzácny dokument a považujú ho ako «povolenie k životu ». Adactus: A posluhujú si ním k získavaniu úradov, hodností a majetkov. Cyprián: Aj títo dostali už svoje pomenovanie. Vedľa «sacrificati», tí, čo obetovali mäso božstvám, vedľa «thurificati», ktorí vystreli ruky nad žeravé uhlíky, akoby obetovali božstvám kadidlo, sú títo tretí, «libellatici», ktorí síce neobětovali, ale sa dali zapísať do zoznamu obetujúcich. Adauctus: Kto sa zapísal diablovi, patrí diablovi a príde istotne do ohňa. Celé Kartágo padne do večného ohňa. Beda libellatikom! Kvintiliánus: Ale predsa títo neobětovali. Dopustili sa iba podvodu. Boli prinútení a v ťažkostiach je podvod dovolený. Cyprián: Zaprenie viery nie je nikdy dovolené. Kto si dal vystaviť potvrdenie, že obetoval božstvám, aj keď neobětoval, vyhlásil sa pred svetom za obetníka. Adauctus: Hanbí sa za Kristov kríž a nechce trpieť s Kristom. Chce byť s ním ale oslávený. Úzka je však cesta, čo vedie do neba a len máloktorí po nej kráčajú. Cyprián: Musím sa vrátiť k svojmu duchovnému stádu. Chýba im prítomnosť pastiera. Adauctus: Otec Cyprián, tvoja prítomnosť im nepomôže. Svet je už stratený. Len hŕstka vyvolených, malé stádočko, ty a my a tvoji dosiahneme zľutovania. Pán príde čoskoro a porazí dychom svojich úst všetko pokolenie bezbožníkov. Ohňom a sírou spáli celý pozemský svet. Ale či si, otec Cyprián, dosť nekázal, nehovoril, neučil, nenapísal, neva- roval? A milosť nášho Pána bola bohatá voči ľuďom. Oni však odišli za starosťami o svoj pozemský život. 12 [pageend12]Cyprián: Milý Adauctus, ale aj my sme zutekali. Adauctus: Urobili sme podľa slov Pána: «Ak vás vyženú z jedného mesta, utečte do druhého.» Biskup je povinný zachovať si život v prospech svojho ľudu. Cyprián: Ale vieš, že Karpatius už kuje pikle a zvaľuje na moje šediny zbabelosť všetkých mojich ovečiek pre môj útek a pre moje skrývanie sa. Kvintiliánus: Otec Cyprián, ale ty si veľmi vzácny a dôležitý. Si potrebný pre slávny deň Pánov. On príde skoro ako slávny víťaz. Preto nie je potrebné pracovať a robiť hocičo. Pán stojí už predo dvermi. Kto zom- re, pôjde s ním kraľovať, tí však, čo nezomrú, budú hneď oslávení vo svojich telách. Osídlo je už roztrhnuté a my sme vykúpení. Pán toto všetko predpovedal a ty si to, Otec Cyprián, všetko opakoval. Kľaknime teda na kolená a očakávajme slávny Pánov súd. Cyprián: Nikto, ani Syn človeka nevie, kedy príde Pánova hodina. A zakiaľ nepríde, musíme o Pánovi vydávať svedectvo, učiť, pozývať ľudí k nemu. Adauctus: Ale kto nám uverí? Cyprián: To je Pánova vec. Koho si pritiahne, tomu otvorí sluch a obmäkčí mu srdce. My máme privítať Pána ako jeho verní služobníci, ktorí rozjímajú o jeho slovách. Kvintiliánus: Satan je už premožený. Neprávosť je naplnená a my očakávame jeho slávny príchod. Cyprián: Učiteľ však povedal: Iďte a učte všetky národy... Pokiaľ bude čo i len jeden človek, ktorý nepočul Pánovo posolstvo, dovtedy ešte neprišla jeho hodina súdu. Pán nás vyslal zvestovať evanjelium a zakiaľ si nezasadne súdiť nás služobníkov, nemôžeme prestať kázať a ohlasovať, ako to povedal blahoslavený Pavol: «Beda mi, keby som nekázal... » Adauctus: Kto nám však uverí? A kde sú tí, ktorí uverili? Sacrificati, thurificat, libellatici... Cyprián: Áno, je to tak, ale v slabosti sa utvrdzuje naša viera. (Neznámy autor: Víta s. Cypriani episcopi, c. VI.) OTEC JÁN HIRKA NA AUDIENCII U SVÄTÉHO OTCA 14. februára 1991 na sviatok slovanských apoštolov svätého Cyrila a Metoda Svätý Otec Ján Pavol II. prijal na súkromnej audiencii Mons. Jána Hirku, sídelného biskupa prešovskej diecézy s pôsobnosťou pre celú Českú a Slovenskú Federatívnu Republiku. Otec biskup Ján Hirka zaiste informoval Svätého Otca o ťažkej situácii, v ktorej sa nachádza on a jeho veriaci. Aj keď nové politické pomery priniesli určitú slobodu gréckokatolíckym veriacim na Slovensku, Otec biskup sa stretáva s ťažkosťami na každom kroku. Najväčšie starosti mu robí to, že nemôže dostať naspäť od pravoslávnych kňazov a veriacich kostoly, ktoré patrili gréckokatolíkom. To isté platí aj o iných nemovitostiach a majetku. Otec biskup však urobil už viacero významných krokov k upevneniu života gréckokatolíkov. Prajeme mu, aby ho v tejto práci sprevádzalo Božie požehnanie. K lepšiemu poznaniu Otca biskupa Jána Hirku uvádzame niekoľko jeho životopisných správ. Mons. Ján Hirka sa narodil 16. novembra 1923 v Abranovciach, okr. Prešov. Gymnázium študoval v Prešove a teologické štúdiá na Vysokej škole bohosloveckej v Prešove a Bohosloveckej fakulte Karlovej univerzity v Prahe. Kňazskú vysviacku prijal 31. júla 1949 v Prešove z rúk Otca biskupa Hopku. Po vysviacke pôsobil ako kaplán v Lutine. Po násilnom pripojení Gréckokatolíckej cirkvi k pravosláviu, bol zatknutý a pre svoju vernosť Apoštolskému Stolcu odsúdený na nútené práce. Od roku 1968 pôsobil ako dekan a správca farnosti v Prešove. 2. apríla 1969 ho Svätý Otec Pavol VI. vymenoval za ordinára s právom sídelného biskupa prešovskej gréckokatolíckej diecézy na území celej ČSSR. V tejto funkcii spravoval diecézu vyše 20 rokov. Svätý Otec Ján Pavol II. ho 21. decembra 1989 menoval za sídelného biskupa prešovskej diecézy s pôsobnosťou pre celé územie Českej a Slovenskej Federatívnej Republiky a začiatkom roku 1990 ho Otec kardinál Jozef Tomko slávnostne vysvätil v Prešove za biskupa. 13 [pageend13]Vatikánsky rozhlas si pripomenul 12. februára 60 rokov svojej existencie. Pri tej príležitosti vo vatikánskej bazilike svätého Petra celebroval štátny sekretár arcibiskup Mons. Angelo Sodano slávnostnú svätú omšu. Na túto ďakovnú bohoslužbu prišli nielen zamestnanci a spolupracovníci Vatikánskeho rozhlasu, ale aj ich priatelia a mnohí poslucháči. Vatikánsky rozhlas vysielal túto slávnosť aj priamym presonom, aby sa jej mohli v duchu zúčastniť aj poslucháči v iných krajinách. Redaktor VR Paolo Scapucci požiadal riaditeľa rozhlasu pátra Pasquale Borgomea o odpovede na súčasný stav a budúci vývoj Vatikánskeho rozhlasu. Páter Borgomeo na úvod povedal: Vatikánsky rozhlas je v súčasnosti medzinárodným vysielačom strednej veľkosti. Vysiela v priemere 48 hodín denne na troch vlnových rozsahoch do piatich svetadielov a to v 34 rečiach od angličtiny počnúc (36 hodín týždenne) po esperanto (25 minút týždenne). Týždenne je 248 hodín venovaných spravodajstvám ako aj kate- chéze a kultúrnym prehľadom, 14 hodín je venovaných liturgickým vysielaniam v rôznych rečiach — od taliančiny po čínštinu — a v rôznych obradoch — od latinského po maronitský. Hudobné programy zaberajú týždenne 16 hodín. Ďalej je venovaných 645 hodín stereo hudobným vysielaniam, ktoré ale možno zachytiť len v okolí Ríma na veľmi krátkych vlnách. Počet poslucháčov Vatikánskeho rozhlasu sa na základe prieskumov odhaduje na 8 miliónov. V minulom roku prišlo do rozhlasu okolo 96 tisíc listov od poslucháčov. Redaktor: Páter Borgomeo, ktosi povedal, že Vatikánsky rozhlas je akoby informačné stredisko všetkých národov sveta. Raz sa aj Svätý Otec vyjadril, že VR je znamením univerzality Cirkvi. Môžete nám niečo povedať o personálnom obsadení rozhlasu v súčasnosti? Borgomeo-. Najskôr niekoľko čísel. V súčasnosti pracuje v rozhlase okolo 430 osôb. A to 225 v Mikrofón zhotovený Marconim, ktorý slúžil na prvé vysielanie posolstva Svätého Otca Pia XI. celému svetu 12. februára 1921 o 16. hodine a 49 minútach popoludní. Teraz sa mikrofón nachádza v múzeu Vatikánskeho rozhlasu v Palazzo Pio. redakčných oddeleniach, 150 v technickom oddelení a 55 v administrácii. V rozhlase je zastúpených 53 národov, od Albánska po Vietnam. Talianov tu pracuje takmer polovica, z toho 20 percent ako redaktori. Z Indie tu pracuje 15 osôb, z Poľska 12, Brazílie 11. Z Číny, Francúzska a Nemecka pracuje v rozhlase po 8 osôb. Väčšinu zamestancov tvoria laici a to 360. Kňazi, rehoľníci a rehoľníčky reprezentujú 8 rádov a kongregácií. Je ich spolu 70. Tretina z nich sú jezuiti. Títo sú tu zastúpení od vzniku rozhlasu, keďže pápež Pius XI. zveril Vatikánsky rozhlas pod vedenie Spoločnosti Ježišovej. Popri stálych zamestancoch má rozhlas asi 200 externých pracovníkov. Redaktor: Čo možno považovať za prestíž Vatikánskeho rozhlasu voči iným veľkým medzinárodným rozhlasom? Borgomeo: Možno povedať, že z poslania a cieľa Vatikánskeho rozhlasu vyplýva aj jeho medzinárodná prestíž. Dnes môžeme skromne povedať, že sa teší prestíži v oblasti aktualít a vyváženého informovania. Vatikánsky rozhlas možno považovať za stredný v porovnaní s inými. Nie je jedným z veľkých kolosov, ale na základe svojho poslania a určenia, je jedinečný. Rozhlas informuje celý svet predovšetkým o činnosti Svätého Otca, o činnosti Svätej Stolice a učitelského úradu. Redaktor: Ako sa dívate do budúcnosti, čo je nového vo výhľade Vatikánskeho rozhlasu? Borgomeo: Zmeny vo východnej Európe otvorili nové oblasti činnosti a spolupráce. Ukončil sa tak stav veľkého nebezpečenstva a začína normálna činnosť. A to má dosah i na kvalitu programov, pretože sa môže nadviazať spolupráca s miestnymi cirkvami a rozhlasmi. Ďalej, objavujú sa stále nové možnosti v dôsledku nových technológií. Vysielať pomocou satelitov do vzdialených krajín. Požiadavky prichádzajú predovšetkým z Latinskej Ameriky. Katolíci majú svoje rozhlasy a chcú preberať vysielania Vatikánskeho rozhlasu pre najširšie vrstvy. Doteraz tam možno zachytit vysielania len na krátkych vlnách, a ako vieme, vyžaduje to kvalitnejšie rádiá, ktoré sú prístupné len vybraným skupinám. Redaktor: Ako by sa mohlo stručne vyjadriť poslanie Vatikánskeho rozhlasu? Borgomeo: Vatikánsky rozhlas je rozhlasom pápeža. Vyžaduje ducha služby a odbornosti. Stanislav Labjak SJ 14 60 ROKOV ČINNOSTI VATIKÁNSKEHO ROZHLASU [pageend14]SLOVENSKÉ ODDELENIE VATIKÁNSKEHO ROZHLASU Súčasťou Vatikánskeho rozhlasu je i jeho slovenské oddelenie. Historicky prvé slovenské vysielanie Vatikánskeho rozhlasu sa uskutočnilo 25. decembra 1943, keď sa vysielalo vianočné posolstvo pápeža Pia XII. Pravidelnejšie slovenské programy sa začali na Vianoce 1947. Z tých sa postupne vyvinulo každodenné slovenské vysielanie počnúc 3. júlom 1949. Prvým vedúcim samostatných slovenských programov bol slovenský jezuita Otec Pavol Bajan, ktorý neskôr zomrel ako misionár v južnej Afrike. Po ňom sa vystriedali vo vedení slovenských vysielam vatikánskeho rozhlasu viacerí slovenskí jezuiti. Najdlhšie z nich na tom mieste pôsobil Otec Stanislav Polčin, ktorý pracoval pri slovenských programoch 25 rokov, z čoho 17 rokov ako zodpovedný redaktor. Po ňom sa v činnosti Slovenského oddelenia VR vystriedali viacerí otcovia jezuiti: Otec Osuský, Otec Félix Litva, Otec Vincent Dančo, Otec Rajmund Ondruš, Otec Ignác Kubeš, Otec Timotej Masár, Otec Štefan Senčík až po terajších vedúcich Otca Františka Sočufku a Otca Stanislava Labjaka. Na slovenských vysielaniach spolupracuje dlhé roky diecézny kňaz Otec Jozef Kráľ. Účinnou spoluprácou prispeli k vysielaniam mnohí slovenskí diecézni a rehoľní kňazi: terajší Otec kardinál Jozef Tomko, Otec biskup Hrušovský, nebohý Otec Lacko SJ, Mons. Zlatňanský, Mons. Vrablec, Mons. Vavrovič, Mons. Botek, Mons. Škoda, salezián Otec Bohuslav (utorkové vysielanie pre mládež), salezián Otec Pauliny (katechetické vysielania), salezián Klement Poláček, salezián Rudolf Blatnický, Otec Brzý a iní. Ako speakeři spolupracovali: y prvom rade Lacko Pudiš, ďalej salezián Otec Černý, Štefan Turanský, slovenské sestričky, bohoslovci z Nepomucena, ktorí pripravujú mládežnícke vysielanie posledný utorok mesiaca a študenti z Ústavu SČM v Ríme. BISKUPSKÁ KONFERENCIA ČSFR ZASADALA Biskupi Českej i Slovenskej republiky sa stretli na spoločnom zasadnutí Biskupskej konferencie Českej a Slovenskej Federatívnej Republiky v Prahe v dňoch 19. a 20, februára 1991. Rokovania sa konali v sídle BK ČSFR v seminári v Prahe — Dejviciach. Každý deň predpoludním bolo spoločné stretnutie všetkých biskupov. Popoludní pracovala každá národná biskupská konferencia osve. Na spoločnom zasadnutí v utorok predpoludním biskupi venovali pozornosť celkovej situácii v Čirkvi a spoločnosti. Ukázala sa potreba hlbšieho rozboru situácie a jasnejšie koncepcie budúceho vývoja. Rozpracovanie jednotlivých bodov bude úlohou plánovaných pracovných skupín, zložených z kňazov i laikov. — V tejto súvislosti Biskupská konferencia vydala i vyhlásenie k súčasnej sociálno-ekonomickej situácii v štáte. V stredajšom pracovnom predpoludní sa vychádzalo zo správy, ktorú podal apoštolský nuncius Otec arcibiskup Cop- pa. Hovoril o návšteve « ad li- mina», o spôsobe odplatiť návštevu Svätého Otca, o možnosti prípadnej ďalšej návštevy Svätého Otca, ako i o postupnej úprave stykov s Rímom, aj v otázke budúcich biskupských menovaní. — Biskupi sa ďalej zaoberali nedávnou synodou a delegovaním účastníkov na rôzne podujatia v budúcich mesiacoch. V utorok a v stredu popoludní sa zišla osobitne Biskupská konferencia Slovenska. Mala na programe vyše dvadsať bodov, týkajúcich sa všetkých zložiek cirkevného života: účasť na medzinárodných stretnutiach, výpomoc zo zahraničia, možnosti štúdia v cudzine, stanovy kňazských rád, smernice prípravy na krst, úpravy o cirkevnom schválení kníh, štoláme poplatky, otázka Slovenského ústavu sv. Cyrila a Metoda v Ríme, stretnutie mládeže v Čenstochovej atď. V utorok 19- februára večer mali prítomní biskupi slávnostnú koncelebrovanú sv. omšu v katedrále sv. Víta. Predtým spoločne pozdravili v arcibiskupskom paláci Otca kardinála Tomáška. V stredu ráno bola spoločná sv. omša v dejvickom seminári. Aj z tejto stručnej správy vidno, aká zložitá je situácia Cirkvi u nás a s koľkými otázkami sa treba vyrovnávať. 15 [pageend15]V Spišskej Kapitule je ešte aj teraz veľmi navštevovaný odpust na Valentína, 14. februára. Konal sa pôvodne v kaplnke svätého Valentína, ale prvý spišský biskup Karol Salbeck ju dal roku 1781 odstrániť. Stála medzi sakristiou katedrály a biskupským palácom a « prekážala výhľadu z kapituly na katedrálu a biskupský palác, a keďže bola tesná, aby bez úžitku nestála, bola úplne odstránená », píše so spokojnou naivnosťou autor rukopisu Historicus ortus et progressus episco- patus Scepusiensis. Kaplnka bola staršia ako katedrála, čiže spred roku 1230. Pri vi- zitácii kardinála Pázmánya roku 1629 sa volala kaplnkou svätého Valentína, ale predtým odpradávna to bola « procesionálna kaplnka Panny Márie ». Zmenu urobili nemeckí kolonisti. Oni mali asi na mysli svätého Valentína Pasovského, ktorý sa však uctieva 7. januára, ale 14. februára sa ctili až dvaja Valentínovia. Svätému Valentínovi pripisovali liečenie padúcnice. Do kaplnky sa schádzali početní pútnici v procesiách, a bol tam milostivý obraz Panny Márie. Odpust v procesionálnej kaplnke bol 14. februára. Keď si všimneme dátum, prekvapí nás, aké procesie sa mohli konať 14. februára. Bola to procesia Očisťovania Panny Márie, čiže Stretnutia, ale počítaného 40 dní od Zjavenia Pána, ako sa slávilo na Východe v najstarších kresťanských časoch. Pútnička Etéria z Gálie opísala takúto procesiu so sviecami 14. februára roku 385 v bazilike Vzkriesenia v Jeruzaleme. Až za cisára Justiniána roku 542 začal aj Východ sláviť tento sviatok 2. februára. Keď sa na Spiši konala procesia na počesť Panny Márie 14. februára, je jasné, že to bola procesia Očistovania a že tam bola zavedená ešte pred Justiniánom, čiže pred rokom 542. V tejto kaplnke zisťujeme v 13. storočí istý biritualizmus. Prepošt Mothmer vo svojom závete z roku 1273 poručil svoju vinicu v Blatnom Potoku kňazom, ktorí by v procesianálnej 14. FEBRUÁR V SPIŠSKEJ KAPITULE Štefan Šmálik uverejnil v Katolíckych novinách (č. 7 -1991) článok o odpuste svätého Valentína 14. februára na Spišskej Kapitule. Z článku sa dozvedáme, že sviatok svätého Valentína je neskorého pôvodu. Prv sa 14. februára oslavoval na tomto mieste iný sviatok, Očisťovania Panny Márie, ktorý má dávnu a slávnu históriu. Článok uverejňuje aj preto, lebo autor končí svoju úvahu podnetným návrhom. Článok uverejňujeme v skrátenej forme. kaplnke každú sobotu po ve- šperách mali povinnosť spievať Zdravas Kráľovná alebo Raduj sa, Bohorodica. Spišské prepošstvo vzniklo roku 1198, ale na základoch starého biskupstva z veľkomoravskej doby. Roku 1282 prepošt Lukáš volá chrám svätého Martina na Kapitule katedrálnym. Kráľ Ondrej II. ho volá popredným v celom kráľovstve a Bonifác IX. píše roku 1402, že chrám na Spišskej Kapitule je síce kolegiálny, ale že prv bol katedrálny. Bonifác IX. vtedy obnovil spišskému prepoštovi biskupské privilégiá, lebo staré listy zhoreli s vežou pri veľkom požiari a v nich sa spomína, že veľký počet Ruthénov a Olachov bývajúcich v susedstve navštevuje kostol svätého Martina v Spišskej Kapitule, kde sa obracajú na katolícku vieru. Na Nanebovstúpenie Pána a ešte v iné tri dni veriaci tu môžu získať odpustky ako v deň svätého Marka v Benátkach. Osobitné fakulty tu mal prepošt, farár a iných dvanásť kňazov. Spišská Kapitula tu vystupuje ako jedno zo zriedkavých stredísk, kde východní kresťania prichádzali do styku s predstaviteľmi Rímskokatolíckej cirkvi ešte pred Florentským snemom roku 1439. Východní kresťania v Olšavici patrili pod právomoc spišského prepošta až do roku 1308, tiež iné farnosti ako Slovinky, Nižné Repáše a Hodermark. Na Poráči oddávna bol patrónom kostola svätý Demeter, so- lúnsky patrón, ktorého si veľmi ctili svätý Cyril a Metod. Tohto svätca si ešte v 18. storočí veľmi ctili aj Slováci. 14. február je dňom smrti svätého Cyrila. V tento deň sa po celom kresťanskom svete slávi pamiatka spolupatrónov Európy svätého Cyrila mnícha a svätého Metoda arcibiskupa. Treba len ľutovať, že na Slovensku a v Čechách sa ich sviatok slávi 5. júla. Pravdepodobne sa tak stalo preto, aby sa v českých zemiach zatienila spomienka na Jána Husa. Prastará procesia 14. februára na česť Pre- blahoslavenej Panny Márie nám napovedajú, aby sme slávnosť našich svätých patrónov slávili tohto dňa. 16 [pageend16]Bolo treba spojiť veľký talent s mimoriadnou pracovitosťou, aby mohlo vzniknúť to veľkolepé dielo, ktoré počas svojho života stihol vytvoriť Michelangelo Buonarotti. Tento slávny staviteľ, sochár, maliar a básnik bol nielen veľkým umelcom, ale i veľmi praktickým človekom. Osobne bol pri práci, keď robotníci v lome lámali mramor pre jeho diela. Dával stavať cesty, po ktorých tie obrovské bremená prepravovali a sám neraz riadil tieto prepravy. Pracoval od rána do noci a neraz i spal medzi obrovskými kameňmi vo svojej dielni. Jeho tvorivá fantázia (a treba povedať, že i požiadavky zákazníkov) boli však oveľa popredu pred výkonnosťou jeho rúk. A tak, hoci veľa pracoval, ako my hovoríme, neraz nestihol práce na dojednaný termín a mal problémy s ich dokončievaním. Tiahlo ho to stále ďalej a ďalej. Predstavujeme jednu krátku epizodku, ako proti tomuto nešváru bojoval. «Verím, Michelangelo, že ty sa dožiješ veku ako tvoje kamene,» povedal slávnemu sochárovi pri istej príležitosti jeho priateľ. « Neraz sa cítim ako kameň... Ale nie dnes! Dnes som spokojný a bez starostí. Poďme si trochu zac- válať, kto je rýchlejší... », odpovedal umelec. Michelangelo vysadol na svojho koňa. Nebol neviem akým jazdcom, ale svojmu koňovi predsa len rozumel. Vybrali sa smerom k moru. Cítil sa výborne, a Michelangelo si málo všímal cesty, ktorou sa mali vrátiť späť. Po nejakom čase zaostal za svojím priateľom. Spolujazdec sa mu stratil z dohľadu. I on sám na chvíľu stratil orientáciu... Keď sa rozhliadol pozornejšie po okolí, v diaľke zazrel kamenný dom a pred ním človeka. Rozbehol sa tým smerom, aby sa ho spýtal na správnu cestu. Muž, ktorý sa objavil vo dverách, keď Michelangelo dorazil k domu, javil nepokoj. No keď nečakaný hosť prehodil s ním niekoľko srdečných slov, opustil ho všetok strach. «Pane», povedal neznámemu jazdcovi, «tento dom je môj. A musím dávať pozor, aby sa nepriblížil nikto, kto by mi ho poškodil. Ale vás by som rád pozval dnu a občerstvil pohárom mlieka. Vyzeráte unavený a kôň tiež potrebuje odpočinok. Potom vám ukážem najkratšiu cestu, ktorou dosiahnete svojho priateľa. » Keď Michelangelo vstupoval do domu, musel ešte viac zohnúť svoj už i tak zohnutý chrbát, aby si neudrel hlavu. Dnu ho čakalo malé pohostenie — napěněné mlieko a čerstvý voňavý múčnik. « Ste prvým hosťom v mojom dome, nech vám Pán požehná jedlo. » «Boh nech žehná tvoj dom, a tých, čo v ňom bývajú, » odpovedal Michelangelo. «Je to dobrý dom, » pokračoval, keď dojedol múčnik, a chválil kamene a ako sú navzájom pospájané. «Vidím, že trochu rozumiete kameňu, » povedal mu domáci pán. Potom mu ukázal celú stavbu, vyviedol ho i von a ukázal na svetlú kamennú platňu vo výklenku steny. «Ale veď to je najlepší mramor! » zvolal Michelangelo prekvapene. «Celý mesiac som naň v lome pracoval. » Michelangelo si prehliadal kameň. « Treba doň niečo vytesať... » « Tak je, » povedal muž a jeho výzor sa rozžiaril. « Myslel som, že by tam malo byť napísané, že tento dom patrí mne, ale nie som žiaden boháč, aby som mohol zaplatiť kamenára... » Michelangelo odhodil svoj dlhý plášť na trávu a opatrne naň zložil i svoj klobúk. «Máš nejaký sekáč?...» Netrvalo dlho a k domu dorazil i Michelangelov priateľ. Domáci pán priviazal jeho koňa k Michelangelovmu a pozval ho ďalej. Keď priateľ pozdravil Michelangela, tento mu odpovedal bez obzretia: «Nevyrušuj ma, nemám dobré náčinie a musím dávať pozor, aby sa z kameňa ne- odlúpilo. » «Tak! » povedal Michelangelo mužovi, « zober si sekáč, nie je najlepší. Dobré dláto musí sedieť v ruke ako šiesty prst, v tomto niet citu, » hovoril Michelangelo a od dverí si kriticky obzeral nápis, ktorý sa leskol v lúčoch slnka: « Tento dom patrí Tommasovi a jeho rodine. Boh nech ochraňuje dom a tých, čo v ňom bývajú. » «Dobrý nápis, » povedal muž vďačne. « A od dobrého majstra, » dodal Michelangelov priateľ. Ale Michelangelo mu naznačil, aby mlčal. Ako poďako- 17 Len dokončená práca prináša radosť [pageend17]Návštevu vlády Slovenskej republiky v Taliansku v nedeľu a pondelok 10. a 11. marca 1991, možno právom pokladať za historickú udalosť. Po prvý raz slovenskí vládni predstavitelia prišli rokovať do Ríma s talianskými politikmi, po prvý raz ich prijal na osobitnej audiencii Svätý Otec a po prvý raz navštívili Slovenský ústav svätého Cyrila a Metoda v Ríme, známu slovenskú inštitúciu v zahraničí. Vládna delegácia prišla v tomto zložení: Vladimír Mečiar, predseda vlády, Ján Čarnogurský, prvý podpredseda vlády a predseda KDH, Milan Kňažko, minister medzinárodných vzťahov, Milan Belcák, minister hospodárstva, Michal Kováč, minister financií, Jozef Chren, minister obchodu a cestovného ruchu, František Čepček, námestník ministra priemyslu, Peter Mihók, podpredseda Česko-slovenskej obchodno- priemyselnej komory a viacerí ministerskí poradcovia a iní pracovníci. Osobitnú pozornosť si zasluhuje návšteva vlády Slovenskej republiky v Slovenskom ústave svätého Cyrila a Metoda v Ríme v nedeľu 10. marca večer. Vládni predstavitelia Slovenskej republiky prišli do Ústavu okolo siedmej hodiny večer a hneď si prezreli kaplnku svätého Cyrila a Metoda, ktorá je zvyčajnou métou slovenských pútnikov. Otec biskup Hrušovský privítal vzácnych hostí, vysvetlil im čelnú mozaiku a na základe jej scén ciele a históriu Ústavu. Nasledovala večera vládnej delegácie s pracovníkmi Ústavu. Mons. Hrušovský vo svojom prejave počas večere vyjadril radosť nad návštevou prítomných členov slovenskej vlády a vyzdvihol, že ich prítomnosť je faktickým odvolaním všetkých krívd a urážok, ktoré si Ústav v minulosti vytrpel zo strany komunistického režimu. Pripomenul tiež, že Ústav vždy pracoval v duchu odkazu svätého Cyrila a Metoda a usiloval sa o záchranu identity slovenského národa. Dodal k tomu tieto významné slová: «Keď nás za takúto prácu nazvali alebo nazývajú nacionalistami, to je krivda. Lebo nacionalista nie je ten, kto bojuje o existenciu a uznanie prav vlastného národa, ale je ním skôr ten, kto chce toto nášmu národu vziať. » A pokračoval: «To nie je otázka politická, ale kultúrna a náboženská. Veď národ alebo má svoju kultúrnu a náboženskú identitu, alebo nejestvuje. » Preto Mons. Hrušovský vyslovil vrúcne želanie aby dnešne Slovensko zostalo verné svojim kresťanským koreňom a zdôraznil: « Náš národ alebo zostane kresťanský, alebo prestane byt’ slovenský. A ak chcú predstavitelia slovenskej vlády viesť slovenský národ po správnej ceste, môže to byť len v tomto smere, ktorým sa náš národ uberal už od svojho zrodu.» Potom sa ujal slova premiér Mečiar. Začal svoj prejav, adresovaný pracovníkom Ústavu, týmito vzácnymi slovami: «Našou návštevou vláda Slovenskej republiky sa k vám hlási a vzdáva úctu vašej práci. Svoju návštevu považuje za vyrovnanie sa s minulými záväzkami a za úctu k tomu, čo všetko ešte v budúcnosti urobíte. Ste naši, patríte k našej pospolitosti...» Premiér Mečiar ďalej vyzdvihol dôležitosť práce, ktorú Ústav vykonával za čias totalitného režimu. Zdôraznil: « Pomohli ste budovať Cirkev, vieru, porozumenie, nádej a istotu pre budúcnosť. » Potom pokračoval: « Pokladám za nutne obrátiť sa ešte na vás, aby ste nám pomohli hľadať pravú a skutočnú podobu vyrovnania sa s minulosťou: aby to bolo čestné voči nám a voči Cirkvi. » Predseda slovenskej vlády pán Mečiar tiež oznámil, že sa mu podarilo dosiahnúť v Ríme prvý diplomatický úspech: dohodol sa s Otcom kardinálom Tomkom o jeho trojdňovej návšteve na Slovensku. Prítomnému Otcovi kardinálovi vyslovil tiež blahoželanie k narodeninám, ktoré slávil práve 11. marca. Daroval mu krásnu slovenskú , keramiku. Všetkým pracovníkom Ústavu napokon poďakoval za srdečné prijatie a za doteraz vykonanú prácu pre Slovensko a v osobe Mons. Hrušovskému odovzdal im svoj dar. Pred odchodom sa vzácni hostia rjechali ešte vyfotografovať v átriu Ústavu pred vkusnou dekoráciou, na ktorej nad výsostným slovenským znakom polo možnp čítať tento nápis: VITýkME VÁS , NA SLOVENSKEJ PODE VECNEHO MESTA. Bolo veru jedenásť hodín v noci, keď sa delegácia slovenskej vlády lúčila s obyvateľmi Ústavu a mnohými hosťami, medzi ktorými bol aj veľvyslanec ČSFR pri Vatikáne. Všetci prítomní vyjadrovali veľkú a úprimnú radosť nad touto jedinečnou udalosťou, ktorú bez nad- sádzky možno nazvať historickou. BP vanie prijal od muža radu, ktorou cestou sa im treba pobrať ďalej. « Vyzeráš šťastný, Michelangelo, » povedal mu priateľ, keď znova cválali krajom. « Práca, dobre dotiahnutá do konca, prináša vždy radosť, » odpovedal priateľovi spokojný Michelangelo. (Z Norbert Stryczek: « Meine grosen Vorbilder » pripravil M. Gavenda). 18 NÁVŠTEVA VLÁDY SLOVENSKEJ REPUBLIKY V RÍME [pageend18]Keď som pred niekoľkými rokmi čítal teologickú úvahu: « Studieren Theologie in Rom? », vôbec som netušil, že raz budem medzi tými, ktorých sa naši Otcovia biskupi rozhodnú poslať na teologické štúdiá do Večného mesta. Dnes je už tomu viac než pol roka čo som sem — do Ríma — prišiel, spolu s troma spolu- bratmi z mojej rožňavskej diecézy ako i s ďalšími spolubratmi z ostatných diecéz Slovenska či rehoľných spoločností. Zaiste, pol roka je krátky čas na to, aby som sa dokázal rozhliadnuť v tejto cudzej krajine. Na druhej strane je to čas dosť dlhý na to, aby som mohol analyzovať vnútorné pocity a zážitky, ktoré ma sprevádzajú od môjho príchodu až po tie «najčerstvejšie ». To prvé, čo mi vtláča do duše hneď od prvých dní hlbokú pečať, je duchovné dedičstvo Ústavu sv. Cyrila a Metoda, skrytého v ústraní a v tieni stromov na periférii mesta. On je nielen mojím novým domovom, ale i prvou školou, ktorú mi Rím ponúka — školou života. Môžem tu zblízka pozorovať život a prácu tých, ktorých mená som v minulosti poznal len z titulov kníh, tajne prenášaných na Slovensko. Život ľudí, čo dlhé roky s láskou a húževnatosťou pracovali a stále pracujú pre duchovné dobro nášho národa, pričom ich životné osudy môžu byť pre mnohých z nás knihou na zamyslenie a nasledovanie. Ústav sv. Cyrila a Metoda, to je však i časté miesto stretnutí Slovákov, či už žijúcich dlhé roky mimo svojej vlasti, priťahovaných do Ríma týmto kúskom slovenskej zeme, ako i krajanov, ktorí sem v hojnom počte prichádzajú zo Slovenska na púť. Ak je pravda vo výroku: každý človek je ako otvorená kniha, z ktorej možno čítať na vlastné poučenie, tak každá taká návšteva je niečím, čo obohacuje nás všetkých obyvateľov domu. Ďalším miestom, ktoré je pre mňa hlbokou pokladnicou skúseností, je univerzita — škola teológie. Na jednej strane je to odborná úroveň a bohatý výber prednášok, ktoré napomáhajú k rozšíreniu mojich znalostí z teológie. Na druhej strane je to možnosť osobného kontaktu s profesormi, otvorenými pre potreby študentov a ochotnými rozdávať svoje talenty, « dovezené » sem — do Ríma. Sú to talenty poznatkov a spôsobu práce mnohých univerzít vo svete, na ktorých oni študovali alebo prednášali, ako i talenty kultúrnej osobnosti jednotlivých národov Postrehy mladého slovenského kňaza študujúceho v Ríme ŠTUDOVAŤ TEOLÓGIU V RÍME? a krajín, ktoré tu predstavujú. Často sa stáva, že počas jedného dňa prednášajú viacerí profesori, pritom každý z iného kontinentu. Takto mám zároveň možnosť na «vlastnej koži» spoznať krásu univerzality Cirkvi. O to viac, že aj moji spolužiaci predstavujú « zbierku » temer celého sveta, bez Anktartídy, všetkých svetadielov. Nezriedka cestou zo školy či cez prestávky si vymieňame skúsenosti zo života miestnych Cirkví. Tým sa «rozširuje» moje srdce pre problémy či radosti ďalekých krajín mojich spolubratov. I keď každý z nás je formovaný v duchu inej kultúry a zvyklostí, cítime, že sme spojení nielen spoločným záujmom o teológiu, ale najmä spoločnou vierou, v ktorej už niet « Žida alebo Gréka », Afričana alebo Európana, Brazílčana alebo Slováka. Takto sa nám darí postupne prekonávať bariéry medzi národnosťami či štátmi, ktoré postavili ľudia medzi seba. Jedným z povzbudivých príkladov bol pre mňa postoj niekoľkých študentov — Arabov, počas nedávnej vojny, k ostatným študentom, napríklad z USA. Postoj zbavený výčitiek, ale plný vzájomnej úcty a lásky, prejavujúcej sa v každodennej konkrétnosti v duchu slov Pána Ježiša: « Podľa toho spoznajú všetci, že ste moji učeníci, ak sa budete navzájom milovať» (Jn 13,35). A napokon, ďalším prameňom, z ktorého môžem čerpať pri svojom pobyte v Ríme, je duchovné bohatstvo starokresťanského mesta, písané svedectvom života mnohých svätých a najmä prítomnosťou Svätého Otca. Toto je akoby mojou treťou školou — školou viery. Nielen to, že môžem ísť cestou zo školy túlavými krokmi na miesta, ktoré sú zmáčané krvou prvých kresťanov a apoštolov, ale i ten fakt, že na vlastné oči môžem vidieť Petrovho nástupcu pozorujúc jeho obetavý apoštolský život, mi pomáha rásť vo viere k Bohu a v láske k Cirkvi. Čo dodať záverom? Niekoľkomesačný pobyt v Ríme znamená pre mňa veľmi veľa. Je pravdou, je tunajší život nie je bez starostí a bolestí. Zámerne som ich ale nespomenul, pretože som našiel okolo seba veľa dobrých ľudí, ktorí mi ich pomáhajú prekonávať. I touto cestou by som im chcel za všetko poďakovať. A ak by sa ma niekto spýtal: «Stojí za to študovať teológiu v Ríme?», odpovedal by som: « Je to Božia milosť, ktorá môže priniesť mnohé plody pre celé Slovensko. » Ĺ. Žák 19 [pageend19]telegraficky z Vatikanu • V sobotu 3. februára večer v aule delia Benedizione Svätý Otec spolu s mnohými členmi vatikánskej kúrie recitoval svätý ruženec za pokoj. Pobožnosť zakončil úprimnou modlitbou za ukončenie vojny v Perzskom zálive a za všetky obete tejto tragédie. Celú pobožnosť vysielal Vatikánsky rozhlas a niektoré privátne televízne stanice. • 5. februára o 11. hodine prijal Ján Pavol II. na slávnostnej audiencii poľského prezidenta Lecha Walesa, jeho manželku a sprievod. Audiencia mala veľmi srdečný ráz aj napriek presne stanovenému ceremoniálu. Vo svojom obsažnom preslove Svätý Otec urobil prierez dejinami Poľska a vyzdvihol, ako dejiny jeho rodnej vlasti sú nerozlučne späté s kresťanstvom. Prezident Lech Walesa v odpovedi uistil Svätého Otca, že sa bude usilovať slúžiť poľskému národu v duchu kresťanských tradícií. • 5. februára zomrel v jezuitskej kúrii v Ríme bývalý hlavný predstavený Spoločnosti Ježišovej, Páter Pedro Arrupe. Svätý Otec navštívil nemocného pátra 27. januára, aby mu vyslovil poďakovanie za všetku prácu a utrpenie a udelil mu svoje apoštolské požehnanie. • 6. februára počas generálnej audiencie Ján Pavol II. vyzval všetkých prítomných, aby neustále prosili Všemohúceho za pokoj a za zastavenie vojny v Perzskom zálive, lebo vojnový «konflikt je vždy pod ľudskú dôstojnosť ». • Svätý Otec ustanovil 7. februára zvláštny komitét v rámci pápežskej rady « Cor unum », ktorý má organizovať všestrannú pomoc obetiam vojny v Perzskom zálive. • 9. januára prijal Svätý Otec na audiencii ukrajinských biskupov z vlasti i zo zahraničia, ktorí v predchádzajúcich dňoch mali vo Vatikáne svoju siedmu extrateri- toriálnu synodu, na ktorej riešili mnohé dôležité otázky života Gréckokatolíckej cirkvi na Ukrajine i v diaspore. • 11. februára celebroval pápež svätú omšu v bazilike svätého Petra pre chorých a pre všetkých tých, čo s chorými zvyknú putovať do Lurdu. Po svätej omši prítomní zažali sviece a Svätý Otec tiež zažal sviecu, ktorá bude horieť v bazilike Svätého hrobu v Jeruzaleme ako symbolická výzva za pokoj. • 12. februára dopoludnia sa zišli v bazilike svätého Petra v Ríme vedúci, redaktori, spolupracovníci, technici a priatelia Vatikánskeho rozhlasu, aby si pripomenuli 60. výročia započa- tia činnosti « pápežovho rozhlasu ». Koncelebrovanú svätú omšu viedol štátny prosekretár Mons. Angelo Sodano, ktorý povedal aj príležitostnú homíliu. SVÄTÝ OTEC ZA POKOJ Kardinál Oddi napísal v týždenníku Il Sabbato, že «Ján Pavol II. je jediný zo svetových predstaviteľov, ktorý môže so všetkou úprimnosťou povedať, že naozaj urobil všetko, čo je ľudsky možné, aby zažehnal tragédiu vojny, ktorá je prejavom úpadku ľudstva. Činnosť Svätého Otca sa vysvetľuje jeho láskou k ľuďom, k ľudskému životu.» A skutočne od obsadenia Kuvajtu v auguste minulého roka Ján Pavol II. takmer päťdesiat ráz vyzval zodpovedných činiteľov, aby vyriešili konflikt mierovou cestou, a ľudí dobrej vôle, najmä veriacich neprestajne vyzýval, aby vyprosovali od Boha dar pokoja. V tomto kľúči treba chápať aj podujatie Jána Pavla II., ktorý zvolal na stretnutie do Ríma siedmich katolíckych patriarchov Blízkeho a Stredného východu spolu s predsedami biskupských konferencií tých krajín, ktoré boli priamo zatiahnuté do vojny. A tak v pondelok a utorok 4. a 5. marca sedeli vo Vatikáne vedľa seba katolícki patriarchovia z Iraku, Sýrie, Egypta a Jeruzalema spolu s predsedami biskupských konferencií Spojených štátov, Veľkej Británie, Francúzska, Talianska, Belgicka a Severnej Afriky. Cieľom tohto jedinečného stretnutia — podľa úradného vyhlásenia Svätej Stolice — bolo navzájom sa informovať o následkoch vojny na obyvateľov Blízkeho a Stredného východu, o dialógu medzi Východom a Západom, o vzťahoch medzi mohamedánmi a kresťanmi a medzi príslušníkmi židovského a kresťanského vyznania. « Vaša práca nie je len informácia, ale svedectvo pravdy a lásky pre všetkých poslucháčov,» pripomenul pracovníkom rozhlasu štátny prosekretár. • V nedeľu 17. februára večer začal Ján Pavol II. spolu s mnohými členmi vatikánskej kúrie duchovné cvičenia. Kazateľom bol bývalý arcibiskup mesta Ravenny Mons. Ersilio Tonini. Rozviedol svoje meditácie podľa témy: « Cirkev nádeje pre túto našu dobu ». Každý deň počas duchovných cvičení okrem spoločných modlitieb boli dve meditácie dopoludnia a dve meditácie popoludní. Exercí- cie sa skončili v sobotu 23. februára ráno. • Počas pôstu každý piatok o 9. hodine ráno Svätý Otec spolu so svojimi spolupracovníkmi vatikánskej kúrie sa zúčastnil na pôstnych kázňach, ktoré predniesol pápežský kazateľ kapucín Páter Raniero Cantalamessa na tému: «Veľkonočné tajomstvo vo svojej historickej, liturgickej, morálnej a eschatologic- kej dimenzii». 20 [pageend20]17. januára 1991 zomrel vo svojej vile v Ardei, vzdialenej štyridsať kilometrov od Ríma, Giacomo Manzú, jeden z najväčších sochárov nášho storočia. Zomrel takmer náhle na kardiopatické ťažkosti, na ktoré trpel už dávnejšie. Pri jeho smrteľnej posteli bola jeho manželka Inge, dcéra Júlia, syn Mileto a sestra Mária. Sochár, ktorý sa vlastným priezviskom nazýval Manzoni, kým Manzú bola nárečová skrátenina, ktorú si potom vyvolil ako umelecké prímenie, dožil sa 82 rokov. Jeho sochy žiaria zvnútra Giacomo Manzú sa narodil 22. decembra 1908 v Bergame ako jedenáste zo štrnástich detí. Jeho otec bol obuvníkom v kraji, kde sa viac nosili dreváky ako kožená obuv. Aby zaokrúhlil slabé príjmy z obuvníctva, ujal sa kostolníctva v kláštornom kostole svätého Alexandra. Otec často spomínal sympatickú udalosť. Istého dňa videl v sakristii mladého kňaza, ktorý sa veľmi strachoval o výsledok svojej prvej kázne vo verejnom kostole. Dobrý kostolník ho povzbudil priateľskými slovami, aby sa nebál, veď Pán Boh mu pomôže. Po mnohých rokoch ten kňaz, ktorý sa medzitým stal kardinálom a potom pápežom Jánom XXIII., pripomenul raz túto epizodku sochárovi, ku ktorému ho viazali city úprimného priateľstva a obdivu. Chudoba a bieda Mladý Jakubko čoskoro začal pomáhať otcovi pri prácach v sakristii. Počas « španielky » ktorá po Prvej svetovej vojne kosila tisíce ľudí, pomáhal otcovi pri smutnom pochovávaní mŕtvych. Chlapec, ktorý už od malička prejavoval sklony k výtvarnému umeniu, všímal si anatómiu tiel, čo mu slúžilo pri modelovaní prvých figúr. Otec vidiac sklony svojho syna, dal ho za učňa do dielne miestneho rezbára, odkiaľ prešiel do dielne dekoratéra, kde sa podučil výtvarnému umeniu. Vojenčinu si odslúžil vo Verone, v meste s mnohými umeleckými pamiatkami a tam mal možnosť stretnúť sa s «veľkým» umením. Mladého ašpiranta umenia najviac udivovala slávna brána chrámu svätého Zena, opravdivý skvost tzv. «primitívneho» umenia. Po vojenčine sa odobral do Paríža, kde sa stretol s veľkým Rodinom, ale dlho sa tu nezdržal. Jedného dňa odpadol od hladu na ulici veľ- mesta, po ktorom túžili všetci umelci. Polícia, ktorá sa ho ujala a vyšetrila jeho stav, vystavila mu lístok na vlak a poslala ho domov. Chudoba prenasledovala mladého umelca aj v Miláne, kam sa definitívne presťahoval. Bieda a strádanie urobili z nadšeného mladíka človeka uzavretého, zádumčivého, samotára, črty, ktoré ho budú sprevádzať celým jeho životom. Napriek všetkému bol však veľmi citlivý na prejavy priateľstva a ochotný zapojiť sa do sociálneho hnutia. Keď mal 25 rokov vyšla z jeho rúk a umeleckého talentu socha Dievčatko na stoličke, dielo plné nevinnej nežnosti a cit21 [pageend21]livosti, ktoré mu právom umožnilo vstup do dejín moderného sochárskeho umenia. Aj na tomto diele chudoba zanechala svoje stopy: stolička, na ktorej sedí dievčatko, je reprodukcia tej stoličky so slamenným sedadlom, ktorá bola takmer jedinným dedičstvom po chudobnom otcovi. Manzú prechovával k rodine tie najnežnejšie city a úbohej stoličke dal neskoršie čestné miesto vo svojej bohatej vile v Ardei a veľa ráz ju spodobnil vo svojich dielach. Čoskoro začali prichádzať prvé objednávky (roku 1931 výzdoba kaplnky Katolíckej univerzity v Miláne), prvé pozvania na výstavy, prvé uznania na národnej a medzinárodnej úrovni. Manzúov štýl sa inšpiruje na jednoduchosti « primitívnych majstrov », potom nadobúda pod vplyvom impresionistických inšpirácií Medarda Rossiho jemnosť, priamo plastickú hebkosť a vyúsťuje do tej « pravdivosti a formálnej vernosti », vlastností, ktoré robia jeho diela jedinečnými, svojráznymi,neobyčajnými. Manzú sa nenaviazal na nijaké módy a na nijaké «izmy», ale neustále zdokonaľoval svoj osobný štýl. Problém posvätného a problém smrti Zrodili sa tak prvé hieratické portréty Kardinálov, Ukrižovania, Snímania z kríža. Je to priamo vášnivý vpád posvätného do umeleckej tvorby sochára, ktorý sa vyhlasoval za liberála na náboženskom poľ. Napriek svojmu životnému krédu vytvoril pre naše storočie diela plné hlbokej a precítenej nábožnosti. S náboženským problémom vstúpil do života sochára aj iný problém, problém smrti. Prítomnosť tejto tragickej skutočnosti cítiť podvedome takmer vo všetkých Manzúových dielach, či už ide o ukrižovanie Krista alebo obesených partizánov, ktorých dramaticky znázornil na pomníku v rodnom meste Bergame, a či o scény násilností alebo scény bolesti matiek. Túto obsesiu smrti možno konštatovať aj na jeho vrcholných umeleckých dielach, za aké sú považované tri chrámové brány, hlavná brána pre katedrálu v Salzburgu, « brána pokoja a vojny » pre katedrálu v Rotterdame a « brána smrti» pre baziliku svätého Petra v Ríme. S tragickým problémom smrti sa paradoxne viaže aj silná myšlienka radosti, lásky, života, ženskej krásy a nežnosti voči deťom. Stačí len pomyslieť na jemné figúry detičiek (napr. «Koč pre Júliu a Mileta », jeho deti), ktoré, ako sa povráva, vedeli hlboko dojať aj priateľa-básnika Quasimoda, ktorý mal tvrdý charakter a nedal sa len tak ľahko dojať. Stačí sa zahľadieť na elegantné sochy Tanečníc, na dojímavé ženské portréty (napr. jeho manželky Inge), na delikátne scény Materstva a materskej lásky, alebo na živelné objatie Milencov, aby sme sa presvedčili o hlbokej citlivosti tohto velikána sochárskeho umenia. Takmer osemdesiatročný Manzú vlial do šesťmetrovej vysokej sochy pre Palác Spojených národov svoj výkrik radosti a bolesti spolu. Nádherná socha predstavuje matku, ktorá s výkrikom hrôzy ale aj odvahy vyzdvihuje do výšky svoje dieťa, ako by ho chcela ubrániť od besných vín ľudskej zloby a v tom istom čase vrhnúť ho do života, ktorý napriek všetkému je krásny. « Brána smrti» V štyridsiatych rokoch bol Manzú pre svoje umelecké zásluhy pozvaný prednášať na slávnu milánsku akadémiu Brera. Vyučoval tu takmer 15 rokov a za celý tern čas usmerňoval mladých talentovaných ľudí k odhaleniu vlastného štýlu a podstaty toho, čo nazývame krásno, krása. Získal mnohé talianske a medzinárodné uznania a ceny. Roku 1949 mu bola zverená tzv. «Brána smrti» (volá sa tak preto, lebo ňou vnášajú do patriarchálnej baziliky mrtvolu pápeža po jeho smrti) svätopeterskej baziliky. Pracoval na nej vyše dvanásť rokov. Dokončil ju roku 1964 a venoval ju svojmu priateľovi- -pápežovi Jánovi XXIII. Toto dielo možno považovať za « summu » celého Manzúovho sochárskeho umenia: hrozba smrti a láska k životu, pád človeka a jeho povstanie, násilnosť a nekonečné Božie milosrdenstvo sa spájajú v harmonický a vyvážený umelecký celok. Svoju oddanosť priateľovi-pápežovi vyjadril tým, že umiestnil do spodnej časti reliéf «dobrého pápeža». Bol to prejav úcty a zároveň aj vyjadrenie smútku nad odchodom do večnosti tohto veľkého pápeža. Roncalli zomrel totiž prv, ako bola brána umiestnená a odhalená v bazilike svätého Petra. Skončila sa pred pár mesiacmi životná púť tohto veľkého umelca, ktorý tvoril sochy, « čo vyžarujú zo svojho vnútra », ako sa vyjadril o nich jeho priateľ a kritik. Dal sa pochovať v záhrade svojej vily pod veľkú nedokončenú gondolu. Sám si tak žiadal krátko pred smrťou, akoby chcel povedať, že človek sa plaví na gondole života k večnému prístavu. Andrej Pauliny 22 [pageend22]ŽIVOTNÉ ZNAČKY KŘÍŽOVÁ CESTA KAŽDÉHO Z NÁS 0 SVETELNÉ SIGNÁLY. Sú v každom z nás. Je to naše svedomie. Zelená — láska bez hraníc! Oranžová — pribrzdiť v myšlienkach, slovách, skutkoch, ktoré sú proti láske! Červená — ďalej sa nesmie, ináč by sme zranili lásku! ZÚŽENÁ VOZOVKA. Do neba vedie úzka cesta a tesná brána. Kristus nám ponúka aj prostriedok, ako sa tam bezpečne dostať — je to kríž. Všetci vieme, kam vedie široká cesta. NEROVNOSŤ VOZOVKY. Poznáme tie hrbolce na ceste: pýcha, závisť, lenivosť, hnev... a ešte mnoho iných. A poznáme aj Kristove príkazy — ale len čo ich stratíme z dohľadu, zabúdame, potkýname sa a padáme. PRVÁ POMOC. Po páde bývame zranení. Kde hľadať pomoc, ak nie u Matky?! Matka ustavičnej pomoci stojí vždy pri nás. Stačí len pohľad a rany sa zahoja. TELEFÓN. Pokušenia, potknu- tia a pády oberajú nás o sily a nútia volať o pomoc. Staňme sa aj my počúvajúcimi a vidiacimi voči bolesti blížnych ako sa stal Šimon Ježišovi. NEMOCNICA. Veronika a Kristus. Láska a bolesť. Dobrota prejavená v utrpení zmierňuje bolesť. Je úľavou v únave. ZÁKAZ ODBOČOVANIA. Ježiš v prachu zeme. Tento pád spôsobila moja neposlušnosť. Poznáme dobre jeho príkaz — neodbočovať z cesty jeho prikázaní. Kto úmyselne odbočí, môže zablúdiť. Je ľahšie zachovať príkaz, ako pokáním naprávať vinu. ROZSVIEŤ SVETLÁ. Rozsvieť svetlá. Obzri sa okolo seba, aby si videl aj bolesť svojich blížnych. Ale predovšetkým, aby si videl, či nie si príčinou ich bolesti ty sám. NEBEZPEČENSTVO ŠMYKU. Ježiš leží bezvládne pod ťarchou, ktorú mu pripravili ľudia. Koľko nebezpečných pošmyknutí zaznamenali sme už vo svojom živote my! A ako ťažko sa po nich vstáva! Ale milosrdná láska Krista nám pomáha: « Choď a viac nehreš! » STOJ! Zastav sa a pozoruj! Človek vyzlieka Boha! Zastav sa a uvažuj! Hriech odhaľuje ľudskú úbohosť. Zastav sa a daj sa na pokánie. Ľútosť nám prinavráti Božiu lásku. KRIŽOVATKA. Kristus pribitý na kríži. Križovatka ľudských dejín stala sa pre nás požehnaním. Necháme sa pribiť na kríž na križovatke nášho života? Možno, že práve tam sa rozhodne o našej večnosti. COLNÝ ÚRAD. Hranica časnosti a večnosti. Približujeme sa k nej každým okamihom. Máme v poriadku « batožinu >>? Prekontrolujme si ju ešte dnes, lebo zajtra už môže byť neskoro! PRÁCA NA CESTE. Na konci každej ľudskej cesty čaká otvorený hrob. Jeden hrob vykopú aj pre mňa a bude na ňom napísané: «Tu očakáva svoje vzkriesenie... » Žime tak, aby aj pre nás nastalo veľkonočné ráno! PARKOVISKO. Konečne si možno vydýchnuť. Je po bolesti. V náručí Matky už necítiť bolesť. Sedembolestná je bezpečné útočiště. 23 [pageend23]KOSTOLOV NIE JE DOSŤ V Katolíckych novinách zo 17. februára 1991 sme našli tento pozoruhodný článok, ktorý sa zaoberá témou nových kostolov na Slovensku. Pre jeho jednoduchosť a jasnosť ho predkladáme aj našim čitateľom. Píše Marián Feduš. Pod titulom KEĎ KOSTOLY, TAK AJ DIVADLÁ bol 16.1.1991 v denníku Práca uverejnený tento článok od M. Kovácsovej z Bratislavy: « V Práci sme si s manželom prečítali, že vláda schválila v rozpočte pre cirkev položku vo výške 200 mil. Kčs. Je to neuveriteľné! V každom kostole predsa vyberajú do zvončeka, takže cirkev sa môže uživiť. Ale čo kultúra? Na ňu sa do zvončeka nevyberá, napriek tomu nerobí zo seba žobráka. Predovšetkým na ňu by mali ísť peniaze. Cirkev bude za tie peniaze stavať kostoly, hoci ich máme dosť, no divadlá, kiná, koncertné sály nám chýbajú určite viac. A to nehovorím o folklóre, knihách a inom. Správa nás pohoršila.» Mňa zasa pohoršila glosa pani Kovácsovej, preto som sa rozhodol na ňu reagovať. Po viac ako štyridsaťročnom útlaku Cirkvi si myslím, že uvedená suma nie je pohor- šlivá. Je pravda, že v kostoloch sa vyberá do «zvončeka». Sú to však dobrovoľné príspevky na prevádzku kostola. Existujú farnosti, kde tieto príspevky nepokryjú ani náklady spojené s prevádzkou kostola. Keby Cirkev nemala milodary veriacich, neviem, či by ich dostala z iných zdrojov. A to v takom množstve, aby pokryl celú réžiu kostola. Tvrdenie, že na kultúru sa nevyberá do << zvončeka », je demagogická. Vieme, že počas uplynulých rokov bola kultúra preferovaná a dostávala obrovské dotácie na rozvoj « socialistického realizmu «... Na argument, že kostolov máme dosť, odpovedám, že to nie je tak. Skôr naopak. V každej dedine je tzv. kultúrny dom, no nie je tam kostol; vieme, že niektoré farnosti majú aj dve-tri filiálky. Neviem, ako by vyzerala štatistika, keby sa prepočítalo, koľko je kultúrných miestností na počet obyvateľov v našich mestách a koľko je kostolov na počet veriacich, najmä na sídliskách. Vari náboženstvo nie je tiež kultúra? Nebola to vari Cirkev a náboženstvo, ktorých prostredníctvom sa v minulosti šírila kultúra a veda? O folklóre by sa dalo diskutovať, v minulosti bol totiž prezentovaný len v tendenčnom duchu. Spomeňme si na dátumy konania folklórnych slávností vo Východnej a odpusty v Levoči. Situácia v knižnej produkcii s duchovným obsahom je po roku 1950 viac ako žalostná. Je nesporné, že každý má právo povedať alebo napísať svoj náhľad, ale aj vo Svätom písme je napísané: « Kto je bez hriechu, nech hodí kameň.» So zaujímavou ponukou ako účelne využiť františkánsky kláštor v Okoličnom v okrese Liptovský Mikuláš prišiel biskup spišskej rímskokatolíckej diecézy v Spišskom Podhradí, Mons. Jozef Tondra. Navrhol vytvoriť v jeho rozsiahlych priestoroch po nevyhnutnej adaptácii špeciálnu liečebňu pre mladých narkomanov. Návrh je reakciou na výzvu podpredsedu vlády ČSFR Jozefa Miklošku, aby sa Cirkev spolupodieľala na budovaní sociálnej siete (ČSTK). SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06)380009. [pageend24]