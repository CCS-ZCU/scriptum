DISKUSE - říjen 1983 Jan Tesař - Vlastimila Tesařová /Paříž/ /Brno XII, Ruská 5, 612 00/ Jan Tesař Deset tezí proti krizi K prvnímu výročí invaze, v srpnu 1969, jsme v Praze uveřejnili manifest DESET BODŮ, který byl prvním projevem demokratické opozice . proti Husákovu režimu. Dnes, po dvanácti letech, je československá společnost v duchovním marasmu a opoziční hnutí v krizi# Příčinou duchovního marasmu českého a slovenského národa je slabost a bezvýchodnost demokratické opozice, která není schopna nabídnout našim národům perspektivní alternativu k obecně opovrhovanému a nenáviděnému režimu, a příčinou kritického stavu opozičního hnutí je jeho odcizenost Českému a slovenskému národu, prvořadým požadavkem dne je nalézt východisko z tohoto bludného kruhu. Ze signatářů manifestu z roku 1969 tři /Rudolf Battěk, Václav Havel a Karel Kýncl/ jsou ve vezení, jiní jsou v těžkých podmínkách desorientováni a ještě jiní podlehli skepsi, aí už pod tlakem Husákovy diktatury anebo cizího prostředí emigrace. Z původních signatářů jsem zůstal sám, kdo se může vyslovit. NA MNOŽSTVÍ NEHLEĎTE. Adresuji svých DESET TEZÍ nikoli tak jako před dvanácti roky pražským místodržícím, nýbrž českému a slovenskému lidu, který je hlavním garantem vlastního osudu a budoucím soudcem nad místodržícími. Vyzývám každého, komu není lhostejný zápas ze>českou a slovenskou svobodu, aby zaujal stanovisko k těmto mým tezímj ti, kdo budou souhlasit, neměli by tak Činit před tváří tyrana a jeho policie. 1) MUSÍME PODNĚCOVAT NOVÉ ČESKÉ, SLOVENSKÉ A ČESKOSLOVENSKÉ VLASTENECTVÍ A NOVÉ NÁRODNÍ A STÁTNÍ VĚDOMÍ NA JEHO ZÁKLADĚ. Pražský režim zdiskreditoval všechny tradiční národní hodnoty, k nimž se ve svých prvotních fázích hlásilj nyní je pohodil. Opozice, namísto aby staré ideály demokratického a humanistického vlastenectví obhajovala a rozvíjela, staví se k nim ironicky. Jako souhrn obojího vzniká národní nihilismus. Zpochybnění duchovních hodnot, podle kterých se orientovalo národní úsilí Čechů a Slováků v celé moderní době, je podstatou duchovní a mravní krize české a slovenské společnosti. Krizi není možno překonat rezignací na ideály, v nichž se naše národy zrodily, nýbrž očištěním [pageend1]