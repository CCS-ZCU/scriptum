ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RUSÍNŮ ROČ. II KVĚTEN 1956 č. 5 LIST EXULANTOVI FERDINAND PEROUTKA I Milý příteli, jestliže se někdo modlil, aby život v exilu byl snadný, jeho modlitba nebyla vyslyšena. Dolehly k Vám zprávy, že vznikl jakýsi rozruch, a ptáte se, co dělat. Někdy jsme odsouzeni k tomu, abychom věci spíše pozorovali a vysvětlovali, než abychom je napravovali. Vyskytnou- li se zlé úkazy, které jsou hluboce zakořeněny v lidské povaze nebo v situaci, nějaké velké sobectví nebo nějaká velká nesvědomitost, je možno je isolovat. Ale napravit? Často celý náš život nestačí, abychom učinili lepším jednoho člověka, který nechce být lepším. Český spisovatel byl pozván, aby přijel do Kanady přednášet o Masarykovi. Vyskytl se muž, který napsal spisovateli dopis, v němž mu vyhrožoval a zakazoval přijet do Kanady. Jak je možno napravit takového muže? Za jak dlouho? Musil by dostat jiný mozek, jiné vzdělání a jiné nervy. Ostatní kanadští exulanti správně se rozhodli ho nenapravovat, nýbrž ignorovat. V Clevelandě byl sjezd Čs. Národní rady americké, a v předvečer delegáti dostali poštou jakýsi leták s podpisy dvou exilových činitelů, kteří leták ani nenapsali ani nepodepsali. Není to ani první ani poslední podvrh, který koluje exilem. Je možno polepšit skupinu lidí, kteří se už rozhodli být falšovací centrálou ? Universitní profesor matematiky, který občas podniká výpady do politiky, si vymyslil, že v exilu probíhá jakási akce, jejímž cílem je odstoupit Německu část československého území, a vydal o tom proklamaci. Když vzdělaný člověk se rozhodne být nesvědomitý, kdo je tak domýšlivý, aby si myslil, že ho dovede napravit? Objevil se mladý muž, který si došel tam, co pokládá za centrum moci v exilu, a ohlásil své nároky : kdyby někde byla jen dvě místa v exilu, jedno z nich, pravil, musí dostat on. A objevila se zorganisovaná skupina mladých lidí, která ohlásila, že bude teroriso- vat, dokud neobdrží, co jí patří. Otázka: kdo je soudcem nad tím, co vám patří? Odpověd: my jsme. Někdy se zdá, jakoby kolem obcházely vzteklé postavy ze starého římského Fora. Všechny takové zjevy nebyly by důležité v normálním prostředí, kde život rychle napravuje lidem hlavy. Ale exil není normální prostředí. Máme vůbec právo očekávat, že všechno bude zde v pořádku? Když se podíváme do historie, nemůžeme být optimističtí. Exil je výjimečný stav, a výjimečný stav přináší podrážděné nervy. Tvrdý boj o život, téměř nevyhnutelný v emigraci, zřídka podporuje ušlechtilost. Ještě ani jeden exil, co jich kdy bylo, nechoval se jako hodní žáci ve škole. Jenom proto, že po třech stech letech postava Komenského zastínila všechno ostatní, není obecně známo, jak těžko se mu žilo mezi různými exulantskými skupinami. Ruský exil Hercena a Bakunina před sto lety byl prosycen spory, podvrhy, podvodníky a intrikami. Stejně německý demokratický exil Heineův a Boerneův roku 1848. Stejně irský exil v minulém století, stejně dnes, vedle nás, polský, maďarský, rumunský, bulharský exil. Za poslední světové války německý protihitlerovský exil nebyl na tom o nic lépe než jsme my, pokud se svornosti a slušnosti týká. Zdá se tedy, že duševní a nervový stav našeho exilu se vytváří podle jakýchsi zákonů, které byly společný všem exilům, že stejné příčiny mají stejné následky, a že my zde, se svými nesváry a se svými odchylkami od slušnosti, jsme dávno známý sociologický zjev a že jako celek se polepšíme, až přejde nenormálnost exilových okolností. Snad ani nemáme právo očekávat více, než život dává, než sociologické zákony připou[pageend1]STRANA 2 ČESKOSLOVENSKÉ NOVINY KVĚTEN 1956 štějí, a jistá resignace je snad žádoucí, ideál snad nesplnitelný. Co je to charakter člověka? Patrně se skládá ze dvou složek: z přirozeného charakteru, který si člověk přinesl na svět, a z toho pomalu se vytvářejícího charakteru, který člověk získává příslušností k instituci. Povinnosti, které jako člen instituce přejímá, training, který v ní dostává, disciplina, které se podřizuje, vpravují do něho ještě jiné, snad pevnější vlastnosti povahové, než by mu dal sám přirozený charakter. Příslušností k instituci stává se účasten důstojnosti, která v něm samotném snad není. Tento dosti složitý psychologický poznatek v lidové mluvě bývá vyjadřován takto: komu dal bůh úřad, tomu dal rozum. Dodejme, že také chování. Když jsme byli doma, v kritických chvílích, kdy jedinec sám by kolísal, přispěchala a podepřela ho tradice jeho instituce; choval se tak, aby nebylo zklamáno očekávání, které se do něho skládalo, když mu byl svěřován úřad. Doma skoro všichni patřili k nějaké instituci. V exilu skoro všichni jsou bez opory instituce, bez jejího disciplinujícího vlivu na chování. Jsou také bez kontroly a opory, kterou dává denní, živá konkrétní příslušnost k národu. Soudce, voják, politický vůdce jsou poněkud jinými lidmi, když náhle ztratí svá členství v instituci a jsou odkázáni jen na svůj přirozený charakter. Exil je tedy stav, kdy člověk ztrácí tu polovinu charakteru, kterou mu dávala instituce. Stává se slabším a vratším. To je jeden z důvodů, proě všechny exily jsou si podobny zmatky a nepořádkem, proč nedobré vášně a sobectví volněji se vyjadřují. Druhý důvod je ten, že exulanta, i když se tváří sebevědomě, nepřestává provázet pocit neštěstí — pro ztrátu věci hmotných i nehmotných. Je psychologický zákon, že nešťastný člověk buď se zhroutí a uzavře do sebe, nebo se poněkud vztyčí a píchá na všechny strany, naplní své okolí hlukem hádek, snaží se nakazit jiné utrpením, které sám cítí. Je další psychologický zákon, že čím více člověk se cítí skutečně ponížen, tím více se snaží falešně povýšit a tak rozmnožuje spory. Onen mladý muž, který pravil, že ze dvou míst v exilu jedno jistě patří jemu, co je jiného než individuum, které drceno chladností a nesnadností emi- gračního prostředí, vzdorovitě, s pýchou, za kterou nic není, zdvihá hlavičku? II Nevím, a nejsem si jist, bylo-li možno očekávat od politických stran, že přispějí k svornosti v exilu. Je jisto jako fakt, že nepřispěly. Nebyly ochotny klidně usadit se na té zásadě, že v exilu jsou si rovny a že teprve domov jednou mezi nimi rozhodne. Z toho povstala tradice svárů v exilu už tenkrát, když všichni ještě očekávali jednotu. Bylo to zostřeno permanentně vybuchující otázkou, kdo má být předseda a kdo místopředseda. Jistě politické strany nesplnily svou duchovní povinnost vůči exilu (patrně ji ani necítily) a nedaly dobrý příklad, nýbrž učily bez ostychu začínat sváry. Doma bylo kdysi řečeno, že politické strany čtvrtí národ. Čtvrtily jej dále v exilu. Byly jako ježci, kteří v zimě se nemohou k sobě přitulit, poněvadž jim překážejí ostny. Sváříce se ustavičně mezi sebou, neviděly, že všechny dohromady stály jako na tající kře a dohromady ztrácely význam a vážnost a na konec se isolovaly od exilového celku, který nyní jen tu a tam vrhne unuděný pohled tam, kde ještě političtí profesionálové mezí sebou bojují. Od starých se učí mladí, od velkých skupin malé, a v malých poměrech exilu někdy vznikne rozruch, který je způsoben organisovanou skupinou deseti, někdy, jak se mi praví, jen pěti lidí. Ať velké nebo malé skupiny — v jakém stavu budeme jako celek, jestliže místo myšlení se bude pěstovat bojovná propaganda bojovných skupin? Když ze všech cílů exilu Žádný nezůstane tak živý jako ten cíl, aby jeden druhému se dostal na kůži ? Byla po válce napsána kniha “Hitler v nás”. Povýšit propagandu nad vkus rozumu, ohledy odpovědnosti, nad požadavky spravedlnosti, a věřit v sílu vhodné nepravdy ve vhodný čas na vhodném místě — to je Hitler v nás. Skoro každý exilový časopis místo myšlení a nabádání k myšlení pěstuje svou specielní propagandu, skupiny pěti mají svou maličkou sobeckou propagandu, někteří jedinci pěstují svou osobní propagandu, a když tak po celý rok oportunisticky rozšiřovali propagandistické nepravdy, jednou za rok, 28. října, se postaví na podium a přísahají, že pravda zvítězí. Nahradit myšlení propagandou, to je — rozumově — chudoba. Mluvit, psát a chovat se s tím jediným cílem, aby byla získána většina ve skupině pěti nebo většina na jedné schůzi, to je — duchovně — psí život. Každé řemeslo má své podmínky zdaru. S ničím není exilový demagog tak spokojen jako s rozptýle- ností exilu po světě, s obtížemi, s jakými v této rozptýlenosti putuje řádná informace. Naši lidé se u- sídlili na ohromném prostoru mezi Kanadou a Austrálií a mezi Amerikou a Španělskem, jsou bez řádně fungujícího spojení, znalost faktů putuje pomalu. Někdy, jsou-li příliš vzdáleni, nedostanou o událostech v exilu jinou zprávu než tu, která je obsažena v podvrženém letáku. Pokud se informací týká, je už mezi New Yorkem a Chicagem skoro železná opona. Tak je skoro nevyhnutelno, že exulanti, vzdáleni sta nebo tisíce mil od místa událostí, někdy cítí, myslí nebo vydávají proklamace bez znalosti faktů. Podle jakéhosi zákona demagogové bývají čilejší než slušní lidé, a tak demagogická nepravda bývá někdy to první, co dostihne vzdáleného exulanta. Je možno, že ti, kdo se dopustili té chyby, že universitního profesora matematiky pokládají za nutně pravdomluvného, na chvíli pocítí i znepokojení, když od něho dostanou zprávu, že v exilu je jakási akce pro odstoupení části československého území Německu. [pageend2]KVĚTEN 1956 ČESKOSLOVENSKÉ NOVINY STRANA 3 Je skoro stejně snadné denuncovat někoho před exilem jako před emigračním úředníkem. Je to stejná technika denunciace, založená na podvázaném koloběhu informací. Když jsme odešli z domova, dílo našeho života bylo ztraceno, dokumentovaná pravda o nás je v rukou komunistické vlády, co jsme dělali, je skoro zapomenuto, každý si s tím může pohrávat, a vzniklo jakési ovzduší, ve kterém “nic není pravda a vše je dovoleno”. Hrubé a nízké elementy se hluboce napily z tohoto poháru rozkoše. Není snad jediného význačnějšího politika, který nebyl udán před vyšetřujícím výborem amerického senátu. V prostředí, kde pravda putuje pomalu, poněvadž dokumenty byly ztraceny nebo protože ohromné vzdálenosti se rozkládají mezi jedním a druhým exulantem, skoro všechno už se přihodilo. Muži, kteří svůj život ztrávili v boji proti komunismu, byli denuncováni jako jeho přívrženci. Kdo prožil šest let v koncentračním táboře, byl pomluven jako spolupracovník nacistů. Přátelé Masarykovi jako jeho nepřátelé. Na druhé straně, také poněvadž historie je ztracena, muž, který roku 1940 odmítl vstoupit do naší zahraniční armády, může vystupovat jako hlasatel statečnosti. Kdo uprchl z domova ještě před komunistickým pučem, může zkusit se e- tablovat jako učitel vytrvalosti na místě nebezpečí. Jeden veřejně neznámý muž, přešel hranice, vydal fantastickou proklamaci, že je zástupcem dvou set tisíc politických vězňů a osmi set tisíc československých státních zaměstnanců. Dva a sedmdesátiletý politik dostal z amerických míst něco jako pensi, a musíme být Američanům vděčni za to, že nenechávají v bídě naše starce, kteří už nejsou schopni dostat zaměstnání. Jiný politik se za to na něho vrhl: prý se prodal .. . Tento druhý politik při rozptýlenosti exilu se pevně spoléhá na to, že není obecně známo, že také on dostává podobnou pensi. Když jsme přišli do exilu, vznikla v leckterých myslích představa, že osvobození přijde automaticky a Že my, poněvadž to bude samočinný děj, se do té doby osobně můžeme chovat nezodpovědně, aniž bychom něco pokazili. Teď se ukázala nezbytnost promluvit upřímně o jistém procentu exilových zjevů. Ale zároveň varujme se toho, abychom vlnky pokládali za vlny. Jedna vlašťovka nedělá jaro, a jeden nepravdomluvný muž, ani pět nepravdomluvných, ještě nezpůsobí soumrak všech hodnot. Vedle mlčelivě stojí velký, počestný exil. Celý náš problém je v tom, co učinit, aby pravda mu byla snadno dostupná. Pak se mnoho věcí uspořádá samo sebou. Ill Nyní promluvím ještě o dvou episodách, které nejsou vlny, nýbrž vlnky. Bez Radia Free Europe (RFE) politický exil by byl jako tělo bez rukou a myšlenka bez hlasu. Jeho činnost by se omezovala na občasnou tichou schůzku dvaceti lidí v jednom pokoji. Komunistická vláda pokládá RFE za svého nejnebezpečnějšího nepřítele a utratila v akcích proti němu nesmírné spousty peněz. Země se ježí rušícími stanicemi. Na druhé straně RFE, bez své viny, přispívá k rozčilení v exilu. Některé okolnosti není možno obejít ani změnit. V RFE lze zaměstnat určitý počet českých a slovenských intelektuálů, spisovatelů, novinářů, ale — právem nebo neprávem — kandidátů je o dvě stě nebo tři sta víc, a určitá část z nich nemá mírnou povahu. Je jistě ještě několik lidí, kteří mají kvalifikaci, aby byli zaměstnáni v RFE. Ale poněvadž počet míst je omezen, za každého, kdo by byl přijat, jiný by musil být propuštěn, jedna, jak se praví, křivda by byla napravena, ale druhá by vznikla, počet hořkostí by zůstal stejný. Poněvadž odmítnutí kandidáti většinou mají ohnivý veřejný temperament, vzduch je naplněn jejich žalobami. Obyčejně se varují udat pravý původ svého hněvu, nejsouce si jisti podporou veřejného mínění, a raději vystupují v neutrálním rouše národního kritika, který kárá zkaženost světa vůbec a zkaženost RFE zvláště. Vycházejí hluboce moralistické články, které mají různé titulky, ale j ej ichž poctivý titul by zněl : Podal j sem si žádost v RFE, ale byl jsem odmítnut. Někteří sdružují své síly a snaží se vydat společný manifest, tepající zlořády. Takový manifest je teprve druhé jednání: první jednání se odehrálo v kanceláři RFE, kde žádost byla podána, ale s politováním zamítnuta. V Německu několik mužů a dvě dámy z týchž důvodů opustili národní břehy a naplňují sudeto-německé časopisy články proti RFE, kterých komunistická propaganda teď, když stalinské archivy byly prohlášeny za falšované, užívá jako hlavního historického pramene. Jiní vysílají své blesky z Madridu. K vůli RFE dokonce vzniklo celé politické hnutí, kterému předsedá pan Pekelský a vdova po hlavním nacistickém veřejném žalobci, a které si dalo nějaký vlastenecký název. Členové tohoto vlasteneckého hnutí se dlouho domnívali, že německá vláda je dosadí do RFE. To je část exilového nepokoje, kterou není možno vyléčit. Ačkoli je to snad politováníhodná okolnost, jedna rozhlasová stanice nemůže uživit celý intelektuální exil. IV Milý příteli, nyní se dostávám k té části vysvětlení, kterou píší obzvláště nerad. Když byl vytvořen Pracovní výbor, slíbil, že se pokusí zmobilisovat intelektuální síly exilu, a uspořádal hned společnou schůzku se zástupci mladší generace. Na schůzce od počátku se od sebe odlišovaly dvě skupiny: jak to někteří mladí lidé sami charakte- risovali, jedna se skládala z těch, kteří se narodili, aby byli politickými funkcionáři, druhá z těch, kteří se o politické funkce nezajímají dokonce jimi snad pohrdají. Tato druhá skupina již začala pracovat — s výsledky neočekávaně dobrými. Postupně, doufám, bude její činnost rozšiřována, a další pracovníci přibí- [pageend3]STRANA 4 ČESKOSLOVENSKÉ NOVINY KVETEN 1956 ráni. Vždy si budu pokládat za čest, že jsem se seznámil s některými mladými lidmi z této skupiny. Ale děj má také svou ponurou stránku. Pracovní výbor může zadávat pracovní úkoly, ale nemůže jmenovat lidi na politické funkce, poněvadž je nemá na skladě a od nikoho je neobdržel, aby je dále rozdával. Jestliže ukázaly hvězdy, že někdo se má stát politickým funkcionářem, jestliže někdo po několik let už se snažil v exilu tajně založit novou politickou stranu, cítil se po setkání s Pracovním výborem patrně zklamán. Ona skupina, složená z tuhých, nesen- timentálních organisátorů, nechce, jak se objevilo, být ani vyzvána ani nevyzvána. Hněv, který v ní byl, když si jí oficielní exil po léta nevšímal, nedá se srovnat s hněvem, který v ní vznikl, když konečně přišlo povšimnutí. Je to poněkud záhadné jako spiknutí Ca- tilinovo, a tito mladí muži se ubírají po stezkách, které jen oni sami znají. Odmítli součinnost s Pracovním výborem, poněvadž prý hodlají udržovat jakousi distanci a poněvadž prý v Pracovním výboru je ještě zbytek starých politiků, kteří všichni zasluhují zatracení. Podle některých jejich výroků jsou odhodláni k spolupráci teprve, až bude uspořádána Bartoloměj- ská noc, teprve až nikdo jiný nezbude než oni sami. Nejspíše se zdá, že se domnívali, bůh ví proč, že se dostavila zázračná příležitost, kdy jim samým všechno spadne do klína. Ať tak či onak, přišel mladý muž, který částečně uhlazeně a částečně hlasem, jenž ochraptěl pohnutím, prohlásil, že hovoří za tuto skupinu. Přednesl jakési prohlášení, že budou terorisovat a že se nespokojí ničím menším než zničením toho, co nebo kdo jí stojí v cestě. Bylo to zároveň velmi hrubé a velmi naivní. Poznav členy této skupiny, poprvé jsem pocítil chuť omluvit se starým politikům za to, že jsem je tak často kritisoval. Oni ve své činnosti v Radě Svobodného Československa podobali se potoku, který hrozí vyschnout, ale tato mladší skupina Je jako prudký příval, který přináší kal, jehož ještě nebylo. Pozoruji politický život po několik desetiletí, ale ještě jsem nezažil, aby nějaká skupina tak otevřeně, tak lhostejně, tak bez předstírání a bez ostychu, jako samozřejmost, vyslovila holé, zlé slovo: teror. Váhal jsem oznámit, že existuje teror, poněvadž jaksi je to hanba nás všech, že se mezi námi vyskytnul, poněvadž nikdo z nás neujde následkům toho, jaký je celek exilu, ať za to může nebo nemůže. Ale nemám na vybranou, chci-li vysvětlit původ některých zjevů: tedy ty letáky, podvrhy, schůze, proklamace, dotazníky, tento nebývalý vzruch, nebývalé organisování, dopisy redaktorovi, výmysl o akci, která chce odstoupit území Němcům — to je teror, jak byl ohlášen. V Aby se někdo zbytečně nepolekal : je to dohromady osm až deset lidí. Často byly popsány chyby profesionálních politiků, zbývá se zmínit o neřestech pro- fesinálních reformátorů. Doufal jsem, že toto bude historie beze jmen. Ale poté, co si pan profesor Hlavatý vymyslil a rozšířil pomluvu, že kdosi v exilu hodlá odstoupit Němcům československé státní území, shledal jsem, že je nemožno vynechat jeho jméno. Na jedné straně pan profesor se nazývá řadovým exulantem, na druhé straně žádá, aby informace z celého exilu byly posílány do jeho rukou, což jistě spíše než charakteru řadového emigranta odpovídá neřadové, vyvinuté , svalnaté ctižádostivosti. Pokud se posílání informací týká, myslím, že si pan profesor Hlavatý toho ani upřímně nepřeje, poněvadž jeho politické záměry jsou povýšeny nad všechny informace, které může dostat. Kdykoli by se informace o pravém stavu věci srazila s jeho politickou vůlí, bylo by to setkání nesmírně slabšího s nesmírně silnějším. Není tak nesnadno získat informaci o tom, je-li pravda, že někdo se spikl společně s Němci za tím cílem, aby naše státní území bylo roztrháno. Avšak pan profesor Hlavatý spěchá, aby jednal dříve, než dostane řádnou informaci, poněvadž kdyby ji dostal, nemohl by vydat leták, a kdyby nemohl vydat leták, měl by dojem, že jeho politická kariéra byla zaražena. A tak on nejdříve o informace žádá a pak spěchá, aby ho informace nedohonila, nebo aby ji ukryl. Pan profesor si také přeje, aby mu byly posílány názory o vedení studené války. Ještě dříve, než tyto názory shromáždí ve svých rukou, mohl by prostým uvažováním dospět k tomu, že přispívat k zvýšení rozvratu v exilu je nejméně vhodným způsobem, jak vést studenou válku. Posílám mu jedinou informaci a jediný názor: že, kdyby srovnal texty toho, co píše sám a co píše komunistická propaganda, shledal by, že si počíná přesně tak jako pražský komunistický propagandista. Pan profesor Hlavatý pozdě se objevil v našem politickém životě. Objevil se proto, že jako politickou figuru si ho vymyslila mladá skupina, která nedůvěřovala nosnosti svých vlastních jmen, táž skupina, která nyní vyhlásila teror. Mezi panem profesorem a jeho mladými politickými sploditeli je zajímavý poměr: on myslí, že užívá jich, a oni vědí, že užívají jeho. Až dosud se exil obešel bez instituce čestného soudu. Nečekaným následkem toho, že pan profesor Hlavatý začal reformovat, bude snad nutnost zřídit takový čestný soud, aby projednával aspoň nejhrubší výmysly. VI Je určitý poměr mezi věcmi hmotnými a nehmotnými, jednou ty, podruhé ony vedou. Budoucnost našeho národa do velké míry záleží na tom, s jakým cha[pageend4]KVĚTEN 1956 ČESKOSLOVENSKÉ NOVINY STRANA 5 rakterem se vynoří z přítomné kříse. Dvojí těžké břemeno spočívá nyní na něm : psychologie života pod diktaturou a psychologie Života v exilu. Obě tyto situace jsou útok na charakter. Jednoho dne se sejdeme a navzájem si porovnáme své rány. Pokud se týká charakteru národa doma, nemůžeme udělat ze své dálky mnohem více než doufat, tu a tam poslat výzvu. Ale svým vlastním životem zde musíme si získat právo, abychom mohli posílat výzvy. Jestliže budeme vidět jasně, snad budeme klidnější: tentokráte, poněvadž světová krise se neřeší válkou, nemáme v exilu ani zahraniční vládu ani zahraniční armádu; ani nezasedáme tentokráte v radě národů; jsme méně důležitý exil než byly předešlé. Přes to je možno vykonat mnoho užitečného, snad právě tolik jako za minulých exilů. Ale je to většinou anonymní, neokázalá práce. Tentokráte naše zásluhy budou mírné, a žádné funkce nebudou z exilu přeneseny domů. Bylo by tedy marno pošpinit se bojem o ně. Jeden z hlavních výkonů, kterého jsme schopni, je vrátit se domů v dobrém duchovním stavu. Exil má být místo, kde staré ctnosti národa se pěstují, když doma není možno. Kdybychom se pokazili životem v exilu, vrátili bychom se domů spíše jako obtíž a musili bychom jako prosebníci čekat před branami. Přednesl jsem na začátku všechny omluvy pro e- xil, zejména tu omluvu, že podle jakýchsi zákonů až dosud všechny exily se sobě podobaly ve svých vadách. I když tomu tak je, nelze nevidět, že se vede maličký a proklatý boj o maličké výhody. Ty, kdo tak činí, sotva je možno přemluvit, poněvadž se narodili k tomu, aby získali funkce, a podléhají panice, když funkce se dlouho nedostavují. Někdy vůdcové vedou celek, ale někdy se stává, že celek musí vést vůdce, beznadějně zapletené do stranických a osobních výpočtů. Doma, za Masarykovy republiky, jsme kdysi porazili demagogii, kterou provozovala velká hnutí. Získali jsme si tím pověst rozumného, střízlivého, kritického národa. Když jsme odolali demagogiím velkým, má být našim osudem, že v exilu podlehneme demagogiím malým, které provozují skupiny pěti až deseti? Několik lidí svou bezuzdností postavilo exil na jakousi křižovatku: buď si zachovat rozumný, střízlivý národní charakter, nebo se pokazit a reagovat na signály, které vysílá demagog. Pronese se slovo socialismus, a žádá se, aby určitá skupina se rozčílila, třeba do té míry, že jde denuncovat na emigrační úřady. Pronese se slovo Němec, a žádá se, aby se rozčílila jiná skupina, třeba do té míry, aby denuncovala před celým exilem. Demagog vždy žádá, aby lidem se začervenalo vášní v očích, když zaslechnou signál. Na schůzi řečník přednáší návrhy na reformu Rady svobodného Československa, a hned v úvodu řekne : “Kdo nesouhlasí s mými návrhy, je spojencem Němců.” I když je to universitní profesor matematiky, je jasno, oč mu jde: podává malou dávku narkosy, aby myšlení se zastavilo, aby se dostavilo červeno před očima. Ctižádost demagoga je přimět shromáždění k tomu, aby se rozhodovalo o věci, kterou nezná, odsoudilo článek, který nečetlo, zatratilo ideologii, s kterou se neseznámilo. Chce, aby shromáždění na povel zavíralo oči a nechtělo nic vědět. Spěchá, aby lidé hlasovali dříve, než vědí, oč jde. Z periody Masarykovy republiky jsme si přinesli do světa dobrou pověst. Jak dlouho nás tato vzpomínka zachrání před sebezkázou, nebudeme-li si počínat rozumně? Dobrá pověst, jako státy, udržuje se podmínkami, za nichž vznikla. Jistě jsme si nezískali dobrou pověst tím, že jsme ochotně reagovali na signály demagogů. Jistě ne tím, že vznikly kdysi rukopisné boje a velká shromáždění hlasovala o jejich pravosti nebo nepravosti, aniž by je četla, nýbrž tím, že rukopisná otázka na konec byla rozřešena podle vědeckého bádání. Je jedno prosté, ale základní pravidlo, jak zachovat starý kritický národní charakter. Toto pravidlo zní: neodsuzuj, co neznáš; neproklínej, co jsi nečetl; nerozhoduj se, dokud nedojdou informace. Je pravda a nedá se to odvrátit, že někteří zápasí o pomyslnou moc na studeném slunci exilu, ti, kteří vůdci byli, i ti, kteří by se jimi rádi stali. To bylo a bude, ale vedle toho trvá povinnost, aby demokracie měla obsah, větší, hlubší obsah než je mávání červenobílým praporem. Jsi demokrat; co to tedy znamená, co myslíš a co cítíš? Diktatura, která vládne násilím, se udrží i bez dobrého občanského charakteru, demokracie, která je založena na dobrovolnosti, se bez toho neudrží. Bez víry v dobré vlastnosti svobodného člověka nikdo by se neodhodlal být demokratem. Když tyto dobré vlastnost upadají, když nejsou pečlivě střeženy, demokracie nevyhnutelně upadá. Více než každé jiné zřízení je demokracie založena na duchovním principu, a jestliže chceme být užiteční po tu dobu, co jsme v exilu, nesmíme být jako písek, který se přesypává, jak zavěje vítr. Nevím, kolik povinností má nevzdělaný člověk, ale vím, kolik jich má vzdělaný. Jestliže lidé za vážné myšlení o sociálních nebo národnostních otázkách jsou denuncováni jednou u amerických úřadů, jednou u Němců, jednou před e- xilem, vzdělaný člověk musí vědět, že se hraje o jeho osud, o to, bude-li mu vzdělání něco plátno. Je-li nějaké hnutí živé, pak nezbytně plodí pocit solidarity. Je to dokonce znamení, podle kterého síla hnutí může být posuzována, kolik citových pout vytváří mezi těmi, kdo jdou za stejným cílem. Je znepokojující úkaz, jak málo solidarity panuje v exilu, jak bez zábran jeden druhému se vrhá na hrdlo. Skoro by mohla vzniknout otázka: jsme silné hnutí? Dovede mezi námi otázka hlavní umlčet otázky vedlejší, jak je pravidlem při velkém, silném, uchvacujícím hnutí? Jsme hnutí, nebo jsme jen jedinci, postrašení o sebe? [pageend5]STRANA 6 ČESKOSLOVENSKÉ NOVINY KVĚTEN 1956 Nacionalizmus v komunistickej strategii a taktike FEDOR HODŽA I Dokiaľ bol na svete možný luxus dívať sa na komunizmus z diaľky, nebolo v celku pochybností o jeho skutočnej povahe a podstate. Vzťah komunizmu k jestvujúcim spoločenským myšlienkam, javom a inštitúciám bol jasný a jednoznačný. Tak náboženstvo bolo ‘‘opiom ľudstva”, majetok “zlodejstvo” a nacionalizmus “buržoázny prežitok.” Inými slovami, komunizmus sa predstavoval svetu vo svojej filozofickej a doktrinálnej čistote a v súlade s bojovou výzvou Marxovho komunistického manifestu hrdo sa hlásil k svojim názorom a svojim cieľom: Zmeniť tvár sveta ničím nespútaným, bezohľadným násilím. “Vládnuce triedy, traste sa pred komunistickou revolúciou!” Celkom iný je pohľad na komunizmus zblízka. Je násilný, ale zakrýva svoje násilie, je atheistický, ale otvára kostoly, berie majetok, ale ho i vracia, je proti-národný, ale zbožňuje národ. Nieto divu, že spôsobuje v mysliach ľudí nejasnosť, rozpory a zmätok. Často i v hlavách komunistov samých. To je zpravidla dobre. No, častejšie v hlavách nekomunistov. To vedie vždy do nešťastia. Tak ako tento zmätok v mysliach ľudí je skutočný, zmätok v komunizme je len zdanlivý. V skutočnosti toto menenie masiek, útoky a ústupy, rovné cesty a zákruty majú svoju vlastnú vnútornú logiku a zákonitosť. Kľúčom k nej je Leninova nauka o získaní moci. Podľa nej všetko závisí na daných okolnostiach, podmienkach, mieste a čase. Ako- náhle je komunizmus pri moci všetky rozpory miznú a marxistické zákony o vývoji spoločnosti k socializmu začnú pôsobiť s nezadržiteľným automatizmom. Na tejto komunistickej ceste k moci, nacionalizmus má svoje presne vymedzené miesto. Na začiatku je spojencom, na konci je nepriateľom. Tento vzťah komunizmu k nacionalizmu zaviedol už v minulosti politické myslenie no Západe do omylu. I dnes, ba možno povedať práve dnes, sme svedkami nového sklonu k starým omylom. Pripomeňme si nedávnu minulosť: Keď sa na sklonku druhej svetovej vojny ukázalo, že tak zvané sovietske vlastenectvo je len krycie meno pre ruský nacionalizmus, keď vyšlo na javo, že sovietsky vojak nebráni svoju socialistickú vlasť ale rodnú “mátušku Ro- siju”, rozšírila sa na Západe podivuhodná a dnes ťažko u- veriteľná theória: Poruštěný, znárodnělý komunizmus neni nebezpečný pre urópsku civilizáciu a jej spoločenský poriadok. Komunizmus v Rusku už prestal být nástrojom proletárskej revolúcie a zamenil jej ciele za záujmy ruského imperializmu. Ak sa susedné tátyzbožňujen árod. sféry Ruska, budú možno poruštěné, no, nie skomunizova- né. Komunizmus ztratil svoju ideologickú útočnosť a revolučnú dynamičnost’. Netreba sa ho preto obávať, treba s ním kooperovať. Pre zasväteného komunistu bol tento omyl typickým príkladom buržoázneho spôsobu myslenia, ktoré nechápe, že “národnostná otázka nie je samostatná a nezávislá vec, ale súčasť triedneho boja, boja proti imperializmu a otázkou politickej moci v štáte a že len socializmus môže túto otázku definitívne vyriešiť.” My musíme ovšem dodať že ruské “riešenie” neni dobrým príkladom socialistického riešenia národnej otázky. Ruský národ je obrom medzi trpaslíkmi a ruský nacionalizmus bol príliš živou, silnou a tradičnou silou, aby sa mohol rozplynúť v nenárodnej socialistickej spoločnosti. Ruský nacionalizmus si vynútil akúsi trvalú “národnú úchylku”, ktorá však nezoslabuje, naopak posilňuje ruský komunizmus. Rusko je dnes silou i sovietskej i svetovej komunistickej sústavy. Tak ako za vojny ruský komunizmus zaslepil politiku západu, tak dnes titovský komunizmus jej ukazuje cestu do slepej uličky. I v tomto prípade podstata omylu je, že Západ sa díva na problém len zo zorného uhla svojich vlastných názorov a nie zo zorného uhla komunistickej stratégie v období svetovej revolúcie. Preto sa na Západe úspešne šíri mienka, podporovaná zámerným mätením pojmov a lži- vosťou komunistickej terminologie, že v rámci posmrtnej popravy stalinizmu, Chruščev a spol. priznali Titovi právo na národný komunizmus, t. j. na národný komunistický štát Pravda je, že mu priznali len to, čo už dávno hlásal Lenin, čo uznával i Stalin — i keď robil pravý opak — a čomu “kolektívne vedenie” dnes, za novej situácie v medzinárodných mocenských vzťahoch, dáva svoje požehnanie: právo na svojráznu vnútornú formu socializmu. To není hriechom to je naopak v súlade s učebnicou revolúcie. Čo bolo hriechom za Stalina, čo zostáva hriechom dnes a čo bude vždy hriechom a to neodpustiteľným, je politická a hospodárska samostatnosť titovskej Juhoslávie. Dokiaľ Tito zostane mimo okruh priamej sovietskej moci, kým sa nezapojí do ho- podárskeho systému sovietskeho impéria, národnosť, t. j. samostatnosť Federatívnej ľudovej republiky Juhoslávie zostane dočasnou, podmienenou a k smrti odsúdenou formou prechodu ku komunizmu. Záleží na Titovi a na politike Západu, či a kedy príde i exekúcia. II. Ruský komunizmus je netypickým a Titoizmus pre mnohýchproblematických príkladom na roľu, ktorú hrá národ a nacionalizmus ako objekt stratégie a taktiky svetovej revolúcie. Pozrime sa však na prípad Československa. Nie preto, že nám je najbližší, ale preto, že je priamo školským príkladom diabolskej perfídnosti, ktorá, povýšená na najvyšší princip, ovláda a usmerňuje komunistické sily, keď sú v útoku na národnú slobodu a nezávislosť. [pageend6]KVĚTEN 1956 ČESKOSLOVENSKÉ NOVINY STRANA 7 História začína komunistickou pravovernosťou : Reakčná buržoázia vládne a zotročuje robotnícku triedu. Treba ju rozdrviť, rozmetať jej vojenský, policajný a byrokratický štátny aparát. Komunisti sa netaja, ale pýšia tým, že sa chodia do Moskvy učiť, ako majú českej buržoázii vykrútiť krky a ako posadiť do sedla diktatúru robotníckej triedy. To je éra otvorenej, neskrývanej revolučnosti, marxistické hlásenie sa k cieľom i prostriedkom. Ale už i tu sa o- zýva leninská taktika: Slovenský národ má právo na svoj vlastný štát a český proletariát mu k nemu bude pomáhať. Tu je jedna z “geniálnych poučiek” leninskej nauky o stratégii a taktike. Závislé národy sa musia stať zálohou revolučného proletariátu a jeho spojencami. Preto proletariát utlačujúceho národa má za úlohu hlásať slobodu “oddelenia” pre národ utlačovaný a proletariát utlačovaného národa má za úlohu nárokovať si slobodu sjednotenia, pravda len s národom, ktorému už vládne proletárska diktatúra. V tom neni rozpor. To je proletársky internacionalizmus v praksi. Tučné roky pre zavedenie a zneužitie českého nacionalizmu přišly za Mníchova. Tu bola príležitosť predstaviť sa českému národu ako hnutie, ktoré nemá nič viacej na srdci, ako národnú slobodu, nezávislosť a celistvosť republiky. Sovietsky sväz pomohol súdruhom v Československu síce len podmieneným a neúprimným gestom, ktoré však propagandisticky využil do dna. Obdobie medzi uzavretím smluvy medzi Hitlerom a Stalinom a útokom Nemecka na Sovietský sväz bolo pre komunistov v Československu časom zmätku. Trvalo však len krátko a z Moskvy sa zase ozval hlas “slobody.” Svetová revolúcia, na krátko immobilizovaná, sa hlásila k životu. Imperialistická válka západného kapitalizmu sa účasťou Sovietskeho Ruska premenila ako zázrakom na boj za demokraciu a svobodu národov. To zase nebol rozpor, to bola svetová revolúcia v praksi. Ruský komunizmus sa chopil historickej príležitosti. Dokiaľ mocenský aparát komunizmu zostával za hraniciami Sovietov, žiadna podpora revolučných predvojov v iných zemiach nebola dosť účinná, aby vyvolala úspešné revolučné pohyby. Nebezpečenstvo pre demokratický svet, že podľa marxistických zákonov speje neodvratne k zániku, bolo iste menšie, ako nebezpečenstvo, že vývoj ľudskej spoločnosti za podmínek slobody, vyvráti filozofické a vedecké korene marxizmu. Čechom a Slovákom sa ovšem hlas Moskvy v tomto období aktívnej revolúcie . neprihováral řečou revolučnou. Ústami Gottwalda volal do boja proti národnému nepriate- 'ovi: “Základním taktickým a politickým principem . . . je dnes nejširší národní jednota, to jest spojení Čechů a Slováků bez rozdílu jejich sociálního původu, politického presvedčení a náboženského vyznání v bojt proti hitlerovskému jařmu a za svobodu národů. Národní jednota v boji proti Hitlerovi, toť politický axiom národa. Z národní jednoty se vylučují jen zrádci, kteří slouží a pomáhají hitlerovským okupantům ... Toť hlavní, rozhodující kriterium v této době.” V akej dobe? V prvej etape socialistickej revolúcie, v období tak zvaného národne-oslobozovacieho boja.. Písal sa rok 1942, kedy ešte nebolo jasné, či a kedy nastanú podmienky pre ďalšiu etapu. V roku 1944 sa situácia vyjasnila. Víťazstvo Spojencov je na obzore a s ním i záruka, že Sovietske Rusko bude pánom nad Strednou Európou. Ale Československo je priateľský spojenec a Moskva má dôvody predstierať, že voči nemu zachováva svoje politické a smluvné záväzky. Československo nebude skomunizované zvonku, ale zdnuky. Neinformovaní domáci komunisti sú netrpezliví a po príchode do Košic Gottwald vysvetľuje funkcionárom KSS: “Přes příznivou situaci nejsou nej bližším cílem Sověty a socialisace, nýbrž důsledné provedení demokratické národní revoluce a to až do konce, tak, abychom si v dalším mohli otevřít cestu k novým cílům.” Po príchode do Prahy informuje funkcionárov KSČ ešte otvorenejšie: ‘‘Jdeme nyní, v dané etapě, po linii revoluce národní a demokratické, nikoli po linii revoluce socialistické . . Jsou možnosti naší národní a demokratické revoluce vyčerpány? Jinými slovy, můžeme s těmi silami, které jsme dovedli zformovat do boje proti Němcům a proti českým zrádcům, jít jěště dále společně? Příznivé možnosti nejsou ani zdaleka vyčerpány. A bude politickým uměním naší strany, abychom tyto možnosti vyčerpali úplně až na dno.” Český komunizmus už nepotrebuje národnú jednotu, ale národný rozkol. Nepotrebuje vlastne už nikoho. Ale maska nacionalizmu je užitočná a preto komunisti stále hlásajú “ten nej národnější program.” Slovenský nacionalizmus komunisti získávali všemožne, ale nemohli mu v danej situácii ani dať, ani sľúbiť viacej, ako si sám vzal. Slovenské národné orgány, ich právomoc a postavenie v republike, boly cieľom a dieľom slovenskéro demokratického nacionalizmu v priebehu vojny. Pravda, časť komunistov pomáhala, ale pri tom sledovala svoje vlastné cieľe. Snom t. zv. nacionálnych komunistov bolo osamostatnenie a zrovnoprávnenie s českou komunistickou stranou a .to nie len vo vzájomných vzťahoch, ale i vo vzťahoch k moskevskému centru svetového komunizmu. Tento sen sa rozplynul, keď sa Moskva, ešte v behu vojny rozhodla zachovať Československo. Úloha slovenského nacionalizmu, ako násroja na rozbitie buržoáznej Československej republiky sa týmto okamžikom skončila. V rámci obnovenej republiky mohli slovenskí komunisti plniť len vedľajšiu úlohu pomocníkov v širších cieľoch pripravovanej revolúcie socialistickej. Keď slovenský národný komunizmus tak presvedčivé prehrál voľby v roku 1946, stal sa pre ciele socialistickej revolúcie bezvýznamným, ba v určitých smeroch i prekážkou. Palácovou revolúciou bol dosadený na predsedníctvo KSS internacionalista Široký, bola zavedená prísna vnútorná disciplina v rámci celoštátnej KSČ a jej slovenská odnož bola postupne degradovaná na úroveň regionálnej organizácie. III. V socialistickej revolúcii nacionalizmus už nemá miesta. Stal sa nepriateľom a na jeho miesto nastupuje náhražka, socialistické vlastenectvo. Po februári 1948, komunizmus likviduje, čo pred tým sám pestoval. Na IX-tom sjazde KSČ r. 1949 Kopecký vyhlasuje: “Důležitým úkolem je plně u- dusit zbytky nacionalismu českého a slovenského, pokud se kdy projevoval ve vzájemném poměru.” O dusení slovenského nacionalizmu sa dozvedáme mnoho, lebo ten reaguje na neslýchanú centralizáciu moci, ktorá je v komunistickom štáte nevyhnutná. Podstatou naciona- [pageend7]STRANA 8 ČESKOSLOVENSKÉ NOVINY KVĚTEN 1956 lizmu je, že siaha po politickej a hospodárskej moci, alebo aspoň po primeranom podiele na nej. V socialistickej spoločnosti táto moc nemôže patriť národu, lebo musí patriť robotníckej triede a v jej mene komunistickej strane. Preto komunistické riešenie pomeru medzi Čechmi a Slovákmi neni a nemôže byť ničím iným, ako jeho úplnou negáciou. Komunisti sami považujú slovenský nacionalizmus za “hlavné ideologické nebezpečenstvo”, ktoré treba bezohľadne rozdrviť. Ale i marxismus-leninizmus učí, že “nacionálne prežitky sotrvávajú vo vedomí ľudí zo všetkých buržoáznych prežitkov najdlhšie” a režim sám zisťuje, že treba “dosavádne formy boja viacej vyvážiť formami pozitívnymi, to znamená odstraňovať nedostatky vo výrobe, v zásobovaní, v kultúre . .” Napriek teroru i pozitívnym formám boja, Novotný, na sjazde KSS v roku 1955, stále nachádza “nebezpečné projevy buržoázního nacionalizmu. Nanejvýš škodlivé a nepřátelské tendence ... se projevují na př. v tom, že se někteří hospodářští pracovníci na Slovensku nedívají na vážné otázky průmyslu a zemědělství s hlediska celostátních zájmů a tento postup odůvodňují domnělými národními zájmy.” Dôkazov, že česko-slovenské spolužitie pod vládou komunizmu smrteľne otravuje československý, pomer, ktorý sa začal zdarné rozvíjať pokiaľ princip rovný s rovným mal svoj prirodzený význam a smysel, je na tisíce. Ale nám neide o tento dôkaz. Len o to, aby sme nezabúdali, že doma žije národný duch a my v exile máme a musíme konať podľa toho. ČESKOSLOVENSKÉ NOVINY můžete předplatit a objednat u těchto našich zástupců: VELKÁ BRITANIE Václav Holub, 132 George Str., London W. 2, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. etO) Předplatné na rok 500 frs. RAKOUSKO Jan Senk, Wien XV Reichapfelgasse 29. Předplatné na rok 10 sh. NĚMECKO Lubomír Stolička, Franz Joseph Strasse 32/23, München 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA-CANADA Československé noviny, 31 Eeast, 12ud Street, Apt. 14b, New York 21, N. Y. Předplatné 3 dol na rok. Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny SHROMÁŽDĚNÍ UJAŘMENÝCH NÁRODŮ Shromáždění Ujarmených Evropských Národů, jehož členy jsou zástupci devíti dnes Sověty porobených národů, má sice své trvalé sídlo v New Yorku, ale v dubnu t. r. pořádalo druhé zvláštní zasedání ve Štrasburgu. Program prací byl určen na 12.-15. dubna a schůzí se účastnili také cizí zástupci jako řečníci; mezi nimi byl na př. předseda francouzského komité pro Svobodnou Evropu p. Edmond Naegelen, holandský poslanec p. F. J. Goedharí, francouzský poslanec a býv. min. předseda Paul Raynaud, turecký poslanec Etpu- zuyr a mnoho dalších ministrů politiků různých národů poslalo Shromáždění pozdravné telegramy. V československé delegaci, kterou vedl jako předseda velvyslanec Dr. Štefan Osuský, byli ministři D. H. Ripka a Dr. P. Zenkl, Dr. Vilém Bernard, Dr. Vilém Svoboda z Londýna a Ing. Kornel Filo z Paříže. Mimo to se zasedání súčastnili min. Adolf Procházka za Křesťanskou Demokratickou Unii a pí Marie Tumlířová za Mezinárodní unii rolníků. Před zahájením první schůze se konala krátká ceremonie před vlajkami všech devíti národů zastoupených v Shromáždění a pak otevřel zasedání senátor a býv. ministr Roger Duchet velmi případnou řečí. Během šesti schůzí Shromáždění přijalo resoluci o “evropské integraci a spolupráci s Evropskou Radou”, politickou resoluci o “Ujařmených národech v rámci posledních mezinárodních událostí”, dále resoluci o “Sovětském kolonialismu” a o “uprchlickém problému”. Konečná schůze Shromáždění jednomyslně schválila předsedou čsl. delegace navržené texty depeší britskému min. předsedovi A. Edenovi a francouzskému min. předsedovi Guy Mollet-ovi. Dr. Štefan Osuský také navrhl text poselství všem devíti ujařmeným, národům, který byl jednomyslně přijat. Toto poselství bylo pak vysíláno radiem Svobodné Evropy do všech dotyčných zemí a tedy ovšem také do Československa. Členové čs. delegace se plně uplatnili ve sjezdových komisích. Dr. Zenkl zaujal pozornost propracovanou řečí, ve které žádal zvláštní péči o nemocné a zestárle exulanty a vydání Zlaté knihy pro děti v exilu, která by je seznámila s dějinami, literaturou a uměním našich národů. Shromáždění mělo šest komisí s tématikou: Evropská integrace, Sovětský kolonialistu, Ujařmené národy ve světle posledních mezinárodních událostí, Kulturní problémy, Problém uprchlíků a Komise politická. Při závěrečné schůzi Shromáždění hovořil holandský poslanec F. J. Goedhart, který je místopředsedou Zvláštní komise pečující o zájmy národů, které nejsou zastoupeny v Evropské Radě. Ve své řeči zejména prohlásil: “Čeho je nyní třeba více než kdy jindy, je veliká ambasáda NATO v Moskvě, jež by převzala úlohu ambasád USA, Velké Britanie, Francie, Německa atd. Čeho nám je nyní třeba víc než kdy jindy je slavnostní slib všech NATO států, že nebudou nikdy jednat se Sovětskou Unií neodvisle a samostatně, ale že v každé době budou tvořit společnou politickou frontu. Čeho nám je také třeba více než kdy jindy, je generální štáb pro studenou válku, kde by měli zasedati nej- vyšší zástupci a nejvyšší odborníci NATO.” Toto prohlášení je v zásadě totožné s pozdějším projevem Dullesovým. [pageend8]KVĚTEN 1956 ČESKOSLOVENSKÉ NOVINY STRANA 9 Profily Beran Popularita arcibiskupa Berana je už dávno povestná. Přes blízké a přátelské styky nemohu dodat mnoho k tomu, co liž je známo. Jednou příčinou oblíbenosti arcibiskupa Berana bylo snad mimořádné osobní kouzlo, které "svátečným dětem” dává do vínku již příroda. Mohu však ujistit, že arcibiskup Beran měl daleko více než milou povahu, za kterou “nemohl”. Byl mohutnou osobností, která byla budována po dlouhá leta denně duchovní as- kesí. Mám tu na mysli úkony, které vůbec nejsou po chuti "přirozenosti” v tom nejběžnějším smyslu. — Jestli se na příklad kněz ani na chvíli, a to ani v myšlenkách, nezpronevěří vysokým ideálům kněžství a jestli to dokáže po dlouhá léta, jistě uzná každý, že dokázal něco “nadlidského”. Pak také cítíme sílu či půvab jeho osobnosti, hned jak se na něho podíváme. Arcibiskup Beran byl po léta vzorným kandidátem kněžství a pak knězem. — Byl dále mužem práce, práce pro duše. Nakonec snad ani nedovedl na sebe myslet, pomalu se najíst a pomalu chodit. — Lidé, kteří z lásky k dobré věci na sebe úplně zapomněli, připadají někdy světu snad poněkud pošetile, ale vždy neskonale mile. Arcibiskup Beran byl dále jeden z těch, kteří pili v koncentračním táboře Hitlerově kalich utrpení nejen za sebe, ale i za jiné; nepřítel národa je tamu- vrhl, protože v nich viděl vůdce těch ostatních. Proto všichni mučedníci z koncentráků setkali se po svém návratu s obdivem a něhou těch, kteří trpěli doma. — O arcibiskupovi se pak brzy rozneslo, že i v řadách mučedníků byl o- sobností mimořádnou. Hrdinský duch a jakási houževnatost lidí malé postavy byly v Beranovi vždy. Koncentrační tábor tyto vlastnosti ještě posílil. Smazal také jakýkoliv odstup od lidí, s kterými se před tím neměl kde setkat, a učinil zbožného kněze tak nelíčené lidským, že lidi prostě podmaňoval hned v prvních okamžicích. Arcibiskup Beran byl tudíž populární přímo nebezpečně, protože všechno, co ho činilo oblíbeným, bylo úplně “nekomunistické”. — Nadto byl mužem nebojácným. Ještě než byl arcibiskupem ozval se vícekráte proti nezákonitým počinům jedné strany a dodával: “Je mi jedno, jestli pro mne přijdou znovu”. Svoji velkorysost, pokud jde o zlepšovací snahy, přímo odvážně projevil arcibiskup Beran ve známém projevu z 25. února 1948, ač je jinak tento projev jasným ohrazením proti historickému bezpráví. Příslušné místo jsem nucen citovat podle francouzského překladu : “Zachovejte řád, který byl ustaven cestou zákona. Všichni souhlasí s principem socialisace; všichni pro něj pracují a budou pracovat. Dosáhne se reforem nej trvalej sich, ba nej radikálnějších, jestli zůstaneme na správné cestě. Poučte se o tom v dějinách!” Někdo by v citovanýen slovech mohl tušit pouze jakousi “captatio benevolen- tiae” na ukojení rozdováděných radikálních živlů. Není však uveden do rozpaků slovem “socialisace” cen, kdo mu rozumí ve smyslu původním, než ho bylo tolikrát zneužito. “Socialisace” v hospodářství sama o sobě zdůrazňuje “socie- tas” (Společnost), myšlenku lidské a křesťanské družnosti. Činí tak na př. proti necitelnému kapitalismu. Metou a výsledkem hospodářského snažení jednotlivců i skupin má byt Dlaho všech občanů, ne větší a větší hromada peněz nebo vůbec hmotných statků. Může někdo pracovat těžce, ale nesmyslně, takže to škodí jiným nebo dokonce i jemu. Tím přibývá státu nezajištěných existencí a problémů s tím spojených. Jestliže si však občan od státu přeje záruku příjemné existence, musí si dát uložit od státu i nějaké normy, jak má hospodařit nejen pro sebe, nýbrž pro všechny, s kterými žije ve společné státní rodině, kteří pomáhali vytvořit pro jeho podnikání žádoucí civilisované prostředí. Je proto možná socialisace úplně důstojná, křesťanská. Jinak však arcibiskup Beran neměl vůbec úmysly a sklony zasahovat do hospodářského a politického dění nějak přímo. Necítil se k tomu povolán, už hned k vůli svému vysloveně duchovnímu postavení. Ba cítil vůči praktické politice přímo jakousi antipatii. Byl tedy odhodlán důrazně hlásat jen všeobecně platné mravní principy, bez kterých nikde a v ničem nemůže vzniknout něco kloudného. Cítil, že je zapotřebí tím více ctnosti v lidech, čím více budou muset zacílit své snažení na blaho druhého. Atheistický socialismus musel pociťovat jako trapný paradox: Na jedné straně slibuje světu hospodářskou reformu přímo ideální, jakousi rodinu ohleduplných bratří či “soudruhů” ; na druhé straně však nitro člověka nereformu- je, ba bere z něho všechny spolehlivé základy a důvody, proč by měl myslet na druhého. — Platný řečník buď učí novým věcem anebo vlévá posluchačům nové odhodlání a sílu, aby činili věci známé. Arcibiskup Beran ve svých častých projevech, pokud se týkaly věcí časných, činíval spíše to druhé. S mnoho jinými arcibiskup Beran dlouho nevěřil, že komunismus bude s to, praktikovat u nás jakousi asijskou bezohlednost, že bude moci ignorovat inteligenci našeho lidu. I průměrně vzdělaný Čech je hodně vycvičen v přemýšlení. “Srdce Evropy” je odedávnou křižovatkou a bojištěm různých ideových proudění. V českých zemích se také už ode dávna četlo více než kdekoliv jinde. Arcibiskup Beran ovšem správně tušil, že kdekoliv je nebezpečný směr, který lahodí nižším pudům člověka, který na příklad slibuje méně práce a více u- žívání, brání bohatým a rozdávání chudým atd. Proto znovu a znovu upevňoval v posluchačích všeobecné základy mravnosti, které musí přinést blahodárný výsledek všude a ve všem. Poznamenali jsme, že arcibiskup Beran byl v zásadách nesmlouvavý a měl ducha nebojácného. Přesto však se snažil chovat dojemně smířlivě, když mu vývoj událostí dal cítit, že nemá proti sobě jen ty komunisty “domácí”, nýbrž bezohledně osnovaný diktát skutečných pohlavárů kdesi v Kremlu. — Nehnal se především do osobního mučednictví. O- sobní mučednictví by nebylo žádné řešení těžké situace pro toho, kdo má zodpovědnost za tisíce, a to zodpovědnost dějinnou. — Arcibiskup se nechoval nevlídně na příklad vůči svému komorníkovi a šoférovi, ačkoliv oba byli zapsáni v komunistické straně. Nebral vážně komunismus lidí, kterým se z celého systému zalíbil jen okrajový zlomek: Slibování skvělého hmotného zajištění všech “pracujících”. Dal se nakonec přemluvit k slavnému "Te Deum” ve svatovítském domě, když tam komunisté chtěli přijít se svým prvním presidentem. Návštěva kostela křičela nedůsledností spíše proti rudým materialistům. Církev samotná přece denně předkládá prosby Bohu za všechny lidi, i za nej horší hříšníky. — Sám jsem psal na stroji dopis pro tehdejšího předsedu vlády Zápotockého, ve kterém arcibiskup s vřelou důvěřivostí bratra z koncetračního tábora vysvětluje, proč musel uvalit sankce na kněze Plojhara. (Arcibiskup byl k vůli tomuto dopisu vyloučen ze Sdružení politických vězňů, protože prý Plojhara obvinil z různých věcí křivě). — Arcibiskup dal v červnu 1950 s těžkým srdcem svolení (mohl ještě posílat dopisy), aby se v semináři konalo “školení” nejprve bohoslovců a pak laických katechetů. Právem mohl doufat, že instruktoři dosáhnou spíše opak toho, co zamýšleli. — Dovolil rovněž seminárním představeným, aby v tutéž dobu jeli na “ško- [pageend9]STRANA 10 ČESKOSLOVENSKÉ NOVINY KVĚTEN 1956 lení” do Veltrus. Zkrátka, arcibiskup Beran jednal ve chvíli kritické jako všichni dobří duchovní vůdcové, kteří mají dějinnou zodpovědnost za osudy mnohých: Dovedou se smířit se situací, ve které je jim ponechána alespoň minimální možnost vykonat něco dobrého, jen když nejsou nuceni dělat něco zjevně špatného. Rudý režim nakonec přece musel nebezpečného arcibiskupa odstranit stůj co stůj. Byl ale nucen blamovat se přitom před světem důkladně. Když nejprve vznesl proti arcibiskupovi obvinění, použil divokého slovníku “moskevského”. Ale k “moskevskému” pokračování už odvahu neměl. U nás si nemohl dovolit postavit arcibiskupa před svůj “soud”. Arcibiskup zmizel proto z veřejného života bez soudu a odsouzeni, aby “neškodil” už jen svou přítomností na Hradčanech. Mistři násilnosti už tehdy cítili, že morální síla je také síla. — Ještě citelněji by si mohli uvědomit totéž dnes. Arcibiskup pražský, třebas umlčený a už pět let nezvěstný, burcuje svědomí civilisovaného světa proti rudému nebezpečí. Kromě toho je vlivným pojítkem v rodině exulantů; žádný z nich nemůže odolat kouzlu tohoto mučedníka za blaho vlasti tak bezúhonného a hrdinného. Dr. Felix Mikula KNIHY JOSEF MACEK: ÚVAHA O MARXISMU. (An Essay on the Impact of Marxism) University of Pittsburg Press 1955, 147 str. váz. dol. 5.00 Převážné většině našich čtenářů nemusíme Josefa Macka představovat. Josef Macek byl profesorem národního hospodářství na vysoké škole technické v Praze a generace našich studentů se pamatuje na výraznou tvář tohoto našeho učence, filosofa a národního hospodáře, originálních a průbojných názorů. Od roku 1923 vydával Josef Macek jednu z našich nejlepších revuí: “Naše Doba”, kterou založil T. G. Masaryk. Vydával ji až do r. 1948, kdy ji komunisté zastavili. Josef Macek byl po celý svůj život veřejně činný. Byl vždy odpůrcem každého dogmatismu, byl pragmatista a v tomto duchu působí i nyní v exilu. Působí dnes na pittsburgské universitě ve státě Pennsylvania a je tu mezi svými studenty stejně oblíben, jako byl oblíben mezi studenty pražskými. Profesor Josef Macek vydal svou knihu: “Úvahy o marxismu” pro anglické čtenáře. Josef Macek ukazuje, že teoreticky je marxismus od základů pochybený, avšak to dokázalo už mnoho autorů před ním. Hrůzy a utrpení, které na svět u- valil komunismus činí dnes boj proti marxismu po mnoha stránkách snadnějším. Josef Macek si však položil otázku, proč je marxismus stále ještě pro široké masy lidové, učením přitažlivým? Nespokojuje se pouze zjištěním, že tato přitažlivost vychází z neobyčejně hrubého zjednodušení marxismu, v několika bojovných demagogických heslech. Macek si uvědomuje, že bojovat proti marxismu vůbec a proti komunismu zvláště znamená především přinést vlastní positivní program a stálé úsilí o nápravu a zlepšování hospodářských sociálních a politických poměrů lidstva. Je hluboce přesvědčen, že jenom v demokracii je takovýto stálý pokrok možný. Celá Mackova úvaha je věnována důkazu, že Marx se nikdy ani nepokusil ukázat, jak by měl socialistický řád vyhlížet. Všechno co Marx učinil, byl pouze rozbor kapitalistické společnosti, jaká byla před sto lety, Marxův odhad budoucího vývoje byl pochybený. Proto také Lenin a po něm Stalin, kterým se podařilo rozbít feudální a kapitalistický řád ruský narazili na nepřekonatelné překážky, když se pokusili uskutečnit nový marxistický socialistický řád. Lenin sám doznal, že nezavedli socialismus, nýbrž státní kapitalismus. Tento státní kapitalismus přinesl sovětským poddaným ještě větší bídu, vykořisťování a utrpení, než byl řád carského Ruska. Jenom nejukrutnější diktatura pomáhá tento nelidský řád státního kapitalismu udržovat. Josef Macek ví, že neexistuje a nikdy nebude existovat svět naprosto dokonalý. Představa takového naprosto dokonalého světa je však věčným ideálem lidstva, za kterým je třeba neustále jít. Josef Macek přesvědčivě ve svých úvahách o marxismu dokázal, že marxismus není cestou, po které by se lidstvo mohlo k tomuto ideálu brát. Karel Marx si zjednodušil komplikované sociální poměry lidské tím, že je prohlásil za trvalý boj mezi třídou vykořisťovatelů a vykořisťovaných. Domníval se, a v tom byl jeho největší teoretický omyl, že třída kapitalistická vykořisťuje lid pracující tím, že zadržuje pracujícímu lidu nadhodnotu, která v pracovním, výrobním procesu vzniká. Hlásal, že stačí vzít buržoasii výrobní kapitál a tím už že bude vytvořena bez- třídní společnost, ve které nebude vykořisťovaných. Marxův omyl spočívá v tom, že věřil v objektivní hodnotu výrobku. Tvrdil, že cenu vyrobených statků lze vyjádřit počtem pracovních hodin neškoleného dělníka na výrobu statků vynaložených. Tvrdil, že vykořisťování procujícího lidu pochází z toho, že kapitalista, ovládající výrobní prostředky, vyplácí pracujícímu lidu menší mzdy než ty, které odpovídají jeho vykonané práci a diktuje si ceny, na kterých získává hodnotu dělníkovy práce plně nezaplacené, neboli nadhodnotu. To je však naprosto nesprávné zjednodušení složitého hospodářského procesu. Učení o objektivní hodnotě výrobku je neudržitelné. Hodnota výrobků je subjektivní. Určuje jí ve svobodném světě spotřebitel a nikoli vlastník výrobního kapitálu, peněžního, surovin a strojů, ani práce na výrobu statku vynaložená. Zboží, které nenajde kupce, ať už bylo vyrobeno sebe dráže nebo sebe laciněji, nemá hodnotu. Tím také padá demagogicky působivé heslo marxismu o nadhodnotě. Marx přehlédl, že v hospodářském životě neexistuje trvalá třída kapitalistů, vlastnících výrobní kapitál a trvalá třída dělníků, nabízejících svou pracovní sílu. Dělník se snaží prodat svou pracovní sílu co nej dráže, pokud pracuje jako dělník. Avšak, jakmile kupuje zboží, výrobek, chce ho nakoupit za cenu co nej nižší, neboť v té chvíli se mění ve spotřebitele. Také kapitalista, vyrábějící nějaký druh zboží, se snaží toto zboží prodat co nej dráže, avšak, jakmile se sám změní ve spotřebitele, hledí nakoupit co nejvýhodněji. Marx viděl v hospodářském životě pouze hru dvou hospodářských sil, kapitálu a práce a domníval se, že objevil objektivně působící neomylné zákony této hry. Přehlédl, že je tu ještě třetí síla subjektivní, síla spotřebitele, která nakonec rozhoduje o hodnotě výrobku. Ve svobodném světě se projeví tato složitá hra sil, kapitálu, práce a spotřeby v železném zákonu nabídky a poptávky, před kterým i státní kapitalismus sovětský se musel sklonit všude tam, kde pomocí teroru nemůže diiktovat. Jiný velký o- myl Marxův je v tom, že líčí hospodářský život jako třídní válku vykořisťovatelů a vykořisťovaných, mezi kapitalisty a pracujícími. Moderní kapitál i práce si uvědomily vzájemnou závislost jednoho na druhém a závislost obou na spotřebiteli. Moderní kapitalista ví, že j enom dobře placený dělník je dobrý kupec a že jenom dobré a laciné zboží najde nejspíše odběratele. Hlavní problém moderního hospodářství je trvalá zaměstnanost a vysoké mzdy a nízké náklady výrobní. Třetí a dnes nejznámější omyl marxismu je Marxova víra, že kapitalistický systém povede se železnou nutností k soustřeďování kapitálu v několika málo rukou velkých kapitalistů, trustů a monopolů a ke stupňování chudoby pracujících. Marx věřil, že právě proto nejzralejší půda k sociální revoluci bude v zemích nej vyspělejšího kapitalismu a [pageend10]KVĚTEN 1956 ČESKOSLOVENSKÉ NOVINY STRANA 11 myslel především na Anglii. Ještě Lenin doufal v začátek sociální světové revoluce v Německu. Ukázalo se však, že nikde nebyla půda tak cizí marxismu, jako v Americe, v Anglii a v Německu a že Leninovi se podařilo provést marxistickou revoluci v hospodářsky a sociálně nejzaostalejším státě ruském. A také dnes stále má marxismus ještě přitažlivost v zemích hospodářsky a sociálně zaostalých, a nikoli v zemích pokročilých. Tato zkušenost ukazuje, že marxismu se nikde nedaří tam, kde panuje účinná vláda demokracie svobody a že pouze systém totalitní diktatury dovedl terorem marxismus nastolit a ho udržet. Toto jsou hlavní omyly Marxovy, o kterých Josef Macek ve své knize o Marxismu uvažuje. Josef Macek však otevřeně říká, že marxismus nepřitahuje své přívržence správností svých teoretických předpokladů a thesí. Většina těch, kdo se dnes hlásí ke komunismu a marxismu nikdy nečetla tlusté Marxovy a Engelsovy traktáty ani traktáty Leninovy nebo Stalinovy a dává se strhnout jejich demagogickými hesly a bludnými vidinami, které hoví jejich citu spíše než rozum. Macek správně říká, že negativní program, boj proti něčemu dovede lidi spíše spojovat než program positivní. Marx si uvědomil tuto působivost negativních hesel svého učení, nikdy se nenamáhal s vymýšlením positivního programu pro nastávající socialistický řád. Analysoval nemilosrdně kapitalistický řád a vymýšlel neustále bojovná a působivá hesla na jeho rozbití. Marx vyhlásil křižáckou válku kapitalismu a každý prostředek mu byl dobrý ke zničení třídního nepřítele. Ani Marx ani Lenin nebo Stalin se nedali zdržovat hledisky lidskosti nebo morálky. Lenin prohlásil, že komunista má právo užít každého úskoku, kličkování a triku, nezákonných metod, zatajení pravdy a pokrytectví . . . Tato slova Leninova Josef Macek vhodné připomíná světu právě dnes, když nástupcové Stalinovy se znovu dali na cestu nového kličkování a manévrování. Proti válečně heslovité nenávisti marxismu je třeba postavit nespokojenost tvořivou. Neustálou nespokojenost s nedokonalostí stávajícího lidského řádu, snažící se o jeho zlepšení v duchu svobody, lidskosti a spravedlnosti. Macek je přesvědčen a historie mu dává za pravdu, že jenom svobodné demokracie jsou schopny takovéto tvořivé nespokojenosti. Léky, které nabídl marxismus, leninismus a stalinismus přinesly větší zlo a bídu, než byla ta, kterou slibovaly vyléčit. V. BUŠEK „LIST NĚMÉMU PŘÍTELI“. Při čtení Listů němému příteli Jana M. Kolára bychom neměli nikdy zapomínat, že jde o úvod k dialogu s domovem. O úvod, který je nutně monologem, který je projevem spíše hledání než nalézání, který, jak duchovní semafor, ukazuje cestu avšak ponechává autora na křižovatce. S tohoto hlediska — as tímto omezením — Kolárova knížka, vycházející v Edici Svobodné Tvorby ve Švédsku, je významným a úspěšným pokusem. Znamená závan čerstvého větru více svým tónem a svojí methodou, než myšlenkami, které jsou v ní vyjádřeny. Mnoho z nás si odvyklo v exilu diskutovat: slyšeli jsme zpovědi, rozkazy a prohlášení, viděli jsme Mojžíše sestupovat s hor s novým zákonem, Kassandry vrhat každému do tváře slinu beznaděje i delfské věštkyně, prorokovat bez poplatku. U- slyšet v tomto Babylonu slova skromná a hlas sympatický i k případnému odpůrci bylo jak doušek vody živé: největší radostí z četby. Autorovi se však podařilo více na této cestě za vzájemným dorozuměním se: dovedl říci pravdy kruté, pravdy zraňující, slovem tak důvěrným, že jeho němý přítel se nemůže cítit zahnán do oné slepé uličky v níž jedinou obranou je křičení urážek a silácké vyprazdňování plic. Kdyby dobro bylo tak nakažlivé, jako zlo nepochybně jest, Kolárovo dílko by splnilo poslání již příkladem svého tónu: bylo by začátkem moratoria slušnosti a vzájemné důvěry, bez nichž jakákoli diskuse není možná. Nepochybuji však, že Jan M. Kolár vytkl i jiný cíl. Nejde mu pouze o dialog s domovem, ale zajisté i o dialogy mezi námi v zahraničí — dialogy o to prospěšnější, že mohou být vedeny ve svobodě a s vůlí nalézt společný můstek s něhož se budeme moci obraceti k domovu. “Sine ira et studio — sed cum amore” — autorovo motto platí předevšípí pro nás. A doplnil bych je ‘‘i bezpodezřívavosti a sebelitování — ale se soucitem”. Že jsme národem zá- pado-evropským je starým klišé, že však ergo, jsme i jako jednotlivci doma na západě, není již přijímáno s obdobným souhlasem. Je však doma více ten, jehož domu se zmocnili lupiči a on jim musí sloužit, než ten, kdo odešel ke svým přátelům a s nimi pracuje jako rovný s rovným na vyhnaní uchvatitelů? — Napsal jsem kdysi článek do Skutečnosti, v němž odmítám thesi divadelní hry Gabriela Marcela “Rome n’est plus dans Rome” a v němž jsem se snažil dokázat, že hrdina froncouzského spisovatele neměl dosti mravních sil a jasnosti rozhledu, aby dal pravý smysl pro hlášení římského generála Sertoria. Jan M. Kolár přináší dnes nové důkazy, že na Západě jsme mezi svými. Toto poznání je příliš důležité, než aby bylo ponecháno bez domyšlení až k logickému závěru: uznáme-li, že Západ je naším domovem, pak mnoho našich postojů, přítomných a hlavně budoucích omylů, je neoprávněno. Nejsme ani exulanty, ani emigranty — nejsme ani uprchlíky ve starém smyslu : jsme pouze vojáky, kteří zaujali nové posice. Cítíme-li se cizinci, pak jedině jako vesničan v Praze či Pražák na vesnici. A naší poviností je dříve pochopit a poznat naše nové o- kolí, než je začneme kritisovat. A kriti- sujeme-li, tož kritisujme jako lidé, kterým se nelíbí obraz na zdi : obraz se vymění, ale celý dům se neodsoudí. Být doma na Západě znamená též vžiti se a ztotožniti se s tím, co nás obklopuje — a nikoli uzavřití se do isolace věčného návštěvníka, který ve své věži ze slonoviny žije — a umírá — sám. Nemohu si věru představit lepší službu naší společné věci, než důkladné promyšlení a rozvedení Kolárovy these: Odchodem za hranice jsem nešel do ciziny — šel jsem ke svým: cizina byla za mnou” (str. 19). Již před více léty byla u nás v módě filosofická theorie, která k nám přišla z Anglie a která v podstatě říkala, že celek je více než součet částí. Dvě molekuly vodíku s molekulou kyslíku dají vodu, dvě fysické síly působící opačným směrem dají zjev zásadně odlišný od vlastností původních sil, aneb, jak Ü- lehla u nás říkával : Dům je více než tolik tisíc cihel, tolik dřeva, malty a omítky. Tento holismus odvozený z oblasti přesných věd a hmotných zjevů, se podivně umístil v našem myšlení a jednání posledních let. M. Kolár si správně všiml, že opájení se Slovanstvem, národem, stranou spolkem je znakem lidí mal úmyslných, bez odvahy a bez iniciativy — a bez budoucnosti. Je pravda, že dům je více než hromada materiálu — neboť je v něm i stavitelova idea domu. Dvacet lidí pohromadě není ještě novým a lepším celkem- dokud v této skupině není i tvořivá idea, tmel společné myšlenky. A jelikož se shodujeme na stále méně a méně tvořivých ideách, kolektivům se mezi námi nevede. Přihlížíme nyní k soumraku mythu množství a přál bych si, aby tento soumrak byl jak mírný a vlahý večer, chvíli klidu a rozjímání. Večerní dialogy Jsou přátelštější než rozmluvy polední — je v nich již moudrost dne a předtucha příštího rána a nového slunce na obzoru. A Kolárova knížka je pozváním k večernímu rozhovoru, výzvou ke slušnosti a důvěře mezi námi, prvním podmínkám lepšího zítřka. B. G. H. [pageend11]STRANA 12 ČESKOSLOVENSKÉ NOVINY KVĚTEN 1956 KDO A CO Čs národní rada americká, sdružující americké občany československého původu, měla svůj řádný sjezd ve dnech 21. a 22. dubna v Clevelandu. Předsedou byl opět zvolen plukovník Triner. Sjezd přijal rozhodné protikomunistické resoluce a vydal povzbuzující poselství československému lidu. Václav Majer poděkoval předsedovi britské Labor Party Hugh Geitskellovi za to, že při schůzce s Bulganinem a Chruščevem odsoudil žalářování sociálních demokratů a žádal jejich propuštění. Rudolf Firkušný měl další tři koncerty v New Yorku a poté v Chicagu. Všechny čelné listy v obou městech psaly o jeho výkonu jen v superlativech. Jeden hudební kritik napsal, že takovými ú- spěchy se nemůže pochlubit žádný z žijících amerických nebo světových virtuosů. Poslanec G. Drew, vůdce konservativní strany v Kanadě, pronesl ve sněmovně velkou politickou řeč ve které vyzýval vládu, aby do svého zahraničně-politic- kého programu pojala také požadavek svobodných voleb v Československu. Jménem členů RSČ mu poděkoval bývalý poslanec O. Hora. Havlíčkovy oslavy na paměť stého výročí jeho smrti budou v červenci v Chicagu. Hlavní manifestační oslava bude u Havlíčkova pomníku, který byl zbudován podle kutnohorského modelu před první světovou válkou a stojí v Douglas Parku. Opat A. L. Ondrák z Lisle poslal telegram britskému ministerskému předsedovi A. Edenovi. V depeši upozorňuje na osud pražského arcibiskupa a kněží, kteří jsou vězněni těmi, které Velká Britanie nedávno vítala jako své hosty. Národ, list čs. katolíků v Chicagu oznámil, že kanadští členové Cyrilometodějské ligy založili zvláštní fond pro podporu studentů kněžství na české bohoslovecké koleji Nepomuceum v Římě. Na večeru K. B. Jiráka v hudební koleji Rooseveltovy university v Chicagu 9. května byly provedeny některé jeho skladby, zvlášť klavírní skladby pro děti, které americká kritika prohlásila za j edinečné. Letadlem do Vídně na oslavu 90 výročí vídeňského Sokola odcestuje výprava amerických sokolů krajanů i exulantů. Červená růžička Josefa Stelibského vyšla v New Yorském nakladatelství současně s polkou s anglickým textem pod názvem “Lili”. Ing. R. Vít byl vyznamenán na výroční schůzi Svazu kanadských průmyslníků pro obor dřeva a papíru za technické návrhy pro lacinou dopravu dřeva z kanadských hor. Prof. V. Krajina, který již více let působí na universitě ve Vancouveru, na základě svých vědeckých objevů vypracoval plán na zalesňování kanadské provincie Britská Columbie. Jarmila Novotná vystoupí na hudebním festivalu v San Antonio v Texasu Obyvatelé hudebního města jsou téměř všichni československého původu. Spis Miroslava Tyrše “Náš úkol, směr a cíl” začal vycházet jako příloha měsíčníku “Sokol v zahraničí.” Otakar Šroubek, koncertní mistr České filharmonie, působící jako první houslista filharmonie v Clevelandu, byl angažován do Chicagské filharmonie opět jako první houslista. J. T. Tittelbach, zakladatel Besedy J. V. Fric v Chicagu a její čestný předseda, zemřel náhle v Chicagu v předvečer padesátiletého trvání Besedy. Básník Pavel Javor uváděl záběry z výstavy československých malířů a sochoru na televisním programu v Montrealu. Výstava měla úspěch u obecenstva i kritiky. Eva Lyková, sopranistka městské opery v New Yorku, zpívala v městě New Orleans s takovým úspěchem, že byla jmenována čestnou občankou města. Starosta ji odevzdal zlatý klíč jato symbol čestného občanství. Prodaná nevěsta byla uvedena Malou operní společností v San Franciscu, jejímž hostujícím dirigentem je profesor hudby krajan Ferdinand Divíšek. Ve Washingtoně byla Prodaná nevěsta poprvé uvedena 10. a 12. května. Čechoslováci v Londýně v demonstračním průvodu proti představitelům komunistické tyranie, vedle Poláků byli nej početnější skupinou. Televisní snímky byly velmi dokonalé a vyvolaly opravdovou pozornost amerického lidu. Rafael Kubelik se zcela již pozdravil ze zranění, které utrpěl při automobilové nehodě. Dr. B. Bunža, tajemník Křesťanské demokratické unie, odcestoval do Evropy, k jednání s čelnými představiteli hnutí. James Shotwell, spolupracovník presidenta i Jana Masaryka a předseda amerického fondu pro podporu československých uprchlíků, napsal předmluvu ke knize Ahmeda Bokhariho “Cíle Spojených národů.” Obsáhlou studii zasvětil památce propagátora Spojených národů Jana Masaryka. Architekti čs. původu, A. Raymond a L. Rado dostali čestnou medaili Svazu amerických architektů za několik vynikajících staveb, které v minulém roce navrhli. Malíř A. Kohout instaluje výstavu svých obrazů v lázeňském městě Colorado Springs a po sezóně bude vystavovat v San Francisco. Miloš Nekolný, český baritonista z Chicaga, měl svůj koncert v New Yorku. V pěvecké soutěži americké hudební společnosti vyhrál první cenu. Mohl si vybrat buď 1.000 dolarů anebo samostatný koncert v New Yorku. Nekolný volil New York a dosáhl u kritiky i o- becenstva velkého úspěchu. Tenista V. Černík přesídlil z Columbie do Spojených států. Jeho příjezd vyvolal živř zájem všech newyorských denních listů. Sdružení hudebních kritiků v New Yorku zvolilo “Symfonickou fantasii” B. Martinů za nej lepší orchestrální skladbu minulého roku. Hlasování bylo tajné. New Leader, pokrokový týdenník v New Yorku ve zvláštní příloze přinesl dlouhou kapitolu o Československu. Prof. R. Jacobson na hawardské universitě s dr. Svatavou Jacobsonovou odletěli do Moskvy na kongres slavistiky. Na své dvacetidenní cestě se zastaví ve Varšavě, kde budou přednášet o lingui- stice a patrně také v Praze. Dr. Jacobson býval věhlasným profesorem Masarykovy university v Brně. Dr. F. Schwanzerberg, profesor university Ignáce z Loyoly v Chicagu odejel do Evropy na přednáškové tourrné Prof. O. Odložilík z university Pensyl- vania ve Filadelfii, odjíždí do Evropy. Navštíví nejdříve Řím, kde hodlá studovat archivy k zamyšlené velké vědecké práci. Dr. P. Beacher, známý pražský advokát a mecenáš, zemřel v New Yorku. Několik dní po komunistickém puči v Československu byl raněn mrtvicí, která ho1 trvale vyřadila z jakékoli činnosti. Redakce žádá všechny exulanty, aby zasílali Československým novinám zprávy o své činnosti, přednáškách, publikacích, novinářských článcích atd. Děkujeme. [pageend12]KVĚTEN 1956 ČESKOSLOVENSKÉ NOVINY STRANA 13 Stalinovi pobočníci P. TURAN Obrady Stalinovej posmrtnej popravy v Sovietskom sväze trvajú už dva mesiace. Po úctivom časovom odstupe tieto obrady doľahly tiež na živých i mrtvých Stalinových pobočníkov v Československu. Na zasadnutí "Ústredného výboru Komunistickej strany Československa v dňoch 29. a 30. marca 1956 spovedalo sa celé politické byro. Kajali sa deviati pochlebovači a ich dvaja náhradníci zo Stalinovho kúzla. Najprv v duchu povymazávali všetky svoje reči a v knihách a po novinách popísané stránky, ktorými po celých desať rokov sa klaňali pred svojou modlou. Už nechcú vidieť ani počuť vlastné ódy na “veľkého genia ľudstva, geniálneho teoretika, taktika, vodcu medzinárodnej robotníckej triedy, zakladateľa najpokrokovejšej vojenskej teorie a vedy”, atď. Len čo sa osmelili, už jedon po druhom odprisahali, že všetky tieto epitetá si napísal sám Stalin a nie Zápotocký, Široký alebo Novotný. Z roka na rok každého 21. decembra Václav Kopecký neďakoval ‘‘osloboditeľovi a spasiteľovi našich národov za všetky tie zmeny v kultúre, u- meni, morálke, právnom a společenskom poriadku v Československu.’’ Ani sa 21. decembra 1949 Václav Kopecký nevyhrážal, že “rozdrtíme každého, kto by sa pokúšal o nejaké zákerné úklady a srazíme každého, kto by sa chcel dotknúť pre nás svätého Stalinova mena.” To vraj všetko napísal a povedal po sláve bažiaci Stalin. Na XX. sjazde Komunistickej strany Sovietskeho svazu, A. I. Mikojan sa vyzúval zo Stalinovej dohárajúcej slávy. Počas tohoto obradu, keď Stalina označil za násilníka a vraha, ktorísi z delegátov mu doručil lístok s otázkou, prečo nevedel o Stalinovej obludnosti už za jeho života. Mikojan odvetil, že na tázku odpovie, keď sa prihlási jej pisateľ. Nastalo hrobové ticho. Neprihlásil sa nikto. Tak sa veci majú tiež medzi členmi politického byra a Ústredného výboru Komunistickej strany Československa. Bacílek, Barák, Čepička, Dolanský, Fierlinger, Kopecký, Novotný, Široký, Zápotocký a ich náhradníci Šimůnek s Jankovcovou si môžu navzájom posielať lístky s rovnakou otázkou, akú dostal Mikojan. Ich odpoveď bude: kto sa to len pýta? Pred sjazdom spisovateľov v Prahe a počas jeho priebehu koncom minulého apríla, niektorí komunistickí intelek- tuálovia opovážili sa verejne kritizovať. Hovorili o pravde v umení, o slobodě písať, malovat’ a tvoriť. Mieru umeleckej slobody chcú vidieť v pravde. Túto kritiku premietali tiež na pole politické a hospodárske. Adolf Hoffmeister ľutoval “chudákov funkcionárov”, ako “vyžmýkavali z ľahostajných účastníkov schôdze pozitívne pripomienky” a ako “negatívny názor v zárodku umlčali sekerníci a opatrníci”. Druhý kritik, Ladislav Mňačko v hľadaní pravdy sa priznáva, že HUKO (Košický hutný kombinát) je ich prehra. Nemusia sa vraj hanbiť za to, že HUKO nepostavili, ale vraj za to, že nemali odvahu podívať sa tejto prehre do očí. Rovnako Mňačkovo doznanie o fiasku so stavbou hutného kombinátu, pre ktorú nemali ani rudné ani uhol5né predpoklady, nie je objavom. Mňáčkova “sebakritika” odkrýva len priepasť medzi životom v hospodárstve Československa a mierou pravdy, o ktorej uplatnenie v umeleckej tvorbe sa prihovára Hoffmeister. Aká však miera v novinárskej pravde, keď Mňáčko štyri roky písal o “mmohútnej stavbe socializmu na východnom Slovensku”, aby sa dnes priznal, že písal lož, faloš a klam?” Nebol som dosť silný, aby som putoval v mene tejto pravdy, ktorú som znal, hoci aj do kriminálu”, píše dnes komunistický novinár Ladislav Mňačko. Tam však aj končí miera pravdy v komunistickom režime. A čo dôsledky z priznanej pravdy? Tie musia počkať. Počkať na slobodu. Naozaj, také dobre vieme, že od výhonkov režimu kritika spisovateľov by musela prejsť na jeho samotné základy, aby mohla ukázať pravdu o jeho pravej tvári. Musela by sa pýtať, prečo dnešný režim odvádza tri štvrtiny národného dôchodku do clearingového ústredia svetového komunizmu, zatial čo Češi a Slováci musia biedu trieť z jednej štvrtiny svojej práce? Museli by sa pýtať dnešného režimu, kto z jeho pohlavárov nevčlieňal celú hospodársku sústavu Československa do systému Sovietskeho sväzu? Či nebolo zákonom ich prvej päťročenky : perspektívy Sovietskeho sväzu sú i našimi perspektívami, sovietsky dnešok je náš zajtrajšok? Odpoveď na takéto otázky môže hľadať len slobodná myseľ. Spisovatelia komunistického režimu majú myseľ podviazanú takou pravdou akú im strana predpisuje. Preto môžu vidieť a kritizovať len tie prežité hlavy pomníkov, ale na základy pomníkov ich sily už nestačia. Pre vzťahy Sovietského sväzu k Československu má osobitný význam kontrola nad vojskom. Do nedávna v čele armády v Československu bol Dr. Alexej Čepička. Mladý, inteligentný, schopný a bezohľadný komunista s tradíciou, a- kou sa z jeho vrstovníkov nikto nemohl pochváliť. Okrem funkce ministra národnej obrany zastával úlohu podpredse- dy vlády, bol členom politbyra, tedy najužšieho orgánu dneš ného režimu v Československu. Od jasene 1947, kdy Čepička nahradil A. Zmrhala vo vláde, bola jeho kariéra tak závratná, že po Gottwaldovej smrti patril do úzkej trojice kandidátov na prvé miesto komunistického režimu v Československu. Napriek týmto Čepičkovým predpokladom, Ú- stredný výbor KSČ našiel uňho “chyby a nedostatky”. Odvolal ho totiž zo všetkých vládnych a partajných funkcií, tedy i z politbyra. Čepička prerástol cez hlavy svojich druhov. Bol prisilným článkom pre kolektivně vedenie. V porovnaní s ktorýmkoľvek členom režimu, Čepička mal náskok, aby hral vedúcu úlohu v komunistickej oligarchii. Na jeho odstránenie však domáce sily komunistov nestačily. K tomu došla pomoc z Moskvy, ktorá najmä počas dnešnej záľuby v titoizme nemohla nevidieť výnimočné postavenie a predpoklady A. Čepičku. Bez opory vo vojsku myšlienka národného komunizmu je len vidinou. To 'potrebuje Moskva. Kontrolu nad armádou v Československu a vidinu pre tých, čo si želajú národné komunizmy. Na 1. mája 1956 v Moskve Žukov to povedal jasne, Sovietsky sväz sa vraj postaral o potrebné kroky na obranu “socialistických štátov”, tedy i Československa. K tomu je lepší Lomský ako Čepička. [pageend13]STRANA 14 ČESKOSLOVENSKÉ NOVINY KVĚTEN 1956 ROZPRAVY Toto je rubrika čtenářů. Budeme v ní otiskovat dopisy redakci — kritické, polemické a iniciativní ať se týkají událostí, nebo problémů kterýchkoliv. ODPOVËD' STARŠÍMU PŘÍTELI Nevím, čemu dlužno děkovat, že se dnes náhle začíná tolik hovořit o mládeži a k mládeži, že začíná být objevována její spolupracovnická hodnota a že začíná být zájem o její vůli, o její smýšlení a o její program. Jedna odpověď se vtíravě nabízí: intelektuální isolace, do níž byla až dosud mladší generace v exilu uzavřena — začala být náhle objevně rozpoznána a pociťována jako politická isolace generace starší; konec konců, je-li kde bariéra, není nikdy zcela jisto, kdo je jí víc stísněn. Ve svém únorovém ú- vodníku Ferdinand Peroutka praví: “Vedení exilu . . ještě sobecky nehnulo prstem, aby se pokusilo si vychovat následovníky.” Je to věta dvojsečná — a snad i nevědomky: jednak potvrzuje přezírání mladší generace se strany vedení exilu — a jednak svědčí o zmýlené v nuancích se strany FP. Necítíme se totiž nikterak zkráceni tím, že se nám od vedení exilu nedostalo “výchovy” k nástupnictví : byla by to nejspíše výchova pathetickým slovníkem minulého století, výchova k sektářskému politickému stranictví a výchova v přežitých koncepcích. Cítíme se však zkráceni tím, že před naší dobrou vůlí k sebevýchově podílem na odpovědnosti byly spuštěny závory jednak generačním stihomamem starších, jednak zaměstnaneckou hierarchií. Článek FP je však “dopisem příteli”: nejde o jeden z mnoha upřímných traktátů, jde o upřímný začátek rozhovoru. Zásluhou tohoto dopisu jest, že se konečně začíná mezi námi mluvit k věci a také věcně a opravdově, jak každý umí; že se elegance stylu propůjčí i otázkám, které žhnou a bolí; že se nevychází z posic zášti, nýbrž z posic přátelského vztahu, z touhy po dorozumění a po vysvětlení — jež nemůže být a zůstat jednostranné. Neboť — začíná-li FP důstojnou debatu o mládeži, hovoří tím přímo i nepřímo o o- tázce národa: a to jest, o čem se dosud v řadách vedení e- xilu mluvilo celkem skromně. Domnívám se však, že červená nit celého Peroutkova dopisu, ono úhelné slovo “mládež”, je určitým nedorozuměním. V souvislostech, jimiž se FP zabývá, totiž nejde o mládež ve smyslu filosofickém — nýbrž o určitou generaci. Je proto snadné se usmívat názvu “mládež” pro pětatřicátníky ; bylo by však přesnější uznat, že, používaji-li někteří pro sebe toto jméno, je to spíše ohleduplné vůči ostatním, aby je nebylo nutno označovat za přestárlé. Opakuji: problém “mládeže” se dnes odehrává na domácí půdě, na domácích školách a hřištích — a také za mikrofony RFE : měl by tam aspoň být řešen. Naším; exilovým, problémem je problém obávané generace z let 1915-1925. Ptá-li se pak FP : “Co chce mládež?” “Co je mládež?”, ptá se buď absolutně, napříč dějinami, civilisacemi a filosofií — anebo se musí zeptat: “Go je tato generace? Co chce tato generace?” Je-li otázka takto položena, jsme blíže porozumění. Tato generace je zajisté také vším tím, co FP v úvodu svého dopisu vypočítává: je názorově právě tak nejednotná, jako byly vnitřně rozrůzněny generace všechny, i Peroutkova, i Masarykova, i Husova. Je charakterově právě tak cenná i bezcenná, jako jsou všechny národy, vhodili se pod mikroskop a soudí-li se celek pouze podle jednoho vraha nebo podle jednoho světce. Připojil bych ještě, že je nahlodána komplexy, mezi nimiž slabost vůle a dědičné bolestínství zatím dusí rozběhy chtěné iniciativy; amputována železnou oponou, utápí se v dohadech o náladě bratří a přátel doma, jimiž je paralysována původnost exilového myšlení; zahořklost vůči domovu (třebas nepriznávaná, ale přece podvědomá) podtíná nadšení a obětavý zápal, jejichž hodnoty tato generace dosud nevyzkoušela; její sociální uvě- domělost sice prošla poučnými zkouškami totálního nasazení a počáteční exilové bídy — avšak chybí jí dosud otevřený smysl pro solidaritu. Je to však zároveň generace, která nenačichla přímou odpovědností za národní tragedie: “netleskala” válce, nýbrž udělala 17. listopad; generace bez živé minulosti, ale s pevnou vírou v budoucnost; generace natolik moderní, že není sebeklamově pathetická; generace s nedůvěrou ve spasitelské programy, ale s opotřebovanou důvěrou ve velkorysé koncepce; generace, která se hledá v universalismu. Cosi však tuto generaci přece nápadně spojuje, cosi ji svádí na společného jmenovatele — ačkoli se FP zdá, že je složena pouze z extrémů : je to společný pocit, identita, j ež ze zástupů křestních listů vytváří generace a z jazykové příbuznosti vytváří národy. Čím je tento společný pocit? Myslím, že se nezmýlím, vy- čtu-li z čel příslušníků této generace, ať stojí vlevo, uprostřed nebo na pravici, jednu odpověď: je jím touha po o- pacích. Nikoliv změna pro změnu a negace — nýbrž touha po naplnění. Zdá se nám, že se u nás i ve světě během posledního půlstoletí žilo prázdně, hlavně po stránce mravní; převraty, které jsme prožili, a skandály, které sledujeme,vynášejí na světlo hekatomby bahna: byly nám užitečné, protože nám ukázaly, jak se lze snadno sesout do kanálů, třebas se mluvilo vznešeně — nebral-li se ohled na čisté svědomí. Chceme naplnění přerušené národní tradice — nejen zpívat “Bývali Čechové . .”; chceme zživotnění ideálů, o nichž nám předchozí generace hovořila, ale jimiž se neřídila; chtěli bychom, aby se velká slova odvahy naplnila také činy, nikoliv pouze proto, aby mezi námi přestala vyzvánět dutost, ale hlavně proto, že cítíme jejich mravní i historickou nutnost. Naše touha po změně není generačním zápasem — ačkoliv je zřejmé, že generace, která už více jak dvakrát zklamala, v nás nemůže zanítit důvěru : ve změně osob hledáme především nápravu metod a opuštění hesel, která k ničemu nevedla a nevedou ; hledáme v ní větší způsobilost nástupců k pochopení nové reality, jak vyplývá z duchovní problematiky atomové rovnováhy sil. Neodsuzujeme starší generaci lidsky — odsuzujeme její systém: a důkazem je, že tento odsudek přežila úcta k některým jménům a respekt k některým vůdcům, kteří se nám zdáli a zdají systémem nenakaženi. Cítí-li však dnes už i oni, že jsou ohroženi isola- cí — není to proto, že už i oni propadají tomuto systému, jejž chtěli ozdravět, že se i oni sesouvají k metodám, jež kdysi sami kritisovali a které my nemůžeme akceptovat? Nevím, kdo prohlásil, že ‘‘společnou ideou mládeže je snad to, že dovede říci ne” — nevím, zdali a proč tomu FP uvěřil. Možná, že se tak stalo proto, že se FP někdy cítí zaná[pageend14]KVĚTEN 1956 ČESKOSLOVENSKÉ NOVINY STRANA 15 šen k tomu břehu, vůči němuž ono “ne” platí. Bylo by to tragické — pro něho i pro nás — protože se vzájemně potřebujeme a protože by pak bylo velmi obtížné se dorozumět. Jsou však veliké a znamenité důvody a programy, k nimiž mladá generace říká neustále “ano”: je nutno je v i- dět, je nutno se scházet v těchto oblastech, nikoliv s výzbrojí předpojatosti ; jsou filosofické a mravní zásady, společné FP i nám, které by nám měly dovolit se na sebe vzájemné spoléhat. Je však zároveň třeba vysvětlit některá rámcová nedorozuměni — na př. o tom, zaslouží-li si názory naší generace jenom povýšený úsměv nebo doktrinářské odmítání — anebo spíše demokratický respekt. Neboť odsuzuje-li FP v jednom odstavci “mladé myšlení” - v druhém zjišťuje, že je jen nepůvodním opakováním starého; co si vybrat? Proč FP říká apodikticky, že “myslit mladě — je zavřít oči nad věci i snažit se myslit způsobem, který z nějakých důvodů jsme se rozhodli pokládat za mladý?” Kdo se tak rozhodl? Proč říká, že mladé myšlení znamená, že “myšlenky budou vznikat v rozníceném nitru člověka a putovat k faktům a zahalovat je?” Od kterého mladíka FP slyšel tyto definice? Co jest burácení o “odčinění Bílé hory”, jímž se kdysi prohřešili skoro všichni dnešní vedoucí exilu : cesta myšlenky od přání ke skutečnosti a její zahalování — anebo cesta od faktů ke koncepci ? Bylo ,to myšlení staré nebo mladé, odpovědné nebo neodpovědné? Potíž je v tom, že není po prvé, co FP kritisuje “mladé” myšlení tím, že je vykládá po svém. Dělá-li rozdíl mezi myšlením mladým a správným, už tím jasně napovidá, že ono “mladé” za správné nemá. Jsme s ním však zajedno: takové, jakým je nakreslil, správné není. Není to totiž také myšlení naší generace. Jestliže se kladou řečnické otázky o definicích nebo o ní, které se hodí ke zničující argumentaci. Polemická rutina desetiletí sice omlouvá takovou myšlenkovou výstavbu článku — ale nezjednává spravedlnost. Je krutým defektem, vymáhat na mladém člověku, aby shrnul do péti vět celý vesmír svého životního přesvědčení a víry — a vysmívat se jeho potížím: avšak podařilo se po desetiletích tvorby a z kilometrů tištěných slov tak, docela přesně objevit, več vlastně definitivně věří FP a jeho generace? A jestliže se ukázalo, že obsahem přesvědčení onoho mladého muže, o němž se hovoří, je vlastně křesťansko-sociál- ní program z let 1920 — nej de ani tak o důkaz toho, že onen mladík myslí staře nebo dokonce špatně — nýbrž .toho, že může jit o program dodnes přitažlivý a hodnotný. Myslím totiž, že za dané situace úsvitu republiky m ě 1 mladý FP právo se honosit mladým myšlením, jestliže myslil jako Havlíček, dávno mrtvý. I my máme dnes právo označit případně za mladé myšlení pokračování v Masarykovi anebo v křesťanství, které je ještě starší: důvod je ten, že tato myšlení nezestárla — už proto, že nebyla dosud vyčerpána. Je-li dnes programem valné většiny naší generace program křesťansko-sociální — proč kritisovat tuto “mládež”, že si mohla vymyslit něco futuristicky originálnějšího? Proč by mělo být “mladým myšlením” jenom myšlení převratné a křečovitě novátorské — zatím co základním rysem všeho mladého myšlení napříč dějinami vždycky byla jeho opravdovost a idealismus? Proč bychom měli být považováni za neplodné proto, že chceme především cosi očistit a zvednout z prachu? A je zklamáním, velikým zklamáním, věří-li FP v mládež “jen proto, poněvadž musí”. Je zajisté zcestné, hledět k mladé generaci s mysticismem; je však zároveň odrazující, má-li mladá generace cítit, že je jedním ze svých vzorů přijímána jenom s resignací. Z několika osobních rozhovorů vím, že FP není jenom resignován — neboť nádech vášnivé kritiky hovoří zároveň o citovém vztahu, který je kladný. Avšak zde mluví p o 1 it i c k y — a jeho řečí proniká lehké pohrdání. Evropa neudělala zlé zkušenosti jenom s mladými žlázami, udělala a dělá je i se sklerotiky; nejde tolik o biologické stáří, jako o mravní hierarchii zásad; nesmí jít jenom o to, že názory našich obou generací se ve všem neshodují •— ale o to, aby byla k nastupující generaci důvěra. Resignace je pouze rozumová maska nevole: tedy tragický postoj, který by mohl přivolat “to neštěstí, že hlavní program mládeže by byl “vstaň, abych si mohl sednout”. Je marné volat, aby exil začal “stavět (mladé lidi) na taková místa, by poznali politický život více než je možno z knih, aby udělali zkušenosti, které my jsme musili udělat”. — Jestliže by toto přání odevzdat pochodeň bylo motivováno pouze poznáním, že “jednoho dne oni budou a my nebudeme.” Neboť p r á vě z těchto důvodů se korunní princové nemusejí obávat, že by se na ně nedostalo — anebo také naopak, právě z těchto důvodů někteří z nich koketují s revolucí. Nám však nemá jít ani o posmrtné konklá- vy,ani o kácení trůnů, aby se vývoj zrychlil : proto nám musí záležet především na vzájemné důvěře, na porozumění a na dělbě úkolů. Peroutkův “Dopis mladému příteli” je dobrý dopis — i když bylo autorovi jistě zřejmé, že ne ve všem, co řekl, je přesnost a pravda. Tato možnost korekce je základem výměny dopisů: naší generací byla adresována slova, jež nesmějí zůstat bez odpovědi — nejen proto, aby byla nalezena pravda, ale i proto, aby byl udržen a upevněn kontakt ideí. Je-li totiž obava z isolace určité skupiny mužů od celého exilu, byl Peroutkův dopis a výzva k výměně názorů životodárným průlomem hradbami. Bylo by však neúplně, kdybychom chápali otázku nastupující generace jenom jako “sobectví exilového vedení” -— protože proti němu stojí stejně silné pochyby o tom, není-li pravice nabízena jedině proto, že se chvěje. Skutečná a pravá debata o mladé generaci a s mladou generací může začít tehdy, přikročí-li se po letmém vyjádření vzájemných symptií a kritik k definování programu pro národ. Na jeho tvorbě se pozná, o jakou generaci jde, myslili správně nebo špatně, nově nebo staře. Jde o to, aby nám byly položeny konkrétní otázky — protože chceme být uznáváni nebo odmítáni pouze na základě autentických odpovědí. A jest pak dovolena naděje, že nikdo nebude zklamán. Jan M. Kolár Z REDAKCE. Ačkoli dnešní číslo Československých Novin má dvacet stran, nepodařilo se zdolat nával materiálu. Proto obvyklou rubriku “Projevy domovu” a připravený feuilleton odkládáme do příštího čísla. [pageend15]STRANA 16 ČESKOSLOVENSKÉ NOVINY KVĚTEN 1956 BOUŘKA KOLEM PEROUTKY DOPIS Z KANADY Dobře vedený časopis “Hlas domova” v Melbourne v Austrálii zaujal stanovisko k intervievu Ferdinanda Peroutky k o- tázce bývalých občanů poněmčelých krajů českých. S hlediska novinářského oceňujeme překvapující pohotovost listu který pod názvem “Bouřka kolem Peroutky” píše m. j.: “Princip odsunu sudetských Němců považujeme dosud za princip spravedlivý, za akt národní sebeobrany. Kdyby byl býval proveden podle směrnic londýnské vlády, jež rozlišovaly henleinovce a loyální sudetské Němce, měli bychom dnes na Západě ušetřeno mnoho vysvětlování. Souhlasíme s Peroutkou v tom, že odsun byl v mnohých případech proveden hanebně, a že máme, zač se stydět. Nemůžeme se přirozeně přít o to, zdali došlo k “pozoruhodné změně smýšlení vůči bývalým německým spoluobčanům u nás doma.” Než jsme odešli, nedošlo. Dnes můžeme jen ze zkušenosti v exilu říci, že jsme se naučili rozlišovat slušné a neslušné Sudeťáky. Prozatím měli ti neslušní vrch všude tam, kde byla příležitost mluvit jménem všech sudetských Němců. Bezvýhradně souhlasíme s Peroutkovými slovy o “poctivé výměně názorů” s důrazem na přídavné jméno “poctivý.” Bezvýhradně souhlasíme, že tato výměna může být ‘‘užitečná, vyjasňující a snad dokonce i přinést kladné výsledky.” Máme stále na paměti, jaké výsledky přineslo setkání sude- toněmeckých předáků s generálem Prchalou. V interviewu s Peroutkou jsou sudetští Němci blíže cíle. Nepochybujeme, že se jim dostane od Ferdinanda Peroutky podstatně lepších informací o citech a záměrech československých uprchlíků, než od Lva Prchaly a Vladimíra Pekelského. Jde-li nám, jako že musí jít, o upřímný pohovor s představiteli sudetských Němců, musíme jen uvítat, že se konečně obracejí k někomu, kdo zná nacismus a henleinovce od a až do zet. Nevíme, jak došlo k tomu, že se v interviewu objevili zmínky o dr. Zenklovi a dr. Slávikovi jako o “přehnaných nacio- nalistech.” Rekl-li Ferdinand Peroutka, že jeho mínění se liší od názorů obou zmíněných pánů, vyslovil tím svůj názor a nic víc. Nevíme, můžeme-li ho za to peskovat. Náš názor je, že to nebylo moudré, ať už jsou názory dr. Zenkla a dr. Slávika jakékoli. Mezi dopisy, jež jsme v této záležitosti dostali, byl dopis profesora Hlavatého, ve kterém říká : “Požadavek odtržení sudetského území od republiky je neoddělitelnou součástí sudetoněmeckého plánu na “Heimatrecht.” Každý projev z naší strany, který vzbuzuje naděje na splnění tohoto plánu může být potenciálně nebezpečný územní celistvosti naší republiky.” Nevěříme, že by se při nějakém jednání tohoto druhu mohlo vyskytovat jméno Ferdinanda Peroutky. Odmítáme věřit, že by se muž jeho jména rozhodí zahodit svůj celý život. Myslíme, že Ferdinand Peroutka vi stejně dobře jako my, že jsme odsoudili fikci kolektivní viny, že jsme automaticky neotevřeli cestu kolektivnímu omilostnění ne- počestnosti, fašismu a občanské a vojenské zrady.” jun Milý příteli, poslední měsíc se u nás událo tolik zajímavých věcí, že Ti musím opět psát. Po nádherné přednášce spisovatele Egona Hostovského o Masarykovi, jsme my, československá kolonie v Montrealu, prožili další hodnotný kulturní večer, a to zásluhou prof. dr. Františka Steina, býv. kapelníka olomoucké opery, který společně s francouzským houslistou Jacques Verdonem uspořádal koncert pro klavír a housle. Na pořadu byli Smetana, Mozart, Janáček a Martinů. Interpretace Janáčkových a Martinů sonát byla pro Kanadu novinkou. Oba umělci byli odměněni nadšeným uznáním přeplněného sálu YWCA a též anglicky i francouzský tisk neskrblily pochvalou. — Velké veřejné pocty se dostalo naší Jarmilce Pachlové, pro níž starosta Montrealu Drapeau uspořádal slavnostní recepci a vepsal její jméno do zlaté knihy města za sportovní úspěchy na zimní Olympiádě v Cortina d’Ampezzo a nový championát Kanady v krasobruslení. — V aranžmá zájezdu sovětských footbalistů tohoto léta do Kanady nastala změna. Místo moskevského Dynama přijede Lokomotiva. Rusové budou hrát 8. srpna ve Vancouveru a 18. srpna v Torontě. — V závěru měsíce dubna byla podstatně změněna politická tvářnost celé Kanady. Došlo totiž k sjednocení dělnických odborových organisací v jednotnou CLC představující sílu více než 1 milionu členů. Nová Unie odmítla spolupráci s komunisty, a v závěru torontského sněmu přijala resoluci žádající zvýšení minimální mzdy z Sc na jeden dolar, vytýčila požadavek 40 hod. pracovního týdne, znárodnění bank a veřejných prací a vyhlásila boj všem totalitním vládním systémům. Politicky bude nová Unie podporovat CCF, sociální demokracii, která pod tímto jménem vystoupí po prvé 20. června t. r. v provinčních quebecských volbách, jež přinesou generální útok oposice na francouzskou Union National vedenou dosavadním premiérem Mauricem Duplessim podporovaným katolickou hierarchií. Duplessi se ovšem pojistil volebním řádem, který dává i nej menším, čistě francouzským obcím s několika tisíci voliči stejné zastoupení, jako velkým obcím s počtem voličů představujícím více než stotisícovou číslici. — Tvůj — hl — Montreal bývalí čechov£ . . . i Pane redaktore! Nedávno při četbě deníku Somerseta Maug- hama našel jsem toto místo: “Moje činnost mě přivedla do bližšího styku s Cechy, a zde se setkávám s vlastenectvím, které mne naplňuje obdivem. U nich žhne tak výlučná vášeň, že vedle ní nemá už žádná jiná místa. V mých očích přísluší těmto lidem bezmezná úcta; všechno, všechno obětovali pro svůj cíl; a to nikoli jenom několika mezi nimi, několik fanatiků mezi lhostejným množstvím, nýbrž deseti- síce pracují o nezávislost své země a obětují jí všechno: mír domov, majetek, ano i život! Jsou organisováni jako velký obchodní podnik a disciplinovaní jako pruský regiment. Většina z vlastenců, které znám, byla sice připravena sloužit vlasti, ale při tom někteří měli přece jen na mysli svůj vlastní prospěch; Češi jsou zcela nezištní.” Abychom nepadli údivem: Maughanův záznam je z roku 1917!! N pozdravem Váš dr. J. N. New York [pageend16]KVĚTEN 1956 ČESKOSLOVENSKÉ NOVINY STRANA 17 MLADÝ MUŽ PÁLÍ MOSTY Milý příteli, dostal jsem několik čísel ČN. Přečetl jsem rozličné, pěkně psané články i drobné zprávy a komentáře se zájmem, ale odpusť, mám-li být upřímný — bez účasti. Zní to všechno pro mne jako hudba minulosti. Svobodné Československo sice byl pěkné, čest budiž jeh památce, ale v budoucnosti já už bych je nechtěl. Věřil bys sám, že by bylo dobré a žádoucí zařidit na příklad svobodný Dakotowis- consin se svobodným presidentem, armádou, známkami a posvátným starožitným jazykem, srozumitelným jen osmi milionům a pro ostatní tak obtížným jako činština? Tudíž pro mne by byly jen Spojené státy evropské s nějakým společným nadjazykem, abych se mohl cítit ve Švýcarsku tak dobře doma jako v Řecku, ale o to, jak vidím, jen málo lidí má zájem a nejméně exulantští politikové; ti, jak se zdá, sní jen o svých starých korytech. A pak — i kdyby ta třetí republika byla možná, jak dlouho bychom ještě museli čekat? Nehodlám prožít celý svůj život jako provisorium. Už teď je to bezmálo dvacet let co naše rodná zem úpí v porobě. Ale úpějí ti lidé opravdu? Já mám dojem, že té svobody většina z nich nepostrádá. “Všichni se ptají” — píši mi rodiče — proč ses také nevrátil?” Jaksi dobře nevidí, že někdo na světě by mohl očekávat ještě něco víc než ty máminy buchty. A tak zkrátka, spálil jsem za sebou mosty a sedím spokojeně v těchto bařinách a pustinách, tak spokojeně, jako v českých luzích a hájích jsem kdysi sedal. Vychovávám finské děti po anglicku, ne však k lásce k finské nebo kanadské hroudě a úctě k té nebo oné národní hymně, nýbrž k pravdivosti, krásnosti a dobrosti, kterážto nejsvětější trojice se musí stále znovu vyšetřovat, aby se vědělo, co to konkrétně a prokticky v daných okolnostech znamená. Pokud se mi to, byť jen částečkovitě daří, jsem tady tak šťasten jak bych byl při podobné činnosti řekněme, na březích řeky Urumbamba nebo smutné Jihlávky u Třebíče na Moravě. Tudíž budeš rozumět a nezazlíš mi, nestanu-li se abonentem ČN. Zdá se mně, že jsou to pro mne mrtvé ideje — nebo, chceš-li — já jsem mrtvým pro tyto ideje, protože jsem živý pro jiné. Jestli však myslíš, že toto rouhání, kacířství a odpadlictví je k věčnému zatraceni mé duše, rád s Tebou o tom budu disputovat až zas přijedu k vám do města, někdy během prázdnin. Tvůj J. H. odněkud z Kanady Milý příteli, nezapírám pohnutí, se kterým jsem četl Tvůj list. Naše hovory na vojenském slamníku v Anglii bývaly jiné — vzpomínáš? Snad doba byla jiná a my jsme byli jiní — brána ilusí byla otevřena dokořán a my jsme vešli — kam? Nevyčítám Ti Tvůj kosmopolitismus, ani Tvé rozhodnutí, že nechceš svůj život prožít a dožít v nekonečném provisorní. Zřejmě nepatříš k těm, kteří nemohou být šťastni uprostřed hoře svých bližních. Jsi zaujat svým profesorským posláním a vědomí, že z Tvé dílny vychází čistý a nový člověk, nepochybně Tě oblažuje a zářivým světlem osvětluje stránky Tvých dnů. Nerozumím Ti však, stavíš-li národní vědomí a fysickou sounáležitost k zástupům stejné krve a řeči do protikladu či rozporu s universálním vědomím a cítěním muže Tvého druhu. I tu novou politickou a duchovní Evropu nebudou přece jednou tvořit Evropané němí, nebo cikáni, nebo tuláci, kteří jsou doma i ve stohu slámy. Možná, že jednou občané budou chodit přes hranice států a nebudou vůbec vědět, že je překročili. Ale čím by mohl být regulován, omezen, nebo dokonce potlačen život svobodných národů, a v jakém vyšším zájmu by to bylo? Bojují-li miliony o svobodu božího tvora na zemi, nemohu ani na okamžik zaváhat na kterou stranu patřím, nemohu resignovat, nemohu být neutrální. Rád uznávám, že i učitelská katedra je způsob a prostředek tohoto boje o hodnoty a ideje vskutku mezinárodní, protože všelidské. Pokud bude národ živ, nemohou být mrtvé ideje, jimiž je živ. Vedeš-li dítka k pravdě, krásnu a dobru — pro které ideje j,si tedy mrtev a pro které jsi živ? Nepal mosty, železo špatně hoří. Ani mne nenapadne, abych Ti šel na pohřeb. Naopak — trpělivě si počkám, až si o Československé noviny napíšeš. Kdybys byl starší, tím jistěji bych se dočkal. A přijeď. Ve dnech, kdy i stromy pod okny kvetou smutkem, bude mně radostí obejmout živého přítele. Tvůj kf DOPIS BÝVALÉHO MLADÉHO V únorovém čísle “Čsl. n.” se Ferdinand Peroutka zabýval otázkou politické mládeže a tak zvané mládeže. Rád bych k tomu řekl několik slov, protože jsem za repubiky patřil k té generaci, která právě pod heslem mládí kritisovala staré. A tvrdím, že to bylo pochopitelné. Uvědomte si, že generál Gajda byl doslova jediný politický náčelník za republiky, který nebyl už za Rakouska poslancem. Mládež musela mít pocit, jaký vyjádřil Bernanos: že “mladí jsou starými koloniso- váni, jako černoši bělochy.” Ale vím dobře, že to roztrpčení bývalo špatným rádcem. Je pravda: předešlá generace nám dala to nepředstavitelné zklamání, to neodčinitelné trauma — mnichovskou kapitulaci. Ale nebylo dobře, že někteří z naší věkové třídy šli k Moravcovi, a někteří z nich došli až k JSČM. A tak dnes! Jsem pravičák, nejsem stoupencem TGM. Ale říkám (promiňte mi slovní hříčku) . nebylo by dobře, kdyby mládež od Masaryka prchala; milejší je mně duch pokrokářský nežli pekelský! — Ostatně nejde o telesne mládí, které, jak Peroutka připomíná, nenávratně prchá. V této debatě jsou “starými” míněni ti, kdo za republiky a za košické lidové demokracie měli příležitost dělat praktickou politiku. Nebylo by dobré, kdyby tito staří viděli jenom co dělali dobře, a pokládali by každou pohromu za nezaviněnou. Ale nebylo by teprve dobře, kdyby mladí neznali a neucho- vali, co staří dobře udělali; kdyby soustavně své otce a tím sami sebe zneuctili. F. Peroutka nepatří k oněm starcům nekajícím: už před únorem psal o poskvrnách, které v onom tříletí na čsl. prapor padly. Má tedy právo k mládeži mluvit a žádat, aby prapor nesla vzpřímený. Jindřich Středa ČESKOSLOVENSKÉ NOVINY NÁS SPOJUJÍ Milá redakce! Taktéž já Vám srdečně děkuji za Váš milý dopis, který mne potěšil, neboť vidím, že ani my v té daleké zemiVám nejsme lhostejní. Velice lituji, že my krajané z Jižní Ameriky jsme tak pozadu co se týče obětované, vlastenecké činnosti v třetím odboji za milými krajany v Severní Americe a Kanadě. Co se týče dopisování, na to jsem již slabý. Je mně sedmdesát let a ze své malé plantáže mám na rukou mozoly takže pero těžko držím. Cítím ve svém srdci se všemi, kteří museli opustit vlast, a těším se, že ještě jednou uvidím naši Prahu, sokolský slet a své milé Ostravsko, kde jsem se narodil. Posílám předplatné a děkuji, že jste mně posečkali a zasílání Č. N. nezastavili. Když je čtu je mi jako bych mluvil s Vámi, ty noviny nás spojují. Váš přítel F. U. Eldorado, Argentina [pageend17]STRANA 18 ČESKOSLOVENSKÉ NOVINY KVĚTEN 1956 INFORMACE . POZNÁMKY . KRITIKA SITUACE: ZMATEK A UVOLNĚNI. Po suchoparu osmi let je nyní docela zábav- no číst komunistický tisk. Jen nejlepší mistr pera a nesmlouvavý nepřítel by dovedl říci, co oni sami dnes mluví a píší o sobě. Jakoby se provalila jakási hráz kolektivní lži, přetvářky, nashromážděných vin, omylů a bludů, jakoby se zvedl všechen kal nad přehradou násilí a famosních podvodů. Snad aspoň v něčem měli pravdu staří anarchisté když pravili, že smrt nebo pád samovládce vždy může znamenat aspoň rozruch, vlnění, otřes i když systém přečkává ještě padlého usurpátora. Co je to za režim, co jsou to za lidské bytosti jej tvořící, když jednoho dne, po vzoru a s dovolením cizí vrchnosti, žaluje na sebe toto konsorcium pachatelů zla s vášní státního prokurátora? Koncem dubna národ, jenž asi těžko potlačuje svůj smích, se z úst spisovatelů dověděl, že tito spisovatelé, se všemi národními umělci a laureáty v uplynulom osmiletí — byli lháři, podvodníci, tupci a literární packalové. Avšak kromě těchto blasfemických nářků zazněla tu již také slova básníků, slova svobodná a osvobojující. Ale to je jenom jeden, tak říkajíc sektor komunistického průmyslu. Všechna jiná odvětví strany a vlády se pojednou octla v ohni pověstné jejich sebekritiky. Vláda byla špatná a dělala chyby, teorie byla mylná, historie byla falšována, odlišné názory kacéřovány, policie byla brutální a vynucovala přiznání nezákonnými metodami, lidé byli zastrašováni a nenalézali dovolání, Svaz mládeže se proměnil v úřad, URO se stalo byrokratickou institucí se sekretárskou nadvládou nad dělnictvem, přebujelý státní a- parát postavil zeď mezi lidem a novou buržoasií, v továrnách na čtyři dělníky jsou dva úředníci. To neříkají zrádné vysílačky, tak raketýři sami žalují na sebe — ještě nikdy nebylo tolik kajících Magdalén v mužských šatech. Soudce, ten skutečný, pravý a spravedlivý, jehož jméno, tolikrát zhanobené je Lid — ještě nepřišel do síně, kde se to' rozléhá zmatením jazyků. V tomto vzájemném sebeobviňování a sebepožírání, padají slabší: takového Čepičku vůbec nezachránilo příbuzenství s mrtvým Gottwaldem ač je na bíledni, že nebyl o nic horší a o nic lepší svých kumpánů, z nichž v nedaleku právě tak zmizí jiní. Aparát neví, kam skočit — na všech stranách vyskakují plaménky svobodnějšího myšlení i vůle a potlačit je, je tak těžké, jako zakázat stromům, aby kvetly. Tak zvaný nový kurs, jisté u- volnění, chaos v hledání nové linie — to není následek zmoudření, nebo zlid- štění systému. Je to ústup před silami, které nebyly zničeny a které vydává z nepostižitelného tajemství sama duše národa. —kf— ROZHOVOR FERDINANDA PEROUTKY s redaktorem časopisu New Yorker Staats Zeitung o Němcích z poněmčelých krajů Cech, vyvolal živou odezvu v československém exilu. Ferdinand Peroutka se k tématu vrátil a své názory siřeji rozvedl v Československých novinách z měsíce dubna. Někteří naši čtenáři se táží, proč Československé noviny otiskují takové myšlenky a žádají, aby redakce sdělila, jaké pohnutky vedly autora při jeho interwievu a dalším uvažování a konečně co o diskutované o- tázce redakce sama soudí. V tomto listě jak bylo na počátku řečeno, se dostane místa názoru každému, pokud ten názor není jen vedlejší záminkou k osobnímu útoku a účtování. Není věcí redakce, aby zkoumala pohnutky novináře či spisovatelova projevu, což je stejné nemožné. Možné a nutné však je předpokládat vážný důvod politický, dobře rozvážený účel a přítomnost dobrého svědomí. Příležitosti k diskusi se redakce pochopitelně nevzdává, bude-li to v zájmu věci. Může-li mít redakce pochyby o aktuálnosti Peroutkova rozhovoru a nepřijímá-li jeho názory v plné jejich šíři — je oproti tomu naprosto bez pochyb o tom. že celá záležitost byla jen vítanou příležitostí živlům, které po leta se snaží prvního českého novináře osobně kompromitovat a znemožnit. Mluví-li resoluce spolků v Chicagu o vyloučení z národa, o pohnutkách nízkých a nečestných, a žaluj e-li na Peroutku u cizích autorit — je to řeč v exilu až dosud neslýchaná. Jakoliv je jisté, že spolkům šlo o fundamentální otázky československé budoucnosti, tak ještě více je jisté, že autorům a inspi- rátorům resoluce šlo především o Ferdinanda Peroutku. — kf— PRACOVNÍ SBOR RSČ. rozeslal členům Zastupitelstva kritický rozbor mezinárodní situace jak se jeví po londýnské návštěvě představitelů Sovětského svazu. Obsáhlá studie je doplněna zprávami o činnosti a o zákrocích, které Pracovní sbor v období rušné činnosti diplomatické na různých místech provedl. Členové Zastupitelstva dostali také text memoranda britské vládě, prohlášeni ve věci zavržení Stalina a stalinismu, text dopisu New York Timesům a číslo Bulletinu Tiskové kanceláře Pracovního sboru. MÁJOVÁ ELEGIE. V předvečer prvního máje si v Rudém právu otiskli lyrické rozjímání o všech těch otřesných a otřásajících změnách, které nastaly a ze kterých jim jde hlava kolem. Není lepší analysy, není lepšího popisu zmatené situace nad ten, který sami učinili. Píší: “Strana — to je dnes zase více než kdy jindy i vůle otevřeně se vypořádat s o- myly, odházet klacky, které se nám dostaly pod nohy, pustit se společně do všeho, co dlouho zdržovalo, otravovalo, tížilo. Ani tys asi před letošním Prvním májem nemlčel! Dal ses také do toho a nepřestal, dokud nevyšlo všechno ze srdce na jazyk — osobnost, neosobnost, ministr, neministr. Správně tak — to právě nám chybělo! To v posledních letech brzdilo stranu, že v ní dost neproudila kritika. A co tíží stranu, to visí i nad celým naším životem. Přišlo toho mnoho před letošním Prvním májem. I věci, které otřásly, rozbolely a ještě bolí. Protože se náhle dotkly i strunek, které jsme ty i my měli za nedotknutelné citů, které nám byly drahé. S radostí, jak se věci najednou rychle pohnuly, ponese si mnohý poctivý starý komunista zítra do ulic i záchvěv lítosti z toho, co se ukázalo jinačí a co tak těžko jde přes srdce. My také soudruhu! Ale jedno nešlo bez druhého. A věřme straně, pevně věřme straně ! Jen strana, která je revoluční především, dovede tak hluboko vést nuž sebekritiky do vlastního těla. Jednou tak, podruhé zase jinak — řekl jsi možná v prvním náporu překvapení. Může se stát — a také se stalo. Ale není upřímný ani silný ten, kdo se vždy bohorovně tváří jako neomylný. Věřme jen straně, která ,se tak netváří, věřme ji zrovna i zato, jak tvrdě dokáže říci: Zmýlili jsme se . . Napravíme! S tím Vědomím tedy zítra na 1. máj!” . . Dovedeme si představit, jak se to těm soudruhům po takové četbě pochodovalo! POSTOJ DĚLNICTVA. Také americké odborové hnutí projevilo svůj názor o tak zvaném mírumilovném režimu v Kremlu. Podle amerických odborářů provedli moskevští očistu od Stalina, aby mohli pokračovat v jeho metodách. Zatratili [pageend18]KVĚTEN 1956 ČESKOSLOVENSKÉ NOVINY STRANA 19 ho, aby tím lépe ho mohli následovat. Americké odborové organisace vytýkají dnešnímu režimu, že pokračuje v budování těžkého průmyslu jako základny pro zbrojení, místo aby se postaral o lepší zásobování lidu. Dnešní vládci nenávidí stejně jako Stalin sociální demokracii a každý pokus o spolupráci s nimi je vyloučen. Rakouská sociální demokracie odmítla jak na sjezdu Internacionály tak také v přítomné volební kampani spolupráci s komunisty a zdůrazňuje při každé příležitosti, že jen demokratické methody mohou vést k zlepšení života národů a tím také dělnictva. Jsme jisti, že u nás doma a všude v sousedních zemích přijmou s povděkem nové ujištění amerického ministra Dullese o nutnosti vysvobodit stře- do-evropské národy z poddanství a po- platnictví Moskvě. Teprve odstraněním dnešních režimů je dán předpoklad, aby lid projevil svou vůli, jak chce uspořádat svůj život a svou budoucnost. Výsledky komunistického hospodaření mu budou výstrahou a poznatkem, že bez svobody vůle není pořádku a klidu v zemi. Teprve po odstranění dnešních nástrojů sovětské politiky na vedoucích mistech bude dán předpoklad, aby se naše země vrátila do rodiny evropských států a doplnila — spolu s ostatními zeměmi ve Střední Evropě sjednocenou Evropu. —ad— MOSKVA - LONDÝN. Čechoslovák nemohl nemít podivné pocity, když slyšel o státní návštěvě Nikity Chruščeva a maršála Bulganina v Anglii. V myslích se vybavila vzpomínka na to, že v době, kdy Goeringova Luftwaffe vrhala na Londýn pumy noc co noc, Sovětský svaz měl přátelskou smlouvu s nacisty. Na podzim roku 1940, uprostřed nej zuřivějších nacistických útoků na Londýn, sovětský ministr zahraničních věcí jel na přátelské besedování za Hitlerem a Ribentroppem do Berlína. Tehdy jako dnes v čele britské vlády stál konserva- tivní politik. Tehdy to byl Churchill, dnes je to Eden. Za války byl Eden ministrem zahraničních věcí. A stejně tehdy, jako dnes, je v čele sovětské zahraniční politiky týž Vjačeslav Molotov. Tehdy jezdila Moskva na přátelské tácky do Berlina, dnes zase do Londýna — opravdu, v podivné době žijeme. První večeře, kterou pro sovětské hosty konservativní anglická vláda uspořádala, konala se v hotelu Claridges. Je to tradiční místo pro státní bankety. Y roce 1944, po návratu z Moskvy, president Beneš uspořádal v hotelu Claridges banket. Byl na něm Jan Masaryk, diplomatický sbor a sovětský velvyslanec u československé vlády v exilu, pan Lebeděv. Byl to předchůdce Zorinův. Představitel sovětské vlády v Londýně pronesl tehdy na banketě přípitek. Pa- matuju se na něj dodnes. Připil na čes- koslovensko-sovětskou smlouvu, která byla v prosinci v Moskvě podepsána a výslovně uvedl, že je to smlouva mezi rovnými, že obsahuje zásadu o nevměšování do vnitřních věcí smluvních stran, že je výrazem sovětského respektu k právům malých národů, které byly za Mnichova porušeny. Zkrátka mluvil tehdy v roce 1944 tónem, který bychom dnes označili za ženevský. Byla to v podstatě řeč o koexistenci a mírovém soužití malých a velkých národů, zemí s různým hospodářským a politickým systémem — kdepak revoluce, kdepak komunistické násilnosti, kdepak puč. Po velvyslanci Lebeděvovi přišel Zorin, po přípitku v hotelu Claridges a řečech o koexistenci, přišel únor 1948. Z toho, jak chladně reagoval londýnský lid na návštěvu obou vůdců bolševismu, dá se usuzovat, že se v Angld nezapomíná na zkušenosti vlastní i cizí s proradností komunistů a jejich občasných úsměvů a přípitků. —ek— DRUHÉ JEDNÁNÍ. Prolhaný režim se odvážil vyhlásit, že rozpustil Kominfor- mu, protože prý už splnila svoje úkoly. Každý ví, že Kominforma svoje úkoly nesplnila. Její největší úkol, vyloučit maršála Tito ze společenství komunistů a způsobit jeho pád skončil tím, že Bulganin a Cruščev se přijeli do Bělehradu maršálovi Titovi pokorně omluvit. Svedli všecko samozřejmě na Beriu a na Stalina. Kominforma byla rozpuštěna proto, že selhala. Vládcové Kremlu, kteří ji rozpouštěli udělali pouze z nouze ctnost. Opakovali komedii, kterou už jednou sehrál Stalin se západními spojenci, když v květnu roku 1943 na oko rozpustil Kominternu. Skoro celý personál rozpuštěné Kominterny se tehdy přestěhoval do sousedních pokojů, aby tu pokračoval ve své světové rozvratné činnosti pod jiným jménem Všeslovanského výboru. Ještě téhož roku v říjnu byly položeny základy k nové organisaci Kominformě, aby sledovala tytéž úkoly, jako rozpuštěná Komminterna. Komedie s rozpuštěním Kominformy, už jednou předvedená svobodnému světu v roce 1943 tentokráte nečekala ani půl roku na své rozuzlení. Světové komunistické spiknutí bude pokračovat dál. Soudruzi Bulganin a Chruščev se ani tuze nenamáhají to zapírat. Odříkají se na oko Stalina, avšak neodřekli se jeho metod a jeho zločinných výbojů. Ve svobodném světě nikdo nebere jejich rozpuštění Kominterny vážně. —tie— MIROSLAV RAVAN SCHUBERT. Nedávno jsme pohřbili tohoto 25-letého, kdysi veselého, nadaného mladého muže na národním hřbitově ve Framingdalu. Nad jeho otevřeným rovem vojenská četa vypálila tři čestné salvy, trubač zatroubil poslední večerku. Čtyřikrát vyznamenaný korejský voják, který vedl radiotech- nické dílny na frontě, odešel ze života tak náhle, jako by nejkrutější cynik potťal mladý, rovný strom. Nikdo nedo- cítí bolest rodičů, ještě znásobenou exulantskou tíhou. Narodil se v hlavním perském městě Teheránu, kde jeho otec dr Miroslav Schubert, býval naším diplomatickým zástupcem. Měl sklony k exaktním vědám, jeho láska byla elektrotechnika. Když se vrátil z korejské války, studoval elektrotechnickou vědu na Universitěv Bridgeportu, Conn. Zcela nečekaně jeho studium bylo přeru- no v březnu 1956 zákeřnou ledvinovou chorobou, které během několika týdnů, kdy se ho pokoušela zachránit skupina nejlepších lékařů a profesorů, podlehl. Krátce před skonem ho pozval profesorský sbor na večeři dávanou na počest deseti nej lepších žáků každého ze 4 ročníků university. Ravan byl pořadím čtvrtý žák ze 600 svého ročníku. Jeho místo za stolem bylo na znamení akademického smutku neobsazeno. To všechno nemohlo zmírnit smutek jeho sestry, jeho otce, jeho matky, jejíž rodina (Matouškova) byla již za protektorátu strašně postižena. Československý exil vyslovuje jim upřímnou soustrast a Ravanovi zachová čestnou, hluboce cítěnou památku. N. ODPOVĚDNOST MOSKVY. Čtyři arabské státy, Egypt, Syrie, Lebanon a Jordánsko na jedné straně a Israelský stát na straně druhé, přijaly závazky dodržovat sjednané příměří a nový jeho výklad podle dohod sjednaných generálním tajemníkem SN. To tedy zdůrazňuje vzájemnost těchto závazků. Avšak nadto, těchto pět zemí vzalo na sebe, každá zvláště, nové zostřené závazky vůči Spojeným národům. To znamená ovšem také, že tato organisace bude mít v budoucnosti ještě větší odpovědnost než dosud za udržení klidu zbraní v této oblasti. Znamená to však také, že každý další krok sovětské vlády, který by měl za účel anebo za výsledek zhoršení poměru mezi oběma stranami, že každý nový zneklidňující zásah Moskvy by byl namířen přímo proti mezinárodnímu orgánu, kde Sověty jsou členem, a to členem se zvýšenými povinnostmi a odpovědnostmi stálého člena Bezpečnostní rady. Jestliže tedy Moskva chtěla mít slovo ve vývoji na středním východě, dostalo se jí nyní spíše zvýšené odpovědnosti za klid a pokoj a její budoucí zásahy se stanou předmětem kritiky ve Spojených národech. —an— [pageend19]STRANA 20 ČESKOSLOVENSKÉ NOVINY KVĚTEN 1956 JAK POKRAČUJE BUDOVANÍ NĚMECKÉ ARMÁDY. Vláda německé spolkové republiky má nyní po odhlasování vojenského zákona oběma komorami západo- německého parlamentu cestu k vybudování armády otevřenu. Vládní činitelé se nikterak netají, že své závazky vůči NATO splní do poslední písmeny. Do konce tohoto roku bude aktivní stav západoněmecké armády obnášet 95 tisíc mužů. Hlavní část — asi 60 tisíc připadá na pozemní síly, z toho 40 tisíc na základní kádry prvých 3 pěších divisí a třetí a páté obrněné divise. Do pozemního vojska bude převzato 15 tisíc mužů pohraniční ochranné stráže. Pěší divise budou z počátku míti pouze 8 tisíc mužů, ale během dalších devíti měsíců budou zvýšeny na 12 tisíc. Budou orga- nisovány tak, aby během další krátké doby pouhým jejich rozdělením byl počet těchto divisí zdvojnásoben. Dalších 10 tisíc mužů bude rozděleno do výcvikových praporů pro tyto druhy zbraní : pancéřové jednotky všech kategorií, dělostřelectvo, pěchota, technické zbraně, ženijní vojsko a zákopníci, protiletecké dělostřelectvo a dálková hlásná služba. A 10 tisíc mužů bude přiděleno k zásobovací službě. Vojenská akademie zahájí činnost v červenci t. r. Výcvik pilotů a ostatního leteckého personálu bude pokračovat i letos, ale ke konci roku se počítá již s 12.500 muži připravenými k službě. Plné síly dosáhne západoněmecké letectvo až v r. 1959, a to 20 perutí po třech letkách s 25 letouny a 100 tisíci muži. Námořnictvo bude koncem roku představovat sílu 8 tisíc aktivních mužů a 2 tisíce civilních zaměstnanců a dvě flotily hledačů min. Organisací námořních jednotek byl pověřen býv. člen Romelova štábu vice- admirál F. Ruge. — š — NÁMOŘNICI. Vo Washingtone došlo k dramatickému výstupu medzi sovietským velvyslancom Zarubinom a štyrma so- vietskými námorníkmi, ktorí v Amerike zostali a zostávajú. Velvyslanec Zarubin požiadal emigračný úrad o povolenie, aby mohol osobne hovoriť s námorníkmi. Zarubinovej žiadosti bolo vyhovené, lebo samí námorníci jej neodporovali. Zarubin sa už predtým pokúšal o styk s námorníkmi, ale bezvýsledne. Utečenci nechceli s nim hovoriť. Potom stanovisko zmenili. Usúdili, že rozhovor so Zarubinom je potrebný, aby sa raz navždy urobil koniec výmyslom komunistickej propagandy, že su v Spojených štátoch nie z vlastnej vôle ale z prinútenia. Zarubin začal hovor s námorníkmi velmi fajnové. Hovoril s nimi po jednom i v skupine. Hovoril im o tom, ako ich rodiny na nich čakajú, že majú pripravené doma zamestnanie, a že organy Sovietskej vlády budu s nimi nakladať veľmi generozne. Zarubinove prehováranie, ktoré trvalo poldruhej hodiny nemalo žiadneho uspechu. Ani jeden z námorníkov mu nepodlahol. Naopak, sovietski utečenci povedali Zarubinovi priamo do očí, že zostávajú v Amerike na zaklade vlastného a dobrovolného rozhodnutia, že sa do Sovietskeho svazu nechcú vrátiť a nevrátia a to do tej doby, kým Rusko nebude slobodné. Zarubin bol u konca. Nie div, že hladal dvere k východu z miestnosti. Spamätával sa pomaly. Pred emigračným u- radom sa vyhýbal čakajúcim novinárom ako len mohol. Nebol vstave im dať žiadnu odpoveď na ich otázky. Patrné sa mu ešte stále ozývaly v hlave slová jeho krajanov — “kým Rusko nebude slobodné”. Pozdějšie vyšly na javo bližšie podrobnosti o konfrontácii Zarubina so sovietskými námorníkmi. Jeden z nich Viktor Solovyev, povedal novinárom, že treba priznať, že Zarubin pri presvedčovaní sa namahal ako len vedel, že si pri tom pomáhal i s poukazom na tých piatich námorníkov, ktorí sa do Sovietskeho sväzu vrátili a ktorí vraj su v Moskve velmi šťastní. Povedal som Zarubinovi — podotkol námorník So- llovyev — že viem, ako sa zprávy o šťastí niekoho v Moskve vyrabaju, a že tí piati námorníci čo odišli do Sovietskeho sväzu jednoducho musia hovoriť, že su šťastni, lebo je to príkaz tajnej policie. Iný utečenec, ked sa ho novinári opýtali na jeho rozhovor so Zarubinom, povedal, že im bohužial tento rozhovor nemôže v úplnosti reprodukovať, lebo padly pri nom tak velmi silné slova, že sa pre noviny ani nehodia. — ka — SCHŮZKA MEZI DR. JAROSLAVEM STRÁNSKÝM A DR. LODGMANEM. Sudetoně- mecký týdeník “Der Sudetendeutsche” z 28. dubna t. r. přináší na čelném místě zprávu o schůzce, kterou Dr. Lodg- man měl s Dr. Jaroslavem Stránským. Ke schůzce došlo v Nymwegen (v Holandsku) z popudu nejbližšího okolí Lodgmanova. Předmětem rozhovorů, podle téže zprávy, byla otázka německo- česko-slovenské státní koncepce. STOKY. V posledních dvou letech se v exilovém prostředí objevilo několik mystifikačních prohlášení, dopisů, pode- psaných různými jmény, dokonce bylo vytištěno číslo časopisu, o kterém vydavatelé v zápětí prohlásili, že je to kompletní falsifikát. Po žalobách a u- dávání něco nového, zkrátka pokrok v ČESKOSLOVENSKÉ NOVINY - měsíčník Pracovního sboru Rady svobodného Československa. Vedoucí a odpovědný redaktor F. Klátil - Redakce, administrace, adresa: československé noviny, 31 East 72nd Street, Apt. 14B. New York 21, N. Y., telefon LYceum 6-6621. Předplatné dol. 3.00 ročně, jednotlivá č. 25 c. Tiskem Zeidler Press lne., 246 E 84th S., New York 28, N. Y. technice ničemnosti. Pořadí je toto: nejdřív byl rozeslán domnělý dopis dra Osuského s věrnou faksimilí jeho podpisu. Falšovatelé si dali práci, aby zachovali charakteristický styl Osuského - se stejnou dovedností pracovali paděla- telé časopisu “Naše cesta”. Před několika týdny zas byl rozeslán leták, pode- psaný pány Lužou a Horákem, varující veřejnost před kolísavostí a domnělými punktacemi s Němci z poněmče- lých krajů Čech. Ale ještě to bylo teplé a mokré a již oba mladí muži zde podepsaní prohlásili, že pamflet nevydali, že je to podvrh. Padělek velmi neohrabaný dostali krajanští pracovníci a delegáti sjezdu Československé národní rady americké, který byl 22. dubna v Clevelandu. Hleďme, jak umí být zlo důkladné! Na dopise je totiž “pravý” podpis p. F. Peroutky, obvyklou snadnou cestou přenesený z jeho dopisu, který nějaký dobrák ze samé lásky k vlasti dal padělatelům k laskavému použití. To až dosud. S čímpak se setkáme zítra? Občané, pokud nejsou docela o- trlí, nebo docela již lhostejní se arciť zajímají, kde je ten kanál, kde je ta dílnička lidskosti? Někteří si mysleli, že toto je dílo komunistických provokatérů z vídeňské centrály. To je možné v případě podvrženého časopisu, sotva možné v případě letáku, nepravděpodobné s memorandem Osuského a vyloučené s podvodným dopisem Peroutkovým. Nikoli snad proto, že by komunistická konspirace těchto kousků schopna nebyla; proto však, že takové akce nelze podnikat telefonicky, nebo leteckými dopisy, že je k tomu třeba dost informací, znalosti, času, ukradených adresářů, lokálních indiskrecí, a jiných vlasteneckých ctností. Je vidět, že v New Yorku je ta e- lita, již byl a zůstane každý špatný kdo něco dělal a dělá, elita bůhví v čích službách, schopna každého darebáctví. Všichni jsme na tom tak dobře, že kuře v hrnci máme, kdykoliv si vzpomeneme. Naše drama je však v tom, žekro- mě toho kuřete už nám téměř všechno ostatní chybí. Přesto se nám zdá, že vyrábět falešné dopisy a podvrhy je vlastně zaostalost v atomickém věku. Lépe snad bude zapisovat si, o čem jsme telefonicky mluvili s přítelem a vrchol praktičnosti bude — zavést si takové malé, rodinné odposlouchávací zařízení a pozvat si hosty. Jistý pán říkal, že to ani tolik nestojí. Co by jeden pro ty naše drahé doma neudělal ! —kf— [pageend20]