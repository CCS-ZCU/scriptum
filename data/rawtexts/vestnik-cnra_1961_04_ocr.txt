VĚSTNÍK Ze zasedání výkonného výboru v Chicagu zaslala Československá národní rada americká telegram presidentu John F. Kcnnedymu. ČSNRA považuje dobu za tak vážnou, že chtěla ujistit presidenta o své věrnosti ke Spojeným státům. A dále, považovala za nutné zdůraznit, že “velká většina československého lidu je svým srdcem našim věrným přítelem a spojencem a že nedávné útoky na Vaši osobu, pane presidente, i proti Americe jsou omezeny jen a jen na komunistický režim.” Po dva dny zasedání dne 15. a 16. dubna hlavním předmětem jednání bylo nebezpečí komunismu, jak proniká nenápadně do krajanských řad a jak je tragické dnešní postavení československého národa, že proti své vůli se nalézá — a to jedině hrubým znásilňováním — na straně nepřátel Ameriky. Do týdne měli jsme další důkaz o nepřátelství pražské vlády proti nám a to na Kubě, kde při vy- loďování kubánských bojovníků proti Castrovi a v boji, který nastal na kubánských březích byli Freedom Fighters poraženi zásluhou československých letců a československého vyzbrojení. Za velkého napětí sledovali jsme zprávy rozhlasu, televise a novin o účasti československých odborníků na Kubě. Br. Andrej Valúšek telefonoval z New Yorku do Chicaga o článcích v New York Times a New York Herald Tribune. Známá žurnalistka Marguerite Higgins nadepsala své podrobné pojednání: “Czechs man Cuban air force.” Politickému výboru bylo uloženo ihned odpovědět telegraficky na události. Úřadovna Rady téhož dne poslala následující telegram presidentovi: “Pane presidente, vítáme Vaše rozhodná a statečná slova a zavazujeme se, že budeme podporovat každou Vaši snahu, pro kterou se rozhodnete na obranu této pevniny proti vytvoření komunistického předmostí. Souhlasíme s Vašim prohlášením, že sovětská vláda nemá nejmenšího morálního práva vytýkat nám intervenci . . . Naopak, jsme přesvědčeni, že velká pomoc výzbrojí a personálem poskytnuta Fidel Castrovi komunistickými režimy je formou nepřímé intervence zasluhující odsouzení Spojených národů a energického zákroku členů Organisace Amerických Států na kolektivní obranu bezpečnosti naší pevniny. My, američtí občané československého původu obzvlášť těžce neseme přítomnost československého personálu a výzbroje na straně Fidel Castra. Chceme Vás ujistit co nejdůrazněji, že tato skutečnost nemá nic společného s politickým přesvědčením československého lidu. Znajíce jeho skutečné city, potvrzujeme, že převážná většina Čechů a Slováků, i když nemohou mluvit svobodně, je bezvýhradně oddaná zásadám svobody a demokracie a je proti kubánské intervenci komunistického režimu ve službách Moskvy. “Tak jako my Američané československého původu, tak i lid v Československu si přeje, aby Spojené státy za Vašeho osvíceného dohledu převzaly vedení svobodného světa pevným zásahem, aby byl nejen zastaven postup komunismu, ale aby bylo dosaženo konečného cíle, osvobození ujařmených národů všude.” Text telegramu byl odeslán novinám a byl otištěn již v neděli, dne 23. dubna, v Chicago Tribune. Pro nedostatek času — Věstník jde do tisku — nebylo nám možno zjistit, které další noviny otiskly zprávu. Komunistickým ohrožováním celé latinské Ameriky se zvyšuje odpovědnost amerických krajanů ke Spojeným státům, zvláště za těchto tragických a trapných okolností. Z rozhodnutí výkonného výboru otiskujeme zde část zprávy úřadující místopředsedkyně Vlasty Vrázové, která vyjádřila zásady Rady: “O tom, že musíme zvýšit činnost, o tom jistě nejsou nejmenší pochyby, vždyť všechno, co se děje kolem nás ve vlastním domě, u amerických břehů a v dalekém světě dokazuje, že světové nebezpečí komuhismu se hrozivě šíří. Po dvanáct let Rada varuje, byla první a často jedinou krajanskou organisací, která svolávala do sjednocených bojovných řad. Často byla dokonce nepochopena. Dnes, kdy komunismus se zahnízdil na Kubě u břehů Floridy a ohrožuje celou latinskou Ameriku, je to jasné již každému, kdo není raněn dobrovolnou slepotou, že se bojuje o svobodu celého světa.......... ČESKOSLOVENSKÉ NÁRODNÍ RADY AMERICKÉ. Duben 1961 Číslo 87 TELEGRAMY DO BÍLÉHO DOMU. [pageend1]“Komunistický nápor cítíme na všech stranách, v dalekých, nám neznámých zemích Laosu, Vietnamu, Konga, právě tak jako na 26. ulici v Chicagu, v srdci staré krajanské čtvrti. “Poslední měsíce pozorujeme stále víc a víc, jaké ohromné úsilí a co peněz vynakládá pražská vláda, aby si získala krajany. Ilustrované knížky o krásách Československa, zvláštní brožura “Československo očima krajanů”, specielní noviny “Československý Svět” pro krajany, filmy atd. se vemlou- vají do srdcí krajanů. Pražský režim věří, že lež tisíckráte opakovaná a našeptávaná přece jenom zmenší odpor proti komunismu nebo alespoň nás uspí v nečinnost. “Jak se jim nahlodávání daří je vidět z toho, že mnozí dobří sousedé si nejsou ani vědomi toho, jak se hraje o jejich city. Cestovní kanceláře ukazují velmi pěkné filmy o krásách Československa, filmy jsou předváděny zadarmo v krajanských spolcích a krajané jsou dojati přírodní krásou své rodné země. V sokolovně se ukazuje film se záběry se Spartakiády a nikdo nepovstane, aby upozornil bratry na to, že Spartakiáda je lež a podvod, že komunisté ubili ideu svobodného sokolstva a nahradili podvrženým cirkusem. Do Tuzexu se hrnou americké dolary. Je sice velký rozdíl posílá-li syn nebo dcera své strádající matce na nutné živobytí nebo kupuje-li svým příbuzným televisi, motocykl nebo dokonce automobil za dolary. Ač americká vláda upozorňuje na nežádoucí odliv našich dolarů, nemůže zabránit svobodným občanům, aby nekupovali zbytečné lahůdky, importované za dolary, i když máme dobré americké výrobky doma. “K čemu potřebují komunisté americké dolary všichni dobře víme — na svou rozvětvenou, obrovskou kampaň proti Spojeným státům. Československým komunistům Moskva uložila důležité úkoly, takže staré vyslanectví ve Washingtoně již nestačí a staví se centrála za milion dolarů — odkud se bude dirigovat podvratné revoluční tažení, sahající do Střední i Jižní Ameriky. Již dnes vyřizuje československé vyslanectví záležitosti Fidel Castra. A na to vše přispíváme svými dolary. “Politický výbor ČSNRA nezanedbal jediné příležitosti, ať to byla návštěva Nikity Chruščova, vrcholná konference, která pak ztroskotala v Paříži, nebo prcsidentské volby, kdy jsme žádali obě politické strany, aby se kandidáti vyjádřili o porobených národech atd. “Tato práce, kterou my považujeme za nejdůležitější, nebývá někdy pochopena, prý je příliš “politická” a slovu se dává špatný výklad. Správně řečeno, je to práce čistě vlastenecká. Co může být dnes důležitější než obrana svobody? “Za druhé světové války nikdy jsme ani na okamžik nezapochybovali, že zvítězíme. Představovali jsme si, že po válce nastane doba krásného spolužití s osvobozeným Československem a jeho lidem. Dalo se sice očekávat, že krajanské řady budou řídnout, za to budou obohacovány kulturními svazky se starou vlastí. Jak jsme se těšili na dobu, až Československo, opět svobodné, se bude plně vyvíjet к naší radosti, tak jako tomu bylo za Masarykovy republiky! Tenkráte mělo Československo pověst pokrokové země, na kterou jsme byli všichni tak hrdi! “Dnes, pokaždé když se vysloví ČSSR, je to ve spojení s novým komunistickým útokem na svobodný svět. Buďto vítá československý režim vraha Trotského, nebo hanobí Ameriku a útočí na nás ve Spojených národech. Vždy a všude je pražská vláda na straně nepřátel Ameriky. “V nejhorším snu se nám nikdy nezdálo o tak tragické situaci. A tu nám nastává náš důležitý úkol, který z toho vyplývá — bránit a zachovat čistou pověst amerických krajanů. Plných sto let těšili jsme se nejlepší pověsti loyálních amerických občanů. Nesmíme připustit, aby naše dobré jméno utrpělo naivností některých z nás. “To je to historické poslání, o kterém se nám ani nesnilo a které teď musíme splnit. My nesmíme znát únavu, jenom práci. Všechny těžkosti překonáme, žádné nepochopení nás nikdy neodradí, poněvadž jsme přesvědčeni o svém poslání.” BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY 2 • VĚSTNÍK ZRADA: Události posledního týdne od zasedání výk. výb. ČSNRA, účast československých letců na Kubě, výcvik Kubánců v Československu, vyzbrojení Fidel Castra, spojení československého vyslanectví ve Washingtoně s obrovskou podvratnou činností po americké pevnině, to vše dává nám za pravdu, že nebezpečí hrozivě doléhá. A tu se tážeme oněch krajanů sympatisujících s pražskou vládou, jak srovnávají svoje omluvy, dokonce i obdiv pro komunistický režim se svou americkou vlasteneckou povinností? Dovolávají se neprávem československého lidu a nám neprávem vytýkají, že jsme proti československému lidu, když pravý opak je pravdou! Stojíme na jedné frontě s československým lidem, proti komunistickým moskevským sluhům. Víme dobře ze sta, z tisíce vzkazů do Ameriky po krajanech, že československý lid je ve svém srdci s námi: “Ať se Vám nestane to, co u nás. Spojené státy jsou naší jedinou nadějí.” Budeme tím víc hájit československý lid, čím horší bude situace. Dnes už je jasné, že hájit, podporovat nebo o- mlouvat pražskou vládu z toho, co dělá je vyloženou zradou proti Spojeným státům. [pageend2]ZE ZASEDÁNÍ VÝKONNÉHO VÝBORU. Na mezisjezdové výroční schůzi výkonného výboru, na kterou se sjeli ve dnech 15. a 16. dubna delegáti z New Yorku, Clevelandu, Detroit a Owosso, se projednala řada naléhavých otázek. Zasedání předsedal br. Andrej Valúšek a byl vystřídán místopředsedkyní Vlastou Vrázovou a místopředsedou br. Adolfem Cierným. Po oba dny zasedání bylo velice přátelské a plodné, takže se členové, přespolní i domácí, rozcházeli s pocitem, že to, co bylo vykonáno od minulého sjezdu je správné, ale že musíme pokračovat ještě s větším úsilím vzhledem к vážné světové situaci. Byly podány zprávy oblastí: za New York br. David Višňovský, za Cleveland br. Jan Tichý, za Michigan br. Jan Sklenář, za Chicago ses. Jaromíra Žáčková. Podány byly zprávy odboček: St. Petersburg, Washington, Los Angeles a za Owosso br. Antonem Čechem. Do zasedání zaslala odbočka "James Hovorka” obnos $1,000.00, newyorská oblast $700.00, chicagská oblast $500.00, odb. Jan Hus $100.00, Krajanský výbor, Cleveland, $100.00, Detroit $100.00, Owosso $50.00, Washington $132.50, ČSA za členství $125.00. Po zahájení bylo vzpomenuto zesnulého předsedy James Hovorky. Br. Valúšek za nás všechny projevil úctu a vděčnost zesnulému, který přes 40 let pracoval pro československý odboj a zvláště za druhé světové války byl významným činitelem v Slovenském národním sdružení i v českých hlavních organisacích. Nepřestal až do konce svého života a i když se přestěhoval na Floridu jeho prvním činem bylo založit odbočku ČSNRA. Zvláštní důraz byl kladen na finanční problémy Rady. Br. James V. Krákora, předseda finančního výboru, přednesl jím vypracovanou podrobnou zprávu a podal к tomu vysvětlení, ke kterému promluvil br. Václav Kubíček. Br. Krákorovi bylo poděkováno. Zvýšená činnost r. 1960 si vyžádala zvýšené vydání, ale i příjem byl větší. Zpráva byla jednohlasně přijata. Řešila se otázka finanční, jak získat peněz na potřebné akce, ale nic se nezměnilo na rozhodnutí sjezdu, potvrzeného zasedáním výkonného výboru, že musíme hledět činnost stále zvyšovat. Ve zprávě výkonné tajemnice ses. Emilie Welclo- vé bylo stručně, ale výstižně zachyceno, lak vypadá práce v úřadovně, kolik problémů a akcí je nutno organisovat a řešit: na Radu se obrací mnoho lidí, Američané o informaci o Československu, přistěhovalí o radu a pomoc; Rada je mluvčím za československou národnost u amerických organisací a úřadů; ujímá se kulturních podniků, pořádá Československý den, manifestaci Captive Nations, národní svátky; má na starosti Lidice: podporuje všemožně vyučování češtině, půjčuie filmy atd. Neivětší akcí loňského roku byla slavnost TGM známky a vše, co s tím bylo spojeno. Rada se nespokojila pouze s akcí na vydání známky, ale nepřestala dodnes na akci pracovat. Propagačně získali jsme nesmírně mnoho krásnými proslovy senátorů a kongresníků v Congressional Record dne 7. března. Náš protest proti zákazu československé vlády, která nedovoluje známku do ČSR., byl převzat United Press a Associated Press a tímto způsobem se nám podařilo dostat články do amerických novin po celých Spojených státech. Finančně jsme vyzískali prodejem známek, pohlednic a zvláštních obálek hlavně zásluhou br. Frank Kratochvíla a Karla Glasra, kteří se tomu věnovali. Byl zaznamenán větší počet členstva, hlavně přímých členů i odběratel Věstníku a American Bulletinu, což je zjev velmi potěšující, zvláště v této době, kdy se v jiných organisacích počítá s úbytkem. Předseda politického výboru br. Frant. Schwarzenberg podal přehled vykonané práce v tomto oboru. Resoluční výbor pak předložil telegram presidentu Kennedymu, který byl přítomnými schválen, a resoluci newyorské oblasti o Laosu a peace corps. Resoluce o Laosu je varovným připomenutím, aby koaliční vláda se nestala trojským koněm, jak tomu bylo v Československu. V sobotu pořádal se oběd v restauraci “Little Village”, kterého se zúčastnili delegáti, členové odboček a spolupracujících organisací. Národní orga- nisace zastoupeny v Radě jsou: Slovenský Sokol br. Valúškem z New Yorku (br. Jan Babuška přijel v neděli) a br. Adolfem Cierným, starostou župy Ľudevít Štúr; ČSA generálním tajemníkem br. Krákorou; Národní svaz českých protestantů br. J. Opiem; (SVU prof. Václavem Hlavatým, který zaslal Radě pozdrav a přání z Hong Kongu a Japonska). Chicagské předsednictvo bylo plně zastoupeno: Vlastou Vrázovou, místopředsedkyní, br. Cierným, místopředsedou, Emilie Welclovou, výkonnou tajemnicí, Břetislavem Vaňkem, pokladníkem, a těmito členy: Mikuláš Ferjenčík, Karel Glaser, Josef Janečka, James Krákora, Frank Kratochvil, Václav Kubíček, Jan Opie, Vincent Pleva, František Schwarzenberg, Jiří Spánek, Jaromíra Žáčková, za Chicagskou oblast br. Frank Kouřím a ses. Pavla Janečková. Sešlo se mnoho významných hostů, z nichž někteří pronesli zdravice: Dr. Josef Čada za Národní svaz českých katolíků, br. Karel Prchal, starosta Americké obce sokolské, který zval přítomné na slet do Chicaga v červnu, Milada Ferjenčíková a ses. Žížalová za Čsl. národní radu žen v exilu, Frank Růžička a Libuše Klenová za Svobodnou obec, Miloslav Synek za Společnost věd a umění, Alois Šalamoun za Zahraniční ústav a pak zástupci všech spolupracujících organisací zastoupených v Chicagské oblasti. VĚSTNÍK • 3 [pageend3]Na programu byli dva výborní řečníci: John Ševčík, předseda americké firmy Burton Dixie a místopředseda American Security Council, který promluvil anglicky, a Dr. František Schwarzenberg, česky. Oba mluvili na stejné théma: nebezpečí komunismu a jak proti němu bojovat. Br. Schwarzenberg zakončil svůj proslov “národním slibem”, který byl povstáním všech přítomných slavnostně přijat. NÁRODNÍ SLIB. Mezisjezdový výkonný výbor ČSNRA se schází za okolností mimořádně vážných. Všechno, co nám je drahé, je dnes v sázce: Vnější bezpečnost Spojených států je ohrožena vzrůstem světovládné moci komunistického spiknutí. Sovětský svaz zbrojí, rudá Čína vybízí к válce, komunismus silou zbraní proniká do jihovýchodní Asie, Afrika je ohrožena a může se zanedlouho celá ocitnout v komunistickém područí. Dokonce i v nejbližším sousedství Spojených států komunismus buduje na Kubě své nejnovější předmostí. Naše americká svoboda je zevnitř ohrožena stále vzrůstající podvratnou komunistickou činností přímo v našem středu. Tato propaganda stoupající měrou zasahuje — často snad bez vlastního jejich vědomí — i naše důvěřivé krajany. Amerika, naše nová domovina, je dnes věru ohrožena zvenčí i zevnitř. A naše stará vlast, Československo, země našeho společného zrodu, trpí již třináct let pod vnucenou vládou komunismu, který lidu vzal veškeru svobodu politickou i náboženskou, všechen majetek, všechnu radost i lásku a dává lidem pouze sliby, dialektický materialism, strach a nenávist. Přesto věříme, že Amerika nepodlehne ve světovém zápolení, že americká svoboda i americký způsob života nám budou zachovány a že se český, slovenský a karpatoruský lid opět dočká svobody. Strážcem vnější bezpečnosti Spojených států je především naše vláda. Slibujeme, že ji v úsilí o zvýšení americké brannosti chceme dle svých sil pod- porovati. Strážcem amerických svobod a amerického způsobu života jsme však především my sami — jeden každý z nás amerických občanů. Proto my všichni — jako jednotlivci i ve svých spolcích — budeme se zvýšenou bdělostí čelit komunistické podvratné činnosti mezi našimi spoluobčany, zvláště pak mezi spoluobčany z vlastní krve. Osvobození Československa i všech ostatních porobených národů by zajisté mělo být předním úkolem všech slušných lidí na celém širém světě. Nikomu však nemůže tento úkol býti bližším než nám, příslušníkům americké větve národa českého a slovenského. Osvobození Československa je nám úkolem nejvlastnějším a současně také úkolem nej- naléhavějším. Vždyť americká bezpečnost a americký způsob života jsou dosud pouze ohroženy, kdežto československá svoboda je prozatím ztracena. Proto se dnes znovu slavně zavazujeme к vytrvalému, neutuchajícímu úsilí, aby československý lid za pomoci svobodného světa mohl opět sám, svobodně a svrchovaně rozhodovat o vládě věcí svých. Nutným předpokladem úspěchu tohoto našeho úsilí je zachování a prohloubení živé lásky к americké svobodě, kterou komunismus ohrožuje, věrné lásky к svobodě československého lidu, kterou komunismus potlačuje, vděčné lásky ke kulturnímu odkazu našeho národa, který komunismus znásilňuje a něžné lásky к naší rodné řeči, kterou komunismus znesvěcuje. Slibujeme proto znovu, že v duchu zásad ČSNRA budeme v sobě i svých dětech udržovat a posilovat národní uvědomění, národní kázeň, národní obětavost i zděděnou víru svých otců, abychom tak pomohli uhájit svobodu své vlasti nové a obnovit svobodu své vlasti staré. O TGM ZNÁMCE. Krajané těžce nesou zákaz československé vlády. Byla to Československá národní rada americká, která protestovala u poštmistra Summerfielda hned v dubnu 1960 a která nepřestala naléhat, aby vymáhal nápravu. Konečně na naše naléhání byl zaslán dotaz a tím konečně byla donucena československá vláda odpovědět koncem minulého roku. V notě československý vyslanec napadá hrubě americkou vládu za vydání známky formou nehoráznou a neuvěřitelně zpupnou. Je to další důkaz nepřátelského poměru pražských komunistů ke Spojeným státům. Nedávno jsme se vrátili ke svému protestu, popsali jsme celý postup od vydání známky ve zprávě “The Story of the TGM Stamp” a přiložili к memorandu na nového poštmistra Day a státního sekretáře Dean Ruska. V memorandu žádáme plnou reciprocitu. Poukazujeme na to, že československá vláda si osvojuje všechna práva, na př. poslala si do Spojených států putovní vládní výstavu československých známek. Žádáme, aby i Spojené státy měly stejné právo na putovní výstavu v Československu. A dále: mohou-li к nám známky na počest Lenina, Rudé armády, Gottwalda atd. žádáme, aby byly dovoleny i známky Masarykovy. Trváme na rovnocenné výměně. Bohužel, je nám známo, že Praha již dnes oznamuje, že nedovolí TGM známku, ani známky na počest legií na mezinárodní poštovní výstavě r. 1962. Nemůžeme souhlasit s americkým československým filatelistickým klubem, který dokonce poděkoval československé vládě za zapůjčení československé putovní výstavy. Což jim nevadí, že ame- 4 • VĚSTNÍK [pageend4]rická známka к poctě presidenta Masaryka do Československa nesmí? Což jim nevadí, že pražská vláda napadla neslýchaným způsobem naši americkou vládu za vydání známky? Memorandum Československé národní rady americké se zprávou “The Story of the TGM Stamp” bylo uveřejněno v plném znění v Congressional Record ve Washingtoně dne 14. dubna s předmluvou senátora Thomas Dodd z Conn. Pro nás je to věc zásadní a spravedlivá a proto od svých požadavků nesmíme ustoupit. Pozdrav výk. výboru ČSA. Vážení: U příležitosti zasedání výroční schůze výkonného výboru Československé národní rady americké přicházíme jménem jednoty “Československé Spolky v Americe” tlumočit srdečné bratrské a sesterské pozdravy s přáním, aby důležité zasedání Vašeho výkonného výboru bylo v každém směru úspěšné v zájmu příští důsledné a významné činnosti, kterou Československá národní rada americká si předsevzala. Žijeme ve velmi vážných dobách — v dobách světového napětí a nejistoty, co zítřek přinese. Tato vážnost doby a nejistota přenáší se ovšem také na naší československou větev americkou, takže snad více než kdy jindy je třeba, aby náš lid byl správně a plně informován o významu světových událostí a jejich vlivu na záležitosti československé, jakož i vlivu na naši americkou větev československou. V tomto ohledu se plně spoléháme — tak jak jsme to činili s naprostou důvěrou v minulosti, že Československá národní rada americká dostojí v plném měřítku důstojným způsobem svému význačnému poslání. Spoléháme, že bude vždy zaujímat postoj, který by měli naší lidé ke všem vážným událostem zaujmouti jako věrní občané amerického národa i jako věrní synové a dcery československého národa v obraně všech demokratických zásad, na nichž oba národy — americký i československý — byly založeny. V této nesmírně důležité činnosti přejeme Vám dalšího zdaru a úspěchu v pevné naději, že pod vlivem nejistoty světového napětí dojde, za Vašeho vedení, к úplnému sblížení a sjednocení československého lidu v Americe. Tím jedině bude pro budoucnost zachován skvělý rekord československé větve v jejím počínání na americké půdě; tím také jedině bude jí umožněno přinésti další značný příspěvek к zachování a upevnění amerických principů svobody, demokracie a lidskosti. Přikládáme členský poplatek ve výši $120.00 na rok 1961 s opětovným přáním všestranného zdaru a úspěchu důležitému Vašemu zasedání a znamenáme se, ZA VÝKONNÝ VÝBOR ČSA: Frank Vodrážka, předs. James V. Krákora, taj. Pozdravy výk. výboru ČSNRA. Do mezisjezdové schůze došly pozdravy od nepřítomných přátel: vzpomněl si na nás ze své daleké cesty prof. Václav Hlavatý, předseda Společnosti věd a umění, tajemník SVU z Washingtonu, br. Jaroslav Němce, též z Washingtonu předseda Dr. Juraj Slávik a Jos. Kučera, tajemník naší odbočky, Československé národní sdružení v Kanadě, předseda S. Ředina a tajemník J. G. Corn. Ke svému blahopřání připojují slova uznání: “Chtěli bychom čerpat z vašich zkušeností a poznatků. Uvítali bychom rádi, kdyby došlo к užšímu styku a spolupráci, která by se zvláště jevila v přípravě a koordinaci důležitých akcí na poli národně kulturním a politickém.” Ze St. Petersburgu poslala pozdrav sestra Helena Hovorková za odbočku “James Hovorka”, z Los Angeles tajemník br. Smutník. Dr. Jan Papánek omlouvá svou nepřítomnost pro nemoc své ženy pí. Betky Papánkové: “Už výše dva- cať rokov chodím na schôdze a sjazdy Rady. Tento rok mi to bude chýbať. Rád by som bol prehovoril — je veľa toho, čo by sa dalo povedať. Hlavne však by som zasa rád videi starých priateľov a spolupracovníkov v záujmu československej veci.” Omlouvá se br. Karel Zahradníček z Clevelandu, který též nemohl přijet pro nemoc. Psal prof. Vratislav Bušek z New Yorku. Z místních organisací a přátel napsali čestný člen br. Josef Žák Maru- šiak, Ústředna moravských spolků, br. Lysák, předseda a Anton S. Jurčík, tajemník, Charles T. Salak, předseda Capitol Federal Savings Bank, Jerome J. Koudelík, předseda Chamber of Commerce na 26. ul., A. L. Nehasil se ženou. ČESKÁ VÍDEŇ. Věstník a Bulletin je posílán do celého světa. Máme čtenáře v Anglii, Francii, Německu, jižní Africe, Lebanonu, Austrálii. Máme živé korespondenční styky s Londýnem a Paříží, ale nejbližší nám je česká Vídeň, pro kterou máme upřímné pochopení. Nedávno nám psal Josef Jonáš, redaktor “Vídeňských svobodných listů”, tuto zajímavou zprávu: “Podařilo se nám docílit zřízení české Vysoké lidové školy ve Vídni. Je to součást velikého a oblíbeného systému rakouských vysokých škol, na kterých je lidovým a populárním způsobem doplňováno a zvyšováno vzdělání všech vrstev obyvatelstva. Zatím začaly již dva kursy české řeči pro Rakušany, jsou pěkně navštíveny a pro začátek můžeme být velmi spokojeni. Začali jsme také se sérií českých přednášek pro naše krajany. Jako první byly promítány filmy ze života tří presidentů Spojených států: Lincolna, Wilsona a Eisenhowera. A přednáška byla velice krásně navštívena.” Na dopis jsme odpověděli, že s radostí zašleme filmy ze života Masaryka, jak jsme o to byli žádáni. I ve Vídni pociťují velký nápor komunistů, kte- VÉSTNÍK • 5 [pageend5]ří mají vždy к disposici velké finanční prostředky a celý aparát. V české Vídni se vydává výborný časopis “Vídeňské svobodné listy”, který je nám výměnou posílán. Na první straně jsou světové zprávy, následují důležité rakouské zprávy, ale hlavní část novin je věnována “Československu”. Na př. v čísle z 31. března je výstižný rozbor “Československo, země pokroku?” a dlouhá kapitola o “kolaborujících intelektuálech a národních mučednících”, další články “Co říkají o zemědělství v Praze” a mnoho zajímavých stručných zpráv z Československa. Jeden článek byl věnován nám, Československé národní radě americké, s tímto úvodem: Americká národní rada československá. “Již třináct let mají naší krajané ve svobodném světě neobyčejně těžký kol. Mají správně odhadnout, oč jde v Československu. Krajané mají dobrá srdce, vzpomínají na svou vlast s neobyčejnou láskou a získali si velké zásluhy v boji našeho lidu o svobodu v první a v druhé světové válce. Po válce opět našim lidem doma nezištně pomáhali. Komunistický puč 1948 znamenal konec svobody. Od roku 1948 je každý krajan v rozpacích. Chce hmotně a morálně pomáhat svým drahým doma a nemíní svou pomocí upevňovat komunistickou tyranii v Československu. Komunisté vyvíjí ve svůj prospěch mezi krajany neobyčejnou propagandu, hlásají svůj nevšední zájem o blaho československého lidu a předstírají vlastenectví. Krajané pozorně sledují vývoj v Československu a snaží se v té, pro ně často nejasné situaci, rozlišovat mezi zlem a dobrem. Chtějí pomáhat nejen materielně, ale i к větší svobodě našich národů. I když zatím nemohou odstranit komunismus v Československu, pomáhají odhalováním a zveřejňováním komunistického násilí a lží. Vrcholná organisace amerických krajanů, Americká národní rada československá, burcuje svědomí amerického lidu a připomíná americké vládě stav v Československu a její mravní povinnost. Anglicky psané publikace, nesčetné intervence u amerických úřadů, memoranda americké vládě a stálá veřejná krajanská činnost, udržuje československou otázku stále živou a předmětem amerických zájmů.” Nabízíme zdarma ukázková čísla týdeníku “Svobodných vídeňských listů”. Napište si do úřadovny: 4125 West 26th St., Chicago 23, Ill., a seznamte se s krajanským tiskem z Evropy, jakou dobrou práci dělá u železné opony. “Jeli jsme do Československa z Vídně. Zdá se, že komunisté se snažili, aby na rakouských hranicích trochu zpříjemnili pohled na železnou oponu. Nevypadá tak strašidelně, že by odradila turistu к návštěvě Československa. Venkov mezi rakouskou hranicí a Prahou je také dost příjemný a upravený. Jeli jsme americkým vozem. Cizí automobil je v Československu sensací. Lidé, jak na venkově, tak i ve městě, zvědavě prohlíželi auto a na nás se dívali, a prohlíželi si nás od hlavy až к patě s určitým přátelským obdivem. V jejich očích nebyla žádná závist, ale velká melancholie, jako by nám chtěli říci, že jsou nešťastní, že nejsou součástí našeho světa. Na cizince ze západu jsou v Československu dnes tak zvědaví, jako bývali lidé v balkánských zemích. To jsem před válkou v Československu nepozoroval. V Praze jsme bydlili v hotelu Jalta. Jc to snad dnes nejlepší pražský hotel pro cizince. Je dobře veden, jídlo je dobré a personál hotelu jsou většinou lidé, kteří mají předválečné školení na západě. Mluví dobře francouzský; i strážník před hotelem mluví plynnou francouzštinou. Všichni se chovají velmi přátelsky a jsou zvědaví na Francii a hlavně ovšem na Paříž. Z jejich slov cítíte, jak by zase jednou rádi viděli Paříž. Z toho malého a běžného styku, jaký člověk s lidmi v Československu má, jsem měl, při první i druhé své návštěvě, stálý dojem, že lidé jsou velmi nešťastní a cítí se odtrženi od světa, ke kterému patří. Nikdy jsem si nedovolil navštívit nebo zavolat v Praze své předválečné přátele, abych jim neuškodil. Na první pohled by sc zdálo, žc za poslední dva roky se věci mění к lepšímu. Není tomu tak; několik neonů ve středu Prahy a opravené a nově natřené domy — zbytky slávy loňské Spartakiády — propůjčují Praze veselejší vzhled. Lidé jsou však stejně smutní, jako byli dřív. Neviděl jsem mezi těmi tisíci v Československu jednoho člověka, který by se srdečně zasmál. Čechoslováci se také špatně oblékají. Konfekce je špatná a kvalita materiálu je podprůměrná. Sem tam přejde po Václavském náměstí dáma, která má starý opelichaný kožich. Zboží normální kvality, jak jsme na ně zvyklí na západě, se dostane jen za cizí valuty v Tuzexu, a tuzexové ceny jsou mnohem vyšší než u nás. Z Prahy jsme jeli na západ к německým hranicím. Jeli jsme částečně sudetským krajem, který stále působí jako opuštěná země — velmi depresivně — silnice jsou také špatné a výjezdy železnou oponou z Českos^venska do Německa působí chmurně a nepřátelsky. Byli jsme všichni zajedno, že kdybychom jeli do Československa z Německa, asi bychom se z hranic vrátili. Cizinec, který navštíví Československo a i ten, který je znal z předválečné doby, nemůže posoudit život za komunismu. Má jen příležitost soudit situaci podle povrchních vnějších znaků života v ho(Otištěno z Vídeňských svobodných listů.) Francouzský novinář, který znal Československo před válkou a navštívil je znovu přede dvěma roky, navštívil se svou rodinou na několik dní Prahu. Byl zvědav, jak se poměry uvolnily v Československu za poslední dva roky. NEVIDĚL JSEM V PRAZE VESELÉHO ČLOVĚKA. 6 • VĚSTNÍK [pageend6]telích, které jsou reservovány pro cizince, a pak pozorovat život na ulici, nebo lidi v nočních podnicích, v divadlech nebo v kostelích. Ani v divadlech není stejná příjemná atmosféra, jako byla před válkou. Lidé vyhlížejí ustaraně a jsou špatně oblečeni a výklady jsou plny nezajímavého zboží. Máte dojem, že jste v zemi, která je okupována nepřítelem. Tak vypadala Paříž za války. osvědčený přítel demokratického Československa a československých politických uprchlíků, se právě dožívá padesátin. Tento obdivuhodný, statečný Nor, vyznamenaný československými medailemi z poslední války, vykonal již tolik dobré záchranné i pomocné práce, že v naší krátké zprávě ani zdaleka nelze jeho dílo ocenit. Nelze však nevzpomenout jeho zásluh jako předního činitele ve skvělé Norsko československé pomoci v Oslo, jeho podílu na vybudování známého uprchlického Domova Milady Horákové v Dramen a zvláště též jeho obětavé organisační činnosti při pořádání každoročních hromadných návštěv čs. exulantských dětí do Norska. Jestliže dnes jeho krásná vlast v souvislost s jeho padesátkou oceňuje jubilanta jako protinacistického bojovníka, krajané a čs. exulanti, ať žijí kdekoliv na světě, si vděčně uvědomují, co dobrého pro ně až dosud vykonal. Blahopřejí mu ze srdce a spoléhají, že jim Ragnar i nadále zachová své ušlechtilé přátelství. Jeho jméno zůstane navždy spojeno s historií třetího československého odboje a osud nám jistě ještě vícekráte dopřeje, abychom mu svou vděčnost vyjádřili lépe a průkazněji, než můžem dnes. — Do příštích let hojnost zdraví a úspěchů! Při velkých slavnostech století jednoty ČSA mile překvapil zájem mladých o naši věc, když jim podána byla srozumitelně v jazyce anglickém. To je dobré pole, třeba nezpracované. Bylo by zapotřebí zvláště populárních a časových brožurek v angličtině (odbornými knihami se do této masy nepronikne). A přednášek, zvláště při významných slavnostech. Nejlépe se osvědčují takové proslovy při “luncheons”, jak je zvykem v klubech amerických, méně stará forma přednášková, o níž v době radia a televise není mnoho zájmu. Též je stále třeba pohotově reagovat na zprávy v tisku, jež věc naši hrubě zkreslují (zvláště se tak děje v starém tisku isolačnickém) a tu opět Nár. rada jako ústřední organisace národní je nejpovolanější zprávy do křivého světla nás stavící vyvracet. Činí tak a bude dále činit, jest jí ale zapotřebí větší součinnosti krajanské na tomto poli. К všemu tomu je zapotřebí ovšem finančních prostředků, jež poskytnout je povinností naší krajanské veřejnosti, zvláště spolků a jednot. Příspěvky na takovéto účele, zvláště na školství, nejsou zapovězeny ani u podpůrných jednot, naopak podpora kulturních věcí je právě odlišuje od soukromých pojišťoven. Je ostatně v jejich vlastním zájmu, aby zejména školství bylo zdokonalováno a větší zájem mladších pokolení o náš národní život byl probuzen a povzbuzován. Ač s odumíráním staré přistěhovalecké generace roste počet anglických odborů v našich jednotách, zkušenost ukázala, že nejlepšími a nejspolehlivějšími mladšími pracovníky v nich jsou odchovanci našich českých škol. Co proto pro povznesení krajanského života kulturního naše spolky a jednoty vykonají, především pro sebe samy vykonají. Je v jejich nejvlastnějším zájmu, aby Národní radu podporovaly a především do rámce jejího se organisačně zapojily! Ačkoli staré spolky krajanské vymíráním přistěhovalé generace upadají je možné i jejich život prodloužit a činnost oživit. To je v rukách nové imigrace z kruhů exulantských, na něž je nářek, že nezapojily se dosud do krajanského života v míře žádoucí. Je pravda, že i v minulosti vždy jistou dobu trvalo, než nová přistěhovalecká skupina či vlna s novým prostředím srostla; nynější skupina není nikterak v tom směru výjimkou. Ale zmíněná nová imigrace, jak nedávno řečeno, trvá už deset let, což je doba dost už dlouhá a zdrželivost v přimknutí se к starší krajanské obci neměla by být prodlužována. Po deseti letech dost už vyčkávání! Krajanská obec americká, která tolik už pro starou svou vlast vykonala (více než pro sebe samu: na naše vlastní národní účele v této zemi nikdy se nesebralo tolik, kolik činil náš finanční příspěvek na oba odboje) je jediným živým kusem národního těla, к němuž nová imigrace může přimknout, jediným kusem domova, který má a může mít: mohou se noví příchozí cítit exulanty v širším prostředí americkém, ale nemohou a nesmí se exilovat od masy českého a slovenského lidu v Americe. V kruzích nové imigrace je nepoměrně větší počet školské inteligence než mezi starými usedlíky; o to je národní jejich povinnost větší a nezájem neomluvitelný. Je hrozná podívaná na českého inteligenta, jenž neodbírá ani krajanského tisku, bez něhož by národní život náš v této zemi, po více než 100 let udržovaný, byl zhola nemožný. Jsou čestné výjimky, ale v této věci nemělo by být výjimek vůbec. Jedné věci si ovšem exil musí být vědom. Nesmí se zapojovat do krajanského života proto, aby si tu jeho skupiny budovaly stranické posice. Stranictví a jeho spory, jež zabránily vytvoření jednotnější exilové organisace, nesmí být zatahováno do našeho kruhu, jenž jich byl ušetřen. (Pokračování.) VĚSTNÍK • 7 Ragnar Andersen, ČESKOSLOVENSKÁ NÁRODNÍ RADA AMERICKÁ. Josef Martínek (Pokračování) [pageend7]CHICAGSKÉ UDALOSTI. NATIONALITY DAY. Na Chicagské universitě studenti uspořádali v neděli, dne 23. dubna, tradiční “Den národů”. Za Free Czechoslovakia vystavovala Československá národní rada žen v exilu krásnou výstavku československého umění. Byla to opět předsedkyně ses. Milada Ferjenčíková s kroužkem obětavých členek, která se postarala o výstavu, pohoštění a dobrou propagandu. Téhož dne na Northwestern universitě v Evans- tonu studentský výbor International Students Committee uspořádal letos poprvé Nationality Day. Počet zahraničních studentů vzrostl letos na 400 a jejich přítomností se projevuje zvýšený zájem o jejich země. Jsou tu studenti z Indie, Japonska, latinské Ameriky a prý i jeden z Československa. Československou výstavku na Northwestern universitě si vzala na starost ČSNRA. Krásné broušené sklo, výšivky, keramiku a knihy zapůjčily ses. Kosová, Žáčková, Tuzarová, Vrázová, Ferjenčíková a Míčková. Ač to byl první pokus studentů, šli do toho s vervou a vytvořili ze Scott Hall velmi zajímavou výstavu cizích národů. Zde opět vynikala naše výstava svými uměleckými předměty. Pozornost studentů ruštiny budil velký československý znak “Pravda vítězí”. Prolhanou “Pravdu” novinářskou znají, ale ptali se na slovo “vítězí”. Výklad podaly ses. Žáčková, Vrázová, Tuzarová s dcerkou Janičkou, studentkou na universitě. Byla to vítaná příležitost к seznámení americké veřejnosti s československou otázkou. Při pohledu na dlouhý stůl polského konsulátu s bohatým výběrem nákladných brožur, map a fotografií bylo nám líto, že nemáme к disposici peněz na podobnou propagandu. Není to však žádná výmluva pro nečinnost, i tak se dá mnoho vykonat,jen když se chce, a to dokázaly naše ženy členky na obou universitách. LIDICE. Dne 28. května, v neděli odpoledne pořádá chicagská oblast ČSNRA tradiční zájezd do Lidic. Tentokráte se koná již v květnu, dva dny před “Memorial Day”, a to úmyslně, aby byl pomník upraven a okrášlen na “Den zdobení hrobů”. ČSNRA se zúčastní svou delegací americké pietni oslavy v Crest Hill dne 30. května. Sraz je v 1:30 hod. na rohu Hosmer a Theodore St. v Crest Hill, odkud se jde společně к lidickému pomníku, kde American Legion vzdá poctu zbraní a kde promluví zástupce ČSNRA a položí věnec. Žel, osada Lidice ztratila své jméno a stala se vlastně předměstím města Joliet. Splynutím několika obcí vznikl Crest Hill. Prostránství kolem pomníku nese však jméno “Lidice Place” a ČSNRA, za krajanskou Ameriku, se stará o úpravu a udržování tohoto symbolu našeho odboje. 8 « VĚSTNÍK X. AMERICKÝ SOKOLSKÝ SLET V CHICAGU se koná ve dnech 23., 24. a 25. června v Hoffman Stadium u nové Sterling Morton vyšší školy na 24. ul. a Harlem Ave. v Berwynu. Dne 23. večer je akademie v Sokole Chicago. Dne 24. je slavnostní večeře v sokolovně Havlíček-Tyrš v 6 hod. a v 8 hod. tance a odevzdání cen vítězům v Sokole Chicago. V neděli odpoledne je hlavní den sletu. Z OBLASTI A ODBOČEK. Ve zprávách oblastí a odboček se výrazně projevuje rozsáhlá činnost ČSNRA. Jelikož byly uveřejněny během roku v měsíčních zprávách, uvádíme dnes jen hlavní body: OBLAST NEW YORK: Odb. Mantattan a První odbočka Long Island. R. 1960 pořádaly TGM oslavu a letos krásný Dvořákův koncert, oratorium “Stabat Mater”; slavnostní večeři, na které odevzdaly plaketu “Jana Masaryka” organisaci B’nai B’rith za prokázané služby, hlavně s akcí poštovní známky; řadu přednášek a diskusních večerů. OBLAST MICHIGAN: Odbočky Detroit a Owosso. Uspořádaly řadu menších podniků, vzpomínkových večerů, sbírku na Masarykův fond a sbírku pro děti v Německu. Spolupracují s krajanskými místními spolky. KRAJANSKÝ VÝBOR, CLEVELAND. Pamatuje na československé uprchlíky v Německu, českou školu a na propagační činnost Rady, kterou finančně i morálně podporuje. “Nový Svět” ochotně otiskuje naši tiskovou službu. OBLAST CHICAGSKÁ: Odbočky “Česká Kalifornie”, “Mistr Jan Hus”, “Milada Horáková” a “Západní předměstí”. Pořádají ples, tradiční pouť do Lidic, velký československý den v Plzeňském parku, oslavu 28. října. Loňského roku účastnili se členové ve velkém počtu oslav TGM ve Washingtoně. Odbočky pořádaly četné filmové večery, divadlo, vzpomínkový večer Milady Horákové. Krom toho, oblast si vydržuje čtvrthodinku na rozhlase br. Falty jednou týdně. Členové pomáhali na mezinárodním bazáru Holiday Folk Fair a ve velkém počtu se zúčastnili manifestace porobených národů. Dále, zúčastňují se četných podniků v Sokole, ČSA, Svobodné obci, Čsl. národní radě žen atd. ODBOČKA “JAMES HOVORKA”, St. Petersburg, Florida. Uskutečnila “den československé hudby” v městském parku, zúčastnila se “St. Petersburg Day” v kampani Crusade for Freedom pro Radio Free Europe, spolupracuje s Masaryktownem, pořádá 18 zábav ročně a získává tím značné peníze pro činnost ČSNRA. [pageend8]Pořádala ples, vánoční bazár a slavnostní schůzi u příležitosti inaugurace. Chloubou odbočky je její pěvecké sdružení Dvořák, pořádá velmi pěkné koncerty krásné české a slovenské hudby, dokonce uspořádalo několik zájezdů do Baltimore, Trenton atd. Studijní komise je totožná s Pracovní skupinou SVU a věnuje se činnosti přednáškové. Členové v zastoupení předsednictva zúčastnili se “Conference for Citizenship” a i jinde na úředních místech se uplatňují za Radu. Celkem v oblastech je sdruženo na 70 spolupracujících spolků, řádů a klubů. Z tohoto přehledu poznáte nejlépe, jak blahodárně a vlastenecky působí ČSNRA všude, v oblastech a odbočkách. Je pořadatelkou velkých krajanských oslav a manifestací a vždy se snaží spolupracovat s místními organisacemi к udržení “češství”. To znamená, že nejen mluvíme česky a slovensky ve svém prostředí a šíříme československou kulturu, ale že cítíme vlastenecky s československým lidem, že hájíme jeho životní zájmy a při tom ochraňujeme čistý štít krajanské Ameriky v nesmírně vážné době. Seznam dárců: Moravian Lodge, No. 274, CSA, Beaver Falls, Pa........2.00 Řád Bratří od Sázavy, č. 211, ČSA, Little Ferry, N. J. 2.00 Čs. ženská národní rada v exilu, Chicago ..................100.00 Frank Matúš, Stradford, Conn......................................... 2.00 J. Kolaja, Lexington, Ky................................................... 2.50 Dr. Ladislav Radimsky, New York ................................ 5.00 Joseph Hudeček, Enid, Okla............................................. 2.00 Bertha Knotek, No. Riverside, Ill.................................... 1.00 Oldrich Černý, Washington, D. C.....................................10.00 Paul Sturman, Arlington, Va........................................... 5.00 Mrs. A. Greshle, Utica, N. Y........................................... 5.00 Bohumil Vydra, Berwyn, Ill.............................................. 10.00 Frank Holman, Chagrin Falls, Ohio ............................ 2.00 Klub Charlotte G. Masaryk, New York ....................... 50.00 Charles Kolářík, Menlo Park, Calif.................................10.00 Bohemian Woman’s Civic Club, Chicago ......................25.00 J. Fritz, Lyons, Ill.............................................................. 5.00 Lodge Milwaukee, No. 48, Z.Č.B.J................................... 2.00 Řád Češky Svobody, č. 13, ČSA, Chicago ..................... 5.00 Slečna Olga Malý, Chicago ............................................. 9.00 Augustin Herman Society, Baltimore ............................ 5.00 Děl. pěvecký sbor Lyra, Chicago .................................. 5 00 Bohumil W. Sidlo, Bayville, L. I., N. Y........................ 5.00 Alois Šeda, Pacific Grove, Calif....................................... 5.00 Lodge Rosebur, No. 259, White River, So. Dak...........2 00 John Míšek, Tampa, Fla..................................................... 2 00 John Kučera, San Francisco, Calif.................................. 2 00 Chas. Vávra, San Bernardino, Calif................................ 5 00 Mary Kordula, Independence. Ohio .............................. 4.00 Lodge Moravan, č. 12, ZČBJ., Rossville, Kans.............. 1.00 Lodge Cedar Rapids, č. 262, ZČBJ...................................10.00 John Martin, Portland, Ore................................................20.00 Mary Hlava, San Pedro, Calif.......................................... 50.00 Ant. Spiel, Eustis, Fla........................................................25.00 Manž. P. Rabštejnek, Oklahoma City, Okla....................15.00 Mrs. Cl. Sediva, Tulsa, Okla............................................. 5.00 Diemer Antone, Oklahoma City, Okla............................. 15.00 JAZYKOVÝ KOUTEK jenže Jeroným Jeruzalém, jeruzalémský jeřáb i řeřáb (strom) jeřáb (pták a stroj) jeřabina, jeřabinka jeseň, jesenní Jeseník, Hrubý Jeseník jestliže, jestli (nikoli: jestli že). Na př.: Přijď, jestliže budeš chtít, jestli budeš chtít, budeš-li chtít, ale nikoli: jestli že budeš chtít. jesuitský i jezuitský, jesuita i jezuita jezdit, jezdění i ježdění ježibaba Ježíš, Ježíšek. Ježíšek (Štědrý den), ale: ježíšek (vánoční dárek) Jičíněves, jičíněvský jih. Boj Severu proti Jihu Jihlavy, do Jihlavy, к Jihlavě, Jihlavu, v Jihlavě, za Jihlavou Jihočech, jihočeský Jihoslovan, jihoslovanský jihovýchod, jihozápad Jindřichův Hradec, jindřichohradecký jinošský, jinošští, jinošství jiný, jinší jistěže, jistě, že jistojistě jízdárna. Na Pražském hradě je známá Jízdárna jizlivec i jízlivec, jizlivý i jízlivý, jizlivost i jízlivost jizva, jizvička již, jižjiž, již již jižní; jižní Morava, jižní Evropa, jižní Afrika, Jižní Amerika, Jižní ledové moře jmenný, jméno, jmen, jménům, jmény jmenovatel jod i jód, jodový i jódový jsem, jsi je nebo jest, jsme, jste, jsou. Ty jsi řekl i tys nesl. Ty jsi náš přítel i Tys náš přítel. Ty ses zmýlil, Ty sis vzpomněl, (ale nikoli: Ty jsi se zmýlil, ty jsi se učil a pod.) jubileum, jubilea, s jubilei Juda, judaism JUDr. Jugoslávec, Jugoslávka, Jugoslávie, Federatívni lidová republika Jugoslávie. Jugoslávský Julius, Julia jurista, juristický Československé spolky v Americe, které přes 107 let svým spolehlivým životním pojištěním chrání desítky tisíců našich krajanských rodin, nezapomínají na budoucnost naší československé větve v Americe — na naše děti. Složky ČSA mládeže, nazvané Chi Sigma Alpha (toto jméno vzniklo ze začátečních písmen ČSA) sdružují naši mládež ve věku od osmi do šestnácti let. V novém a rozsáhlém pracovním programu, který ČSA již provádí, (a který je rozvržen na několik příštích let), zaujímá právem nejvýznačnější místo péče o naši mládež. Není-li Vaše dítě dosud v dětském odboru ČSA, neváhejte ihned je přihlásit. Nejen že zkrášlíte jeho dětství, ale co je ještě důležitější: z mládeže, vychované v tradičním duchu bratrství ČSA stanou se lepší občané této krásné země. Veškeré informace, týkající se složek Chi Sigma Alpha, ochotně na požádání sdělí: ČSA • 2138 So. 61st Court © Cicero 50, III. VĚSTNÍK • 9 Konala 14 členských schůzí, spojených s programem, přednáškou atd. Dramatický odbor sehrál dvě úspěšné divadelní hry, pořádal oslavu TGM. Odbočka pamatovala na sociální činnost, na Americký fond a školu v Německu, členové se zúčastnili zájezdu do San Bernardino a do San Franciska na odhalení pomníku atd. ČSA A NAŠE MLÁDEŽ. ODBOČKA WASHINGTON, D. C. ODBOČKA MASARYK V LOS ANGELES. [pageend9]Vklady pojištěné agenturou vlády Spoj, států do $10,000. CHARLES T. SALAK, předseda WILLIAM CHOUTKA, tajemník MLÁDÍ A DĚTSTVÍ — “Vzpomínky a myšlenky”— Alice G. Masaryková.— Krásná knížka o Masarykově rodině—ilustrovaná. Objednejte si v úřadovně ČSNRA, 4125 W. 26th Street, Chicago 23, Illinois, a v místě u své odbočky. Cena ........................................................ $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ........................................................... $3.00 CZECHOSLOVAK PASTRIES, vkusně upravená knížka osvědčených receptů na sto druhů cukroví. Anglické vydání. Cena .............................. $1.00 — poštou $1.15 ONE MAN AND HIS DOG—Story of Czechoslovak pilots in the RAF and their brave dog. 251 pp., illustrated with photographs. Price ........................................................... $4.00 Czechoslovak National Council of America 4125 W. 26th Street • Chicago 23, Illinois • Tel. LAwndale 1-7953 BULK RATE U.S. Postage PAID Chicago. Illinois Parmit No. 2127 “^^^436 FORM 3547 REQUESTED CAPITOL FEDERAL SAVINGS AND LOAN ASSOCIATION 3522 WEST 26th STREET CHICAGO 23, ILLINOIS Phone—Dial 521-5200 HELP FIGHT COMMUNISM all ÍNíMI&WFltffDOM [pageend10]