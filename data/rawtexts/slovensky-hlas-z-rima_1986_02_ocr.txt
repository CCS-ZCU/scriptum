SLOVENSKÉ HLASy z RÍ MA časopis slovenských katolíkov Ročník XXXV 2 február 1986 Heinrich Rombach: Symbolika kríža, 2 — Svätý Otec povedal, 4 — František Škoda: Budú reformy v sovietskom systéme? 5 — A. Pauliny: Povzbudzujú a vystríhajú, 6 — Michel Ouoist: Milovať znamená dávať sa, 8 — K. Poláček: Pravda vyšla najavo, 10 — Scrutator: Človek sa nenasýti hŕbou zlata, 13 — Zo Slovenska: Pastiersky list slovenských ordinárov, 16 — « Metodská kytica » dobrých skutkov Svätému Otcovi Jánovi Pavlovi II., 16 — Štátny súhlas je naším Damoklovým mečom, 18 — E.P.: Vieš, Pane, nie je to také jednoduché, 19 — Slovenská rodina v šírom svete, 20 — Na kultúrnom poli, 21 — Naši misionári, 23 — Gorazd Zvonický: Pravda na vývoz, 24. [pageend1]ÚVAHA NA PÔST SYMBOLIKA KRÍŽA Niet známejšieho znamenia ako kríž. Cez stáročia je panujúcim symbolom v kresťanskom svete. Ale v kríži sa skrýva ešte vždy akési nepochopené tajomstvo. V ňom sa nachádza niečo, čo ešte celkom nepreniklo k človeku. Výbušná sila toho, čo sa tu pripravuje, presahuje spútané sily a hranice mesta i štátu. Kríž možno porovnať s mnohými symbolmi sveta, ale jeho duch cieli na iný svet. a dolu ľudia. Na ľavej strane kajúci lotor, alebo vojak podávajúci špongiu, na pravej strane rúhajúci sa lotor, alebo vojak prebodávajúci bok. 2 Kríž — znak smrti Kríž a kruh sú najstaršie a najzákladnejšie znaky. Obidva sú v akomsi protirečení — jeden tvrdý, hranatý a priečny, druhý okrúhly, mäkký, oválny. Kruh znamená plnosť, bohatstvo, radosť, dar, ale aj úctu, hodnotu. Čo je nám vzácne, zakrúžkujeme; čo je nám milé, objímame. Prsteň a čelenka sú symbolmi života, lásky a jednoty. A tiež slnka. Kríž vyjadruje rozdielnosť, protirečenie, odpor, ba aj úder. Slúži k označeniu a pranierovaniu. Vyjadruje udalosť, čin, zlom, bolesť a smrť. Spojenie kruhu a kríža môžeme čítať len jediným spôsobom: preborenie sa k plnosti, udalosť jednoty jedinečným činom, skrátka: prekonanie. Ale prekonanie čoho? Možno práve najnebezpečnejšieho ohraničenia, ktoré si človek položil základným obrazom ohradeného mesta? V prvých kresťanských storočiach sa venovala krížu malá pozornosť. Všetko sa koncentrovalo na zmŕtvychvstanie, na oslávenie Krista. Keď sa aj kde-tu objavil kríž, slúžil len ako pozadie a ako symbol deliacej a rozdeľujúcej moci Pánovej. Kristus sa predstavuje v nádhere svojej kňazskej a sudcovskej hodnosti. Presahuje všetko, udalosti sa ho nedotýkajú, ale on ich preniká svojím večným sudcovským slovom. Krížom sa rozdeľujú sféry: hore-dole, dobro-zlo. Hore anjeli Pôdorys Kríž je pôdorysom sveta. Väčšina kostolov má formu kríža. Chcú viditeľne prejaviť, aký je základný obraz sveta a že všetko sa delí na horné a dolé, na dobré a zlé, aj vtedy, keď ľudia nebadajú deliacu líniu. Kríž je nielen štruktúra sveta, ale aj štruktúra bytia — a čo hovorí vtedy? Jestvuje duch kríža — a čo obsahuje? Ako znamenie spásy je kríž predovšetkým zárukou večného života. Preto je predmetom nekonečného ozdobovania, nositeľom najvzácnejších kameňov, najuctievanejšou vecou na svete. Druhá smrť Kristova Cez viac storočí sa deje druhé zomieranie na kríži. Kríž je najprv len znak, šifra, signál. Váhavo sa naň pridáva Ukrižovaný. Na začiatku len ako Neporaziteľný, ktorý prijal smrť za iných. Netrpí ňou, len ju znáša. Trvalo viacero storočí, kým Ukrižovaný na obraze vzal na seba podobu smrti a utrpenia. Vysoko nad hlavami veriacich, na ich krížoch a krížikoch prišiel zomrieť Boh ako človek. Najprv nadpozemský Víťaz, potom Svätá Obeta, nakoniec ľudské utrpenie a smrť. Lesk a svätožiara ustupujú tŕňovej korune. Božská vznešenosť sa zvinie do ľudskej podoby. Znamenie spásy sa stáva symbolom konečnosti. Až teraz sa Boh stal človekom celkom a úplne. « Nudus Christus in nudo ligno » — nahý Kristus na holom dreve. Keď človek vidí zomierať Boha ako tvora, začne rásť náklonnosť človeka k Bohu. V utrpení sa človek dotýka Boha; dotýka sa ho, lebo On sa dotkol jeho. V bode najväčšieho utrpe- [pageend2]nia sa zjednocuje božské a ľudské, vzniká čosi nové. V utrpení sa Boh a človek nielen približujú, ale aj zjednocujú. Utrpenie a súcit, bolesť a zmilovanie tvoria kruh, ktorý vťahuje do seba kríž. Pieta je typ obrazu, ktorý sa vyvinul z dlhých dejín kresťanského zážitku kríža — ukazuje spolupatričnosť Boha a človeka. Boh a človek sú síce rozdielni, ale božské a ľudské sa stáva jedno. Trvalo celé stáročia, kým zážitok kríža prišiel k človeku. V tom sa udialo a deje to obrovské, že Boh sa blíži k človeku, ba že sa stáva rovnakým: Deus propin- quior — blízky Boh. Odvtedy je utrpenie a súcit zároveň ľudské a božské. Utrpenie a súcit, bolesť a zmilovanie, núdza a útecha tvoria podstatu ducha. Sú duchom, lebo konečnosť a nekonečnosť v ňom vytvárajú jednotu. Odvtedy jestvuje ľudskosť, ľudskosť pre všetkých a spojenie všetkých ľudí so všetkými ľuďmi. Založenie človečenstva. Zbúranie mesta. Jericha. Zmäkčenie kameňa na dreve kríža. Prekonanie zákona a jeho neúprosnosti. Narodenie človeka ako púheho človeka, nahého človeka. Redukovanie človeka na jednoducho ľudské, na nekonečné, nesmrteľné, nepredstaviteľné v ňom. Druhá smrť Boha, ako zrušenie jeho nedosiahnuteľnej inakosti sa udialo na krížoch a na tvárach trpiacich veriacich a modliacich sa ľudí. To bolo zároveň narodenie « ľudskosti » ako jedinej univerzálnej hodnoty dejín. Vitaj, kríž svätý, vitaj, sveta nádhera, maják a prístav, v nebezpečí istota, strom, rodiaci nám rajské plody života! Kríž, hodný úcty, lieku bezdná nádoba, javisko spásy, zeme skvost a ozdoba! Pod stromom smrť raz vryla sa nám do šije, pod stromom padne smrť a človek ožije. 3 Trpiaci človek Zážitok kríža naučil človeka ináč hľadieť na utrpenie. Utrpenie bolo vždy, ale nebolo dôsledne zvážené. Až na božskom utrpení sa človek naučil chápať utrpenie ako základnú bázu človečenstva: trpiaci človek má nekonečné právo. Jeho bytosť sa stáva nedotknuteľnou a nemožno sa jej dotknúť ani výčitkou ani obžalobou, ani hrozbou ani napomínaním, ani pochvalou ani odmenou, ani technickou pomocou. Trpiaci stratil niečo nenavrá- titeľné — vlasť, príslušníkov, zmysel. Keď sa v ňom bolesť mení na utrpenie, stáva sa nekonečným indivíduom, nad ktoré nie je nič dôležitejšie. Trpiaci má absolútne právo; nijaká cesta nevedie mimo neho, v ňom je prítomné ľudstvo a ľudskosť. V tom tkvie jeho služba, jeho obeta, jeho poslanie: utrpenie ako zážitok nekonečnosti a pomoc ľudí ako jeho znášanie. V spolupatričnej figúre utrpenia — spoluznášania prerastajú individuálne existencie seba samých. Modla Boh, ktorý nemôže trpieť, nie je Boh. Akokoľvek by bol mocný a vznešene vymyslený. V svojej odtrhnutosti od sveta zostáva monštrum, obluda, nedochôdča. Božskosť Boha sa meria mierou jeho ľudskosti. To je ťažko pochopiť. Vôbec sa to nedá pocho- Heinrich Rombach piť, dá sa to len vidieť. Preto je umenie rečou náboženstva. Smrť Boha [pageend3]Svatů Otec povedal « Cyrilometodský rok mal v sebe hlbokú a bohatú náplň, ktorá našla ozvenu na všetkých rovinách života Cirkvi, a to nielen v Európe ale aj v iných svetadieloch, ako aj v civilnej spoločnosti a v kultúrnom svete. Slávnosti z príležitosti jedenásteho storočia od smrti svätého Metoda mali akoby svoj prológ v Apoštolskom liste Egregiae Virtutis z 31. decembra 1980, ktorým som vyhlásil svätých Bratov za spolupatrónov Európy so svätým Benediktom. Už Lev XIII., ktorý rozšíril ich úctu na celú Cirkev, ďalej Ján XXIII. a Pavol VI., ktorí si ich prišli uctiť pri rozličných príležitostiach do baziliky svätého Klementa, kde je pochovaný Konštantín Filozof, ktorý zomrel v tomto večnom meste roku 869, už títo položili základy tohto môjho rozhodnutia, ktoré zaujíma celú Cirkev, ale zvlášť Európu a slovanské krajiny. Už na začiatku tohto roku som vyhlásil ich jubilejný rok. Ako tu nespomenúť slávnostnú svätú omšu, ktorú som slúžil v bazilike svätého Klementa 15. februára za prítomnosti študentov cirkevných kolégií mesta Ríma? A ako nespomenúť encykliku SLAVORUM APOŠTOLI, ktorú som publikoval na sviatok Najsvätejšej Trojice 7. júla (porov. A.A.S. 77, 1985, 779-813)? V tomto svetle treba vidieť aj spomienkové slávnosti v Ďakove v Juhoslávii 5. júla a 7. júla na Velehrade, pri hrobe svätého Metoda, za prítomnosti kardinála štátneho sekretára v hodnotí pápežského legáta. Do tohto vyžarovania evanjeliového a misionárskeho úsilia za Cirkev v Európe treba vložiť aj Európske ekumenické sympózium a tiež aj VI. sympózium Rady biskupských konferencií Európy, ktoré sa odohrali v minulom októbri a ktoré vyvrcholili 13. októbra v slávnostnej koncelebrovanej svätej omši na počesť jubilea svätého Cyrila a Metoda. Evanjelizácia slovanských národov zo strany dvoch Bratov z Tesaloniky má význam, ktorý sa týka života a poslania celej Cirkvi, Cirkvi deviateho storočia ako aj Cirkvi dneška. Vskutku, ostanú vždy aktuálne ciele, ktoré inšpirovali evanjelizačnú činnosť oboch Bratov: ohlasovanie Božieho slova, rozširovanie a udržovanie viery, jednota všetkých veriacich v Kristovi, dôvera v účinnosť Božej milosti, pastoračné úsilie až po darovanie samých seba (Kázeň 15. februára: A.A.S. 77, 1985, 636). Z týchto rozličných zložiek pastoračnej činnosti, ktorú vykonali dvaja svätí Bratia, sa vynímajú ako dva prvotné body ich vždy « aktuálneho posolstva », dve prvoradé smernice. Prvá je platnosť a vytrvalosť ich ekumenickej snahy, ktorá práve z ich príkladu ťaží zvláštny motív a povzbudenie. Vskutku, aby som citoval znova z encykliky SLAVORUM APOŠTOLI, « príznačná bola ich láska k všeobecnému cirkevnému spoločenstvu na Východe i na Západe... Od nich vychádza aj pre dnešných kresťanov a ľudí našej doby výzva, aby budovali to cirkevné spoločenstvo spoločnými silami » (č. 26; A.A.S. 77, 1985, 807). Druhým bodom je úsilie v misionárskej činnosti pod zorným uhlom inkulturácie Evanjelia, na čo som už vyššie poukázal. Cirkev sa dnes nachádza pred podobným súbojom, aký pripravili svätému Cyrilovi a Metodovi spoločnosť a ľudia ich doby. Naši svätí Bratia vedeli odpovedať na tento súboj silnou vierou a jasnosťou, ktoré musia zostať modelom a vzpruhou pre všetkých nás. Mnohoraké problémy na rovine ideí, zaťatosť pseudokulturálnych laicizmov, strach moderného človeka stratiť svoju autonómiu a totožnosť pred Bohom, nie vždy jasné oceňovanie etnicko-kultúrneho dedičstva, ktoré treba zachovávať pri misionárskom diele: všetky tieto veci môžu občas priviesť k znechuteniu tých, ktorých Ježiš Kristus vyslal hlá4 V piatok 20. decembra 1985 prijal Svätý Otec Ján Pavol II. na zvláštnej audiencii kardinálov, tzv. pápežskú rodinu a prelátov, čo pracujú v rímskej kúrii, aby si s nimi vymenil vianočné blahoželania. Pri tejto príležitosti sa vo svojej reči dotkol troch bodov, ktoré vatikánsky denník ĽOSSER- VATORE ROMANO z 21. decembra 1985 vyjadril v tomto nadpise: «< S mladými, po príklade svätého Cyrila a Metoda, vo svetle Koncilu rozbeh dnešnej Cirkvi k novej misionárskej evanjelizácii. » O svätom Cyrilovi a Metodovi Svätý Otec povedal: [pageend4]sať evanjelium všetkým národom (porov. Mt 28,19 nasl.j. Práve preto postavy a dielo svätého Cyrila a Metoda nám hovoria — ako je napísané v spomínanej encykli- ke —: « Evanjelium neochudobňuje a nezháša to, čo každý človek, kmeň, národ a kultúra v priebehu svojich dejín uznávajú a uskutočňujú ako dobro, pravdu a krásu; skôr podnecuje k prispôsobeniu a rozvíjaniu všetkých týchto hodnôt, aby sa podľa nich veľkodušne a radostne žilo a aby sa doplňovali tajomným a povznášajúcim svetlom zjavenia » (č. 18; A.A.S.77,1985, 800). Je to silná výzva k nádeji, ktorá nezlyháva a neklame (porov. Rim 5,5), ale aj nezlomná odvaha zvestovať Ježiša Krista ľuďom všetkých čias, podľa smerníc vyznačených Druhým vatikánskym koncilom a podčiarknutých dvoma zasedaniami biskupskej synody (roku 1974 a 1977), po ktorých nasledujú dve apoštolské exhortácie Evangelii nuntiandi a Cate- chesi tradendae. Sú to odporúčania veľmi presné, dané Cirkvi od najvyššieho učiteľského úradu Druhého vatikánskeho koncilu a od Svätej stolice. » BUDÚ REFORMY V SOVIETSKOM SYSTÉME? Ženevské stretnutie Reagana a Gorbačova oživilo nádeje ľudí na Západe i na Východe. Mnohým sa zdá, že ľudstvo stojí pred novou érou mierového spolunažívania dvoch rozličných sústav: kapitalizmu a socializmu. Je isté, že strach pred atómovou vojnou, ktorá by mohla celkom vyhladiť ľudstvo, prinútila veľké mocnosti k politike zmierenia medzinárodného napätia a k nadväzovaniu spoločenských a hospodárskych stykov. Tieto styky by mohli po dlhšej dobe prispieť k tomu, aby sa sovieti odvážili previesť hlbšie ekonomické a politické reformy vo svojej sústave. Voľnejší turizmus by mohol ukázať sovietskym občanom veľký rozdiel medzi hospodárskym blahobytom na Západe, v Európe a v Amerike a medzi hospodárskym stavom Sovietskeho zväzu, kde ľudia musia stáť pred obchodmi v radoch aj pre tie najpotrebnejšie každodenné veci. Občania Sovietskeho zväzu sú relatívne málo informovaní o živote mimo ich krajiny, a preto ľahšie prijímajú nedostatok spotrebných dobier a obmedzovanie slobody. Je nesporné, že Sovietsky zväz pokročil v modernizácii svojho hospodárskeho systému. Ale ešte aj dnes je najmenej dvadsať rokov pozadu za hospodárskym a ekonomickým vývojom Západu. Gorbačov bude chcieť za každú cenu zredukovať stupeň tejto zaostalosti. Ale akým spôsobom? K tejto otázke máme určité náznaky v návrhu nového programu Komunistickej strany Sovietskeho zväzu, uverejnenom v PRAVDE 26. októbra 1985, a ktorý bude predebatovaný na 27. kongrese Komunistickej strany Sovietskeho zväzu vo februári 1986. Na rozdiel od programu z roku 1961, ktorý predvídal historickú nevyhnutnosť prechodu od kapitalizmu k socializmu na svetovej úrovni, a sľuboval, že Sovietsky zväz dohoní a predbehne Spojené štáty americké v hmotnom blahobyte, návrh nového programu vyjadruje želanie, aby sa mierová spolupráca medzi dvoma svetovými sústavami rozvinula na celom svete, ako sa už začala v Európe. Čo sa však týka vnútornej politiky Sovietskeho zväzu, ústava Komunistickej strany Sovietskeho zväzu uverejnená v PRAVDE 2. novembra 1985 zdôrazňuje povinnosť členov strany bojovať proti buržoáznej ideológii, proti psychológii súkromného vlastníctva a proti náboženským predsudkom. Návrh nového programu komunistickej strany zdôrazňuje tiež, že strana odsudzuje pokusy zneužiť náboženstvo proti záujmom jednotlivcov a spoločenstva. Správnu cestu k premoženiu náboženských predsudkov vidí program vo zvýšení sociálnej činnosti občanov, v ich ateistickej výchove a v rozširovaní spoločenských občianskych obradov. Ako vidieť z týchto niekoľkých citátov, Sovietsky zväz sa neuberá cestou hlbokých reforiem. Na zvýšenie výrobnosti bude žiadať od pracujúcich uskutočnenie « stachanovčiny » a iných zaužívaných, ale neúčinných metód. Čo by naozaj pomohlo postaviť Sovietsky zväz na úroveň blahobytu západných krajín, je slobodná iniciatíva občanov na hospodárskom, sociálnom a politickom poli. To však je a bude zakázané z ideologických dôvodov. Právom sa Gorbačov a jeho spoločníci boja, že sloboda v hospodárskej iniciatíve by priniesla so sebou aj slobodu na sociálnom a politickom poli. Tieto tri slobody sú totiž veľmi úzko spojené. Keby sa utvorilo určité pole slobody pre občanov v hospodárstve, toto pole by sa stalo základom ďalších slobôd, ako slobody združovať sa a slobodne rozhodovať o spoločných hospodárskych cieľoch s vládnymi činiteľmi. Situácia v Poľsku to jasne pred rokmi naznačila. Komunistický systém v Sovietskom zväze a v satelitných štátoch sa nechce vzdať ekonomickej moci. Vláda vie, že kto má úplnú hospodársku moc, má možnosť úplne si podrobiť občanov aj na sociálnom a politickom poli. A tejto úplnej, totálnej moci sa komunistická strana a vláda nechcú vzdať. Veď im ide hlavne a predovšetkým o moc! Lepšie j'e, keď si vyčítaš vlastné nedostatky ako cudzie. Demokritos Je pýchou veľa vravieť a nič nepočúvať. Demokritos Zo slov nemožno postaviť most, na to treba železo a cement. Fínske príslovie V živote nerob nič také, o čom by si potom musel mať strach, že sa o tom dozvedia tvoji blížni. Epikuros 5 František Škoda [pageend5]NÁSTENNÉ MALBY V KOSTOLE SVÄTÉHO JAKUBA V LEVOČI POVZBUDZUJÚ A VYSTRÍHAJÚ Cyklus siedmich skutkov milosrdenstva predstavuje osobu v pútnickom plášti a s palicou v ruke a so svätožiarou okolo hlavy, blížiacou sa postave Ježiša Krista. Prečo práve Ježiša Krista? Je to na základe evanjeliového posolstva: « Čokoľvek ste urobili jednému z mojich najmenších, mne ste to urobili » (Mt 25,40). Na prvom obraze je znázornené pochovávanie osoby, zabalenej do bieleho plášťa. Staroněmecký dialektový text hovorí: Durch got wyr dich be- graben, got mus deyne sele haben — V mene Božom ťa pochovávame, Boh musí mať tvoju dušu. Na druhom obraze vidno v popredí na pozadí mestských hradieb osobu s nohami v klade a s reťazou okolo krku, ktorú prišli navštíviť mešťan s mešťankou. Text hovorí: Deyn gevenkus tut uns we, ach dot culdestu myt uns gen — Tvoje väzenie nám pôsobí bolesť, ach, kiež by si mohol ísť s nami. Tretia scéna cyklu moralit predstavuje dvoch vážnych mužov a jednu ženu ako obliekajú do šiat nahého chudáka, kým iná osoba mu umýva nohy. Text vysvetľuje scénu takto: Ach du nactir kran- kyr man, durch got so cseuch du cleydir an — Ach, ty nahý, bezmocný človeče, z vôle Božej obleč si tento šat. Štvrtý obraz predstavuje chorého muža, vždy so svätožiarou, ktorému mešťan a mešťanka ponúkajú nápoj. Nápis vysvetľuje: Eya no bystu also krank, durch got so trynk desin trank — Keďže si teda nemocný z vôle Božej, vypi tento nápoj. V piatom obraze vidíme pocestného so svätožiarou okolo hlavy pri bohatom stole. Muž a žena núkajú nástojčivo hladného, aby si zajedol. Text vysvetľuje tento skutok telesného milosrdenstva slovami: Durch gotis lybe speyse wyr dych, das her uns gebe seyn hymerlich — Pre lásku Božiu ťa živíme, aby nám Pán dal svoje nebeské kráľovstvo. Šiesty obraz vyobrazuje túto scénu: starý muž spolu s mladou ženou nástojčivo nútia pocestného, aby len vošiel do ich domu. Text pripomína: Gank her yn das haws meyn, durch got du ellendir pyl- gerym — Poď sem do môjho domu, pre Božie milosrdenstvo, ty úbohý pútniku. Posledný siedmy obraz predstavuje sediacu osobu, nad ktorou sa skláňajú bohato oblečený muž a mladšia žena. Text hovorí: Uns ist leyt dy krank- heyt deyn, gehabe dich wol in dyser peyn — Je nám ľúto, že si nemocný, nech sa ti dobre vedie v tomto trápení. Treba ešte pripomenúť, že v každej scéne je vyobrazený anjel, ktorý nielen že vyjadruje radosť 6 Vo farskom kostole svätého Jakuba v Levoči je veľa umeleckých pamiatok. Je to v prvom rade prekrásny gotický drevený oltár od majstra Pavla. Okrem tohto najväčšieho dreveného oltára v strednej Európe a iných rezbárskych prác, nachádzajú sa tu aj vzácne nástenné maľby. V severnej bočnej lodi sa nachádzajú dva rozsiahle cykly, pozostávujúce každý zo siedmich scén. Sú to tzv. morality. V hornom rade je vyobrazených sedem skutkov telesného milosrdenstva a v dolnom rade sedem hlavných hriechov. Cyklus skutkov milosrdenstva [pageend6]Spodný rad moralit je venovaný siedmim hlavným hriechom. Každý hriech je zosobnený dvoma postavami, mužom a ženou, ktoré sa nesú na chrbte symbolického zvieraťa. Všetko smeruje do tlamy pekelného draka. V každom obraze nad hlavami osôb vidieť škodoradostných diablov medzi vyšľa- hujúcimi plameňmi. Na prvom obraze vidieť na oslici bohato oblečeného muža a ženu s podhlavníkmi pod hlavou. Dvojica predstavuje lenivosť. Vysvetľuje to aj nápis: Reyt her nach vir siná vorlorin, an gotis dinste wir trege vorin — Neskoro ľutujeme, že sme boli leniví v službe Božej, sme zatratení. Druhý obraz predstavuje ďalší hlavný hriech a to hnev. Dvojica sa nesie na medveďovi: muž je vyobrazený ako samovrah vrážajúci si dýku do tela, kým žena zabíja nemluvňa. Text pripomína: Der csorn uns obirwondyn hot, das wir nicht hildyn gotis gebot — Premohla nás zlosť, pretože sme sa nedržali Božích prikázaní. Tretí obraz opisuje závisť. Dvojica sedí na psovi, ktorý ohrýza kosť. Muž zalamuje rukami a žena vyčítavo nastavuje ruky. Text vysvetľuje: Wir wo- rin beyde neides vol, des leide wir ebiclychyn quol — Boli sme obdvaja plní závisti, preto trpíme večné muky. Na štvrtej scéne vidíme vyobrazený hriech obžerstva. Tlstý muž si uhýňa z pohára, kým žena si naberá pokrm z misky. Z ríše zvierat zastupuje túto neresť líška, ktorá nesie ukradnutú hus. Text pripomína: Mit vros und mit tranke vir vole sesin, die armen hat vir gar vorgessin — Chceme vysedávať pri jedle a pri pití, na chudobných sme celkom zabudli. Piaty obraz predstavuje hriech smilstva. Objímajúci sa muž a žena sedia na symbolickom zvierati — prasnici. Text vysvetľuje: Unkeusheit vas unsir beider wil, des mus wir bringen (?) an endes csyl — Obaja sme túžili po nemravnosti a tá nás priviedla k zlému koncu. Šiesty obraz chce vzbudiť odpor proti ďalšiemu hlavnému hriechu — lakomstvu. Ošklivá ropucha nesie na chrbte starca a starenu. Do ich otvorených truhlíc — pokladníc sa sypú peniaze, výkaly diablov. Text vysvetľuje: In geyrheit (= Geiz?) so stund unsir mut, däryme lis wir das ebige gut — Lakomstvo bolo naším cieľom, preto strácame večné spasenie. Posledný obraz predstavuje koreň všetkých hlavných hriechov — pýchu. Pýcha je zosobnená levom, na ktorom sedia muž a žena, ktorí sa már- nivo pozerajú do zrkadiel. Text podotýka: Hoch- vart wir triben esu aler stund, des mus wir in der helle grunt — Boli sme vždy pyšní, a preto musíme ísť až na samé dno pekla. Tieto dva cyklusy boli odokryté v poslednej tretine 19. storočia a reštauroval ich F. Storno. Odborníci kladú vznik týchto malieb v rozpätí od roku 1380 až do počiatku 15. storočia. Väčšina autorov sa však prikláňa k roku vzniku 1390. Čoskoro po svojom vzniku tento cyklus sa stal predlohou pre nástenný obraz v presbytériu malo- poľského kostola v Olkoszi. Morality svojím ilustračným poňatím reagujú na mladšiu stredoeurópsku fázu vývoja maliarstva. Ich ťažiskom je snaha predstaviť pozorovateľovi krásu skutkov milosrdenstva a ošklivosť hriechu. Už samotný kontrast medzi láskou a hriechom je veľmi výstižný. Veľmi dobre je v cykluse skutkov milosrdenstva podčiarknutý evanjeliový zmysel činov lásky. Ony sú vykonané ľuďom, ale posledným « obdarovaným » skutkami milosrdenstva je sám Ježiš Kristus, ktorý pripočítava skutok vykonaný bližnému, ako by bol vykonaný jemu samému. Sedem hlavných hriechov odstrašuje svojimi ošklivými, priam až do karikatúr zabiehajúcimi scénami. Živo sa tu uplatňuje symbolika zvierat. Dra- matičnosť scén je podčiarknutá pekelnými plameňmi a diablami, a vôbec celá kompozícia sa uberá smerom k otvorenej papuli leviatana, mýtickej zvery, symbolizujúcej peklo. Tieto morality sa veľmi používali vo stredoveku po celej Európe. Svedčí o tom skutočnosť, že aj v kostole minoritov v Levoči sa nachádza podobný cyklus. Vznikol pravdepodobne v tom istom čase, ale celkom sa líši kompozíciou a štýlom. Mons. Jean Vilnet, predseda Francúzskeho biskupského zboru potvrdil správu, podľa ktorej pápež Ján Pavol II. príde začiatkom októbra tohto roku na návštevu do Francúzska. Táto tretia pápežova cesta do Francúzska bude mať čisto pútnický ráz, nakoľko Svätý Otec okrem mesta Lyon, navštívi dve francúzske pútnické miesta a to Paray-le-Monial, kde sa zjavilo Božské Srdce Ježišovo rehoľníčke Márii Margite Ala- coque a mestečko Ars, kde bol farárom svätý Ján Vianney, patrón farárov a spovedníkov, od narodenia ktorého uplynie práve 200 rokov roku 1986. Táto púť Svätého Otca do Arsu má byť aj výzvou pre kňazské a rehoľné povolania. Tu by mal pápež, podľa žiadosti lyonského kard. Decourtrayho, stretnúť seminaristov z celého Francúzska a prihovoriť sa im na spôsob duchovnej rekolekcie a povzbudiť ich k vytrvalosti v povolaní stať sa kňazmi podľa vzoru svätého farára J.M. Vianneya. Z Arsu, kde sa zdrží celý deň 6. októbra, odíde ešte na jeden deň do Annecy, na miesta, kde pôsobil a kde je pochovaný svätý František Saleský. Počas tejto tretej cesty navštívi Svätý Otec aj mládežnícke stredisko v Taizé. 7 Sedem hlavných hriechov nad vykonaným dobrým skutkom, ale podáva o ňom správu nebeskému Otcovi, podľa starodávneho učenia. A. Pauliny TRETIA CESTA SVÄTÉHO OTCA DO FRANCÚZSKA [pageend7]U ľudí všetko hovorí o láske, kričí o láske, spieva o láske, oplakáva lásku. V mene lásky ľudia pracujú, trápia sa po celý život, objímajú sa, alebo sa bijú. Dávajú život, alebo zabíjajú. Nie sú ľudské dejiny dojímavým hľadaním lásky, posiatym nádhernými úspechmi, alebo aj hroznými porážkami? © Je pravda, že v srdci človeka najhlbšou túžbou je túžba milovať a byť milovaný, pretože v plnom zmysle slova dôvodom jeho bytia je láska: bol stvorený z lásky, pre lásku a rozvíjať sa môže len v láske. 9 Toto čarovné slovo, používané vhod i nevhod, označuje životné postoje, ktoré sa od seba líšia ako biele od čierneho a sú od seba také vzdialené ako život od smrti. © Ľudský hlad je hrozný, zabíja milióny bytostí ročne. Nedostatok lásky je ešte hroznejší: rozkladá človeka a ľudstvo. jej telo, to nie je láska, ale prudká túžba, pochádzajúca z tvojej zmyselnosti. Milovať neznamená byť dojatý iným, mať zmyslovú náklonnosť k inému, oddať sa inému, obdivovať iného, túžiť po inom, chcieť mať iného. Milovať znamená v podstate dať sa inému a iným. Milovať neznamená « cítiť ». Ak s láskou čakáš, že ťa bude hnať tvoja citovosť, budeš na zemi milovať len málo ľudí a určite nebudeš milovať svojich nepriateľov. Láska nie je nijaký inštinktívny krok, ale je to vedomé rozhodnutie tvojej vôle ísť v ústrety iným a dať sa iným. — Veľmi často sa hráš na Janka Hrášku, vždy sa vraciaš na svoju cestu k sebe samému. Zabudni na seba samého, strať seba samého, potom budeš milovať s väčšou istotou. — Hlad ťa núti ísť z domu, aby si kúpil chlieb. Otvoríš dvere, aby si pozrel na západ slnka. Bežíš v ústrety priateľovi, ktorého si zbadal z okna. Takto ťa túžba, obdiv, citová náklonnosť môžu vyrvať sebe samému a vrhnúť sa na cestu darovania, no ony ešte nie sú láskou. Boh ti ich dáva ako prostriedky — najmä v spojení muža a ženy — aby ti pomáhali zabudnúť na seba a viedli ťa k láske. Láska je jednosmerná cesta, vždy vychádza od teba a vedie k iným. Kedykoľvek vezmeš nejaký predmet alebo niekoho pre seba, prestávaš milovať, pretože prestaneš dávať, kráčaš opačným smerom. Všetko, čo stretáš na svojej ceste, má ti pomôcť viacej milovať: — strava na rozvitie života, ktorý máš v každej chvíli dávať; 8 MILOVAŤ znamená DÁVAŤ SA Myšlienky o láske od známeho katolíckeho spisovateľa Michela Quoista. Človek veľmi často nevie milovať. Nazdáva sa, že miluje, ale v skutočnosti miluje len sám seba. Na dlhej ceste, ktorá vedie k láske, mnohí zastanú, pretože ich zviedli klamné vidiny lásky: — Ak si dojatý až k slzám pri pohľade na utrpenie, ak sa ti srdce prudko rozbúcha pred tou a tou osobou, to nie je láska, to je citovosť. — Ak ťa opantala « jeho » pokojná sila, alebo «jej » čaro, ak sa očarovaný oddávaš, to nie je láska, ale poddajnosť. — Ak sa zmätený nadchýnaš jej krásou a so záľubou ju pozoruješ, ak pokladáš jeho um za pozoruhodný a rada nadväzuješ s ním rozhovor, to nie láska, ale obdiv. — Ak sa zo všetkých síl usiluješ aspoň o pohľad, pohladkanie, bozk, ak si ochotný na všetko, aby si ju mohol držať v náručí a mať [pageend8]— moped, aby si išiel rýchlejšie rozdať; — táto platňa, tento film, táto kniha, aby ťa obohatili, upokojili a urobili schopným ešte viac sa rozdávať; — štúdiá, aby si poznal a prichystal sa lepšie slúžiť iným; — tvoja práca, aby si prispel svojím dielom k výstavbe sveta a zarobil na chlieb pre rodinu; — priateľ, aby ste sa navzájom obohacovali a obohatení dali sa iným; — manžel, manželka, aby spolu dávali život; — dieťa, aby ste ho priviedli na svet a neskoršie ho darovali druhému... Skôr voda z dolín odtečie, ako ty, pyšný človeče, vystúpiš k prameňom. Skôr slnko na vrch vystúpi, ako ty, múdry prihlúpy, dohodíš kameňom v postoji vzpriamenom. Už je čas, čas je obidve kolená ohnúť k modlitbe pod strmým úplazom. A potom zdola vystúpiť a hore vodu čistú piť s pokorným úžasom. Nepatriť ku plazom. A pripiť slnku na zdravie. Nasýť sa, srdce pažravé, pokojom nadzemským. A potom vzlietni k nebesiam... Priznaj si, priznaj sám sebe: Vystúpiť nad zem... S kým tu túru zvládnem? S kým? Ak si « pripútaný », musíš sa « odpútať », až potom budeš môcť milovať. — Odpútať sa neznamená byť ľahostajným, naopak, to znamená ceniť si, obdivovať, vážiť si a tak veľmi milovať, že človek nechce ani len na okamih vlastniť bez toho, že by pri tom neumožnil aj iným mať osoh z jeho bohatstva. — Opravdivá láska robí človeka slobodným, pretože « oslobodzuje » od vecí a od seba samého. — Najviac bude milovať ten, kto sa najviac rozdá. Ak chceš milovať dokonale, musíš byť schopný dať celý svoj život, t.j. odumrieť sebe pre iných, pre druhého. Ak sa nazdávaš, že milovať je ľahké, oddávaš sa ilúzii. Každá opravdivá láska ti jed- 9 NA TÚRE ZA PRAMEŇMI DO VRCHOV Ako jeleň dychtí po bystrinách, tak moja duša túži po tebe, Bože (Ž 41,2) Upieram svoje oči na vrchy, či mi odtiaľ nepríde pomoc. Pomoc mi prichádza iba od Pána, ktorý stvoril nebo i zem. (Ž 120, 1-2) Adam Výška Vyjdi na cestu. Prijmi všetko, čo je dobré, ale preto, aby si všetko zasa rozdal. Ak zadržíš pre seba nejakú vec alebo niekoho, nehovor, že tento predmet alebo túto osobu miluješ, pretože práve vo chvíli, keď sa ich zmocňuješ, aby si si ich podržal a ponechal čo len na okamih — láska ti zomiera v rukách. Ak trháš kvety, chceš z nich urobiť kyticu. Ak robíš kyticu, chceš ju zaniesť milej..., pretože kvety nie sú na to, aby ti zvädli v rukách, ale aby pripravili radosť a priniesli ovocie. Ak nemáš odvahu ich darovať, radšej ich nechaj tak a pokračuj v ceste. Tak isto aj v našom živote. Ak sa cítiš neschopným prejsť popri nejakom predmete alebo tvári bez toho, že by si si ich nevzal len pre seba, nuž radšej choď svojou cestou. Kto chce milovať, musí byť schopný zriekať sa. Často preveruj pravdivosť a čistotu svojej lásky. Neklaď si otázku: Milujem? Povedz si radšej: Zriekam sa, zabúdam na seba, rozdávam sa? Nerob si ilúzie o láske tým, že dávaš predmety, peniaze, ruku, bozk, ba dokonca aj trochu svojho času, svojej činnosti... Ak nedávaš seba samého, nemá to nijakú cenu. Milovať neznamená iba dať niečo, ale predovšetkým dať niekoho. Budeš milovať, keď sa sám dáš, alebo keď sa sám celý vložíš do svojich darov, aj tých najhmotnejších. Prečo pískaš na svojho psa, keď je uviazaný? Nebude môcť prísť k tebe. Prečo hovoríš: « Rozdávam sa », keď ťa držia v zajatí predmety osoby alebo aj ty sám? Ak visíš na svojom plniacom pere, na svojom nástroji, knihe, « záležitosti », na svojom diele, alebo na svojich vzťahoch a priateľoch « pre nich samých », nebudeš môcť dávať a dávať seba samého. [pageend9]ného dňa prinesie kríž, pretože po upadnutí do hriechu je ťažké zabudnúť na seba a odumrieť sebe. Po upadnutí do hriechu milovať znamená byť schopným ukrižovať seba pre iných. — Ak sa usiluješ iba prijímať, nedosiahneš nič. Treba dávať. Keď dávaš so slovami: « Takto získam », nedosiahneš nič. Treba dávať zadarmo. — Ak úprimne dávaš a nič za to nečakáš, dosiahneš všetko. — Najťažšie v láske je riziko, odriekanie sa v temnotách, krok do smrti..., aby si dosiahol život. To je dôvod, prečo často uhýbaš pred opravdivou láskou. Váhaš, pretože ťa klame a zvádza bezprostredná výnosná ponuka nepravých lások. Máš strach, že nič nezískaš, a preto si berieš splátky. od seba samého, objaví všetkých ostatných a spája sa s celým ľudstvom. — Falošná láska, sebectvo, sústredenie sa na seba — vždy prináša sklamanie, ochudobnenie človeka, pretože znemožňuje rozvoj, je strárnutím a smrťou. — Pravá láska prináša vždy radosť, pretože je rozvinutím osoby, naplnením, darom života. — Najviac miloval Kristus Ježiš. Nie preto, že by bol preukazoval najväčšiu citovú náklonnosť k ľuďom, ale preto, že On dal najviac, najvedomejšie, najdobrovoľnejšie a bez najmenšej protihodnoty. Keď sociológovia chcú zistiť, ako zmýšľa istá spoločenská skupina, usporiadajú ankretu medzi príslušníkmi skupiny. Vedecké časopisy veľmi často prinášajú výsledky takýchto výskumov a ankiet. Niektoré ankety vzbudzujú mimoriadny ohlas svojimi prekvapujúcimi výsledkami. Iba pred nedávnom prebehla novinami správa o jednej takejto ankete. Sme istí, že bude zaujímať aj čitateľov ShzR. Spomínaná anketa je veľmi zaujímavá, ba jediná svojho druhu, lebo ju usporiadala organizácia mládeže v socialistickom štáte, teda so schválením predstaviteľov režimu. Je pravda, že vo všetkých socialistických krajinách sa usporadúvajú ankety, PRAVDA VYŠLA NAJAVO no v tomto prípade výsledky ankety zodpovedajú skutočnej situácii, i keď úradné vysvetlenie údajov je do istej miery tendenčné a skreslené. Anketu usporiadali v Juhoslávii, v známom prístavnom meste Splite, teda v dôležitom meste krajiny. Ako je známe, Split obývajú prevažne Chorváti. Anketu usporiadali medzi dospievajúcou mládežou, ktorá navštevuje vyššiu strednú školu alebo sa pripravuje vo formačných strediskách špecializovaných na priemysel a obchod. Možno teda povedať, že výsledky ankety odzrkadľujú zmýšľanie dospievajúcej chorvátskej mládeže. Výsledky sme zhrnuli do niekoľkých hlavných bodov. Pozrime si ich bližšie. S kým sa stotožňuješ? Prvá otázka ankety znela: « S ktorou významnou osobnosťou by si sa najradšej stotožňoval alebo stotožňovala? » Treba podotknúť, že v každej spoločnosti žije veľa známych osobností, ktoré majú vyhranené charakteristiky. Stotožniť sa s významnou osobnosťou prakticky znamená, že mladý človek sa stotožňuje 10 Výsledky ankety dospievajúcej mládeže žijúcej v socialistickej spoločnosti. Ak miluješ, dávaš sa. Ak sa dávaš iným, iní ťa obohatia. Tak láska neustále obohacuje milujúceho, pretože kto sa ochotne odpúta • Ak prestaneš dávať, prestaneš milovať. • Ak prestaneš milovať, prestaneš rásť. © Ak prestaneš rásť, prestaneš sa zdokonaľovať, prestaneš sa rozvíjať v BOHU, pretože milovať znamená vybrať sa na cestu k BOHU a stretnúť HO. Michel Quoist [pageend10]s jej názormi, s jej duchovnými a ľudskými hodnotami a vôbec s jej zmýšľaním a konaním. Akú odpoveď dali na spomínanú otázku mladí ľudia zo Splitu? Skúste uhádnuť, s ktorou známou osobnosťou súčasného sveta sa stotožňuje väčšina z nich. Meno, ktoré sa dostalo na prvé miesto, veľmi prekvapilo v prvom rade usporiadateľov ankety. Na prvé miesto sa totiž dostala Matka Terézia z Kalkaty, ktorá je známa po celom svete svojou charitatívnou činnosťou v prospech najopustenejších ľudí. Je prinajmenej zaujímavé, že po toľkých rokoch, čo sa v socialistických štátoch náboženstvo predstavuje ako tmárstvo, väčšina mládeže sa stotožňuje s osobnosťou, ktorá všetky svoje sily zasvätila Bohu a činorodnej kresťanskej láske. Hneď za matkou Teréziou sa umiestnil spevák populárnych moderných piesní (pop-star) Rade Ser- bedzi. A kto je na treťom mieste? Toto určite uhádnete: pápež Ján Pavol II. Je pozoruhodné, že veľká časť mladých ľudí sa stotožňuje s osobnosťou, o ktorej úradné komunikačné prostriedky mlčia, alebo ju stavajú do nepriaznivého svetla. A kto zaujal posledné miesta? Dostali sa ta tieto tri osobnosti: Sovietsky lyrik Sergej Jessenin, herečka Jane Fonda a bývalá predsedkyňa indickej vlády Indira Gandhi. V rebríčku našiel miesto aj Lenin, ale veľmi nízko. Pred ním sa umiestnil americký milionár Rockefeller. Dve európske herečky sa dostali pred kubánskeho revolucionára Che-Guevaru, ktorý tiež bol medzi poslednými v rebríčku. Ako vidno, nijaká osobnosť, či už z čias Októbrovej revolúcie, alebo spomedzi súčasných činiteľov socialistických krajín nie je vzorom pre chorvátsku mládež, a to napriek tomu, že tieto vzory sa predkladajú v škole, na pracoviskách a vo verejnom živote už od niekoľko desaťročí. Pre usporiadateľov ankety nebolo ľahké odôvodniť výsledky prieskumu. To, že Matka Terézia sa dostala na prvé miesto, usporiadatelia zdôvodňovali tým, že dnešný človek žije v odcudzenom svete: chýbajú mu úprimné spoločenské vzťahy a nemôže sa oslobodiť z vnútorných a vonkajších konfliktov. Preto sa mladí stotožňujú s osobnosťou, ktorá predstavuje nezištnosť. ľudskosť a altruizmus. A takáto osobnosť — ako to museli priznať aj usporiadatelia ankety — môže vyrásť iba v oblasti náboženstva. Pravda, usporiadateľom ankety možno položiť otázku, prečo aj v socialistických krajinách jestvuje odcudzenie sa spoločnosti. Veď podľa tézy socializmu odcudzenie je smutnou výsadou kapitalistických krajín ako dôsledok sociálnej nespravodlivosti. Ďalším prekvapením pre usporiadateľov ankety bolo meno Jána Pavla II. Ako vysvitlo z odpovedí na anketu, v Jánovi Pavlovi II. vidí svoj vzor najmä mládež z robotníckeho prostredia. Usporiadatelia ankety to pripísali účinnosti masových komunikačných prostriedkov, prirodzene, nie domácich. Mohli však pridať aj iný dôležitejší motív, že totiž Ján Pavol II. veľmi dobre chápe a úprimne miluje mladých, ako to vidno z jeho stretnutí s mládežou vo všetkých krajinách na svete. 11 Aké noviny čítaš? Veľmi zaujímavá bola aj druhá otázka ankety: Aké noviny a časopisy najčastejšie čítaš? Je totiž známe, že záujmy mladých sa odzrkadľujú aj vo voľbe novín a časopisov. Nie div, že na prvé miesto sa dostali športové noviny, na druhé miesto istý ilustrovaný časopis, ale na treťom mieste je náboženský časopis Glas Končila vydávaný záhrebským arcibiskupstvom. Na poslednom mieste v poradí sú stranícke noviny « Komunista ». Sociálne ideály mladých Tretia otázka ankety sa vzťahovala na sociálne ideály mladých ľudí. Je známe, že sociálne ideály mladých ľudí sa naliehavo propagujú najmä v socialistických krajinách. Napriek tomu sa tieto ideály nedostali v ocenení splitskej mládeže veľmi vysoko. Najväčšie percento mladých položilo na prvé miesto ideál « žiť v šťastnom manželstve a byť dobrým otcom, respektíve dobrou matkou ». Oveľa menej z nich vyjadrilo túžbu stať sa « svedomitým pracovníkom ». Teda mladí ľudia dali prednosť hodnotám osobným, ktoré nie sú nevyhnutne sebecké, pred hodnotami spoločenskými. Usporiadatelia ankety nepodali bližšie vysvetlenie tohto výsledku. Je však isté, že nestačí predkladať mladým ľuďom čisto ľudské motívy, i keď podopreté socialistickou ideológiou, aby sa usilovali o dobro spoločnosti. Na druhej strane úradná výchova, ktorú mladí dostávajú v socialistickom zriadení, nemôže predkladať náboženské dôvody, ktoré sú schopné oduševniť mladých, aby sa vedeli obetovať pre iných, teda pre spoločné dobro. Nakoniec vyberáme ešte jednu zaujímavú otázku zo spomínanej ankety medzi mládežou v Splite. Otázka znela takto : « V ktorej krajine by si najradšej žil. alebo žila, keby si nemohol, alebo nemohla žiť v Juhoslávii. » Odpovede na túto otázku nie sú natoľko prekvapujúce, ako skôr zaujímavé. Väčšina mladých, tridsaťštyri percent, by najradšej žila v Spojených štátoch severoamerických. Nasleduje Austrália (šestnásť percent), Taliansko (dvanásť percent), Francúzsko (jedenásť percent); Anglicko (deväť percent) atď. Z odpovedí vyplýva, že ani jedna socialistická krajina nie je predmetom túžob splitskej mládeže. Je pravda, že v poradí krajín je aj Sovietsky zväz, ale až na poslednom mieste, lebo nedosiahol ani [pageend11]jedno celé percento. Teda iba necelé jedno percento mladých ľudí v Splite si želá žiť v krajine, ktorá — ako tvrdí úradná propaganda — je vzorom pre všetky socialistické krajiny. Lepšie obstála Čína, v ktorej by chceli žiť takmer dve percentá splitskej mládeže. Čo povedať na záver o prekvapujúcich výsledkoch ankety? Ak obraz o splitskej mládeži nie je veľmi utešený pre usporiadateľov ankety, je veľmi pozitívny pre Cirkev a vôbec pre náboženstvo. I keď sa otázky ankety nevzťahovali priamo na náboženskú situáciu, predsa stotožňovanie sa veľkej časti mládeže s takými osobnosťami, ako je Matka Terézia a Ján Pavol II., svedčí o vysokých náboženských a ľudských ideáloch splitskej mládeže. Z ankety tiež vidno, že väčšina mládeže zo Splitu rastie podľa zdravých princípov. Odmieta povrchné modely spoločenského života na Západe, ale ešte radikálnejšie sa dištancuje od modelov socialistickej spoločnosti, ktoré sa jej neprestajne predkladajú. Výsledky ankety sú veľmi nepriaznivé nielen pre úradnú organizáciu socialistickej mládeže, ale aj pre socialistické zriadenie. Aké dôsledky z toho vyvedú zodpovední činitelia? Ešte silnejší, i keď nezmyselný ideologický nápor? Alebo väčšiu toleranciu voči spomínaným zdravým javom, ktoré sa vyskytujú u dnešnej mládeže žijúcej v socialistickej spoločnosti? Dúfame, že budú dostatočne prezieraví, aby zvolili túto druhú možnosť, ak im naozaj leží na srdci šťastná budúcnosť mládeže. Nepoškvrnená Panna Mária, tvojmu Srdcu, ktoré nadovšetko miluje Božiu vôľu, dnes sa radostne zasväcujeme a tým uzatvárame jubilejný rok svätého Metoda, ktorý tvojej ochrane zveril svoje apoštolské dielo. V spojení s našimi predkami stojíme dnes plní dôvery, Matka, pred tebou a chceme ti odovzdať našu minulosť a tvojmu Nepoškvrnenému Srdcu zasvätiť našu prítomnosť i budúcnosť. Tebe, Mária, Matka cirkvi, odovzdávame našu minulosť, k tvojim nohám skladáme uplynulé storočia vernosti Bohu a Kristovej cirkvi, storočia vernosti Božieho ľudu našej krajiny krstnému poslaniu. Ďakujeme ti, Panna verná, za obdobie rozkvetu, pokoja a vnútorného mieru, ďakujeme za povstanie z úpadkov a poroby. Prednes však, prosíme, Mária, Útočiště hriešnikov, svojmu Synovi, Kráľovi vekov, aj našu úprimnú ľútosť a pokánie za viny predkov i viny naše, za hriechy osobné i spoločenské. Pros s nami i za nás o zmilovanie a odpustenie; dovolávame sa ho pokorne u nebeského Otca pre výkupnú obetu ukrižovaného Krista, na príhovor tvoj, svätého Jozefa a našich svätých patrónov, ktorí sú pýchou našich dejín a vzorom pre náš život. Tebe, Mária, Pomocnica kresťanov, s dôverou zverujeme a zasväcujeme i našu prítomnosť. Pros za nás a podopieraj nás, aby sme premáhali zlo a víťazili nad ním konaním dobra. Aby sme premáhali nenávisť láskou! Aby sme prekonávali malomyseľnosť dôverou a nádejou! Zverujeme ti, Mária, naše rodiny, deti a mládež. Chceme mať vždy v úcte život a strážiť ho od počatia. Pomôž nám, Mária, premáhať nadmerný zhon za hmotnými hodnotami a pomíňajúcimi pôžitkami. Nauč nás hľadať silu v eucharistickej obete a vo sviatostiach. Utvrdzuj naše spoločenstvo v deň Pána v našich svätyniach. Vypros nám, aby z našich rodín vychádzali noví robotníci vo vinici Pána. Nauč nás úcte k človeku, k starým ľuďom, k nemocným i k obetavej láske. Pomáhaj nám, aby sme vieru, vzácne dedičstvo otcov, odovzdali neporušenú budúcim generáciám. Tvojmu Nepoškvrnenému Srdcu zverujeme a zasväcujeme budúcnosť tretieho tisícročia, ku ktorému sa blížime. Mária, Kráľovná mieru, vypros nám plnosť darov Ducha Svätého, aby sme našej rodnej zemi i v novom tisícročí vydávali svedectvo o Ukrižovanom a Vzkriesenom Kristovi. Amen. 12 Klement Poláček (Schválené Slovenskou liturgickou komisiou č. 45/1985) Jubilejný cyrilometodský rok pri príležitosti 1100. výročia od smrti svätého Metoda, prvého slovanského arcibiskupa, zakľúčili slovenskí biskupi, kňazi a veriaci zasvätením nášho národa Nepoškvrnenému srdcu Panny Márie. Stalo sa to na sviatok Nepoškvrneného počatia 8. decembra 1985. Prinášame text zasväcujúcej modlitby s prosbou, aby ste sa ju aj vy tu v zahraničí niekedy pomodlili. ZASVÄTENIE Nepoškvrnému Srdcu Panny Márie [pageend12]« Kto si chce zachovať život, stratí ho, a kto stratí svoj život pre mňa, zachráni si ho » (Lk 9,2). ČLOVEK SA NENASÝTI HŔBOU ZLATA Čo sú pôvodné hodnoty, ktoré boli človeku prisúdené pri stvorení? Udržalo si ľudstvo v priebehu dejín spomienku na pôvodné poslanie? Kniha Genezis v niekoľkých obrazoch naznačuje stav úplnej blaženosti. Rímsky básnik Ovídius v svojich Premenách sa zamýšľa nad pôvodným stavom človeka a hovorí, že na začiatku bol zlatý vek, človek si ctil vernosť i ľudí, nepoznal strach a v pokoji užíval hojnosť zemských plodov. Dnešný človek so závisťou uvažuje o raji duše a, žiaľ, väčšinou len s túžbou dosiahnuť ho. Cesta k šťastiu sa však nepoznáva ľahko. A ako by sa aj mohla? Šťastie nie je chvíľkový zážitok. Je to stav, ktorý sa nadobúda len trvalým hľadaním v správnom smere. Je to výplod činnosti a nemá charakter čohosi, čo možno raz navždy nadobudnúť alebo kúpiť či zdediť. A kto je ochotný podstupovať riziko spletitosti životného boja bez presvedčenia, že vedie k šťastiu? Na dosah sú totiž iné ponuky « šťastia ». napr. Odyseove sirény, ktoré ho ponúkajú ihneď, bez námahy. A tak dejiny sú plné hrozných výsledkov pomýlenej cesty za šťastím, za sebarealizáciou. V prípade vodcov národov i vládnúcich tried to viedlo často k nesmiernym ľudským obetiam. Tragédiou sa veľmi často končia aj osudy jednotlivcov, lebo poznanie prichádza neskoro, aj to poväčšine len preto, lebo sa zistil omyl, a nie že by sa našla správna cesta. Čo sú teda pôvodné hodnoty a ako ich dosiahnuť? Predkladajú sa dve veľké alternatívy: 1. Cieľ a najvyššie dobro života spočívajú v splnení všetkých ľudských žiadostí {radikálny hedonizmus a utilitarizmus}. Iné príbuzné filozofie, aj keď si nekladú takto vvhranený cieľ, tiež vidia šťastie v naplnení žiadostí človeka. Podľa tejto alternatívy materiálne zabezpečenie je nutné a stačí človeku na to, aby bol sťastný. To súčasne definuje aj cestu k šťastiu. 2. Cieľ života nie je v prežívaní situácií slastí a rozkoše, ale v službe iným, a to pre blaho celku {profánně filozofie} alebo s transcendentnou motiváciou {náboženské filozofie}. Takto sa podstatne rozlišuje medzi potrebami čisto subjektívne pociťovanými a potrebami objektívne platnými. Časť prvých potrieb je škodlivá pre rast ľudstva, druhé ho podporujú. (Pod slovom rast nerozumieme len materiálne blaho, ale komplexne chápaný správny vývoj v zmysle pôvodného poslania). V ďalšom poukážeme, že individualistický prístup je rovnako škodlivý aj pre rast jednotlivca a nemôže splniť ani základné predpoklady o šťastí, kým láska, ktorá je hnacím motorom činnosti, je tou cestou, ktorá prináša šťastie jednotlivcom i kolektívu a je v súlade so základným poslaním všetkých transcendentných filozofií. V minulosti, vzhľadom na sociálne zloženie spoločnosti, individualistické tendencie prežívali hlavne v myslení a konaní bohatých. Spoločnosti ako celku sa nepredkladali. Veľkým skokom v tomto ohľade (ako to hodnotí E. Fromm) bola industrializácia spoločnosti a pokračujúci ďalší rozvoj, ktorý dával cítiť, že ľudstvo je na ceste k neobmedzenej produkcii, a teda k neobmedzenému konzumu. Dostavil sa pocit neobmedzenej slobody. Ľudia sa začali cítiť pánmi vlastného života. Predpokladalo sa, že dosiahnutie bohatstva a komfortu povedie k neobmedzenému šťastiu všetkých (cieľ komunizmu), a tak vzniklo nové náboženstvo, v ktorom ríša Boha sa nahradila ríšou blaha. Pre chudobnú časť ľudstva tieto idey priniesli veľký prísľub zabezpečiť aspoň minimálne ekonomické podmienky. Treba to zaiste hodnotiť, pretože sa splnila aspoň čas podlžnosti voči ľudstvu. Lenže dnes už cítime, že veľký prísľub nie je vybudovaný na zložitom poňatí človeka, a že dodaním toho, čo mu v minulosti najviac chýbalo, sa nenaplní jeho túžba po šťastí. Tento pocit vzniká hlavne pre štyri dôvody (E. Fromm): 13 Ktoré sú pôvodné hodnoty? Ríša blaha nahradila ríšu Boha [pageend13]1. Neobmedzené uspokojenie všetkých túžob nie je ani návod na blaho, ani cesta k šťastiu, ba ani k maximálnej spokojnosti. 2. Sen o nezávislosti a slobodnom rozhodovaní o vlastnom živote sa rozplynul, keď si ľudia uvedomili, že sa stali hračkami v rukách manipulátorov, ktorí veľmi často zasahujú i do oblasti citov, myslenia a vôle. 3. Ekonomický rozvoj je obmedzený len na bohaté krajiny a rozdiel medzi nimi a chudobnými krajinami sa stále zväčšuje. 4. Samotný rozvoj priemyslu navodí ekologickú katastrofu (Rímsky klub) a hrozbu jadrovej vojny, a oboje by malo za následok zničenie ľudstva. Dôvody zlyhania veľkého prísľubu sú súčasne odpoveďou na to, či cesta zabezpečujúca uspokojenie všetkých ľudských žiadostí vedie k šťastiu. Nevedie a nemôže viesť. Snaha o sebauspokojenie je úzko spojená so sebectvom a túžbou mať viac, vlastniť veľa podľa hesla: « Som to, čo nám ». V snahe mať viac sa jednotlivec dostáva do antagonizmu voči ostatným. Nemôže sa nikdy uspokojiť, lebo neexistuje hranica jeho želaní. Výsledok: závisť voči tým, ktorí majú viac, a strach z tých, ktorí majú menej. A tak sebectvo a vnútorný pokoj (ako nutný predpoklad šťastia) sa navzájom vylučujú. základe pozorovaných údajov, možno celkom jasne vidieť, že súčasný spôsob «honby za šťastím » neprodukuje blahobyt. Sme spoločnosť notoricky nešťastných ľudí: osamotených, úzkostlivých, skľúčených, závistlivých; ľudí, ktorí sú radi, keď sa im podarí zabiť čas, o ktorý na druhej strane tak usilovne bojujú. » A L. Ballek uzatvára: « Ako sme mravne, teda kultúrne prekročili našich otcov a učiteľov? Vzdelaním, vedeckejším myslením, racionálnosťou... áno. Sme majstri vysokých učení, a ptedsa by nám osožilo nazrieť zavše cez nové okienko do starej národnej školy. O dôvode dôvodov života sa tam hovorilo síce prostoducho, zato však zapamätateľné krásne. » Čo je to za okienko? Prečo ho potrebujeme, aby sme spoznali pravé hodnoty? Slovan, narodil si sa s dušou preplnenou dobrotou. A pre tvoju lásku a pracovitú ruku obliekli ťa stáročia do otrockej košele. Ale Boh ťa našiel a poslal tvojej zemi dar — VIERU A KRÍŽ, čo dovtedy si nepoznal. Dvoch mužov svätých, čo dali tvojej reči písmená, aby modlitby a spevy ti v rodnej reči zneli. Z očí ti slzy radosti stekali, keď z tvojich synov brat Metod prvých kňazov vysvätil. Pamätaj s vďakou, pamätaj na tú chvíľu, keď dostal si vieru. NEZAHOĎ KRÍŽ, ani ho vyrvať nedaj zo svojich domov, lebo ty v znamení jeho musíš ísť. Kým nezhasne ti v srdci pochodeň viery, dovtedy budeš živý ty, tvoje deti i národ celý. V.H.K. 14 Akou mierou rastie supermoc... Toto rozčarovanie výstižne charakterizoval A. Schweitzer pri preberaní Nobelovej ceny: « Super- človek vybavený supersilou nedorástol na patričnú morálnu úroveň. Tou mierou, akou rastie jeho supermoc, rastie jeho úbohosť... Naším svedomím musí otriasť skutočnosť, že sa stávame neľudskej- šími úmerne tomu, ako rastieme v smere k super- človeku. » Nad touto skutočnosťou sa zamýšľa i súčasný slovenský spisovateľ Ladislav Ballek v článku: «Naše byť a mať » (Pravda, 24.4.85). Okrem iného hovorí: « Nechýbajú nám rozumné postoje, racionálne vlohy, vedecké hodnotenia a inžinierske postupy pri riešení otázok spojených s naším byť a mať. Skôr si dnes nevieme poradiť s našou vlastnou povahou. Nemáme, zjednodušene povedané, ani tak problémy s vlastným rozumom, ako skôr, povedané starosvetsky, s vlastnou dušou, ani tak problémy s počtami a účtami, ako skôr s mravnosťou okolo našich viacciferných účtov a zložitejších počtov. (...) Poradili sme si s núdzou prostriedkami, ktorými si však už neporadíme s dostatkom, s blahobytom už vonkoncom nie. » E. Fromm k tomuto rozčarovaniu poznamenáva: «Teoretické rozbory ukazujú, že radikálny hedonizmus nemôže viesť k šťastiu, a udávajú dôvody (vychádzajúc z ľudskej prirodzenosti), prečo je to tak. Ale aj bez teoretickej analýzy, len na NEZAHOĎ KRÍŽ [pageend14]Myslíme si, že práve táto potreba poukazuje na skutočnosť, že pochopenie človeka nemožno odvodzovať len z biologickej sféry a len z nej získavať návody na dosiahnutie šťastia. A ak je to tak, treba odtiaľ čerpať informácie pre projekty cesty k šťastiu? Lebo nebude to cesta vždy racionálna. Veľkí ľudia často konali « neracionálne », inakšie akoby diktoval zdravý rozum, a my si ich vážime práve preto (Schweitzer, Kolbe, Gandhi, Matka Tereza a iní). Aj v našich podmienkach sa vyznamenania udeľujú tým, ktorí prekračujú hranice racionálneho konania. Myslíme na tých vyznamenaných, ktorí sa k tomu dopracovali sami. Za hranice racionálneho sa experimentálna veda dostane len nepriamo, vytváraním hypotéz na základe nazhromaždených materiálov a ich zhodnotenia. Na takýto pokus sa odhodlala moderná psychológia, a výsledok je ohromujúci! Základné závery sú v úplnej zhode s tým, čo nám doniesol Pán Ježiš. Sú zhrnuté napr. v knihách E. Fromma. Hlavne jeho tri diela: Mať a byť, Umenie milovať a Človek a psychoanalýza, obsahujú návod, ako správne hľadať šťastie. Stručne zhrnieme vlastnosti človeka, ktorý je do takého procesu zapojený: vzdáva sa túžby po majetku a plne žije (je plne prítomný tam, kde je); má radosť z dávania, nie z prijímania darov; má lásku a úctu k životu; miluje všetkých ľudí bez výnimky; je dobrosrdečný, nie lakomý. A toto všetko v mene úsilia o šťastie v tomto živote. Ako sa klamú ľudia, ak hľadajú šťastie v bezuzdnosti! My všetci tieto odporúčania poznáme. Naučil nás ich Ježiš Kristus dávno pred týmto objavom vedy. Akosi nikto ich vedome nespájal aj so šťastím na zemi. Formulácie « stokrát viac vezme... » a podobné sa spájali len s odmenou v nebi, hoci nás naši svätci upozorňovali, že obete spojené s plnením Posolstva sú doslova « jarmom sladkým » a « bremenom ľahkým ». A tak nám vychádza, že cesta ku šťastiu nepozná alternatívy. Je na konci len jednej jedinej cesty. cesty k šťastiu. Pán nás poučil o tom, čo sme bežne pociťovali ako paradoxy a čomu sme nerozumeli. Že totiž plné stodoly a sýpky nie sú pre dušu dôvodom, aby sa radovala. Duša vie byť (a býva!) nenasýtená i na hŕbe zlata. Blahoslavenstvo o chudobe v duchu, ktoré tak Kristus nádherne demonštroval, je tým základným vysvetlením rozporu a obsahuje odpoveď na otázku o pôvodných hodnotách. Nie lakomosť, ale dobrosrdečnosť, nie závisť, ale dobroprajnosť, nie nenávisť, ale láska boli pôvodne vložené do srdca človeka, a len pomocou nich — ako to Ježiš mnohokrát zdôrazňoval — sa dá nájsť pravé šťastie. Lebo čím viac voľného miesta necháme v duši, tým viac miesta v nej zaujme Boh. A my sa stávame zaujímavými v jeho plánoch hlavne svojou ochotou byť aktívnymi. Hýbateľom bude On, my mu prenechávame priestor na uplatnenie jeho vôle. Cez neho sa stávame nesmierne bohatými i v úplnej chudobe. Diecéza Porto e Šanta Rufina, na území ktorej sa nachádza Slovenský ústav svätého Cyrila a Metoda, dostala nového biskupa v osobe Mons. Diega Bona. Nového pastiera tejto diecézy vyvolil Svätý Otec Ján Pavol II. z radov rímskych farárov. Otec biskup Diego Bona bol slávnostne uvedený do úradu v nedeľu 12. januára 1986. Na privítaní a uvedení do pastierskeho úradu v katedrále v La Storta bol prítomný náš slovenský biskup Otec Dominik Hrušovský, viacerí kňazi, rehoľné sestričky a študenti seminaristi. V nedeľu 19. januára 1986 popoludní sme mali šťastie privítať vo svojom kruhu v ústave nového ordinára diecézy. Prišiel na krátku návštevu. Priviedol ho Otec biskup Hrušovský, ktorý mu predstavil členov ústavu a informoval ho o našej činnosti a o našom živote. Otec biskup Bona prejavil záujem o všetko a v rodinnom kruhu vyslovil radosť, že sa mohol s nami stretnúť. Pochvaľne sa vyslovil o našom rodinnom spolunažívaní a uistil nás, že nám bude vo všetkom na pomoci. 15 Mať a byť Kristus ukazuje cestu k šťastiu Ďakujeme Ježišovi, že do tmy neistoty a utrpenia z nej vyplývajúceho vniesol svetlo znovupo- znania cesty lásky. A urobil to spôsobom naozaj neobvyklým. Už pri narodení demonštroval vlastným príkladom, čo je v živote podstatné a čo len okrasa. Prišiel na svet prostredníctvom Panny — milostiplnej, ale chudobnej, a to mimo vlastného domu tak, že ho Herodes nemohol rozoznať od rovesníkov. Preto presvedčivo vyznieva jeho výzva: Nikto z vás « nemôže byť mojím učeníkom », ak sa nezriekne všetkého, čo má (Lk 14,26). V Betleheme prišlo na svet nielen túžobne očakávané vykúpenie, ale tiež svetlo do tmy poznania Scrutator NOVÝ DIECÉZNY BISKUP NA NÁVŠTEVE V ÚSTAVE 100 ROKOV VEČNEJ POKLONY NA MONTMARTRI V bazilike Božského Srdca (Sacré Coeur) na Mont- martri sa konali v dňoch 22.-24. novembra 1985 slávností z príležitosti 100. výročia večnej poklony Pre- velebnej Sviatosti Oltárnej. Od novembra 1885 až dodnes sa koná táto poklona vo dne v noci a neprerušili ju ani obidve svetové vojny. Počas druhej sa poklona konala v krypte baziliky. Slávnostiam mal predsedať parížsky arcib. kardinál Lustiger, ale nakoľko bol na rímskej Synode, zastupoval ho jeho pomocný biskup Mons. Coloni. V nedeľu 24. novembra 1985 slúžil slávnostnú omšu krakovský kardinál Macharski, po ktorej odhalil pamätnú tabuľu na spomienku návštevy Svätého Otca Jána Pavla II. v bazilike Božského Srdca. 1. júna 1980. Tabuľa bude súčasne spomienkou na prvé sté výročie večnej poklony na Montmartri. [pageend15]Zo Slovenska Na sviatok Panny Márie Nepoškvrnenej 8. decembra 1985 sa čítal v slovenských kostoloch aj pastiersky list biskupov a ordinárov. Keďže v ten deň bolo zasvätenie Slovenska Panne Márii, v liste bolo akoby odôvodnenie tohto aktu. Prinášame z listu niektoré state: « Nad dnešným svetom sa sťahujú zlovestné, nebezpečné mračná. Bohužiaľ, k dispozícii sú nevídané technické prostriedky, schopné zničiť celú zem. Šialenosť, nenávisť, mocenské túžby sú schopné premeniť « krásnu modrú planétu » — tak ju vidia kozmonauti — na obrovský cintorín. A zlo neprestáva narastať. Tragika tisícov nenarodených, úpadkové javy v kruhoch mladých ľudí, ktorí sa stávajú obeťami vášní, alkoholu, drog — čo zavi- ňuje v mnohom nerozvážny rozvrat v rodine — je toho dôkazom. Vo svete sa šíria dekadentné názory o Bohu, Stvoriteľovi a Otcovi všetkých ľudí, o Ježišovi Kristovi, Vykupiteľovi všetkých ľudí, ako aj o diele Svätého Ducha — Cirkvi. Nešetrných urážok sa dostáva Božej Matke. Upierajú sa jej privilégiá, dané jej ako « najmilšej dcére Otca, Rodičke Božieho Syna a Svätyni Svätého Ducha » (porov. Lk 1,53). Niektorí ľudia ju považujú za prekážku pre spojenie s Ježišom, zatiaľ čo ona je bránou, ktorou Boh prišiel k nám, a skrze Máriu sa dostávame k Ježišovi, ktorý si ju vyvolil za Matku. (...) Je to práve táto Matka, ktorá s najväčšou starostlivosťou a úzkosťou sleduje všetko, čo sa deje na zemi. Je to Matka so Srdcom nepoškvrneným a bolestným, ktorá chce zachrániť svet pred skazou. Dielo záchrany však chce uskutočniť prostredníctvom svojich synov a dcér, ktorí sa jej zasvätením dajú k dispozícii pre jej dielo. Tých chce viesť, aby podávali náhradu za urážky činěné Srdcu Ježišovmu a jej Srdcu. Túžbou jej srdca je vytvoriť z kresťanov, kňazov a rehoľníkov veľkú rodinu, ktorú si sama vedie a formuje, ktorá má byť hrádzou, čo zadrží záplavu zla. (...) Od nich požaduje znovu a znovu dennú modlitbu svätého ruženca s úmyslom uzmierenia za záchranu sveta. Od nich očakáva zrieknutie sa seba, všetkých nezriadených náchylností, vášní, nemiernych túžob a ctižiadostivých plánov. (...) V encyklike « O Božom milosrdenstve » (Di- ves in misericordia) Svätý Otec Ján Pavol II. hľadá bezpečnú cestu, po ktorej k nám môže prísť Božie milosrdenstvo, a nachádza ju v Márii, pretože ona jediná je Ježišova Matka, teda len ona je Matkou Božieho zľutovania. Svätý Otec hovorí: «Mária najlepšie pozná tajomstvo Božieho milosrdenstva. Pozná jeho cenu a vie, aká je veľká. Preto ju voláme tiež Matkou milosrdenstva. Keďže sama mimoriadnym spôsobom okúsila milosrdenstvo, ... v nej a skrze ňu sa ďalej zjavuje milosrdná láska v dejinách ľudstva a cirkvi. Toto zjavenie je zvlášť plodné, pretože je založené na jedinečnom cite materinského Srdca » (Enc., ods. 9). Teraz chápeme, prečo Svätý Otec vidí v zasvätení materinskému nepoškvrnenému Srdcu Panny Márie najúčinnejší prostriedok na dosiahnutie Božieho zmilovania pre Cirkev a ľudstvo. On osobne a s najväčšou vnútornou radosťou ducha ho často zdôrazňuje. Pripájame sa k tejto výzve a na sviatok Nepoškvrneného Počatia Panny Márie sa všetci zasvätíme jej materinskému Srdcu. A aby slová Svätého Otca i naše slová našli vo vás, bratia a sestry, dobrú ozvenu, žehnáme vás v mene Otca i Syna i Ducha Svätého. » 16 PASTIERSKY LIST SLOVENSKÝCH ORDINÁROV « METODSKÁ KYTICA » DOBRÝCH SKUTKOV SVÄTÉMU OTCOVI JÁNOVI PAVLOVI II. Ako po iné roky, tak aj k týmto vianočným sviatkom RODINA NEPOŠKVRNENEJ — chorí a rehoľné sestry zo Slovenska — poslali Svätému Otcovi Jánovi Pavlovi II. «duchovnú kyticu» dobrých skutkov. Na úvodných stránkach pekného albumu napísali: « Náš vrelomilovaný Svätý Otče, Ján Pavol II., pokoj betlehemskej noci nech je s Vami, lebo ste anjelom pokoja v súčasnom svete. Pozdravujú Vás chorí Slovenska spolu s rehoľnými sestrami. Ďakujeme Vám za Vašu spoluúčasť na našom jubilejnom roku svätého Metoda. Ďakujeme Vám tiež, že ste práve v tomto jubilejnom roku poctili Slovákov Otcom kardinálom Jozefom Tomkom. Len čo sa pohol jubilejný metodský rok, každý deň sme vysielali k nebu 75-tisícový chorál svätého ruženca. Tento zdravasový chorál patrí Vám a ce- [pageend16]lej svätej Cirkvi. Pre nás je Cirkev Ježiš Kristus a Cirkev patrí Kristovi. Preto sa za ňu modlíme a chránime ju touto nezlomnou zbraňou proti všetkému, čo by ju chcelo zničiť, poškvrniť. Okrem tohto chorálu zozbierali sme aj rôzne pestré kvety, ktoré Vám v mimoriadnej « METODSKEJ KYTICI » zasielame na vianočný stôl: 619 929 — svätých omší, 389 543 — sviatostných svätých prijímaní, 102 720 — duchovných svätých prijímaní, 236 428 — dní osobného kríža a utrpenia, 20 437 — zmiernych hodín so Spasiteľom, 163 667 — krížových ciest. Z toho 780 krížových ciest mládeže v noci, 184 549 — adorácií, 14 229 —• pútí s duchovnou náplňou, 19 278 — celodenných pôstov, 43 243 — čiastočných pôstov, 242 134 — skutkov blíženskej lásky, 91 112 — malých sebazaprení, 5 540 — celodenných liturgií hodín, 2 001 298 — svätých ružencov, — mimo 75 000 denne 38 333 — obetovanie zbytku života za Vás, Svätý Otče! 368 734 — rôznych litánií, 287 659 — rôznych modlitieb a deviatni- kov, 18 065 — úkonov lásky na Váš úmysel, 78 — hodín štúdia viery skupiny mladých Rodina Nepoškvrnenej. » Ku kytici boli pripojené aj niektoré svedectvá chorých, ktoré prinášame na povzbudenie čitateľov. « Sme štyri kamarátky. Poznáme sa ako telesne postihnuté. Náš štvorlístok sa tiež usiloval prispieť do METODSKEJ kytice. Až sa chvejem radosťou, že môžeme písať milovanému Svätému Otcovi. Mám 18 rokov, sedím na vozíku a chodím po kolenách. Niekedy spravím pár krokov pomocou dvoch osôb s veľkou námahou. Všetky námahy, sklamania, a bolesti s láskou obetujem za SVÄTÉHO OTCA CIRKVI. Denne sa za neho modlím: tri ružence, aby moje oči a oči všetkých chorých Slovenska mohli ho vidieť a privítať v našej vlasti pod Tatrami a tak dostať jeho apoštolské požehnanie. To je túžba všetkých chorých Slovenska. Každý deň za neho obetujem všetky skutky lásky k iným, rôzne litánie. Za rok sa mi podarilo vykonať 78 adorácií, jeden veľký deviatnik — prvé piatky v mesiaci, denne jednu modlitbu výlučne za neho, ročne som mohla byť 50 ráz na svätej omši za neho a obetovala som 60 prijímaní. Jedným slovom všetko za NEHO! Nech sa nám drží v zdraví!* Chorí a rehoľné sestry zo Slovenska poslali svoju « duchovnú kyticu » vo vkusnom albume, z ktorého prinášame titulnú stranu. « Som ochrnutá na obidve nohy a jednu ruku. Mám problémy dostať sa na svätú omšu. Je to pre mňa najväčšia bolesť, keď počujem, že moji spo- lubratia a sestry môžu sa dostať bližšie k Spasiteľovi a ja nie. Práve toto obetujem zakaždým za SVÄTÉHO OTCA. Denne sa modlím za neho: 2 ružence a krížovú cestu. Ďalej mu venujem 18 dní pôstu a hodinu so Spasiteľom každý mesiac. » 17 Janka z Liptova Ingríd z Košíc «Už mi padla osemnástka života. Od narodenia si necítim nohy. Pomocou vozíka sa môžem dostať, kde chcem. Svoje životné problémy a choroby obetujem za SVÄTÉHO OTCA. Povedzte mu to, aby ho to posilnilo v jeho ťažkostiach. Denne za neho obetujem ruženec, rôzne litánie, 6 sebazaprení tak vedome, 20 svätých omší sa mi podarilo v poslednej dobe a taktiež svätých prijímaní. Veľmi mihliem Svätého Otca. » Anka z Košíc « Od narodenia trpím ťažkou a bolestnou kožnou chorobou. Koža mi často praská a strašne bolí. Svoje slzy bolesti obetujem za SVÄTÉHO OTCA, aby on dokázal urobiť všetko bez bolestí. Viem, že to potrebuje, preto rada a zo srdca mu posielam často svoje slzy. Denne za neho obetujem 2 ružence, rôzne litánie, 6 skutkov telesného milosrdenstva. Cez rok sa mi podarilo byť 70 krát na svätej omši a svätom prijímaní. Cez lásku Panny Márie mu to posiela. » Janka z Košíc [pageend17]Anton Srholec pochádza zo Skalice, má 56 rokov. V roku 1946 vstúpil do saleziánskej rehole. Ako jej člena ho internovali, neskôr zatkli a do roku 1960 pracoval ako väzeň v jáchymovských uránových baniach. Po prepustení na slobodu bol do roku 1968 zamestnaný v cementárňach, v ostravských hutách a na rôznych stavbách. Roku 1969 legálne odišiel do Talianska na doplnenie teologických štúdií. O rok neskôr ho pápež Pavol VI. vysvätil za kňaza. V tom istom roku sa vrátil do vlasti a pôsobil v bratislavskom Blumentáli ako kaplán. Pre mimoriadne úspechy v pastorácii ho preložili do Perneku. Bratislavskí veriaci, najmä mládež, ho tam často vyhľadávali, aby dostali radu, porozprávali sa s ním. Úradom táto jeho činnosť ako i jeho pastoračné úspechy v Perneku boli tŕňom v oku. Bolo ho treba odstrániť, alebo aspoň dôkladne zastrašiť. A to metódou, ktorá nebola v tých rokoch zriedkavosťou. Raz v noci ktosi zazvonil pri farských dverách. Dvaja neznámi muži a jedna žena chceli dať tajne pokrstiť dieťa. Sotva Srholec otvoril, prepadli ho a začali biť. Na jeho prenikavý výkrik pribehli susedia a « zbožní » návštevníci ušli. To mu zachránilo život. Z Perneku Srholca preložili do Veľkého Zálu- žia a odtiaľ do Záhorskej Vsi, do dedinky v pohraničnom pásme. Prekladanie horlivých kňazov z jedného miesta na druhé je známym trikom cirkevných tajomníkov a štátnej bezpečnosti. Usilujú sa tým zamedziť hlbšie vyvíjanie duchovnej činnosti. Bezprostrednou príčinou odňatia štátneho súhlasu Srholcovi bola púť na Velehrad, presnejšie, vedenie nočného stretnutia mladých na lúke pri bazilike. Srholec sa odvolal. Predvolali ho do Bratislavy, kde sa stretol so súdruhom Chvalkovským, pracovníkom riaditeľstva úradu pre cirkevné veci, a s Dušanom Benickým, ktorý prebral funkciu po nebohom Káčerovi. Odňatie súhlasu mu odôvodnili jeho angažovaním sa na velehradskej púti. Pripomenuli mu aj to, že spolu s mládežou strávil celú noc v šaštínskej bazilike pri príležitosti národnej púte Slovákov na sviatok Sedembolestnej 14. a 15. septembra 1985. Srholec v Bratislave nepochodil. Obrátil sa teda na Prahu. Prezidentovi republiky dr. Husákovi napísal list, v ktorom mu vylíčil celý svoj život a v ktorom protestoval proti zásahu štátu do svojej kňazskej činnosti. Po tom všetkom, čo prežil, a po všetkých dobrých posudkoch, ktoré dostal od rozličných zamestnávateľov po prepustení z väzenia, ho Úrad pre cirkevné veci v 57. roku života pozbavil úradu pre « nespôsobilosť v duchovnej činnosti ». Bez udania dôvodov! Udali mu ich síce v rozhovore po odvolaní, ale také dôvody sa nedajú v nijakom zmysle vyhodnotiť ako « nespôsobilosť duchovnej činnosti », lež jej pravý opak. 18 K represáliám po pútiach na Velehrade a v šaštíne prišlo po troch mesiacoch. Prvým postihnutým bol farár z Hrachovišťa, okres Trenčín, Rudolf Chudý. Druhým je Anton Srholec, farár zo Záhorskej Vsi. « ŠTÁTNY SÚHLAS JE NAŠÍM DAMOKLOVÝM MEČOM » Interview po odňatí štátneho súhlasu Otec Srholec v jednom interview povedal o « štátnom súhlase »: « Štátny súhlas visí ako Damoklov meč nad hlavou každého kňaza. Kňaz v pastorácii musí u nás poslúchať dvoch pánov, u- ctievať si dve vrchnosti. Jedna ho vytrvalo a systematicky tlačí, aby bol skôr úradníkom, obradní- kom, údržbárom cirkevných objektov, reštaurátorom a strážcom pamiatok. Druhá presadzuje viac úctu presnosť, horlivosť a všetky « klasické » čnosti. Medzi týmito dvoma vrchnosťami sa kňaz opatrne pohybuje, v strachu, aby obstál na obidvoch stranách. Máme veľa kňazov, ktorí to dokážu. Majú to na obidvoch stranách « dobré », nič « nepreháňajú » a svoj život prežijú bez veľkých problémov. Pastoračná účinnosť takýchto kňazov je často veľmi slabá, nijaká. Nebezpečie tohto postoja spočíva v tom, že takýto človek-kňaz zabudne na Ježiša Krista, ktorého má hlásať a nadovšetko milovať. Žije v schizofrenickom napätí, strkaný z obidvoch strán, bez doplňovania svojho vzdelania, osamotený, bez opory, bez informácií, ale často dobre situovaný, vo veriacej obci uznávaný, v súčasnom nedostatku kňazov od veriacich udržovaný. Je štvaný prácou, ktorú hromadí a vykonáva so všetkými ubíjajúcimi vplyvmi. « Štátny súhlas » a jeho odňatie je hlavnou pákou kontroly štátu nad cirkvami. Hlavným nástrojom likvidácie kresťanstva u nás majú byť podľa komunistov práve kňazi. Odňatie « súhlasu » totiž nehrozí kňazom, ktorí horlivo slúžia tomuto štátu, kňazom servilným, nemožným, alebo kňazom žijúcim nedôstojným životom. Možnou obranou proti tomuto bezpráviu by bola jednota kňazov, ktorá však vôbec neexistuje, podobne ako uvážený a vypracovaný projekt dušpastierskej práce. Štátne orgány vyžadujú od kňaza tzv. « lojál- nosť ». Kňaz sa má uspokojiť podľa toho s priestorom, ktorý mu vymedzili, a — viac ani krok. Má « požehnávať » plány úradov, ústup Cirkvi, úbytok veriacich. Štátne orgány sú rady, ak kňaz uspáva náboženské vedomie svojich veriacich. A naopak, trestuhodná je každá činnosť, ktorá duchovný život oživuje, aj «obyčajná » svätá omša, slúžená so živou vierou. Veľmi veľa sa na duchovnom poli stráca, ak si kňaz u nás neuvedomí svoju obrovskú zodpovednosť za Ježišovu vec! » Spectator [pageend18]— Otče náš... — Tu som, volal si ma. — Vôbec som nikoho nevolal, kto si? — Nuž váš Otec, ktorého si práve volal. — Nevolal som, to my sa tak modlíme. Neruš ma teraz. Ja sa modlím: Otče náš, ktorý si na nebesiach... — Veď ti vravím, že som tu ako aj na nebesiach, môžeme sa porozprávať. — Teraz nie, teraz sa modlím! Posväť sa meno tvoje... — A čo si urobil ty pre posvätenie môjho mena? Myslíš to vážne? — Čo? — No to, čo sa modlíš! — Neviem. Odkiaľ by som to mal vedieť? — To znamená, že len ja som dôležitý pre teba. Že len mne chceš vzdávať úctu. — Aha, toto už rozumiem. Môžem sa modliť ďalej? Keď sa budeme stále rozprávať, nikdy sa nedomodlím! Príď kráľovstvo tvoje... — Kam má prísť? Máš ty pre mňa priestor? — Nemám. Veď nemusíš chodiť práve ku mne. — Tak kde? Myslel som, že prídem ku tebe, keď ty sám sa o to modlíš. — Nuž tak, všeobecne. — Ja som tu teraz pre teba a chcem prísť k tebe. — Nemôžeme to odložiť na inokedy? Teraz buď vôľa tvoja, ako na nebi, tak i na zemi. -— Ozaj to robíš? — Čo? — Či plníš moju vôľu? — Samozrejme! Modlím sa, platím dane, chodím do kostola, aj na sväté prijímanie. Ak mám drobné, dám aj do zvončeka. Ako iní. Čo vlastne ešte odo mňa chceš? — Zbav sa zlozvykov, s ktorými ideš druhým na nervy! — Iní zase idú na nervy mne. Povedz im to! Nech najprv oni mne nejdú, potom aj ja niečo urobím. — Teraz sa zhováram s t e- VIEŠ, PANE, NIE JE TO TAKÉ JEDNODUCHÉ' bou a ide o teba osobne. Vieš, čo vlastne chcem? — Nie. — Tak počúvaj: Chcem, aby sa smutní tešili, aby hladní mali čo jesť, aby chorí vyzdra- veli, alebo sa podeľ o ich samotu, kúp im lieky... — Prečo to chceš práve odo mňa? Do kostola chodia aj takí, čo sú bohatší ako ja. Ak si vševediaci, tak to vieš. Načo ti to vlastne hovorím? — Prepáč, myslel som, že chceš, aby sa na svete stala moja vôľa! Myslel som, že to chceš ty osobne! — Ale čo! Veď som ti hovoril na začiatku, že to sa my tak modlíme. A to nás vlastne naučil tvoj Syn! Chlieb náš každodenný daj nám dnes. — Ty ho máš. Ale čo tie milióny? Čo by si robil, ak by stáli pod tvojimi oknami? — Nemyslel som na to, lebo nestoja. A milióny i tak nikto nemôže nasýtiť. — Ja áno. — Tak prečo to nerobíš? — Lebo to je vaša úloha. Vás všetkých. A nielen chlebom sa živia ľudia. Treba im prinášať Božie slovo, vzdelanie, kultúru, techniku, ale nadovšetko lásku. — Odpusť nám naše viny ako i my... — A tvoj sused? — Poznáš ho. Vieš, aký je to protivný typ. — A kolega? — Ten ešte viac. Namyslený, arogantný, vôbec ma neberie vážne. — A tvoja modlitba? Baví ťa to žiť v stálom nepriateľstve? — Nie. Ale čo mám robiť? — Ja ti poviem: ja ťa uzdravím. Ale ty im odpusti. Zabudni na všetko a začni znova! — Ako by sa to len dalo? — Isteže niečo stratíš zo svojej pýchy (hovoríte tomu « image »), ale toto malé mínus platí u mňa ako veľké plus. — Chcel by som to skúsiť... — Vidíš, to už znie lepšie. Poznáš sám seba. Vyhni sa pokušeniam a vo svojej slabej chvíľke buď ostražitý! — Neuvoď nás do pokušenia. Naozaj, veľmi ťa prosím, nedopusť na mňa priťažké pokušenie. Ja som slabý, ja na to nestačím! — Pomaly sa naučíš aj modliť. Páčiš sa mi. Pomôžem ti. Ak ty odpustíš a budeš sa vyhýbať príležitosti k nedorozumeniam, aj ja ťa budem chrániť a vždy ti prídem na pomoc. A teraz sa domodli! — Lebo tvoje je kráľovstvo, i moc i sláva na veky. — Áno. Ale len s tvojou pomocou. Cez teba. Ľudia žijú s tebou, pracujú s tebou, pozerajú na teba, teba vidia, mňa nie! A ja som si teba vyvolil, teba osobne, aby moje kráľovstvo prišlo medzi vás! 19 (Podľa cudzej predlohy spracovala E.P.) [pageend19]Slovenská rodina v šírom svete Taká je nám blízka v bolesti. Taká je naša a my sme jej. Matka Caveatská, oroduj za nás! » V nedeľu 10. novembra 1985 sa konala púť austrálskych Slovákov vo Viktórii, ktorú každoročne organizuje Otec Tibor Strnisko SDB, ku kostolíku a k Lurd- skej jaskyni v Caveate, asi 150 km severne od Melbourna. Z iniciatívy jezuitského Otca Štefana Senčíka si tu Slováci roku 1954 postavili malý kostolík zasvätený Panne Márii Sedembolestnej. Otec Tibor Strnisko sa pričinil o postavenie murovanej veže so zvonom a postavil aj peknú Lurd- skú jaskyňu, za pomoci obetavého Kysučana pána Jozefa Kožáka. Dnes na okolí žije už len málo Slovákov, ale krajania z Melbour- nu sem často putujú. Urobili tak aj minulého roku 1985. Po svätej omši sa konala mariánska procesia, požehnanie so sviatosťou Oltárnou a tradičná oslava. Okrem kázne nášho pána farára vypočuli sme si aj prejav Dr. Pavla Hrtúsa-Jurinu. Z jeho precíteného prejavu vyberáme pár myšlienok: « Kedysi sme ako pútnici boli naučení na majestátne chrámy s vysokými, k nebu čnejúcimi vežami, na mohutný hlas aspoň troch zvonov, ktoré nás pútnikov vítali na svätých miestach. Ca- veatská veža je skromná, ešte skromnejší zvon na nej, i vnútro kostola neoslňuje nádherou. A predsa sem radi chodievame rok čo rok na púť. Boli sme my naučení na tisícové zástupy. Tých sa my tu už nedožijeme. Ale sme radi, že nás je tu vyše sto. Ozaj pekné číslo na naše pomery. Dôkaz, že Slovák sa aj v cudzom svete túli pod ochranný plášť Tej, ktorú neprestáva nazývať svojou matkou. Ani tá vrúcnosť nechýba v našich hlasoch, keď našu Sedembolestnú Patrónku chválime trojitým Ave. Jej obraz sa skvie na našej cirkevnej zástave, pod ktorou kráčame v procesii. Jej ubolená podoba sa nám stavia pred oči i na čelnom mieste v kostolíku. Chválime múdrosť tých, ktorí takto rozhodli. Bolo to priliehavé zasvätiť kostolík Tej, ktorej srdce prebodlo sedem mečov bolesti. Na lone drží mŕtveho Syna, ale je tam ešte dosť miesta položiť naň i naše bolesti, i naše prosby, aby ich predložila Božiemu Synovi. Slováci žijúci vo Viedni a na okolí prežili 2. decembra 1985 pekný večer pri počúvaní slovenských a inorečových náboženských piesní. Piesne zaspievala mezzosopranistka Dr. Tatjana Masariková, ktorú na klavíri sprevádzala prof. Eugénia Russo. Na programe boli Mikuláš Schneider-Trnavský: Zaznejte piesňou údolia a Ave Maria, Leoš Janáček: Zdravas Kráľovná z o- pery Jenufa a Gospodi pomiluj, slovenská advetná hymna: Príde Kristus, Bach-Gounod: Ave Maria, A. Stradella: Pieta, Signore, G.F. Händel: Largo - Ombra mai f u z opery Xerxes, G. Bizet: Agnus Dei, W.A. Mozart: Ave Verum, G. Verdi: ária Tu ehe le vanitá connoscesti del mondo z opery Don Carlos a G. Puccini: Modlitba Tosky z opery Tosca. V úvode a v prestávke tohto kultúrneho podujatia Dr. Masariková predniesla výstižný výklad tradície vianočných piesní na Slovensku. Pri jej slovách si bolo možno živo predstaviť hĺbku precítenia Vianoc v našom národe. Týmto milým sviatkom sa každý teší, či už ide o deti, alebo dospelých. Všetky zaspievané piesne boli krásne. Slovenskému srdcu však najmilšie boli: Zaznejte piesňou údolia a Príde Kristus. Milé a priateľské stretnutie našich krajanov a ich rakúskych priateľov s hodnotným kultúrnym programom zakončil búrlivý potlesk viac ako 150 prítomných, ako prejav uznania za umelecký prednes a príkladnú ochotu Dr. Tatja- ny Masarikovej. 20 PÚŤ AUSTRÁLSKYCH SLOVÁKOV V CAVEATE Jožo Malatínsky HUDOBNÝ VEČIEROK VO VIEDNI P.H.J. [pageend20]Na predvianočné stretnutie sa zišlo 7. decembra 1985 v Stefanus- haus bezmála 130 našich krajanov. Po spoločnej svätej omši privítal prítomných Otec Čík, ktorý v svojom príhovore vyzdvihol najmä rodinné prostredie, priateľskú pohodu a kresťanskú atmosféru vianočných sviatkov. Prispel k nej podľa možnosti každý — či už prípravou programu, bezprostredným vystúpením, osobnou angažovanosťou, príspevkom do bufetu, alebo čo i len svojou prítomnosťou. Nasledoval detský program. Naši najmenší vystúpili s milými básničkami, spevom a veru nechýbalo ani hudobné číslo. Sestry Starostové za predvedenie vianočných skladieb na flaute zožali búrlivý potlesk. S napätím sledovali potom prítomné deti premietanie diapozitívov o narodení Ježiška, ktoré veľmi vhodným komentárom sprevádzala pani Beňovská. Program pre deti vyvrcholil príchodom Mikuláša, ktorý obdaroval každé dieťa balíčkom sladkostí. Aj dospelí si prišli na svoje! Nehovoriac o detských vystúpeniach, ktoré u nejedného « vykadilo » slzu dojatia, so záujmom si prítomní pozreli pásmo diapozitívov o Medžugorí a výstavku slovenských kníh a časopisov. V priateľskom rozhovore, pri bohato prestretom stole mnohí využili príležitosť na výmenu skúseností, nadviazanie nových zná- Veľké gesto náklonnosti a spolupatričnosti prejavil Otec kardinál Tomko, keď osobne zavítal do nemeckého Waldenbuchu, aby za septembrového popoludnia spolu s miestnym pánom farárom požehnal manželskému zväzku Marianny Čmelíkovej a Michala Tomka. Za hojnej účasti hostí, ktorí sa zišli z rôznych strán sveta, aby prejavili rodinnú príslušnosť, bola celebrovaná svätá omša so svadobným obradom. Oduševnene zneli slovenské piesne a najmä Scbubertovo AVE MARIA v slovenskom texte, ktoré zaspieval Jozef Šrámek. Keď sa Otec kardinál ospravedlnil domácemu publiku, že prehovorí k novomanželom po slovensky, pretože ich srdcia sú slovenské, dojatie sa videlo na tvárach všetkých. Radostná hrdosť naplnila prítomných, keď Otec kardinál prečítal blahoprajný telegram Svätého Otca, v ktorom požehnáva mladomanželom, ich rodinám a všetkým zúčastneným. Bol to krásny rodinný zážitok a preukázanie slovenského cítenia v cudzine, ku ktorému výnimočne prispela prítomnosť slovenského kardinála. Vyše 30 detí aj s rodičmi netrpezlivo čakalo na príchod Mikuláša 7. dec. 1985 vo veľkej sále v Paujex neďaleko Lausan- ne. Niečo po tretej popoludní sa konečne ukázal Mikuláš v červenom plášti, s bielou bradou a veľkým košom darčekov pre deti. Deťom zajasali oči a na tvári zažiaril radostný úsmev. Mikuláš všetkých pozdravil a začal po jednom vyvolávať deti k sebe. Či to bol Martin, Jožko, Janka, Patrik alebo Marienka, každé dieťa mu za darček niečo zarecitovalo, zaspievalo alebo zahralo. Za to ich prítomní rodičia odmenili potleskom. Po rozdaní darčekov Mikuláš pozval deti na besedu. Otázok bolo veľa a neboli ľahké. Deti sa Mikuláša pýtali koľko má rokov, kto mu pomáhal baliť darčeky a ako pricestoval. Na záver nechýbala ani spoločná fotografia, Rodičia si tiež prišli na svoje. Nechýbali ani koláče, chlebíky a k tomu dobré červené víno. To všetko pripravili ochotné mamičky z blízkeho okolia. Na stretnutie prišli aj deti z blízkeho Francúzska. Za organizáciu pekného stretnutia patrí vďaka Slovenskej kat. misii pod vedením Otca Mazáka. Všetci odchádzali veľmi spokojní a Mikuláš deťom prisľúbil, že ak budú dobré a poslušné, vďačne príde aj o rok. Na kultúrnom poli Pri príležitosti jubilea blaženej smrti prvého slovanského arcibiskupa svätého Metoda sa konali nielen vedecké sympóziá, slávnostné zhromaždenia, ale vyšli aj publikácie venované účinkovaniu veľkomoravského arcibiskupa. Na Slovensku sa objavili na knižnom trhu dve publikácie: román Milana Ferku Svätopluk a Metod (Bratislava 1985) a ve- deckopopulárna publikácia Richarda Marsinu Metodov boj (Bratislava 1985). Román Svätopluk a Metod je voľným pokračovaním Ferkovho diela (tri zväzky) Svätopluk, ktoré vyšlo v Bratislave roku 1975. Milan Ferko sa vo svojom románe zameral na slávnu veľkomoravskú epochu. Autor na jednej strane sa ukazuje ako dobrý znalec prameňov k dejinám Veľkej Moravy, na druhej strane však v románovej « licencii » zašiel dosť ďaleko. Domnievame sa, že nielen historikom, ale aj serióznym autorom historických románov sú adresované slová slávneho antického autora Ciceróna: « Ne quid falsi dicere 21 PREDVIANOČNÉ STRETNUTIE VO VIEDNI Prítomný OTEC KARDINÁL POŽEHNAL NOVOMANŽELOM SDS mostí a tak aj toto podujatie určite prispelo k ďalšiemu upevneniu viedenského spoločenstva. P. Kall DVE PUBLIKÁCIE O ARCIBISKUPOVI METODOVI [pageend21]audeat, ne quid veri non audeat! » (Nech sa neodváži povedať nepravdu, alebo zamlčať pravdu)! O Gorazdovi, znamenitom žiakovi arcibiskupa Metoda, zachované autentické správy sa jednoznačne vyjadrujú ako o mužovi vzdelanom, pochádzajúcom z nášho územia, mužovi pravovernom. Išlo o vynikajúcu osobnosť našich dejín. Sám svätý Metod si práve Gorazda vyhliadol za svojho nástupcu. V zachovaných správach niet ani najmenšej zmienky, že by Gorazd bol žentý. Vo Ferkovom románe však priamo arcibiskup Metod Gorazda sobáši — a navyše — už ako vysväteného kňaza! Ani na Západe, ani na Východe sa takého niečo nikde nespomína! Druhá publikácia si rozhodne zasluhuje zvýšenú pozornosť. Ide o vedecko-populárne dielo popredného historika, výborného znalca stredovekých dejín, dr. Richarda Marsinu, DrSc. Roku 1972 vyšiel v Bratislave prvý zväzok pramenného diela « Codex diplomaticus et epistolaris Slovaciae»; editorom bol dr. Marsina, ktorý tu publikoval najstaršie listiny vo vzťahu k Slovensku. Dr. Marsina napísal štúdie k slovenskému diplomatáru; ďalej sa zapodieval veľkomoravskými deperditami a závažnou otázkou povolenia slovanskej liturgie na Veľkej Morave. Fundovaná práca Metodov boj je ovocím dlhoročného seriózneho štúdia zachovaných prameňov k veľkomoravskému obdobiu i priamo k účinkovaniu prvého slovanského arcibiskupa Metoda. Hoci si autor v prvom rade všíma písomné pramene, nemožno povedať, že by chcel opomenúť výsledky systematickej práce archeológov, ktorí po druhej svetovej vojne dospeli k pozoruhodným objavom na veľkomoravských lokalitách. Marsinova publikácia je bohato ilustrovaná ukážkami vzácnych písomných prameňov, ako aj objavov archeologických výskumov (základy veľkomoravských kostolov, veľkomoravské šperky i predmety so sakrálnymi motívmi). Na prebale publikácie je farebný záber olejomaľby Františka Šestáka « Konštantín a Metod » (1983), na predsádkach sú zasa reprodukcie fresky « Príchod Konštantína a Metoda do Kíma » z baziliky San elemente v Ríme a maľby slovenského majstra Martina Benku « Svätý Cyril a Metod učia ľud veľkomoravský Písmu svätému a náuke kresťanskej ». ditáciu a na prehĺbenie poznania Kristovej náuky. Snaha, ktorú možno vycítiť na každej strane, je uzemniť Božie Slovo v horizonte ľudskej skúsenosti, aby sa Ono stalo svetlom pre pochopenie ľudského života, práce, utrpenia, radosti, skrátka všetkého. Autor v predhovore priznáva, že jeho úvahy sa zrodili z rozjímavého čítania zjaveného slova, ďalej z modlitby a zo štúdia exegetickej a homile- tickej literatúry. Slovo bolo teda východiskom ku konfrontácii s ľudskými skúsenosťami. Autor sa právom domnieva, že jeho kniha splní svoj cieľ, ak pomôže čitateľom kráčať po tej istej ceste, ale opačným smerom, ako kráčal on: vyjsť z polyedric- kej skúsnosti a zakotviť v Božom slove. Aby po prečítaní každej úvahy a po jej premeditovaní našli sa bližšie ku Kristovi, ktorý jediný je Pravda, Život, Pokoj, Svetlo a Spása. Knihu možno kúpiť u našich slovenských misionárov. Na konferencii národností Sovietskeho zväzu v Rige roku 1982 chválil sovietsky etnograf Ponomarev vzrastajúce znalosti ruštiny medzi neruským obyvateľstvom. V roku 1970 z celkového počtu neruského obyvateľstva neovládalo ruštinu 51 %, avšak v roku 1979 už iba 38 %. Niektoré malé národy úplne zanikajú a iné zaznamenávajú dokonca zníženie počtu. Tak napr. Estoncov bolo v roku 1979 o 11 % menej ako pred vojnou roku 1939, Lotyšcov až o 12 % menej. Celkove Rusov v Sovietskom zväze bolo v roku 1979 52,4 % a Slovanov vôbec (Ukrajincov a Bielorusov včítane) 72.2 %. 22 AB A.H. Mateje OZVENA SLOVA. Blahozvesť y horizonte ľudskej skúsenosti. Vydal Grafickí závod Logos, Zagreb roku 1985. Strán 799. Cena neudaná. Úvahy autora A.H. Mateje, zozbierané v tejto obsažnej, bez mála osemstostranovej knihe, odzneli ako kázne z kazateľnice. Autor ich teraz predstavuje čitateľom knižne ako vhodný materiál na me- L. Bianchi - L. Dogo MEDŽUGORIE. Svedectvá 1981-1985. Zborník informácií o udalostiach v Medžugorí. Vydal Gera — Lario roku 1985. Strán 95. Cena neudaná. Veľmi radi zaznamenávame túto knižočku v slovenčine o zjaveniach Panny Márie v Medžugorí. Naši veriaci na Slovensku a tiež aj naši veriaci v zahraničí budú môcť byť lepšie informovaní o jednej z najvážnejších charizmatických udalostí týchto posledných rokov. Ku triezvemu opisu kroniky zjavení sa poja svedectvá kňazov, vedcov, novinárov i jednoduchých ľudí, ktorí mali možnosť prežiť aspoň jeden deň v tejto juhoslovanskej Fatime. Autori nechcú nijako predchádzať úsudok cirkevnej autority, ale na druhej strane sa nedali strhnúť nezdravým skepticizmom pred udalosťami duchovného rázu, ktoré môže vidieť na vlastné oči každý návštevník. Kto chce poznať históriu zjavení a najmä posolstvo pokánia, modlitby a účinnej lásky, ktoré Božia Gospa vysiela na svet, nájde v knihe potrebné údaje, podané živým a príťažlivým slovom. Knižku možno dostať u našich misionárov. RUSIFIKÁCIA POKRAČUJE V. Petras [pageend22]naši misionári «List Vám píšem z nového pôsobiska v meste Hita, kde pracujem od 10. apríla 198ô. Od predošlej misie Usa, kde som účinkoval 14 rokov, je to asi 65 km ďaleko. Hita je tretím najväčším mestom nášho okresu Oita. Má okolo 70.000 obyvateľov, z ktorých však len asi 100 je katolíkov, kým ostatní sú pohania. Na misii máme aj materskú škôlku, do ktorej chodí asi 140 detí. Z nich je 5 katolíkov, kým ostatok sú pohančence. Keďže okrem zodpovednej úlohy správcu misie som aj riaditeľom materskej škôlky, mám tu veru dosť práce a starostí. Už som si ako-tak navykol na nové prostredie. Vďaka Bohu, aj pri svojich 67 rokoch som ešte stále zdravý a keď som medzi deťúrencami našej materskej škôlky, cítim sa, ako by som medzi nimi omladol. Kým mi dá dobrý Pán Boh zdravia a sily, chcem v misiách vykonať čo najviac dobra na slávu Božiu a pre spásu duší. Buďte mi v tom aj Vy na pomoci svojimi modlitbami a obeťami! Dňa 17. novembra prišiel medzi nás Otec biskup Peter Hira- yama a desiatim novokresťanom udelil sviatosť birmovania. Pritom ich povzbudil, aby v tejto pohanskej krajine vysoko držali fakľu pravej viery a svojím životom boli žiarivým vzorom pre svojich krajanov. Otec biskup rozprávajúc o svojej poslednej návšteve u Svätého Otca Jána Pavla II. v Ríme a o svojom stretnutí s kardinálom Jozefom Tomkom, mi povedal: « Vy Slováci môžete byť naozaj hrdí na kardinála Jozefa Lomka, ktorý zastáva v katolíckej Cirkvi také dôležité miesto! » A pred všetkými veriacimi ho pekne vychválil. Veru, v srdci som cítil veľkú radosť, keď som počul z úst japonského biskupa takú chválu na nášho slovenského kardinála. Zo stránky Svätého Otca je to vysokým ocenením jeho osoby a zároveň aj prejavom veľkej blahosklonnosti voči nášmu slovenskému národu. Keďže kardinál Tomko bol povýšený aj za prefekta Kongregácie pre šírenie viery, v službách ktorej my misionári pracujeme, má k nám misionárom úzky, ba priam rodinný vzťah. Milo si spomínam na jeho návštevu v mojej misii Usa, dňa 4. marca 1981, kedy sa starostlivo zaujímal o moju misijnú činnosť, o radosti a ťažkosti misionárskeho života a povzbudil ma do ďalšej misijnej práce. Naša misia aj s materskou škôlkou ležia práve v strede mesta Hita. Každodenne prechádza pred misiou plno ľudí, pravda, takrečeno samí pohani. Toto priaznivé postavenie misie by som chcel využiť a postaviť tu peknú, veľkú sochu Božského Srdca Ježišovho, ako som to predtým spravil v misii Usa. Takto by sám Pán Ježiš priťahoval ľudí k sebe. Socha by stála okolo $ 3.500. Kto mi pomôže tento pekný plán uskutočniť? Ohláste sa a podľa svojich možností ma napomôžte! Každý, aj ten najmenší milodar na misie, je mi tu veľmi vzácny a vítaný. Vďačne prijmem aj na sväté omše. Modlite sa za túto moju misiu! » « Chcel by som Vás informovať, že môj zdravotný stav a môj vek mi nedovoľujú, aby som sa vrátil k mojej predošlej ťažkej misionárskej práci. Otec biskup Eduardus Sangsun a moji predstavení mi pridelili ľahšie miesto a ľahšiu prácu pri našom malom seminári v Kisole. O tento seminár som sa bol zasadil pred tridsiatimi rokmi a terajší náš Otec provinciál ako aj Otec biskup vyšli z tohto seminára. Oni stí aj prví dvaja z nášho biskupstva Ruteng, ktorých som ja ako provinciál poslal na štúdiá do Ríma. Budem sa teda venovať prehĺbeniu viery a výchove našich seminaristov, našich budúcich domorodých kňazov a budem tiež vypomáhať kde-ako sa dá. Iste, ja si aj naďalej zakladám na Vašej dobročinnosti a prosím o Vašu pomoc v modlitbách, obetiach a tiež aj o finančnú pomoc, zvlášť teraz na výchovu nášho domorodého kléru v malom i veľkom seminári. V našom malom seminári v Kisole máme teraz 280 seminaristov a vo veľkom seminári pre diecéznych a rehoľných kňazov skoro 600 klerikov bohoslovcov. Je to teraz jeden z najväčších seminárov na svete. Vidíte, ako Pán Boh požehnáva našu misijnú prácu, polievanú toľkým potom a Vašimi modlitbami a obetami. Chcem sa Vám srdečne poďakovať za balíky, ktorých prišlo hodne za tých 10 mesiacov, čo som bol preč z misie. Bude mi to trvať mesiace, kým sa o- sobne poďakujem všetkým za ich pomoc. Prišli balíky aj od dobrodincov zo Slovenska, ba aj z Moravy a Čiech. A, samozrejme, bol by som naozaj povďačný aj našim krajanom v zahraničí, kde je pomerne ľahšie poslať aj balík nám misionárom. 7.a všetko veľmi pekne ďakujem. So srdečným pozdravom Váš slovenský misionár. 23 Ako je zvykom viacerých misionárov, aj Otec Štefan Foltín, slovenský saleziánsky misionár v Japonsku, napísal svojim dobrodincom vianočný list. Z listu vyberáme niektoré state na povzbudenie čitateľov. HLÁSI SA OTEC FOLTÍN Z JAPONSKA REV. ŠTEFAN FOLTÍN Catholic Mission Chuo 1-2-22, Hita 877 JAPAN OTEC VOJENČIAK ZNOVA NA FLORESE Otec Vojenčiak, misionár zo Spoločnosti Božieho Slova, po svojom viacmesačnom pobyte v Európe sa vrátil na svoj milovaný Flores. Píše: Otec Juraj Vojenčiak Ruteng 86501, Flores, NTT. Indonesia [pageend23]PRAVDA NA VÝVOZ Aj bláznov treba brať vážne, hoci nás svojimi nápadmi nútia k smiechu. Ich stav totiž má nás pohýnať k súcitu. Mne sa chcelo smiať nad článkom v talianskom denníku Avvenire z 13. decembra minulého roku. Informuje čitateľov o každodennom a úplnom preklade moskovskej Pravdy do angličtiny a o jej voľnej expedícii po Spojených štátoch severoamerických. Podobral sa na to istý pán Charles Cox, penzista a bývalý redaktor akéhosi katolíckeho časopisu. Denne mu letecká pošta za štyridsaťštyri dolárov ročne — vyzerá to ako dar — dodáva čerstvé správy zo sovietskej kuchyne. A poštový úrad v St. Paul (Minnesota) sa mu usiluje dodať ešte teplé toto duchovné menu. Bezpečnostné orgány to vidia, Biely dom to vie, a pritom mister Charles sa vypásá na demokratických slobodách. Hneď mi hupla do hlavy myšlienka, či mister Cox — zaiste mimovoľne a naivne — sa nestane nevedomým dodávateľom ideologickej drogy, aj keď mu nejde o ideológiu, ale o zisk, ako to sám prehlásil. No ak je katolíkom, mohol si spomenúť na slová svätého Pavla v druhom liste Korinťanom, že « littera occídit — písmeno zabíja » (3,6). Nie naraz ako teroristická bomba alebo* automatická pištoľa, ale pomaly a pozvoľna ako droga. Pravda, také koníčky — po anglicky hobby — sa môžu zrodiť iba na kapitalistickej pôde, lebo v socialistickom teréne nepestujú, neznesú, nestrpia takých príživníkov. A keby sa ich zárodky objavili v niektorej hlave, jej nositeľ by sa ihneď ocitol na klinike pre choromyseľných. Spriemyselnené krajiny, tobôž tie v sovietskom bloku, vyrábajú dvojaký tovar, a to pre domácu spotrebu a pre vývoz. Nechce sa veriť, že by takým tovarom mohla byť aj moskovská Pravda, hoci v komunizme je veľa právd, ktoré sa používajú podľa potreby a podľa vhodnosti. Prepáčte, to nie je štvanie, to je konštatovanie. Ozaj, čo by mohol očakávať sovietsky alebo nám bližší slovenský občan, keby mu napadlo prekladať, doma tlačiť a po krajine rozposielať úplný preklad niektorých novín zo Západu? Veď aj francúzska komunistická ĽHumanité sa toľko ráz vrátila domov s poznámkou o neprípustnosti. Z Južného Česka upozorňujú príbuzného v Západnom Nemecku, aby im neposielal nijaké tlačivá. Zaiste mali prehliadku a vyšetrovanie. Taliansky lekár z blízkeho okolia pri prílete z Líbye sa sťažoval, že ho veľmi prezerala domáca polícia. Keď sa dozvedel, že pred štyrmi dňami na letišti Fiumicino bolo veľa mŕtvych a ešte viac ranených, sa začudoval, že v Líbyi o tom vôbec nepočuli. Márne sa v Helsinkách hlásilo k životu právo na informáciu. No informácia má byť pravdivá. Ináč sa stane lžou. A nech sa čitateľ chúlostivého svedomia nepohorší! Teda!... Nielen evanjeliové podobenstvá, ale aj ľudové vtipy odhaľujú zastretú pravdu. Teda!... Leader Východu navštívil leadera Západu, ktorý mu na prechádzke ukazoval vymoženosti kapitalistickej techniky. Často zaznel neviditeľný zvonec. Po niekoľkom raze hosť sa pýta, čo je to. Hostiteľ odpovie, že toto zariadenie upozorňuje na lož, ktorá odznie v hosťovej vlasti. Zrazu zaznie hrozné cvendžanie. Hostiteľ upokojuje zdeseného hosťa, že to v Moskve začínajú tlačiť Pravdu... Aby mister Cox mal čo prekladať. SLOVENSKÉ HLASY Z RÍMA SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav svätého Cyrila a Metoda v Ríme. Rediguje Andrej Pauliny s redakčným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Korešpondenciu a príspevky posielajte na adresu: Istituto Slovacco dei Šanti Cirillo e Metodio, via Cassia 1415, 00123 Roma - La Storta, Italia. ROČNÍK XXXV ■ 1986 Tlačí Typografia Ugo Detti. Vla Girolamo Savonarola. 1 • 00195 Roma. Gorazd Zvonický [pageend24]