HLAS SV. CYRI LA A METODA VELIKONOCE 1989 Stříbrný křížek (2.pol.9.stol.) z Mikulčic T E B E C T / I M E ! s v A T y K xz R I V Z I [pageend1]Narodil se 29.12.1888 v Plzni, zemřel 17.5.1969 v Římě Jako vzpomínku na něj přinášíme jeho poslední projev k národu, vysílaný vatikánským rozhlasem 25.ledna 1969, jeho poselství po smrti Jana Palacha. Synové a dcery, bratři a sestry církve pražské, drahý lide československý! V této pro naši vlast smutné, zároveň ale i veliké hodině poslyšte i můj hlas, pokorný a slabý, přitom ale plný bolesti a lásky. Je to hlas vašeho starého arcibiskupa pražského, kardinála Josefa Berana, který k vám mluví z Říma. Zatím mi, bohužel, není možno přijít k vám a po tolika letech odloučení se s vámi opět setkat osobně, jak by bylo mým přáním. Svým srdcem jsem ale u vás. A cítím spolu s vámi jako otec a jako občan naší krásné a požehnané vlasti utrpení, které ji skličuje a které ji v bolu a naději tříbí k velikosti a jednotě. Spolu s vámi truchlím nad tragickou smrti Jana Palacha a ostatních, kteří zemřeli podobnou smrtí jako on. Skláním se před jejich hrdinstvím, i když nemohu schválit jejich zoufalý čin. Zabít se není nikdy lidské. To at nikdo neopakuje. Zato ale at mají všichni před očima velký ideál, pro který oni obětovali svůj mladý život. Tento jejich ideál je v jádru dobrý a šlechetný: dát život jednoho za blaho všech; byla to láska k naší vlasti, touha po její svobodě, byl to úmysl vyburcovat její mravní síly, byla to věrnost k dějinám našeho ušlechtilého a statečného lidu, byla to snaha zajistit mu pokrok a mír. Tento zářný ideál je jako prapor, který se předává z ruky do ruky. Ten si musí přivlastnit každý z vás, pro ten musíme všichni žít, společně, v klidu a s důvěrou. Mám za to, že tu začíná nové období našeho národního života. Vy dobře vité, že já, který k vám mluvím, jsem prožil také své utrpení. Ale dnes není čas na to, abychom myslili na minulost. Nemařme své duchovní síly nevražením, nýbrž soustřeďujme je ve vzájemné svornosti na práci, na službu bratřím, k rozkvětu naší vlasti. Buďme národem dobrým a statečným. Otevřme mladým cestu k naději! Snad se zeptáte, jakým právem mohu takto mluvit já, který žiji daleko od vás. Odpovídám vám: mohu takto mluvit, protože je to moje povinnost. Jsem přece z Kristova pověření váš učitel, váš vůdce, váš přítel, váš otec. Musím tak mluvit, protože věřím. Má víra je mé světlo. Mé ruce zvedají toto světlo před vaše oči, aby vás volalo, aby vás vedlo, aby vás pozdravovalo. Kdyby snad byla tato slova posledním projevem mé věrnosti a mé lásky k vám, kdyby mi nebylo dopřáno, jak stále doufám, ještě vás uvidět, považujte je za můj odkaz. Neodmítejte ho, nezapomínejte na něj! Vzhůru srdce, synové a dcery, bratři a sestry! Vzhůru srdce! In silentio et spe erit fortitudo vestra - v tichosti a naději bude vaše síla. Ze srdce vám všem otcovsky žehnám ve jménu Otce i Syna i Ducha svátého. Amen. Kardinál Beran při návštěvě v Mnichově v roce 1965 děkuje tetě Hájíčkové za košík koláčů, které pro něho upekla. BRUTÁLNÍ NÁSILÍ NA VÁCLAVSKÉM NÁMĚSTÍ Jistě jste podobné obrazy také viděli v televizi: příslušníci bezpečnosti útočí na Václavském náměstí obušky, vodními děly, slzným plynem a za pomoci psů proti občanům, kteří chtěli pokojně uctít památku Jana Palacha. K protestům z celého světa se připojil také pražský arcibiskup, kardinál Tomášek dopisem ministerskému předsedovi ČSSR Adamcovi. Dopis končí touto výzvou: "Ve jménu evangelia Kristova, z něhož vyrostla evropská i naše kultura, Vás žádám: Nastupte cestu přímého dialogu státu s církví a i se všemi občany, a to hned!" Vzpomínáme kardinála Berana [pageend2]Víra v dnešním světě Pastýřský list v postní době L.P.1989 Snad všichni víme, že se církev v naší vlasti připravuje na velké jubileum mučednické smrti svátého Vojtěcha desetiletím mravní obnovy a ozdravění, které postupuje podle promyšleného plánu. Tématem letošního roku je "víra v moderním světě". Nad ní se chceme zamyslet i my v tomto pastýřském listu. Kdo přišel do západního světa z komunistické země, potřebuje trochu času, aby se rozhlédl po situaci nejen hospodářské, nýbrž i kulturní a duchovni. Zatím co mu doma tvrdili, že náboženská víra je překonaná, zde se ze statistik uveřejněných např. v prvním letošním čísle londýnského týdeníku "The Economist" dozví, že podle posledních výzkumů věří v Boha anebo aspoň v nějakého universálního Ducha 94% obyvatel Spojených států a že počet lidí, kteří se prohlašují za ateisty činí necelých 5% obyvatel naší planety (224 milionů ze 4 miliard 939 milionů). V samém Sovětském svazu se dá podle stejného pramene počítat dnes s 60 miliony lidí, kteří žijí nábožensky, což je po sedmdesátileté ateistické propagandě jistě pozoruhodné. Tím spíš, že k těmto praktikujícím občanům patří především dvě skupiny: na jedné straně ti nejprostší, na druhé straně ti nejvzdělanější. Nejsou nám bohužel dostupné statistiky z naší vlasti, ale vše naznačuje, že i u nás je náboženská otázka velmi živou a že zvláště mezi mladými a mezi inteligencí vzrůstá počet křtů a návratů do církve. Jak to vysvětlit? Nejvýstižnější odpověd dal snad už starověký spisovatel Tertullian, který mluvil o "duši od přirozenosti křesťanské", t.j. tíhnoucí k poselství evangelia. V člověku je něco, co mu nedá pokoj, co ho nutí hledat původ a smysl jeho existence. Ještě nikdy se nikomu nepodařilo dokázat, že náš svět a zvlášť naše existence jsou beze smyslu. Že všechny zákony vesmíru jsou jen výsledkem náhodné souhry slepých sil. Dovolávat se tu vědy nevede k cíli. Věda totiž jen odhaluje, popisuje, měří a vysvětluje jevy v našem vesmíru, v té nesmírné "krabici", jež je naším prostředím. Ale jak to, že celá tato "krabice" vůbec existuje? Na čem spočívá její zákonitost? Zde jde o samotný základ vědy, o její možnost a ospravedlnění, o existenci lidského intelektu, který celou tu skutečnost dovede proniknout, kterému nBní ani vesmír dost velkým ani atom dost malým, který je prostě otevřen bezbřehému bytí. To jsou vůbec nejzákladnější otázky, otázky po základech vědy samé, na které je kompetentní pouze filosofie. Ta pak může dát jen dvě odpovědi, které jsou zároveň výsledkem určité opce, svobodné volby: bud přijmu existenci nějaké vyšší inteligence, která dává našemu vesmíru se vším,co v něm žije a existuje, smysl, anebo prohlásím vše - a tím samozřejmé i své uvažování - nesmyslné. Je možný ovšem i třetí postoj: vrhnout se do víru života, a když se takové otázky vynoří, zapnout si televizor anebo je prostě utopit v opojení smyslů. To ovšem není řešení hodné myslícího člověka a v žádném případě nikoho definitivně neuspokojí. Ti, kdo čtou anebo slyší tato slova, patří asi z převážné většiny k těm, kteří si na otázku po smyslu vesmíru i po smyslu našeho života dali odpověd kladnou. Nejsme tu jen náhodou. Naše zvídavost, naše chuť přijít všemu na kloub, naše touha po životě a žízeň po lásce musí mít nějaký smysl. My křesťané jsme tento smysl našli v tom, komu říkáme Bůh. Mluvíme tedy o náboženství. Dějiny náboženství nám ukazují něco velmi zajímavého. Náboženské ideje jsou tím prostší a jasnější, čím jsou starobylejší. S postupem dějin - pomysleme třeba jen na Reky a Římany, ale něco obdobného bylo i u Slovanů - se např.počet božstev zvětšuje a jejich obraz zakaluje. V tomto toku, který unáší celé lidstvo, se však najednou objeví jakoby malá lodička, která pluje proti proudu. A na ní se jeden po druhém střídají plavci - říkáme jim patriarchové a proroci - kteří stále znovu a znovu volají: "Bůh je jen jeden. Jeho jméno je Jsem, který jsem, což též znamená Jsem ten, jenž bude s vámi.Hospodin .On nám pošle Spasitele, aby nás vysvobodil z mravního marasmu." Ten Spasitel přišel a v jeho jménu Ježíš zaznívá opět jméno Hospodin, Jahve: Je(ho)šua totiž znamená Hospodin je spása. V něm se Bůh zjevil jako Láska, Světlo, osobní Pravda, Zdroj života. Jeho jediným přáním je, abychom to Světlo přijali, abychom té Lásce uvěřili. Abychom uvěřili, že Bůh tak miluje nás lidi, že nás chce učinit svými partnery. Že chce, abychom ho poznávali nejen ze stop jeho tvůrčí činnosti a moudrosti, nýbrž i osobně. Že se chce stát pro naše JÁ osobním TY. Aby se nám mohl dát, aby se nám mohl sdělit. Věřící křesťan si o vánocích uvědomuje skutečnost tak ohromující, že se musí sám divit odvaze své víry: my jsme uvěřili, že Bůh nás má tak rád, že k nám chtěl promlouvat lidským slovem, že nás chtěl milovat lidským srdcem. Že se Boží Slovo - všimněme si opět toho jména, které mu dává Bible - stalo tělem, člověkem, tedy jedním z nás. Evangelium o Boží lásce pak pokračuje dál, do další hloubky, k tajemství velikonoc a letnic, které nám miuví o vysvobození z hříchu a o možnosti žít z Kristova Ducha, tj.získat novou mravní sílu schopnou přemáhat naše sobectví. Že je dokonce Kristovým vzkříšením přemožena i smrt, která se stává tunelem vedoucím do světla nového života. Dnes však není naším cílem vysvětlovat celé křesťanství. Chtěli jsme se jen zamyslet nad tématem mravní obrody našeho národa pro tento rok, nad "vírou v moderním světě". I dnes je možné věřit, stejně jako v minulosti, ba snad snáze a hlouběji než v minulosti. Předchozí generace, aspoň v našich zemích, se do víry, do křesťanského náboženství jakoby rodily, bylo jim néčím normálním. Nám bylo dáno objevit, že víra v živého Boha, Otce našeho Pána Ježíše Krista, něčím tak normálním není. Že je to osobní setkání a tedy vlastně dar. Že tu nejde o nějakou ideologii, nýbrž o osobní rozhodnutí, o objevení Božího TY. Že se nám to Boží TY nabízí v Božím Slově, které se stalo člověkem, v Ježíši Kristu, v němž nás Bůh oslovuje lidským slovem a gestem a v němž nám nabízí své přátelství. Odpověď na tuto nabídku je otevření našeho JA, osobní modlitba. Bůh ke mně mluví v Bibli, v evangeliu, já mu odpovídám svou modlitbou. Žiji svou existenci před ním [pageend3]a s ním, před Boží tváří. Takovýto uvědomělý život v Boží přítomnosti je vlastně nejvlastnějším povoláním člověka. Tak můžeme žít totiž jenom my lidé, stvoření k Božímu obrazu, protože nosíme v sobě odlesk Božího světla a jiskru Boží lásky. Ze má takovýto život novou hodnotu, že je štastnější a blaživější, že přináší radost a bezpečnost, pokoj a mír zakotvený v jistotě Boží lásky, to už nechce být jen slovním závěrem tohoto psaní,, nýbrž výsledkem zkušenosti každého z nás. Kdo Boha neobjevil, kdo ho nechce uznat, kdo se mu zavírá, kdo s ním nerozmlouvá v modlitbě, je jako kosmonaut, který se utrhl gravitaci domovské planety: řítí se do neznáma, do tmy, do beznaděje. Kdo žije z víry, kdo se modlí, žije ve světle. Není nikdy sám. Není nikdy opuštěn. Ví, kam jde. Žije v naději. To může ovšem pochopit jen ten, kdo tuto zkušenost učinil. Kdo Boha objevil nejen teoreticky, nýbrž i v osobní modlitbě. Je to zkušenost oblažující, zkušenost osvobozující, zkušenost, která přináší radost a bezpečnost, i když s sebou samozřejmě nese i osobní odpovědnost. Tento poklad víry totiž neseme - jak připomíná svátý Pavel - v hliněných nádobách. Jsme v stálém nebezpečí, že tuto tvůrčí, přetvářivou energii vlastní liknavostí, pohodlností a přízemností zmarníme a zneplodníme. V tom tkví naše odpovědnost právě v této hodině našich národních dějin. Kolem nás se dnes přece něco hýbe, o tom nelze pochybovat. Jsme schopni bdít, abychom to znamení času správně vnímali a uměli na ně odpovídat ve světle víry? Víra nás totiž neodcizuje světu a jeho problémům, nýbrž nás naopak pozvedá k nadhledu, který dovoluje vidět všechno "sub specie aeternitatis", v perspektivě Boží. Kéž Duch svátý rozvane mraky, které zatemňují náš duchovní obzor, aby nás slunce víry mohlo vyléčit ze sobectví, cynismu a nihilismu, které ohrožují náš národní charakter. Kéž dá naší církvi, to znamená každému z nás, mravní sílu být oživujícím kvasem nové budoucnosti, předznamenané úsilím o ušlechtilé hodnoty a ideály inspirované evangeliem. Za to se modlí a k tomu vám žehná Váš tit. biskup litomyšlský VELIKONOCE řeči FRANKFURT 18.3. Svatvečer Květné neděle 24.3. Velký pátek 25.3. Bílá sobota 16.30 Kolpinghaus 15 h. Kolpinghaus-Velkopát.liturgie 20 h. Kolpinghaus- Vzkříšení WIESBADEN 19.3. Květná neděle 16 h. St.Andreas 23.3. Zelený čtvrtek 18.30 St.Andreas HANAU 26.3. Hod Boží velikonoční 16 h. Mariä Namen MANNHEIM 27.3. Velikonoční pondělí 16 h. Spitalkirche STUTTGART 23.3. Zelený čtvrtek 19.15 h.a poté adorace do půlnoci 24.3. Velký pátek 15 h. velkopáteční liturgie 25.3. Bílá sobota 22 h. Oslava Zmrtvýchvstání a křest několika krajanů Bohoslužby a pobožnosti Svatého týdne vždy v Rotenwaldstr.96 NORIMBERK 19.3. Květná neděle 10 h. hradní kaple - svěcení ratolestí, pašije, mše sv. 23.3. Zelený čtvrtek 19 h. hradní kaple, poté adorace a závěrem agape na Velehradě 24.3. Velký pátek 15 h. hradní kaple - Velkopát.liturgie 26.3. Hod Boží velikonoční 6 h. obřady a mše sv., pak společná snídaně na Velehradě 10 h. hradní.kaple mše sv. 27.3. Velikonoční pondělí 10 h. táborová kaple Zirndorf, po bohoslužbách pomlázka MNICHOV 19.3. Květná neděle 10.10 h.Sv.Štěpán, Thalkirchnerstr.il, svěcení ratolestí, pašije a mše sv. v české řeči 23.3. Zelený čtvrtek 18 h. Kreuzkirche, Kreuzstr. Po bohoslužbách agape v sále Velehradu 24.3. Velký pátek 18 h. Kreuzkirche - Velkop.liturgie 25.3. Bílá sobota 21 h. Slavnost Vzkříšení v Kreuzkirche 26.3. Hod Boží velikonoční 10.10 h. Sv.Štěpán bohoslužby ve slovenském jazyce 27.3. Pondělí velikonoční 10.10 h. Sv.Štěpán bohoslužby v české Data ostatních krajanských bohoslužeb najdete ve farních věstnících jednotlivých krajanských BÓH VŠEMOHÚCÍ 1. Bo/i ťfemo/uící ustal z mrtvých žádúci ! Chvalmez Boha s veselím, toí nám včěm Písmo velí! Kyrieleison ! 2. Ležal tři dny v hrobě, dal proklatí sobě bok, ruce, noze obě na spaseme tobě. Kyrieleison ! 3. Jezukriste, vstal si, nám na příklad dal si, žeť nám z mrtvých vstáti, s Bohem přebývati. Kyrieleison I 4. Maria žádůcie, z nebes róžě stkvúcie, pros za ny Hospodina, svého milého Syna ! Kyrieleison ! 7. O Králi nebeský, tislyí svój lid český, zbav nás ntizě této, daj nám dobré léto! Kyrieleison I 8. Ušly i naié hlasy, daj pokojné Časy, Jezukristc Králi, at tě tvój lid chválí! Kyrieleison ! 9. O t pusť natě zlosti, včěch nás bludóv zprosti, daj nám pro svá dobrotu svaté cierkve jednotu ! Kyrieleison ! 10. Včichni světí, proste, nám toho spomozte, bychom s vámi bydlili, Jezukrista chválili ! Kyrieleison ! farností. [pageend4]52 HLÁSEK Dětská příloha Hlasu sv*Cyrila a Metoda Velikonoční tábor stuttgartských skautů se koná od velikonočního pondělí do soboty 1.4. K táboru je třeba se včas přihlásit u 0.Radima Valíka. Z podzimního tábora stutt- gartských skautů ve švábské Juře. Návštěva Mikuláše v Mannheimu. [pageend5]K norimberským dětem přišel Mikuláš 4.12. Skauti v Norimberku měli svou vánoční nadílku v sobotu 10.12. Zahájili ji mší sv. v hradní kapli a pokračovali pak na Velehradě. Do Frankfurtu přišel Mikuláš 7.prosince. 28 dětí, většinou předškolního věku se sešlo 4.2. v sále mnichovského Velehradu k masopustnímu reji Po tanci jim vyhládlo. [pageend6]10.30 Poutní bohoslužby v basilice sv.Víta na náměstí. 0.biskup Dr.Jaroslav Škarvada při nich bude udělovat svátost biřmování. 12.00 Modlitba za vlast u pamětní desky sv.Metoděje 12.30 Společný oběd v Městské hale a pestré poutní odpoledne. 17.00 Závěrečná pobožnost v kostele sv.Wolfganga, po ní na parkovišti před Městskou halou požehnání aut. Rozloučení. Ke společnému obědu (DM 12,--), příp. i ke společné cestě autobusem se přihlaste u svého nejbližšího duchovního správce. Informace během dopoledne na tel.čísle 089/201 67 93. sobota 1.7.1989 19.NÁRODNÍ POUŤ KE SV. METODĚ JOVI DO ELLWANGEN(JAGST) [pageend7]SME KRV JEDNA... o KBnM-SyATÝM_BYLI_DO_CÍRKVE_BOŽÍ_PfiIJATI Christopher Pallas v Hanau Simona Novotná, Milan Kačer, Petra Kučerová a Michael Šilhák ve Wiesbaden Petr Schnur v Hannoveru Lucie Petreková v Ulmu David Jan Pavel Štástka v hradní kapli v Norimberku Patrick Alfonz Dolinič u sv.Josefa v Zirndorfu ABYS V NÁS MILOST KRTU SVATÉHO ZACHOVAL - PROSÍME TÉ, VYSLYŠ NAS! SyATOST_BlRMOVÁNÍ_PBlJAL Martin Stoffers v Hamburku ABYS NÄS DARY DUCHA SVATÉHO POSÍLIL - PROSÍME TÉ, VYSLYŠ NÄS! SyÁTOSTÍ_MANŽELSTVl_SVÉ_ŽiyOTY_SPgJ!LI Rosi a Miroslav Malík v Tübingen ABYS TYTO NOVOMANŽELE V LÄSCE A SVORNOSTI ZACHOVATI RÁČIL - PROSÍME TÉ, VYSLYŠ NÄS! NA VÉČNOST NAS PŘEDEŠLI Ludvík Kotačka, dlouholetý věrný spolupracovník v naší farnosti ve Frankfurtu, Ing.Jiří Strnad v Bocholtu, Hans Folta ve věku 92 let v Mnichově, paní Marie Molčíková ve věku 42 let po těžké chorobě ve Schwalbachu, Dr.Jaroslav Hrnčíř v Mnichově, rozhlasový pracovník Vilém Hejl v Mnichově, Karel Ryba, věrný Orel a pravidelný účastník poutí v Ellwangen ve Vídni. ABYS NÄM ŠTASTNÉ SHLEDANÍ S NAŠIMI ZESNULÝMI DOPRAL - PROSÍME TÉ, VYSLYŠ NAS! BLAHOPŘEJEME J.Eminenci, kardinálu Joachimu Meisnerovi k nastoupení na arcibiskupský stolec v Kolíně n.R. Kardinál Meisner je věrným přítelem naší vlasti a naší církve i kardinála Tomáška, kterého několikrát v Praze navštívil. P. Martinu Mazákovi SDB v Ženevě k 75.narozeninám P.Cyrilu Buranovi SDB v Mannheimu k 60.narozeninám Miroslavu Valentovi, herci, režisérovi a milovanému Mikuláši našich nejmenších v Mnichově k 60.narozeninám Karlu Krylovi k vyznamenání cenou Jana Zahradníčka A všem, o jejichž jubileích jsme se nedozvěděli. Na obrázcích odshora: křest Chr.Pallase v Hanau, novomanželé Holečkovi ve Švýcarsku /referovali jsme minule/, dole vpravo:svatba Rosi a Miroslava Malíkových v Ulmu dole vlevo: pohřeb Ludvíka Kotačky ve Frankfurtu POZORI POZOR! 19.národní pout clo Ellwangen je v sobotu 1.7.1989 Pout do Lmrd ses plánuje na konec srgna ci začátek září. Informace u. duchovních správců. . [pageend8]o o. I(sälüßisi Če s k á k a t o l ic k á c ír k e v v n ě me č k u P.Pavel Knespl, 4530 IbbenbUren, An der Mauritiuskirche 3, Tel.05451/4140 P.Dr.Josef Stojaspal, 4660 Gelsenkirchen, Stolzestr.3a Tel.0209/205162 P.Max Kandier, 5 Köln 1, Postf.290201, T.0221/316355 P.Jan Holas, 6 Frankfurt/M., Oskar-Sonmer-Str,15-17, Tel.069/637508 P.Radim Valik OSB, 7 Stuttgart 50, Koblenzer Str.17, T.0711/5490285; Velehrad: Rottenwaldstr.96 P.Dr.Libor Koval, 78 Freiburg/Brsg., Habsburgerstr.120, T.0761/273903 Msgr.Jaroslav Kubovec, 7945 Langenenslingen 1, T.07376/308 P.Karel Janoušek, 8 München 5, Klenzestr.66, Tel.089/2016793; Sál Velehradu: Kreuzstr.16, Tel.089/2603331 P.Vaclav Sedláček OSAE, 8372 Zwiesel, Postf.220, T.09922/1040 Msgr.Pavel Kučera, 8502 Zirndorf, Postf.1310, Tel.0911/606301 Velehrad: 85 Nürnberg, Zufuhrstr.8, Tel.0911/268684 P.Jiří Pavelka, 8079 Schernfeld, Schulstr.2, Tel.08422/767 P.Josef Malár, 8881 Bachhagel, Kirchplatz 6, Tel.09077/264 Msgr.Karel Fořt, delegát, 8 München 40, Rheinstr.39, Tel.089/349894 VŠETCI SME BRATTA - WIR SIND ALLE BRUDER - VŠICHNI JSME BRATŘI ELLWANGEN. FRANKFURT. STUTTGART. NORIMBERK. Ve dnech 17.-19.2. se konala postní duchovní obnova, kterou vedl Msgr.Pavel Kučera z Norim- berka. Přihlásilo se 73 krajanů. Na Štědrý večer pozval Otec Holas osamělé krajany k tradiční večeři. 31.12. se zdejší krajané zúčastnili slavnostního zakončení roku v domě spolu s limburským biskupem Dr.Kamphausem a frankfurtskými věřícími. 13.1. doprovodili krajané k poslednímu odpočinku pana Ludvíka Rotačku. 28.1. se konala masopustní zábava. Před vánoci navštívil zdejší krajanskou obec šéfredaktor Demokracie v exilu Jaroslav Kusý a pronesl přednášku o úkolech exilu. 22.ledna byla po nedělní mši svaté přednáška a vzpomínková beseda o Janu Palachoví. Mikulášská nadílka se konala 4.12. v místním Velehradě. K rozloučení s rokem 1988 na Velehradě dne 29. prosince hráli Frank Marian a Zdeněk Bartoš. Masopustní zábava se konala v neděli 29.ledna s dětskou soutěží masek na Velehradě. K dobré pohodě hráli naši dva harmonikáři Frank Marian a Zdeněk Bartoš. Duchovní obnova ve Frankfurtu Msgr.Kučera vedl adventní duchovní obnovy 26. 11. v Norimberku a 3.12.ve Frankfurtu. FREIBURG 26.12. byl ve zdejším krajanském farním společenství už tradičně hostem biskup Dominik Kalata TJ. Vánoční mši s nim koncelebroval. Otec Libor Koval. MNICHOV. Na začátku adventu se konala duchovní obnova, kterou vedl Otec Karel Simandl z Říma. 10.12. bylo v sále Velehradu adventní setkání pro seniory. I letos se na Štedý večer konala tradiční večeře pro osamělé krajany na Velehradě. 31.12. sloužil 0.Janoušek děkovnou mši svátou na zakončení roku. 22.1. byla nedělní mše svátá obětována za Jana Palacha a Jana Zajíce. 27.1. přednášel P.Přerovský SDB z Říma o sv. Donu Boscovi. 29.1. se konalo masopustní setkání v sále Velehradu. 12.2. kázal při Popelci umělců rektor koleje Ne- pomucenum v Římě prelát Dr.Karel Vrána. Martinská zábava ve Frankfurtu 12.11. Vlevo dole: Masopust v Norimberku,vpravo: Mikuláš ve Frankfurtu HLAS SV.CYRILA A METODA-Seelsorgebrief - Hrsg.Tschechische katholische Delegatur, Verantw.Msgr.Karel Fořt m.Redaktionsrat, Rheinstr.39, 8 München 40 r>stgiro München: Tschechisches katholisches 0t rseelsorgeamt, Kto.Nr.4340 16-803, BLZ 700 100 80 [pageend9]