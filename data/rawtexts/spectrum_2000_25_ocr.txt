c a a a Czech - Australian Artspectrum Association, Inc. SPECTRUM ČÍSLO 25 Duben 2000 Bob Kalivoda 1 Mt.Blue Cow revisited [pageend1]♦ Bob Kalivoda, se narodil roku 1926 ve Strážově na Šumavě. Nestudoval formálně umění, ale kreslil a maloval již od ranného věku. Doma v Čechách navrhoval umělecko průmyslové výrobky pro firmu, kterou založil. Tyto výrobky se prodávaly po celé republice. Zúčastnil se též výroby ručně paličkovaných krajek ve Strážově, kde byla krajkářská škola již od roku 1887. Koncem roku 1949 emigroval Bob Kalivoda do Austrálie. Byl členem Queanbeyan Art Society od jejího založení a je nyní doživotním členem (Life member). V roce 1968 měl možnost uskutečnit první samostatnou výstavu v Galerii NANDA v Canbeře. Studoval techniku leptu na Canberské škole umění. Působí jako "adjudicator (judge)" různých výtvarných výstav (Canberra Royal Show, Queanbeyan Art Club a pod.). "Hlavní téma mojí práce je příroda, stromy, lesy. To jsou snad mé kořeny ještě silně zakotveny na Šumavě. Nejkrásnější chvíle, které prožívám, jsou snad na naší farmě zvané "Ingelara", na řece Murrumbidgee, malířské plátno přede mnou, cítím vůni eukalyptů smíšenou s terpentinem. A nějak cítím, že jsem částí té krásy, která se rozprostírá okolo mne." B.K. 1968 Samostatná výstava - Nunda Gallery, Canberra 1968 lst Price Painting, Queanbeyan Art Society 1970 lst Price Painting, Canberra Art Club Award 1970 Samostatná výstava - Canberra Theatre Centre Gallery 1972 Samostatná výstava - Creative 92 Gallery, Toowoomba, Qld. 1973 Painting Trip to Europe 1973 Samostatná výstava - Raglan Art Gallery, Cooma 1975 Samostatná výstava - Canberra Theatre Centre Gallery 1976 1 st Price Painting - City of Queanbeyan Art Award 1980 Skupinová výstava - "Six Australians", Qantas Gallery London 1983 1 st Price Painting - South Tablelands Art Award, Goulbum 1983 Skupinová výstava -"Three Canberra Artists", Canberra Theatre Centre Gallery 1990 Painting Trip to Europe 1995 Skupinová výstava - "Australian Artists Bom in Czechoslovakia",Barry Stem Gallery, Sydney 1995 Skupinová výstava - "Metamorphosis", ACT Assembly, Canberra 1997 Painting Trip to Europe 1999 Skupinová výstava - "Artstop" Display, ACT Govt. Shopfront. Redakce ♦ Samostatná výstava Marie Jeníkové Ve dnech 15. ledna do 19. února vystavovala členka Artspectra, výtvarná umělkyně Marie Jeníková své oleje, litografie, grafiky a linoryty na výstavě v "Headmasters Gallery", v St. Ives. Galerie se nachází ve velkém domě, přestavěném v příjemnou restauraci. Umělecké schopnosti M.Jeníkové jsou většině čtenářů dobře známy. K úspěchu výstavy patří zejména návštěva redaktorů australského uměleckého čtvrtletníku "Crafts Australia", kteří požádali umělkyni o dodání diapozitivů a katalogu, neboť mají v úmyslu napsat o její tvorbě delší ilustrovaný článek. Marie Jeníková zahájila jednám o možnosti vystavovat svá díla ve velkých známých obchodních střediscích po celé Austrálii. Přejeme jí, aby se také tento projekt uskutečnil. Stanislav Berton ♦ Rádiové vzpomínání Paní Boženka Šamánková v posledním (únorovém) čísle Spectra popsala hezkými slovy význam českého vysílání pro naše krajany v Austrálii. Mluvila ze srdce, z vlastní zkušenosti. České vysílám etnického rádia v Sydney začalo v r. 1976 z iniciativy katolického kněze Vladimíra Ondráška (zemřel v r. 1977) a paní Vlasty Vlažné, která byla až do svého odchodu na odpočinek v r. 1987 šéfredaktorkou - hlavní hlasatelkou. Brzy se přidali další nadšenci hlasatelé-redaktoři, paní Jana Reichová a pan Ing. Vladimír Špaček. Působili v českém rozhlase bez přestávky šestnáct let až do r. 1992. Náš rozhlas v Sydney po mnoho let stál na práci této trojice českých vlastenců a nadšenců, se kterými spolupracovala a do rozhlasu přispívala příležitostně celá řada místních krajanů. Mluvím o nadšencích, protože až do roku 1980 byla 2 [pageend2]práce pro místní český rozhlas zcela dobrovolná a neplacená. I později byl plat hodně symbolický, nepokryl více než benzin a nejnutnější výdaje. Počátkem tohoto roku Czech-Australian Artspectrum Assoc.Inc. vydalo v Sydney s finanční pomocí Ministerstva zahraničních věcí ČR vkusně upravenou a dobře dokumentovanou knížku Rádiové vzpomínáni. Autoři Vlasta Vlažná, Jana Reichová a Ing. Vladimír Špaček na sto stránkách, včetně třiceti fotografií a dokumentů, popsali historii místního českého radiového vysílám od r. 1976 až do r. 1992. Publikace je opatřena anglickým "summary" z pera Dr. Jarmily Slánské. Jde o vzácnou a unikátní práci, dokumentující kulturní aktivity naší místní komunity, jejíž významným kulturním centrem krajanský rozhlas byl a stále je. Knížka potěší každého, kdo má zájem o těžkosti (bylo jich hodně) a radosti (bylo jich též nemálo) spojenými s prací a udržováním českého etnického vysílám. Dr. J. Lovell Výbor Czech-Australian Artspectrum Association Inc., vyslovuje sekretářce této organizace, Dr. Jarmile Slánské, poděkování, zato, že proměnila inspiraci ve skutek, přepsala rukopisy a připravila je do tisku. Za výbor organizace, Stanislav Berton ♦ Spiritual Kvintet Když jsme se po prvním australském koncertu Spirituál Kvintetu vydali se sydneyské sokolovny na dlouhou cestu domů, do Gosfordu, vybavil se mi, zdánlivě bez důvodu, starý vtip. Dva diváci se vracejí, napolo ohluchlí, z rokového “koncertu”a jeden se ptá druhého. “ Jak si taková roková skupina může dovolit utratit statisíce dolarů za všechny ty elektrické kytary, keyboardy, zesilovače a světelné efekty.” Druhý mu na to odpovídá: “ To si všechno pořídili za peníze ušetřené za hodiny hudby ”, Členové Spiritual Kvintetu šli na to patrně z opačné strany, čímž ovšem nechci v žádném případě říci, že by snad jejich nástroje, dvě kytary a kontrabas byly nástroje podřadné kvality. Jejich hudební projev však byl přesvědčivým důkazem dlouholeté, poctivé a pilné práce. Trochu však předbíhám. Prvním milým překvapením byla nepřítomnost obludných reproduktorů, zesilovačů a jiné, pro mnohé “taky-umělce” nezbytné techniky, prostřednictvím které pak dokáží předstihnout, co do hlasitosti i startující turbinové letadlo. Také jeviště, s nevtíravým intimním osvětlením a vkusnou výzdobou přispělo k celkovému příjemnému dojmu. A koncert sám. Členové Spirituál Kvintetu předvedli široký repertoár, sahající od písní a balad z 15. al6. století, přes moravské a české národní písničky, písně z doby národního obrození až po černošské spirituály a gospely. A těžko říci, že by v jednom žánru byli “více doma” než v druhém. V perfektní, mnohohlasé harmonii, s pečlivě vyváženou dynamikou a neselhávajícím rytmem, který zejména v černošských spirituálech, plných synkopů, klade značné požadavky, odvedli výtečný kus poctivé, muzikantské práce. O jejich profesionalitě také svědčí to, že byli schopni podat takový výkon navzdory tomu, že právě v den koncertu dorazili do Sydney a měli tedy za sebou dlouhou a únavnou cestu z Prahy. K úspěchu koncertu přispělo i průvodní slovo, kterým koncert uváděl a doprovázel umělecký vedoucí souboru, Jiří Tichota. Dlouho jsme neslyšeli z podia sydneyské sokolovny tak krásnou češtinu, perfektně vyslovovanou a i bez mikrofonu jasně slyšitelnou po celém sálu sokolovny. Bylo jen škoda, že návštěvnost tohoto večera nebyla taková, jak by si takový koncert zasloužil. Zděnek Rich 4 TGM - NÁSTROJ DĚJINNÉHO POHYBU (cit. ex V.Havel) V neděli 5. března uvedlo Artspectrum v Sokolském národním domě slavnostní pořad ku příležitosti 150. narozenin prvního presidenta Československé republiky, T.G. Masaryka, který připravila Jana Reichová. Pořadu se též zúčastnil Generální konzul České republiky Dr. Ivan Záleský. Jednotlivé části pásma spojovaly výňatky z "Hovorů s TGM", které vybral a předčítal Ivo Pšeničný, a které jaksi doplňovaly, někdy komplementárně, téze uvedené v "hlavním" programu, začínajícím přednáškou Stanislava Bertona "ANABAZE T.G. MASARYKA". Jméno autora již napovídá, že se bude jednat o nový, provokativní pohled na masarykovské téma. Přednáška začíná stručným životopisným přehledem. Před očima se nám znovu odvíjí drama Hilsneriády a Rukopisů, 1. světová válka, vrcholící oběma ruskými revolucemi, role čs. legií a konečně ústavem samostatné Československé republiky. Masarykův koncept demokracie a liberalismu, jeho verze "poctivé politiky" a hlavně jeho zásada hájit pravdu za každou cenu pobuřovaly nejen byrokratický aparát a zatuchlé bigoty Rakouské monarchie, ale nadělaly mu mnoho nepřátel také 3 [pageend3]v řadách českých vlastenců (nebo těch, kteří se za ně považovali). Masaryk, stejně jako jeho vzor Jan Hus, byl však pro pravdu ochoten obětovat nejen kariéru, ale i vlastní život, v zájmu pravdy ignoroval své osobní preference a sympatie. Jestliže v Rukopisech napadl (1886) krásný sen, o němž by si též toužebně přál, aby byl pravdivý, pak v Hilsnerovi obhajoval (1899) člověka, protože věřil v jeho nevinu, ačkoliv jemu samotnému se protivil. Se stejným zanícením hájil rakouskou vládou křivě obžalované Srby Chorváty r. 1909. K potěšení svých nepřátel se dopouštěl ovšem také omylů, jako např. obhajováním dr. Švihy, (1914), který byl, jak se později ukázalo právem, obviněn z policejního konfidentství. Hlavním námětem přednášky je ovšem boj o českou samostatnost. 28. července 1914 vyhlásilo Rakousko válku Srbsku, z níž se rychle vyvinula 1. světová válka. A hned od jejího počátku začaly různé skupiny a sdružení bojovat o českou a spolu srno slovenskou nezávislost. Berton podává podrobný popis událostí tohoto dramatického údobí, téměř ze dne na den, v různých zemích, počínaje vyhlášením prvního požadavku české nezávislosti nebo alespoň autonomie, který byl zveřejněn v americkém časopise "Osvěta" 12. srpna 1914 a konče událostmi kolem 28. října 1918. Kromě Masaryka a jeho osvobozovacích snah v zahraničí, vysvětluje autor, jakou roli hráli Beneš, Štefánik a jiné osobnosti, především americký prezident Wilson, důležitost odboje různých sdružení i jednotlivců doma a jeho odraz v zahraničním tisku. Jednou z nej důležitějších akcí českého odboje bylo vítězství čs. vojáků v bitvě u Bachmače (3.-8. března 1918 - čs. armáda tehdy bojovala na straně bolševiků), po kterém následovalo uznám Benešem vedené Česko-Slovenské národní rady v Paříži za prozatímní čs. vládu. Autor též popisuje Masarykovy sympatie pro ruskou revoluci (v dobré víře, že se Rusko zdemokratizuje) a odpor, který vyvolaly mezi jeho stoupenci a v diplomatických kruzích Západu, mj. počáteční neochotu presidenta Wilsona s ním vyjednávat. Dnes se ovšem nedivíme, že Západ a především Spojené státy provozovaly jenom takovou politiku, kterou považovaly za prospěšnou jejich vlastním zájmům (viz jejich obojetná diplomacie vůči Rakousku). Byly to ony, které budovaly Sovětský Svaz dávno poté, kdy TGM bolševismus natrvalo odsoudil. Nakonec vše dobře dopadlo, Wilson po 6 týdnech čekání Masaryka přijal, Prohlášení nezávislosti bylo podepsáno a Masaryk se stal prvním prezidentem svobodné Československé republiky. Přednáška Stanislava Bertona odstraňuje nános tatíčkovského kultu a vedle nesporných kvalit Masarykovy osobnosti a jeho zásluh o naši samostatnost, přináší na světlo méně žádoucí následky jeho názorů a jednání, jakož i reakci jeho kritiků či dokonce nepřátel. Autor tak nečiní, aby pověsti TGM nějak uškodil, naopak, zbavením se omezenosti zorného úhlu legendy si uvědomujeme, že i když nám nepřinesl "svobodu na talíři", dlužíme tomuto velkému muži daleko víc, než jsme si dosud mysleli. Přednáška byla pro účel pořadu značně zkrácena. Doporučuji případným zájemcům, aby šiji od autora vyžádali v její původní formě. Ve druhé části odpoledne promítl Ivo Pšeničný videomontáž masarykovských dokumentů z archívu České televize, kterou vytvořil Zdeněk Reich. Tatíček a Showbiz? Většina snímků náleží ještě éře němého filmu a i když bereme v úvahu zkreslení způsobené vrtochy starodávné technologie, zdá se, že TGM přes všechno pochopem předností tohoto nového média a urputné snahy vyhovět požadavkům filmařů, nepociťoval potřebu se předvádět. Působí spíše dojmem vzácného anglického chrta, kterému děti uvázali kolem krku mašličku a který se dobromyslně nechá stavět do žádaných póz. Netrpělivé přešlapování však prozrazuje, co si opravdu myslí. V dosud ještě neokoukaných filmových snímcích se stáváme svědky různých oficielních funkcí včetně triumfálního vstupu prezidenta Osvoboditele na Pražský hrad, jeho všedního dne a nechybí ani záběry z jeho soukromí. Pozoruhodný je již zvukový film "Vzkaz do Ameriky", kde TGM mluví česky i anglicky a z něhož vyvěrá upřímná skromnost a pokora, které jsou schopny jenom silné a moudré osobnosti. Masaryk viděl v Americe vzor svobody a demokracie, princip velkorysého liberalismu, jenž byl ostrým protikladem nejen rakušáctví, ale i české malosti a provincionalismu. "Učte se něčemu od Ameriky", říkal. V žádném případě však nechtěl, abychom ji ve všem bezhlavě kopírovali, nebo, chraň Bůh, abychom se stali Americkým košem na odpadky'. (Natož německým.) Zajímavé je také hodnocení Masaryka Václavem Havlem. Je to vlastně první výstižný kádrový posudek TGM z úst politika, pokud můžeme Havla vůbec nazvat "politikem". Jeho projev příliš prozrazuje intelektuála, u něhož řeč, stejně jako u jeho velkého předchůdce, je prostředkem vyjadřování a nikoli kouřovou clonou, jak je tomu u současných demagogů, kteří se za politiky vydávají. Na závěr přečetla Jana Reichová úryvek z knihy Alice Masarykové "Dětství a mládí: vzpomínky a myšlenky", který dodal celému odpoledni jinak chybějící citovou náplň a který pojednává o dovolené Masarykovy rodiny na Capri (1913 - zmiňuje se mj o setkání s Gorkým). Dojemná kapitola o osudech písně "Teče voda, teče" vyvolala ohlas v publiku: paní J. Dresslerová nám vyprávěla svou vzpomínku na "Masarykovu" "Ach, synku, synku", jak zazněla středem Prahy. Tolik účinkující. Za úspěch odpoledne na úrovni musíme poděkovat také těm, kteří holý sál proměnili v důstojnou místnostnost oslavy, kteří ji vyzdobili. Jsou to Ivo Pšeničný a Voloďa Tichý. V této "neviditelné" roli vynaložili stejné úsilí a obětovali stejně vzácný volný čas pro dobrou věc jako jejich viditelní kolegové. Stanislav Volek 4 [pageend4]♦ Výroční schůze Artspectra a Společenské odpoledne 2. dubna, v neděli, v Sokolském národním domě Milí členové a přátelé Artspectra, bylo by jistě vhodnější, aby tuto důležitou zprávu napsal jiný člen výboru, někdo kdo neorganizoval pohoštění, nepřipravoval program, nevyráběl a nerozesílal pozvánky, prostě někdo, kdo by si teď nemusel sám klepat na rameno. Naprosto neskromně a s gustem si na ně totiž klepu, protože celá akce se skutečně podařila. Pátou výroční schůzi naší organizace zahájil předseda Stanislav Berton a po přivítání přítomných, zejména generálního konzula ČR Dr. Ivana Záleského, promluvil o naší činnosti v minulém roce: • Společenské odpoledne s přednáškou architekta V. Sitty a videozáznamem klavírního koncertu (W.A.Mozart - R.Firkušný, R.Kubelík) • Prodejní výstava výtvarníků na Setkám krajanů v Čs. Country Clubu • Přednáška s diapositivy J.Kopřivové a Ant. Breena - Putování po Himalájích • Promítám videofilmu Dvořák v Americe (Dr. Mahler) s úvodem S.Bertona • Přednáška akademického sochaře V. Tichého o jeho práci a životě • Kulturní program pro společnou oslavu se Sokolem Sydney - 28.října 1918 • Vánoční trh s fotografickou výstavou B.Linhy, kapelou O.Hanzala, vánočním programem a štědrovečerní večeří - organizovala J. Rich • Kulturní program na oslavu výročí narození T.G.Masaryka se Sokolem Sydney, připravila J.Rich, přednášku připravil a přednesl S. Berton • Artspectrum vydalo během uplynulého roku šest vydám časopisu Spectrum a publikaci "Radiové vzpomínání", kterou připravila do tisku Dr.J. Slánská. S. Berton poděkoval všem členům výboru za jejich práci, zvláště pak jednatelce Dr. J. Slánské, která se po několika letech záslužné práce vzdala své funkce. Poté se vedení schůze ujal Ing. J.Zahrádka a přistoupil k volbě nového výboru. Po zvolení V. Tichého do funkce předsedy, provedl nový předseda dokončení voleb. Předseda - Vladimír Tichý Místopředsedkyně - Jana Rich Jednatel - Stanislav Berton P.R. - Ivo Pšeničný Pokladník - Josef Hervíř Členové výboru - Eva Sitta, Čestmír Borkert, Stanislav Volek Nově zvolený předsedaVladimír Tichý požádal o slovo Generálního konzula České republiky Dr. Ivana Záleského, který pronesl krátký projev, na jehož závěr předal Stanislavu Bertonovi medaili Ministerstva zahraničních věcí ČR za propagaci českých zájmů. V následujícím programu přítomní vyslechli krátké pásmo vyprávění o Vyšehradu dávném i novějším, doplněné výňatky ze Starých pověstí českých Aloise Jiráska (četli J. Rich a I. Pšeničný) jako úvod k videovému záznamu koncertu České filharmonie pod taktovkou R.Kubelíka, z roku 1990 ze Smetanovy síně - prvním dvěma větám Smetanovy Mé vlasti: Vyšehradu a Vltavě. Předseda V. Tichý poděkoval všem za účast a hosté se odebrali do jídelny ke slíbenému pohoštění. Slavnostní svačina byla velice česká: obložené chlebíčky, rakvičky se šlehačkou, kremrole, žloutkové věnečky, větrníky, čokoládový dort a ovšem káva i čaj. České pivo i jiné nápoje dodal bratr Jan Jelínek ze zásob Sokola Sydney. Děkujeme Sokolu Sydney, že nám opět zapůjčil "svoji střechu" k naší akci a neméně děkujeme i bratru Jiřímu Jelínkovi, že se našeho odpoledne zúčastnil. Dík patří také I. Pšeničnému za promítnutí filmu. Paní Ivaně Hradecké nezůstal v kuchyni jediný dortík. I ti, kteří "vyhrožovali", že to sladké pro ně již není, totiž neodolali. Paní Hradecká děkujeme, že jste se svými dobrotami za námi přijela až z Blacktownu. Jana Rich 5 [pageend5]♦ Vzpomínka na Karla Wendta Je to smutné. Každou chvíli někdo z nás "poúnorových" odchází. Kolik už jich opustilo tento svět a kolik nás ještě zbylo ? To snad nikdo neví. Uprchlíci z let čtyřicátých a padesátých umírají v různých zemích světa: ti známí, ti méně známí i ti docela neznámí. Statistiky se nevedou.... Těm, kteří se plavili do Austrálie na Fairsea, Skaubrynu a jiných lodích v roce 1950 jako dvacetiletí, je dnes, jsou-li na živu, sedmdesát, pětadvacetiletým je pětasedmdesát. Ne všichni byli politicky činní. K tomu bylo potřeba neutuchající vnitřní motivace, vytrvalosti a odvahy. Nedávno nás opustil jeden z nej aktivnějších, Karel Wendt. Obětavě pracoval pro jeden z nejdéle vycházejících exilových časopisů, Hlas domova, jehož vydavatelem byl od začátku až do konce František Váňa. V dobách pro antikomunistický exil temných a přiznejme si to, často beznadějných, Karel Wendt pomáhal udržovat na živu ducha odboje proti různým formám kapitulantství. V zemi, prolezlé červotočinou rudé či růžové propagandy, to najednou znamenalo osobní riziko. Mám tu řadu kompletních ročníků Hlasu domova. V minulosti jsem věnoval skoro všechen starý exilový tisk, nashromáždivší se v mých skříních, jednak Archivu Čechů a Slováků při chicagské univerzitě, jednak novější knihovně Libri prohibiti na Senovážném náměstí č.2, v Praze 1. Hlas domova mi zbyl, poněvadž v Chicagu měli všechny jeho ročníky na mikrofilmech a Libri prohibiti je také vlastní. Prohlížím stará čísla a zjišťuji na příklad, že v ročníku XXIX (1979) je devatenáct Wendtových článků. On také napsal článek pod titulkem Poslední sloupek, do vánočního čísla, které bylo poslední. V něm jsou zaznamenání hodné odstavečky: "Sentimentální by bylo vzpomínat na první redakční schůzky, nato, jak se časopisu dával život a tvar, na otázku: Jak dlouho to budeme vydávat ?, i na odpověď mladého optimismu:" Do návratu!" A aby bylo jasno, v těch dobách ještě "do návratu" neznamenalo "do příští dovolené", ale "až zase bude Československo svobodné." Tenkrát ještě v redakci panovala vzácná shoda. Konečná mez vydávání byla schválena čtyřhlasně a čtyřhlasně znamenalo jednohlasně." (Jak to všechno dopadlo jinak.) V témž posledním článkuje odvážná věta: "Účelné by snad bylo ještě naposledy připomenout těm, kdo dělají noviny, i těm, kdo si na občasné noviny hrají, že novinář, který stojí aspoň za tu příslovečnou zlámanou grešli, nelže, nepřekračuje, netrhá darebácky věty z kontextu a, úkol nedostupný, snaží se myslet." V roce 1978 napsal Wendt do Hlasu domova patnáct úvodníků, v roce 1975 deset, v roce 1974 dvanáct atd.. Neúnavný novinář.... Kdyby všechny jeho články vyšly souborně, byla by to slušná kniha.... O tom, jak hluboce znepokojen byl Wendt globálními humanitárními problémy, je nejlepším svědectvím článek pod titulkem "Někde přejedením, jinde hladem" v 24. čísle ročníku XXIII. Tam srovnává luxus jedněch s bolestným umíráním druhých. Napsal:" Z televize tekly problémy. Dámy si povídaly, jestli dají za klobouk sedmdesát pět dolarů nehojenom padesát, aby se mohly jít podívat, jak koně závodí o sto tisíc a budou platit deset k jedné.... V golfu sužoval lid jiný problém: má hráč, jemuž bylo zaplaceno padesát tisíc dolarů, aby vůbec hrál, ještě nárok pobrat první cenu deset tisíc dolarů ? Tento problém velice ohrožuje budoucnost golfu v Austrálii a možná že i jinde, - V Londýně potkala princezna kapitána a národ nevěděl ani sám ani mozkem svého parlamentu, má-li ji k oddavkám uctít smaragdy či diamanty. - Lepší dělníci zápasili o udržení náskoku před podřadnými dělníky a někdo chtěl o týden delší dovolenou.- Strádající obchodníci kvíleli, že jim mzdy snižují profit a zaměstnanci řvali, že chtějí procenta z toho profitu.- Nejhorší ze všeho: na vánoce nebudou krocani. - Situace byla vážná." Pak následuje to srovnání:" Dítě v Africe, na krátký moment vzkříšený přízrak Auschwitzu, nemohlo žít bez jídla! Také to ukázala televize: černá břicha, nadmutá hladomorem: mouchy, sněmující v obličejích nevinnosti; kyčle smrtek z loutkového divadla; řady žeber jako klávesnice klavíru, v nekonečných řadách trosek, čekajících na smrt; kostlivce barevného muže, který už neměl sílu vstát, ale zjistil, že se ještě může šourat vpřed, odrazí-li se jako žába na bobku vařečkami rukou. - A děti: děti, které umrou dneska, děti, které umrou zítra, děti, které umrou do týdne, děti, které v každém případě umrou dokud jsou dětmi. Děti, které stojí za to zachraňovat a děti mimo záchranu. Hromádky dětských ubohostí - jako ztuhlé kočky pod koly aut, jako zbytečné lidstvo pod koly zbytečnosti zbytečných dějin." Promiňte, že cituji právě z tohoto článku. Mohl jsem zvolit některý jiný z těch stovek, které tu mám na žloutnoucích stránkách Hlasu domova. Než mne zaujal právě ten. Poúnorový exulante, odpočívej v pokoji! Karel Halia ♦ Věra Moravcová Paní B. Svatošová, odběratelka Spectra, byla tak laskavá a upozornila nás na smutnou událost. Na Tasmánii zemřela 11. února tohoto roku paní Věra Kynas - Roubíčková. Mnozí krajané ji znali osobně a další pak prostřednictvím její knihy " Můj život a harmonika". 6 [pageend6]Paní Svatošová se spojila s dcerou zesnulé, paní Helenou Maříkovou. Ta byla tak hodná a zaslala nám obratem nekrolog pana Chromého, ze kterého pro vás přetiskujeme nejpodstatnéjší části. "Vera was bom 75 years ago into highly respected, successful and well-known Jewish family. Her life was happy until 1939 when Hitler occupied Czechoslovakia. At 15 years of age, Vera stopped being a person and just became number 28.022. Her transport number was N818. What a horrible life, Vera, you had from then on until the end of the war. Vera and her family went to a concentration camp in December 1941 where they stayed until the end of the war. During the war 22 relations including Vera's parents, two brothers and one of her sisters were killed in the concentration camp and only Vera and her sister survived. Her remaining sister passed away in a tragic accident. Vera told me a lot of stories from the concentration camp. People were starving to death every day, had dreadful infectious diseases, were always beaten and were executed for the smallest thing. There was always the constant, dreadful fear of death. .... in the early stages in the camp she met her boyfriend Fred. Fred came around with a 2-wheel cart every morning to collect the dead bodies and then he came around again later, carrying a little bread in the same cart. Her brother Joe was a very talented accordion player... Before the family went into the concentration camp they hid the accordion at another house. Joe did not survive the holocaust. After the war, Vera found the accordion, learnt to play it and never parted from it since. Many of us have enjoyed Vera playing the accordion which is here with us today. How special is Vera that she has used this accordion linked with such painful memories yet was able to make a new life and bring such happy times to herself and us. After the war, she was married to Karel, who fought with western allies in a tank battalion for most of the war and they started to leaving the horrors behind. Vera had a daughter Helen, who is with us here today. And still life was not always easy as in 1961 her husband Karel died from a dreadful cancer. Vera emigrated to Australia in 1968, the same year as her daughter Helen and son-in-law, Mirek. First they lived in Sydney, where she lived, worked and played her accordion, before coming to Tasmania in 1977, where later Vera met Harry, who has been her great friend for the last 20 years of her life. For fourteen years of those years Vera entertained skiers with the accordion every year in the Snowy mountains. They kept inviting her back again and again and again. Vera Kynas-Roubíčková entertained thousands of people of all nationalities, regularly performed in Melbourne, Sydney, Tasmania and her favourite Perisher Valley. In 1999, Vera Kynas-Roubíčková received awards: "Tasmanian certificate of appreciation” and "Commonwealth Recognition awards for senior Australians", (p. Chromý) Naše další členka paní Edith Sheldon zapůjčila redakci "Spectra" dopisy, které jí paní Věra Kynas-Roubíčková napsala. Odnesly si z nacistického tábora v Terezíně stejně smutné a nevymazatelné vzpomínky. Věra Moravcová - "Vzpomínky a harmonika" str. 67 "Desátého prosince 1941 někdo zazvonil v pět ráno, protože vždycky předvolání přicházela v noci, aby se zastihla ta nešťastná oběť doma. Šla jsem otevřít. Již jsem věděla, co uvidím u dveří. A u dveří malý, třesoucí se mužík s hvězdou na kabátě, s pěti modrými lístky v ruce. Já věděla hned, co to znamená, a najednou jsem byla klidná, abych mámě dodala odvahy. Dala jsem chudákovi kávu. Mezitím již odjížděla moje sestra Marta s neteří, malou holkou. S transportem M do Terezína. To bylo pro maminku hrozné. Nevěděli jsme, že pojede tam. Nikdo nic nevěděl v tomhle zmatku, co vládl v zimě 1941 mezi židovskými rodinami. A teď tedy vznikla panika, co vzít s sebou, každý jenom padesát kilo celého majetku. Dostali jsme čísla, a tak z řádné české holky, což jsem byla, se stalo pouhé číslo 818 N transport. Vidíte tu osmičku ? Tak jsem se jmenovala až do roku 1945. N 818. Začínalo to od patnáctky nebo čtrnáctky mým otcem nebo matkou. A již začali chodit sousedé. Copak budete paní Moravcová dělat s ubrusy, záclonami, příbory ? A hned tedy odnášeli, odváželi, co se dalo. Myslím, že to ani moje maminka nevnímala, jen smutně kývala hlavou. Měla jiné starosti. Dnes, když jsem stará, rozumím tomu, jak jí muselo být, jaké měla starosti o svá mláďata." (V příštím čísle Spectra (č. 26 - červen) budeme pokračovat dalším stránkami z této knihy, kde se dozvíte, proč životní příběh Věry Kynas-Roubíčkové má název "Vzpomínky a harmonika".) Jana Rich 7 [pageend7]♦ Plukovník Jan Štursa Pan Miloš Černý, náš člen nám předal zajímavý, ale v podstatě velmi smutný článek z českého tisku, s titulem " Osud trápí Štursu i po smrti". Toto číslo Spectra vyjde bohužel až po promítání filmu "Stínoví vojáci" (19.3.2000) v Sokolském národním domě, ale snad příběh Jana Štursy, může být jakýmsi doplňkem tohoto programu o českých parašutistech - hrdinech protinacistického odboje. Článek Jana Gazdíka s fotografiemi J. Čvančary se zabývá osudem předsedy Československé obce legionářské, bývalého výsadkáře diverzní skupiny Chromium, plukovníka Jana Štursy, který nedávno zemřel. Zemřel po deseti letech úsilí dosáhnout u našich politiků souhlasu k finančnímu odškodnění našich zahraničních vojáků. Když se mu to konečně podařilo, náhle a nečekaně zemřel. Náš krajan, pan J. Novák, který žije v Newcastelu, odcházel z republiky v roce 1939 společně s Janem Štursou a společně s ním sloužil v R.A.F. Jana Štursu stihl stejný osud jako mnoho jeho spolubojovníků, byl komunistickým režimem (prokurátorem Karlem Vašem, týmž, který žádal smrt generála H. Píky) odsouzen a poslán do jáchymovských uranových dolů. Cituji z článku: "Na zprávu o plukovníkově náhlé smrti zareagoval publicista Jaroslav Čvančara - Odcházejí nám poslední šlechtici odboje." J.R. ♦ Poštovní kurýr Milý a zajímavý dopis došel od našeho čtenáře až z Pardubic - od RNDr. Miroslava Vostatka: "Vážená redakce, dovoluji si Vás pozdravit z Pardubic. Spectrum dostávám prostřednictvím pana S. Bertona. Už hodně článků mne zaujalo tak, že jsem se kontaktoval s autory, ať to byl dr. J.Lovell, Kajetán Halasa, dr. J. Slánská...." Tentokrát dr. Vostatka zaujal článek Boženy Šamánkové "Osudy dopisů", v čísle 23. Poslal její příspěvek do časopisu "Poštovní kurýr", kde byl otisknut v prvním čísle letošního roku s jeho úvodem: "Nelze, než se obdivovat našim krajanům ve světě, jak si připomínají svoji starou vlast a jak se jejich dojmy a vzpomínky odrážejí především v krajanských časopisech. Na druhou stranu se o tom u nás neví a neustále se to přechází a nevěnuje tomu ani minimální pozornost. Tak v Sydney v Austrálii vychází časopis Spectrum a v posledním prosincovém čísle mne zaujaly postřehy paní Boženy Šamánkové.... " S radostí předáme dopis Dr. Vostatka i časopis, který přiložil, paní Šamánkové, tak jak si přeje. Děkujeme mu a jsme potěšeni, že se mu náš časopis líbí. J.R. ♦ Nový krajanský klub v Austrálii 12. března 2000, u příležitosti 150. výročí narozenin T.G.Masaryka (Shodou okolností v den 50. výročí položení základního kamene hlavního města Austrálie Canberry.) byla v Queanbeyanu oficiálně otevřena "Beseda", klub Československého-australského sdružení v Canbeře. Slavnosti se zúčastnila předsedkyně australského senátu Margaret Reid, federální poslanec Garry Naim, státní poslanec Peter Webb, velvyslanec České republiky ing. Josef Sládek s chotí, dr. Juraj Bartoník s chotí, zastupující velvyslanectví Slovenské republiky, a další představitelé polských klubů a multi- ethnických organizací. Všechny výše uvedené osobnosti přednesly krátké proslovy. Tony Vincent, předseda "Besedy" uvítal shromážděné hosty a stovku krajanů, seznámil nás s historií klubu a představoval jednotlivé řečníky. Skupina krojovaných tanečníků, nacvičených paní Mestekovou, předvedla výběr z národních tanců, Miluška Šimková, bývalá členka Australské opery, zazpívala několik národních písní, zahrála na housle a předala "Besedě" vzácné fotokopie dokladů z archivu Pittsburské univerzity, týkající se činnosti T.G.Masaryka v letech 1916-22, které jí darovali američtí krajané z vděčnosti za vystupování v různých krajanských střediscích v Americe. Vráťa Kašpárek, jenž na počátku pořadu seznámil přítomné se životem a zásluhami T.G.Masaryka, zakončil program hymnou "God Bless This House", nádherným basem, který nám připomněl vodníka z "Rusalky". O úspěch slavnosti se zasloužily také krajanky, které napekly velký výběr koláčů a cukroví a připravily obložené chlebíčky. Cítili jsme se jako doma. Během pořadu a rozhovorů s několika funkcionáři klubu jsem se dozvěděl o překonávání problémů všeho druhu, hlavně finančních. Všem dobrovolníkům, kteří se zasloužili o uskutečnění nádherného projektu, vyslovuji veliký obdiv. Jenom ten, kdo se zúčastní spolkové činnosti ví, kolik oddanosti, obětavosti a nezištnosti je zapotřebí k vytrvalé práci ve prospěch české a slovenské kultury v Austrálii. 8 [pageend8]Ma vůbec ještě nějakou cenu budovat krajanské kluby ? O jejich smyslu v minulosti nelze pochybovat. Pro nové přistěhovalce znamenaly možnost zakotvení v klidném zálivu na pokraji rozbouřeného moře uprchlického života. Nikdo z nás netuší, co přinese nedaleká i vzdálená budoucnost. Generace osmačtyřicátníkú rychleji, osmašedesátníků pomaleji odcházejí z tohoto světa. Zanechávají po sobě budovy, trvanlivější než jeden lidský život. Češi a Slováci, pokud je mi známo, vybudovali v Austrálii nejméně deset klubů, hal a sokoloven. Z dobrovolných darů, bez přispění federálních nebo státních úřadů. Máme být na co hrdí. Pokud trvá náš citový vztah k rodné zemi, potud národní domy mají blahodárný význam. Stanislav Berton ♦ Austrálie Petr Rada Ten kdo přišel z dávných bájí z času kdy byl jenom sen kdo žil nahý jako v ráji v stínu rudých skalních stěn Ten kdo vždycky našel vodu pro svůj buší jdoucí klan kdo zná chuť všech země plodů ten je dávno Australan Ten kdo připlul smutnou lodí přikovaný řetězy se vztyčenou hlavou chodí jako ten kdo vítězí Vždyť mu život v téhle zemi zahladil i jizvy ran svobodný je mezi všemi stal se z něho Australan Ten kdo připlul hledat zlato našel valoun jako hrom země lán si koupil za to v jehož středu voní strom S hřbetu koně dneska vídá plný ovcí ten svůj lán a darmo se nepovídá: To je pravý Australan Z Modrých hor přichází vánek U nohou nám leží oceán A teď je čas pozvednout džbánek na to připít že i já jsem Australan Přišli lidé z chudých zemí najít štěstí nočních snů netušili jak je změní tahle země klokanů Angličtinu sotva lámou ale každý z nich je pán Řekne a oči mu planou Já jsem nový Australan Koala se zvolna spouští z větví voňavých jak on Horká vlna táhne z pouští K modlitbě nás volá zvon Večerní čas díků vzdání že nám patří tahle zem Ať ji Pán Bůh pro nás chrání každou nocí každým dnem Z Modrých hor přichází vánek U nohou nám leží oceán A teď je čas pozvednout džbánek na to připít že i já jsem Australan Píseň známého textaře Petra Rady je součástí CD alba "Třetí zuby" skupiny "Rangers". Hudbu k této písni složil Milan Dufek. Na stejném albu je nahrána i další Radova píseň "Polosen zmoklého večera" s melodií Vladimíra Bozděcha. Redakce Několik poznámek ke knize Miroslava Ivanova ”52 - 2”. (Vydavatelství 999, 1999) Dr. Ivanova si velice vážím. Jeho kniha o atentátu na Heydricha byla jedna z těch, které mě v r. 1977 inspirovaly k badatelské činnosti. V zájmu historie bych rád upozornil na několik nepřesností v "52 - 2" o naší spolupráci v záležitosti odhalení zrádce protinacistického - hlavně sokolského - odboje Ladislava Vaňka - Jindry. Ivanov píše na straně 57: "Bydlel jsem u Dragy Shilliglaw (dcera generála Josefa Bartíka,SB) v Chicagu, od ní jsem se pokoušel skontatovat (?SB) do Kanady se Škvoreckým, od ní jsem dlouze telefonoval do Austrálie historiku-badateli S. Bertonovi, s nímž 9 [pageend9]jsem mohl proto udělat podrobný plán, co třeba vyšetřit v tematice "atentát". Šlo hlavně o prof. Ladislava Vaňka, jednoho z vedoucích (? Doplňuji: jednoho z vedoucích činitelů sokolského odboje,SB), který po zatčení začal spolupracovat s gestapem a poněvadž po r. 1948 se stal agentem StB pod krycím jménem "Horský", neměl jsem v republice volné ruce k dalšímu pátrání. Bylo třeba ho usvědčit a Berton v daleké Austrálii mi poctivě pomáhal." Pokud jde o "podrobný plán" je to mírná básnická nadsázka. Od r. 1977 až do navázání kontaktu s Ivanovem (První dopis jsem mu napsal 11. května 1981.) jsem šel - ve spolupráci s kpt. Oldřichem Pelcem (člen paraskupiny POTASH) - po stopách Vaňka samostatně, nevěda nic o dlouholeté činnosti Ivanova v této záležitosti v Praze. Vyhledal jsem tyto důležité osoby (Datum prvního dopisu v závorce.): 1. Paní E.J.Burch, česká přítelkyně parašutisty Josefa Valčíka, před jeho odletem do Čech na konci 1941 (31.12.1981). 2. JUDr. Jaroslav Drábek, poválečný státní veřejný žalobce (12.10.1978). 3. Arnošt Heidrich mladší, syn Arnošta Heidricha, od kterého jsem získal záznam vyjednáváním jeho otce s Vaňkem v dubnu a květnu 1942 (16.3.1980). 4. Group captain R.C.Hockey, pilot letadla, ze kterého byli vysazeni Gabčík a Kubiš (3.9.1980). 5. Paní Alice Horová, dcera dr. Jana Kellera (30.4.1980). 6. Paní MUDr. Marie Koeppelová, vdova po sokolském činiteli Evženu Koepplovi, který pomáhal paní Haně Dišerové napsat na přemnohá místech nepřesné paměti gen. Františka Moravce "Špión jemuž nevěřili" (23.5.1980). 7. Prof. dr. Vladimír Krajina (14.10.1978). Za druhé světové války jedna z nej důležitějších postav domácího odboje. Provozoval tajné rádiové spojem mezi domovem a Londýnem. 8. JUDr. Jiří Ludikar, v jehož vile se Vaněk skrýval v den atentátu na Heydricha (18.2.1980) 9. Paní V. Moravcová, vdova po gen. F. Moravcovi (19.1.1980). 10. Paní Olga Plassová, vdova po gen. Jaroslavu Plassovi (2.12.1980). Plass byl spojkou mezi L. Vaňkem, parašutisty skupiny SILVER A a Arnoštem Heidrichem. 11. Plk. gšt. Alois Šeda, jehož identitu Vaněk převzal v říjnu 1941 po příchodu do Prahy (23.2.1981). 12. Plk.gšt. Jaroslav Šustr, velitel parašutistů, který doprovázel Gabčíka a Kubiše v letadle R.C.Hockeyho (31.1.1979). 13. JUDr. Edvard Táborský, za války jeden ze sekretářů prezidenta čs. zahraniční vlády dr. Edvarda Beneše (9.10.1980). 14. František Ulrich, údajný spolupracovník parašutistů (23.1.1981). 15. Marie Provazníková, náčelnice sokolských žen. Měla se stát obětí Vaňkovy provokace v zájmu gestapa (5.5.1980). 16. Ladislav Vaněk-Jindra (15.2.1982). Ivanov se zmínil v jednom z prvních dopisů o šuškandě mezi domácími historiky o Vaňkových pokusech spojit se v r. 1964 s Heizem Pannwitzem, bývalým komisařem gestapa v Praze, prý za účelem opoznámkování Vaňkových pamětí. To se mi zdálo neuvěřitelné. Vždyť to byl právě Pannwitz, který Vaňka na počátku září 1942 zatkl a vyslýchal. Napsal jsem příteli, sudetoněmeckému soc. demokratu - tudíž antinacistovi - Johannu Fiedlerovi, aby zjistil, zda byl Pannwitz ještě na živu. Pannwitz zemřel v r. 1975, ale jeho vdova Hannah Pannwitzová žije nedaleko od Stuttgartu, přišla odpověď. Požádal jsem Fiedlera, aby se pokusil paní Pannwitzovou navštívit a poprosil ji o eventuální dokumentaci v pozůstalosti jejího manžela. Byl jsem naivní amatér optimista. Štěstí občas přeje odvážným. Panwitzová přijala Fielera velice chladně. Slíbila, že o mé žádosti pohovoří se synem, který přijede na vánoce domů. Postěžovala si, že její penze je nedostatečná k normální životní úrovni. Fiedler, kteiý měl přítele na Ministerstvu sociální péče jí slíbil, že se na její případ podívá. Tím si zřejmě otevřel cestu do její mysli. (Navštívil jsem Fiedlera na počátku října 1994, krátce před jeho smrtí. Byl velice obětavý, inteligentní, impozantní muž., milovník a znalec klasické hudby, který pro mne udělal v Západním Německu hodně práce. Zdarma. Vzácný dobrý člověk.) Poslal jsem Fiedlerovi celou řadu bodů, o jejichž vyjasnění mi šlo, a také jsem ho vybídl, aby se v řeči jen tak mimochodem Pannwitzové otázal, zdají něco říká jméno Vaněk-Jindra. Bez meškání odpověděla, že si na to jméno pamatuje. (Pravděpodobně před Fiedlerovou návštěvou přečetla Pannwitzovy záznamy.) To bylo slibné známem. Fiedler zavolal paní Pannwitzovou počátkem ledna 1982. Sdělila mu, že její syn nemá námitek proti zpřístupnění materiálů v desce "Prag betreffend", týkajících se Pannwitzovy činnosti v Praze v letech 1940-1942. Byli jsme p r v n í badatelé, jimž Pannwitzová dala písemnosti k dispozici a povolila ofotografování. Vyžádala si nejprve mou písemnou žádost, napsanou kupodivu v češtině. Fiedler se později dozvěděl, že měla poradce, který znal perfektně česky. Možná, že se chtěla ujistit, že existuji. Obvykle píšu v telegrafickém stylu - k věci. Denně odpovídám na několik dopisů. Se psaním pro Pannwitzovou jsem si dal záležet. Dopis jsem koncipoval v duchu a na papíře několik dní a nocí. Nejdříve jsem musel překonat vnitřní zábrany, protivivší se navázání styku s vdovou po významném gestapákovi. (Podobný nepříjemný pocit jsem prožíval, když jsem napsal poprvé, ještě za komunistického režimu, Svazu protifašistických bojovníků v Praze. Na několik mých dopisů neodpověděli. Jak jsem se dozvěděl v r. 1994 při návštěvě Prahy a svazu, přejmenovaném na Svaz bojovníků za svobodu, redaktoři bývalého "Hlasu revoluce" mou činnost se zájmem - někteří se sympatiemi - sledovali.) Pannwitzová zřejmě uvěřila, že mi šlo jenom o vypátrám pravdy, ne o případný finanční prospěch anebo podtah či podrth novináře, s nimiž měl její manžel smutné zkušenosti. Pannwitz, když s ním někdo navázal styk, prý se vždy nejprve otázal:"Která zpravodajská služba vás posílá?" (Čeští zpravodaj ci - 1. oddělení Ministerstva vnitra - stoprocentně pod kontrolou KGB - udělali několik pokusů infiltrovat Pannwitzovo okolí. Jedním z nich byl pravděpodobně i pokus Vaňkův.) 10 [pageend10]Fiedler navštívil Pannwitzovou na jaře 1982, až roztály ledy na silnicích. Zatelefonoval mi celý vzrušený. Našel v Pannwitzových papírech něco o Vaňkovi, co prý mě bude určitě zajímat. Byl jsem pár dní jako na tmí. Za ta léta bádám jsem se naučil - díky vzdálenosti Austrálie od ostatního světa - trpělivosti, vlastnosti, která je mi od narození cizí. Na písemnosti od Pannwitze jsem čekal od podzimu 1981! Když jsem je konečně dostal a přečetl, vyskočil jsem radostí skoro do stropu. Ve dvou záznamech jsem našel údaje o Vaňkově ochotě spolupracovat s gestapem a zradit parašutisty ze Západu. To byl "scoop", jak říkají Anglosasove. Konečně něco "černé na bílém" od přímého svědka! Takových hřejivých uspokojujících pocitů se dožije člověk v životě jen zřídka. Nedlouho nato, někdy v dubnu 1982, telefonoval Ivanov z Chicaga. Když jsem ho informoval o čerstvém senzačním materiálu z Německa, řekl:" To máte silný trumf! Slyšitelná radost tryskala z jeho hlasu. Náš krátký rozhovor lze těžko nazvat "podrobným plánem". Nám oběma šlo, aniž jsme o sobě a svém snažení věděli, vzdálení od sebe na dvacet tisíc kilometrů, o usvědčení Vaňka ze spolupráce s gestapem a zrady protinacistických odbojářů. Měli jsme podezření a domněnky, ale ne usvědčující doklady. Já jsem se snažil od r. 1977 vypátrat o Vaňkovi, co jsem mohl od svědků žijících na Západě, a také v archivech. Vše, co jsem objevil, jsem ihned Ivanovovi posílal (Např. zápis o procesu v Berlíně v r. 1943 s posledním starostou Sokola JUDr. Janem Kellerem. Na základě Vaňkova falešného svědectví byl Keller odsouzen k smrti a popraven. Ivanov požádal o tento doklad (prostřednictvím Čs. státního ústředního archivu) archiv tzv. Německé demokratické republiky. Dostal odpověď, že soudní záznam není k dispozici. Získal jsem jej z Bundesarchivu v Koblenzi (Německá spolková republika) a zveřejnil v "První zpráva o Jindrovi"). On mně na oplátku po léta posílal o Vaňkovi různé informace a materiály, což pro něho bezpochyby znamenalo za komunistického režimu značné riziko. Věřili jsme si. Ani on ani já jsme zpočátku netušili, že naše snahy vypátrat Vaňkova provinění byla nebezpečným šťouráním do vosího hnízda. Vaněk byl pod dlouholetou ochranou nejen StB, pro níž Uzloval proti svým přátelům a spoluzaměstnancům pod krycím jménem "Horský" (Byl odhalen v Cibulkově seznamu spolupracovníků StB), ale také ideologa KSČ, tajemníka Ústředního výboru, Jana Fojtíka! To se dozvěděl Ivanov nedlouho před listopadem a já od něho až po listopadu 1989. Pelcovi i mně bylo divné, že Vaněk nebyl po únoru 1948 pronásledován a žalářován jako skoro všichni nekomunističtí domácí odbojáři a zahraniční vojáci. Sebevětší podezření není jistota. Pravděpodobnost není pravda. Krátce po listopadu 1989 navštívil Fiedler Jižní Čechy, odkud pocházel. Setkal se opět s celoživotním kamarádem, se kterým byl v II. světové válce v německé armádě. Fiedler věděl, že jeho přítel byl komunista, že jeho otce-komunistu nacisté popravili za odbojovou činnost, ale neměl samozřejmě ponětí o tom, že jeho kamarád po každé Fiedlerově předlistopadové návštěvě podával o ní StB hlášení. Přiznal se mu až po listopadu 1989. Teprve tehdy se Fiedler dozvěděl také od svých - od strachu osvobozených příbuzných a známých, že po každé jeho předlistopadové návštěvě přišli za nimi hoši od StB, ukázali jim fotku, jak stojí u dveří jejich domů, a vyptávali se, o čem spolu hovořili. Od svého "kamaráda" se Fiedler dozvěděl, proč on i já, a samozřejmě i Ivanov, jsme byli ostře sledováni StB. Zcela nevědomky jsme se dostali do sféry vysoké politiky. Odhalení Vaňkovy zradcovské minulosti ohrozilo Fojtíkovu pozici v ÚV KSČ! Politbyro navenek vypadalo jednolité jako žula, ale uvnitř se zuřivě bojovalo o pozice. Ochrana Vaňka se politicky nevyplácela. Na besedě historiků, v září 1999, po promítnutí I. epizody smutně proslulého televizního seriálu "Třicet případů majora Zemana", Ivanov vysvětlil, jak přišel poprvé na stopu Vaňkovy zrady. Na Vaňkovo selhání ho upozornili pražští sokolové v r. 1963, hned po vydám jeho knihy o atentátu na Heydricha. Ivanov se pokusil ve Svazu protifašistických bojovníků Vaňka odhalit, ale to se mu v důsledku ruské invaze v r. 1968 a následné normalizace nepodařilo. Trapná historka s "černou ovcí" sokolského odboje byla - podobně jako po skončení II. světové války - opět ve "vyšším zájmu" ututlána. Veřejně byl Vaněk poprvé odhalen po zveřejnění pamětí H. Panwitze, které jsme v r. 1984 spolu s ing. Tomášem Jílkem a Ludmilou Broncovou (BA Hon) University of Sydney) přeložili do češtiny, já do angličtiny. Český text jsem poslal Ivanovovi, anglický všem mně známým historikům (např. Callum MacDonaldovi) a archivům v zahraničí. Německý originál vyšel s mými poznámkami v prestižním historickém čtvrtletníku "Vierteljahrhefte fuer Zeitgeschichte" v Mnichově v r. 1985. Český překlad jsem vydal v r. 1986 vlastním nákladem, až po zveřejnění originálu, jak si přála redakce VÍZ. O Panwitzově záznamu odvysílala program stanice Rádio svobodné Evropy v Mnichově a Česká sekce Britského rozhlasu pro zahraničí v Londýně. Domácí veřejnost tudiž byla o Vaňkově zradě poprvé informována ze zahraničí na vlnách éteru. Český překlad byl také tajně poslán prostřednictvím dr. Viléma Prečana do ČSR. Ve slovenském překladu koloval mezi historiky jako zamizdat ( sdělení plk. Jiřího Šolce). V dubnu 1987 jsem vydal vlastním nákladem "První zpráva o Jindrovi" a v témže roce "Depeše na přání Jindry". Obě knížky jsem poslal Ivanovovi. O případu Vaňka jsem v letech 1983-89 napsal několik článků a dopisů redakcím krajanských časopisů v Austrálii, Holandsku, Kanadě, Německu, Spojených státech amerických, Švýcarsku a Velké Británii. Na stejné téma napsali do různých časopisů také Jan Beneš, Marcela Čechová, Kajetán Halasa, Vilém Hejl, Jožka Pejskař, Oldřich Pele a Marie Pro vazníková, která mi poslala první české svědectví o Vaňkově nečestné roli provokatéra ve službách gestapa. (V archivu Ministerstva vnitra měli o Vaňkových činech a zločinech tlustou složku hned po skončení II. světové války. Jeho fotografie je v albu konfidentů gestapa.) Po naší veřejné kampani v zahraničním krajanském tisku a rozhlase byla špatná Vaňkova minulost neobhajitelná. 11 [pageend11]"Memorandum" Ivanova (o případu L.Vaňka) bylo zveřejněno na pokračování v "Tvorbě" až v červenci 1987. Mimochodem byla to jediná čísla "Tvorby", jež byla vyprodaná. Že se Ivanov ve svých knihách a přednáškách nezmiňoval o naší spolupráci za komunistické totality, je pochopitelné. Poprvé tak učinil v r. 1993 v německém překladu knihy o atentátu, pod titulem "Der Henker von Prag". Knihu mi daroval s věnováním, kterého si nesmírně cením : "Milému S. Bertonovi, vynikajícímu spolupracovníku na tematě "atentát na RH', který se zasloužil o objevení mnoha důležitých materiálů, s vděčností a úctou k jeho hoževnasti a neúnavné píli - se vzpomínkou na vše, co jsme - ač vdálení - společně cítili a v co věřili. Srdečně M. Ivanov" Ivanova a jeho pohlednou manželku Hanu, výbornou hostitelku, jsem navštívil dvakrát v r. 1994. Vyprávěl mi mj. o několika provokacích StB, která se ho po přednášce v Plzni snažila likvidovat sabotáží automobilové brzdy. Když jsme se loučili na zastávce tramvaje, objali jsme se a Ivanov řekl: "Jste jediný muž v České republice, jemuž věřím." Strašná, strašná slova od tak pilného, úspěšného spisovatele. PhDr. Moroslav Ivanov zemřel 23. prosince 1999 v Praze, po dlouholetém zápolení se zákeřnou chorobou. Objevil nejen mnoho neznámých historických skutečností, ale také zachránil pro české dějepisce neocenitelná svědectví mnoha protinacistických bojovníků. Přítomní i budoucí autoři literatury faktů se mohou od něho učit. P.S. O případu L. Vaňka- Jindry přednesu přednášku pro Artspectrum v červnu 2000 v sokolském Národním domě v Sydney. Bude obsahovat další podrobnosti o spolupráci s Ivanovem. Doufám, že mou rozsáhlou studii vydá některé nakladatelství v České republice, aby další dosud neznámé fakty o tragické postavě Ladislava Vaňka-Jindry, vlastence, i dvojnásobného zrádce, se dostaly na veřejnost. Stanislav Berton ♦ Tragická zaslepenost. Velkou pozornost, kterou v Sydney vydávané "Noviny" věnovaly v poslední době panu Cibulkovi (v několika vydáních za sebou měl celé stránky), mě, zvláště po rozhovoru s jedním přítelem, přimělo, vyjmout z knihovny knihu "Osočení", která vyšla jako 226. publikace torontského nakladatelství Sixty-Eight Publishers, v červenci 1993. Znovu jsem listovala těmi někdy až zoufalými životními příběhy a nutně jsem musela dospět k tomu, že fanatismus, i když se hlásí k dobré myšlence, nemůže nikdy nikomu prospívat. Nemohu posoudit a rozhodně si nedovolím soudit pana Petra Cibulku, neznám ho osobně, nejsem psycholog ani psychiatr, nemohu tedy tvrdit je-li fanatik, ale jeho články a akce se mi tak rozhodně jeví. Ve dnech, kdy jsem začala přemýšlet o napsání tohoto článku, při nějakém vyřizování v Gosfordu, vešli jsme jako obvykle s manželem do knihkupectví, a to zase se slibem, že dnes určitě žádnou knihu nekoupíme. (Vždyť proboha víš, že už to nemáme kam dávat!) Ovšemže jsme knihu zakoupili a další jsme prohlíželi a neochotně zase vraceli na police. Většinou se zastavuji u literatury faktu. Zaujala mě kniha s titulem "The Children's House of Belsen", autorky Hetty E. Verolme. S tajným přáním, aby tahle byla ta příští, kterou si koupím, alespoň jsem jejími stránkami rychle prolistovala. Zastavila jsem se nad fotografií dvou malých drobných dětí, jedno snad pětileté, druhé snad o dva roky mladší. U fotografie bylo napsáno: "Hetty's cousins", dodána byla slova, která, kdybych je četla miliónkrát, jsou vžy ještě strašnější:" Společně se svými rodiči byly v posledním transportu do Osvětimi v září 1944. Po příjezdu do tábora byli všichni okamžitě posláni do plynu." Nemohla jsem se od té fotografie odpoutat a před očima jsem najednou měla obrázek staré pam-babičky, mladé vyšší štíhlé blondýny- maminky a malého drobného děvčátka. Německá rodina, tatínek té malé holčičky byl námořním kapitánem na obchodní německé lodi. Babička, maminka a vnučka se jednoho dne během II. světové války nastěhovaly do naší ulice ve vilové čtvrti na Žvahově, do bytu po starších židovských manželích, kteří byli posláni do koncentráku. Holčička by si byla s námi chtěla hrát, ale nepřijali jsme ji mezi sebe, byla Němka. V činžovní vile, ve které bydlely, byl v přízemí koloniál pana Svobody. Až po válce jsme se dozvěděli, že německá rodina nechávala část svých potravinových lístků u něj, aby mohl přilepšit rodinám zavřených, nebo jinak postižených válkou. Ve stejné vile byla také restaurace s hlubokými sklepy. Tam byli všichni obyvatelé schovám během květnové revoluce. Boje v té části Prahy byly dost kruté, protože tím směrem se snažili němečtí vojáci i SS oddíly prchat směrem k Americké armádě. Byli naprosto nevybíraví, šlo jim o život. Na schodišti vily zastřelili oknem z ulice maminku tří dětí, která se zdráhala jít s dětmi do studeného sklepa a vyšla jen na okamžik na chodbu zjistit, co se venku děje. V jednu dobu byly na Žvahově vládní jednotky, které se tam dostaly od Jinonic, ale vzápětí za nimi tam opět byli němečtí vojáci. Jeden voják z našeho vládního vojska, vběhl ve zmatku do sklepa, aby se tam ukryl. Německá maminka ho schovala za necky, stoupla si před ně a německým vojákům, kteří ho hledali se zapřísáhla svou "říšskou ctí", že ve sklepě se žádný český voják neschovává. Druhý den po revoluci, dostal jeden zlíchovský občan za úkol předvést tyto dvě ženy a tu maličkou holčičku na Národní výbor. Z fanatismu jim všem třem namaloval na čela hákové kříže. Na konci ulice, kde začínala dřevěná ohrada, se toto smutné procesí setkalo s opilým ruským vojákem, který doma na Rusi ztratil celou rodinu. Tam u té dřevěné ohrady je na místě postřílel. Nejdříve děvčátko, to střelil pětkrát, vžycky se znovu posadilo, pak maminku a nakonec babičku. Dívala jsem se na obrázky těch dvou dětí, děvčátko mi skutečně připomínalo tu německou holčičku, s kterou jsme si 12 [pageend12]nesměly hrát, a která podle mne vinou fanatika, naprosto nevinná, musela zaplatit tu hroznou daň. Vinou fanatika, který’ spokojeně dožil svůj život v jiné pražské čtvrti. Z čeho asi fanatismus prámem ? Je možné, že třeba i z pocitu vlastní viny ? Jsou lidé, kteří fanatismu propadnou a i ti, kteří jim slepě věří, jsou tak krátkozrací nebo nesoudní, že třeba i v případě špatného svědomí doufají, že jim musí vyjít to volám - chyťte zloděje ? Držela jsem v rukou tu smutnou knihu o Belsenu a tohle všechno mi probíhalo hlavou. Doma jsem potom sedla ke knize "Osočení" s tím, že vyberu pro Spectrum jeden z velkého množství těch příběhů, ale zastavila jsem se hned u prvního. Nebylo potřeba nic vyhledávat. I ten první bude mluvit za ty všechny ostatní. V žádné z komunistických příruček o české literatuře nenajdete ani zmínku o básníku, překladateli a editorovi Josefu Kostohryzovi. Až ve Slovníku českých spisovatelů, vydaném Sixty-Eight Publishers je mu věnováno místo, které mu po právu patří, právě tak jako v knize Antonína Měšťana "Česká literatura 1785-1985" také vydané v Torontu i knize Zdeňka Rotrekla "Skrytá tvář české literatury". Nemohu otisknout celý dopis paní Marie Kostohryzové, ale snad se nedopustím velkého přestupku, vyberu-Ii alespoň části. "20.12.1992 ..... zažila jsem v červnu šok, ze kterého se dodnes nemohu vzpamatovat, a protože si nevím rady, píši Vám. Můj manžel, básník a překladatel Josef Kostohryz (nar. 1907, zemřel 1987), se ocitl na "seznamu". Bylo to něco tak obludného, absurdního, nehorázného, neuvěřitelného, neskutečného!!! Věc k zoufalému pláči i smíchu zároveň! Obrátila jsem se na jeho nejbližší známé, pokud ještě žijí, protože prý ani nemohu požádat o lustraci za zesnulého manžela, a bez toho se zatím nedá nic dělat..... Pan opat Opasek z břevnoského kláštera mi řekl:"Víte, paní Kostohryzová, co bych udělal já, kdybych se našel na seznamu ? Zasmál bych se tomu." A teprve po mé námitce, že manžel nežije, aby se tomu mohl zasmát, zvážněl.... Vím, že nikdo, kdo mého manžela znal osobně, nevěří, že by dobrovolně nebo vědomě cokoliv takového podepsal....Ale co když někdo z těch mladých, co o něm nic neví, jednou v budoucnu o něm zapochybuje proto, že byl na seznamu ? To je důvod, proč se mi to všechno zdá tak úděsné, nespravedlivé, a mamě mě mí přátelé utěšují, kolik známých a jistě nevinných osob (vedle skutečných agentů) se na tom seznamu ocitlo.... Jenže vzhledem k budoucnosti tato nevyjasněnost se mi zdá strašná a nevím, jak a kde vzbudit zájem o statečného českého básníka, žel, dnes již mrtvého. Byl spolu s Václavem Renčem - autorem Memoranda českých básníků, zaslaného r. 1949 papeži Piu XII., De Gasperimu, Trumanovi a Churchilovi. Byl zatčen v dubnu 1951, odsouzen v květnu 1952 v procesu "Zelená internacionála" v návaznosti na proces s Kruhem moravských katolických básníků. Navrhovaný trest smrti změněn na doživotí. Vrátil se 22. prosince 1963... ... Je známé že zažil všechny hrůzy výslechů a samotek padesátých let, nejednou byl přivlečen po výslechu do cely zkrvácený - vrátil se s podlomeným zdravím: Leopoldov opakovaně, Jáchymov, Ruzyně, Pankrác, Bartoloměj ská, Domeček, Koloděje, Valdice-Kartouzy, brněnský Cejl, Ilava a jiná vězení, nepustili ho domů ani na velkou amnestii v r. 1960.... manžel zemřel za jediný den při plném vědomí - ten den rekapituloval život - a byla jsem ten den po dvacetiletém manželství plném důvěry vlastně jeho zpovědníkem a vykonavatelem posledních příkazů. Nepochybuji, že tento poslední den jeho života (i kdyby tak nebyl učinil dřív) by mi odhalil tak strašné provinění, kdyby se ho byl dopustil.... " Soudit je jistě nutné; nekompromisně a spravedlivě soudit, ale není spravedlivé odsuzovat nevinné. Nebyla jsem dobrou studentkou fyziky (pan profesor Tesař na Vančurově gymnásiu na Smíchově by to jistě rád potvrdil, žije-li ještě), ale přece jen si pamatuji něco málo - akce nutně vzbuzuje reakci. To množství stránek výlevů pana Cibulky zákonitě vzbudilo zájem několika známých, kteří si chtěli vypůjčit knihu "Osočení" - Dopisů lidí ze seznamu. Všem najednou ji půjčit nemohu. Jana Rich ♦ Lužičtí Srbové Cestujete-li po bývalé NDR zaujme vás množství slovanských t.j. neněmeckých místních názvů rozsetých po celém východním Německu od našich hranic až po Baltik. Na př. z blízského okolí Berlína: Drewitz, Gusow, Trebnitz, Roztoky, Doberan, Wamow, Ribnitz na pobřeží Baltiku atd.. Je to svědectví o tom, že kdysi velká oblast východního Německa byla přechodně osídlena Slovany. Tito Polabští Slované nazývaní též Vendové nebo Srbové, byli vždy rozdrobeni na řadu kmenů. Jejich neštěstím bylo, že pro pověstnou nesvornost, nedokázali nikdy vytvořit větší státní útvar. Proto již před staletími byli ovládnuti Němci, podlehli germanisaci. Je vhodné zdůraznit, že na násilném potlačení pohanství Polabských a Baltických Slovanů se podílela též česká a zvláště polská knížata. Na jedné z těchto akcí zahynul náš Sv. Vojtěch. Z Polabských Slovanů přežívá nyní jen nepatrný zbytek jednoho kmene, a to Lužických Srbů.Svým počtem asi šedesáti tisíc jsou nejmenším slovanským národem. Lužice má rozsah přibližně 70x180 km. Osu celé oblasti tvoří údolí řeky Sprévy, která prámem pod našimi Lužickými horami a teče na sever k Berlínu. Lužice je nyní obývána převážně Němci. Lužičané nejsou a nebyli zcela jednotní. Dělí se na Horní, u českých hranic a Dolní Lužici, pokračující dále na sever. 13 [pageend13]Dolní Lužice je téměř výhradně luteránska. Též jazyk není zcela jednotný. Dialekt v Dolní Lužici je blízký polštině. Většina ale mluví homolužičtinou, která je blízká češtině. Protože luteránství jde ruku v ruce s germanisací, v Dolní Lužici se k Lužické národnosti hlásí jen nepatrný zlomek obyvatelstva a to mezi městy Chošebuz a Lubin. I zde ale tvoří menšinu. Lepší situace je v Horní Lužici. Zde mezi městy Budyšín a Kamjenc je jediná oblast, kde Lužičané, převážně katolíci, tvoří stále většinu. Jedině zde je souvislé slovanské osidlem. Toto území bylo vždy centrem lužického, slovanského života. Lužice patřila od počátku čtrnáctého století, po třista let k Českému království. V r. 1635 Habsburský císař předal celou oblast luteránskému Sasku. Byla to odměna za to, že protestantské Sasko nepodporovalo české protestantské protihabsburské povstání. Později byla Lužice rozdělena mezi Sasko a Prusko. Odnárodňování spojené s luteranisací pokračovalo: zvláště intensivně v pruské části. Přes tento nepříznivý vývoj, tradiční vztahy s Čechy nebyly nikdy přerušeny. Kněží studovali od počátku osmnáctého století až do nedávna v Praze v Lužickém semináři. Pražské arcibiskupství i po odtržení po dlouhou dobu spravovalo katolické lužické oblasti. V minulém století dochází pod vlivem našeho národního obrození k obdobnému hnutí v Lužici. Zdůrazňuje se nutnost záchrany a studia lužické kultury a jazyka. Vychází časopisy a knihy. O osud Lužice byl tehdy u nás velký zájem. Lužické obrození bylo vydatně podporováno z Čech. Na příklad Dr. K. Kramář již před válkou mluvil o návratu Lužice zpět k Českému království. Stejný návrh je obsažen v memorandu předaném Českou delegací carovi a ruské vládě v říjnu 1914. Také na Masarykově mapě z r. 1915 Lužice je částí navrhovaného Českého státu. Celá oblast zůstala ale po válce v Německu. V době Výmarské republiky se lužický kulturní život vyvíjel příznivě. K radikální změně dochází po roce 1933. Nacisté menšiny neuznávali. Všechny lužické spolky byly zakázány a kulturní život potlačen. Přes tvrdý národnostní útlak ihned po válce dochází k obnově lužického národního života. Lužickosrbský národní výbor žádá o přípojem slovanských oblastí k ČSR. Tato snaha byla tehdy podporována i některými našimi oficiálními činitely. Brzy se ale ukázalo, že sovětská okupační správa je proti přípojem jakéhokoli území k ČSR, a tak ani z této aktivity nic nebylo. Přesto, že v komunistické NDR Lužičané měli zaručena na papíře značná menšinová práva, lužickosrbské hnutí bylo přísně kontrolováno a zpolitisováno. Režim nebyl nakloněn katolické církvi, tradiční páteři lužického národního obrození. Byl povolen jen jeden lužický kulturní spolek: Domowina a i ten fungoval spíše jako filiálka oficiální partaje. Navíc Lužickosrbský živel byl značně zředěn a roztříštěn ihned po válce přísunem velkého počtu německých uprchlíků a vysídlenců z ČSR a Polska. Později dochází k intenzivní industrializaci a dalším nepříznivým přesunům obyvatelstva. V důsledku rozsáhlé povrchové těžby hnědého uhlí řada čistě lužických obcí zcela zmizela s povrchu zemského a obyvatelé byli přestěhováni. Po pádu komunismu se situace změnila k lepšímu. Nepodařilo se sice vytvořit spolkový stát "Lužice - Lausitz", ale Lužičané mají zaručena ústavou skutečná menšinová práva. Federální i státní vlády v Sasku i Braniborsku financují nyní rozvoj lužického národního života včetně lužickosrbského lokálního rozhlasu, televize, divadelního souboru atd.. I hlavní časopis, deník "Serbske nowiny", je financován vládou. V Horní Lužici existuje nyní základní školství v lužické srbštině. Mimo to jsou zde školy, kde lužičtina je volitelným předmětem. V Dolní Lužici s podstatně menší úrovní národního uvědomění, je jen několik škol tohoto druhého typu. Budoucnost Lužických Srbů je nejistá. Počet příslušníků této národnosti stále klesá. Lužičanů počátkem minulého století bylo 250 tisíc. Počátkem tohoto století již jen 150 tisíc. Nyní se předpokládá, že asi 80 tisíc rozumí lužické srbštině, ale pouze 60 tisíc se hlásí k této národnosti. Stejný počet pokládá lužickou srbštinu za svůj mateřský jazyk. Bohužel mimo katolické oblasti (Budyšin a okolí), kde žije asi 20 tisíc Lužičanů, se jedná převážně o starší generaci. Mladí jsou k národnostní otázce často indiferentní. Tato statistická data jsou publikována v práci: "Wobknježenje a wužiwanje serbskeje řěče", E. Ludwik, Rozhlad 1990, č. 7-8 (Budyšin). Nejbližší jazyk češtině mimo slovenštinu je lužická srbština. Porovnejte sami (První list Sv. Pavla Thessalonským 1,2-3): "Milosč Wam a pokoj! Džakujemy so Bohu přeco za was wšitkich, spominajo na was njepřestajnje w modlitwach. Wopominamy před Bohom a našim Wótcom wašu skutkownu wěru, wašu wopomu lubosč a wašu wutrajnu nadžiju na našeho Knjeza Jézu Chrysta". "Milost vám a pokoj! Děkujeme Bohu za vás všechny, stále na vás vzpomínáme v modlitbách. Připomínáme si před Bohem a naším otcem vaši účinnou víru, vaši usilovnou lásku a vaši vytrvalou naději v našeho Pána Ježíše Krista." Dr. Josef Lovell ♦ Gunbarrel Highway Pozvali jsme přátele Jarušku a Zdeňka Vika na návštěvu. Těšili jsme se na ně. Bydlívali jsme na Maroubře co by kamenem dohodil ale nyní jsme se s nimi setkávali jen sem tam při nějaké příležitosti v sokolovně. Dlouho jsme však neměli možnost si s nimi sednout, nalít si chutného moku a od srdce si popovídat. Jen jedna věc mi trochu kalila radost z tohoto setkání; Zdeněk přislíbil přinést video, které natočil na cestě, kterou podnikl s dalším naším kamarádem, Vláďou Růžičkou, na jejich společné, zatím poslední cestě, jejíž cílem byla Gunbarrel Highwhy. Video o délce téměř dvou hodin. V duchu se mi vybavila vzpomínka na doby, kdy jsem pracoval ve Výzkumném ústavu chemického a portravinářského průmyslu v Praze a čas od času jsem zajížděl služebně do chemických závodů a prachárny v Semtíně, nedaleko Hradce 14 [pageend14]Králové, mého rodiště, kde jsem měl a dosud mám sestřenici, obdařenou talentem připravovat jídla chutná a vydatná, vysoce překonávající stravu podávanou v hotelích třetí cenové skupiny, kde jsem obvykle zůstával. Jediným problémem těchto kulinářských orgií bylo to, že po výtečné večeři její manžel rozvinul stříbrné plátno, vybalil promítací přístroj a nasadil na něj obrovský kotouč, obsahující jeho poslední filmovou tvorbu. V té době jejich první ratolest ( dnes již matka dvou dospívajících dcer) malá Jaruška byla hlavním protagonistou jeho umělecké tvorby. A tak mi bylo potom dovoleno shlédnout roztomilou, asi tříletou dívenku, jak jezdí dokola na dětském vláčku kdesi v parku. Vždy, když jela kolem, tvářička se rozzářila a tatínkovi/kameramanovi zamávala. Vidíte-li tento výjev po páté, desáté či po patnácté, jste vděčni, že filmové kamery v té době vyžadovaly, aby pero, které je pohánělo bylo znovu nataženo a vláček v té době dojezdil. Abych si však večeři řádně zasloužil, bylo mi určeno shlédnout další dramatické dílo, podle scénáře “ Jaruška za stromem “. A vskutku. Jaruška se ukrývala za kmenem obrovitého stromu a na pokyn “action” vybíhla ze svého úkrytu a běžela směrem ke kameře. Znáte to, postavička se přibližuje, zvětšuje se, až zaplní celé plátno. A to s opakuje a opakuje a opakuje... Jediným zpestřením je, když při přibližování zakopne a plácne sebou na zem; to je potom opravdu drama. Světlým bodem při promítání bylo, když se špatně slepený film přetrhnul a zatímco promítač film lepil, mně byly nabídnuty pochoutky, které nebylo možno odmítnout. Navíc si nyní já sám tak trochu pohrávám s malou videokamerou a neuniklo mé pozornosti, že pokud se snažím svá díla promítat přátelům, jejich oči nabývají zvláštního, nezaostřeného výrazu, jejich potřeba zívání ze stupňuje a nezřídka začínají lehce pochrupávat. A toho všeho jsem se tak trochu obával. Jaké však bylo mé překvapení. Od první minuty, kdy jsme začali Zdeňkův film sledovat až do okamžiku, kdy podle mého názoru příliš brzy skončil, bylo se na co dívat. Sledovali jsme Zdeňkovu a Vladimírovu zatím tedy poslední, tuším pátou cestu po “outbacku”, směřující přes NSW a Jižní Austrálii do Západní Austrálie, kde projeli t.zv. Gunbarrel Highwy. Nevím, jak to Zdeněk Vik dělá ( a on mi nehodlá jeho tajemství předat), ale jeho film nelze nazvat jinak, než poetickým a nezdráhám se říci, plným obdivu a lásky k této zemi. Některé záběry, zejména záběry západu slunce a hry barev na obloze bych nazval kýčovitými, kdybych sám neměl to potěšení a privilegium vidět podobné na vlastní oči. Z celého filmu potom doslova vyzařovala dobrá pohoda a slunná nálada, patrně podpořená i dobrým červeným vínem, kterého bylo z důvodů ryze bezpečnostních v jejich autě vždy dostatek. Zdeněk však má nejen dobré oko pro krásu australské přírody ale i záběry lidí a způsobu jejich života, tak odlišného od nášeho, obyvatel t.zv. městské civilizace, byly nanejvýš zajímavé. Za zmínku také stojí výběr hudby, kterou Zdeněk Vik použil při ozvučování filmu a která výtečně přispívá k dokreslení celkového dojmu. Bylo také vidět, že oba cestovatelé nejeli na cestu bez důlkadné přípravy, komentář svědčil o studiu historie míst, která navštívili. Po skončení filmu, při jehož sledování jsem dočista zapomněl na povinnosti hostitele a zanedbával prázdné skleničky, jsem Zdeňka požádal o kopii filmu a současně mu Jana navrhla, aby film promítl na programu Artspectra. Zdeněk se díky přirozené skromnosti trochu zdráhal ale nakonec obojí přislíbil. Moji kopii promptně vyhotovil a když jsem jí zapůjčil svému synovi, byla jen jediná stížnost, a to ze strany jeho australské manželky, že nerozuměla českému komentáři.( Její vina, má se učit česky.) Nakonec sledovala film podruhé, s doprovodným komentářem a překladem, poskytnutým naším synem. Vladimír a Zdeněk se chystají na další cestu, mnohem delší co do kilometrů i času který na to plánují, cestu kolem Austrálie a tak doufám, že někdy časně v příštím roce budeme moci shlédnout záznam jejich nových dobrodružství. Jen mi mrzí, že mě nechtějí vzít s sebou, ale prý bych se jim do auta, vzhledem k nutným zásobám tekutin - rozuměj červeného vína- nevešel. No, bezpečnost především. Zdeněk Rich ♦ Píďalka táhne ke Képi Blanc (vyprávění nebožtíka Šimona Malého - pokračování) Píďalka se zastavil a ukazoval prstem na nějaký kostel. Víš, že tohle je český protestantský kostel?, řekl. Vešli jsme dovnitř, bylo tam tma. Okna byla zabedněná, anžto z nich bombardování vyrazilo skla. Kostelník zrovna začal rozsvěcovat a my jsme se rozhlíželi kolem. Řekl nám, že tam bude pobožnost, buď abychom si sedli anebo přišli jindy. Moc přátelský nebyl. Píďalka se rozpovídal o svých neukollnských zkušenostech : Víš, já jsem sice bez vyznání, ale těmhle famíkům jsem namluvil, že jsem český evangelík. Hrozně rád bych se s nimi dal hovoru a vyzkoumal, co se z takových exulantů stane po dvou stoletích. Jeden starý chlap se mi pochlubil, že umí tři česká slova. Jim česky nemluví. Co asi bude z dnešního českého exilu za dvacet, padesát, sto, dvěstě let...? Píďalko, co to žvaníš, zhrozil jsem se. Náš exil přece musí za dva roky skončit! Nejpozději za pět let. Náš národ je přece zvyklý na demokracii a nebude komunisty dlouho trpět v zemi! Nechci se hádat, Šimone, ale vidím to černě. Já ovšem děti nikdy mít nebudu, ale často hloubám, co se asi stane s dětmi těch našich lidí, kteří teď emigrují do Kanady, Austrálie, Spojených států. Třeba z nich jednou budou Kanaďané, Australané atd. S takovými pesimistickými názory se moc před našimi uprchlíky nevytahuj. Řeknou, že jsi rozvraceč exilu a ještě tě někde zmydlí. I když bys prorokoval jen dva roky, tak ti nabacají. Každý má srdce rozbolavělé. 15 [pageend15]Procházeli jsme uličkami mezi ploty zahrad. Domy za nimi nebylo moc vidět. Víš, Šimone, kde jsme ? Nemám tušení. Vypadá to na nějakou vesnici. Hm. Ale vesnici já si představuji trochu jinak. A tamhle už zase začínají ulice a činžáky! Jsme uprostřed slavného Rixdorfu. Hohenzollemové sem brali protestantské uprchlíky z celé Evropy. Kurfiřt Friedrich Wilhelm, který vládl 1640 až 1688 poskytl v Berlíně azyl francouzským hugenotům, kteří tu vybudovali vozovky, průmysl, a obchod. Za jeho vlády vzrostl počet obyvatel na 20 000. Friedrich III. se stal pruským králem 1701 a udělal z Berlína hlavní město Pruska, které ovšem s opravdovými Prusy mělo společné jen jméno. Friedrich Wilhelm L, který vládl po té morové katastrofě 1713 až 1740 přijal 2000 českých uprchlíků a za něho počet obyvatel vzrostl na 91 000. Vidíš ten pomník ? Ten Češi postavili z vděčnosti pruskému králi. Píďalko, je to hrozné, že předkové těchto lidí byli ze svých domovů vyhnáni do takové neúrodné země. Měli štěstí, že se nad nimi pruský král smiloval. My jsme ve stejné situaci a každý na nás kašle. Oni za to byli moc loajální k pruským králům. Víš, opravdoví Prusové žili až do 17. století na východ od Visly. Byli pohané a křesťanští králové to považovali za čest a povinnost proti nim bojovat. Dnes z nich zbylo jen těch slavných 1200 slov. Moderní Prusové jsou smíšeninou původních Slovanů, německých přistěhovalců a francouzských, českých, salzburských a jiných protestantských exulantů. Víš, že odtud na východ je předměstí Kopenick, původně slovanská osada ? Je to už v ruské okupační zóně. Píďalko, abych se vrátil k tomu dnešnímu exilu. Já pořád ještě věřím, že většina Čechů jsou holubičí povahy a že sadistický komunismus u nás nepřežije déle než dva roky. Ty jsi pesimista a myslíš, že to může trvat generace. V tom případě bych rád věděl, jak dlouho v potomcích přežije česká řeč. Co myslíš ? No, soudě podle těch zdejších potomků emigrantů, bych řekl, že jejich náboženství přežilo, poněvadž okolí bylo protestantské. Řeč ovšem, až na nějaké exotické výjimky, nepřežila, protože okolí mluvilo německy. Jsou ovšem jiné případy. Vezmi si takový Ochranov, založený hrabětem Zinzendorfem pro Moravské bratry. Ti se uzavřeli do sebe, s okolím se moc nestýkali a ženili se jen mezi sebou. Mají velké procento chromých, slepých atd., ale zachovali si nejen náboženství, ale částečně i řeč. Když začali přijíždět vlaky s odsunutými sudetskými Němci, odmítli je Ochranovští přijmout, protože byli většinou katolíci. Pak se do toho zamíchali Rusáci a usadili tam vysídlence násilím. Píďalko, já už mám zase hrozný hlad, na čerstvém vzduchu to moc tráví. Raději se rozejdeme, však se zítra v poledne zase uvidíme. Ale slib mi ještě, že si to s tou Cizineckou legií rozmyslíš! To už asi ne! Do Marseilles poletím letadlem, dají mi nějaké peníze a čtrnáct dní volna. Budu chodit do nočních podniků. Víš ty vůbec, co jsou to noční podniky v Marseilles ? Pak začne to dobrodružství. Alžír, Sidi-bel-Abbes. Moc rád bych to viděl zevnitř. Ale Píďalko, co když potom půjde do tuhého ? Myslím jako bojování v žhavé poušti nebo v té Kočinčíně ? Nestarej se Šimone! Když to nebude k vydržení, já mám zbraň, před kterou se zatřese i Cizinecká legie. (Píďalka se při těch slovech klepal na prsa.) Co tam ten kluk má ? - pomyslil jsem. Nějakou bambitku asi sotva, tu by bylo vidět skrze chatrný svetřík. A konečně, co svede střelná zbraň proti armádě ? Anebo snad ten nešťastník někde vyčenichal ampulku s nějakým kyanovodíkem? Nebo s nějakými bakteriemi? - Píďalko, co- co- co ty, koktal jsem. Jó, Šimone, já jsem jako český král Václav II. Uhnal jsem si v Polsku tuberu. Když to u legie nebudu moct vydržet, prozradím to a oni mě hbitě propustí a pošlou umřít do nějakého sanatoria. Píďalko, zařval jsem hystericky, že se lidé za námi ohlíželi. - Copak oni ti nedělali roentgenové snímky, než tě vzali? Seš naivka! Copak nevíš, že Berlín je přelidněný a že si tu váží každého, kdo odtud odjíždí za jakýmkoliv cílem ? Ani je nemusíš podplácet a v nemocnici ti dají snímek někoho jiného, zdravého.... Nedávno odjížděl do Austrálie jeden s kratší pravou nohou. Nebyli by ho vzali, ale doktor mu podstrčil snímky s nohama stejné délky. A co policie ? Ti chvíli brblají, ale pak dají polizeiliches Fuhrungszeugnis i šmelinářovi, zlodějovi nebo podvodníkovi, co seděl v šatlavě. Vysvědčení zachovalosti, rozumíš ? Podivné. Tak prozatím ahoj a zítra se zase uvidíme, neumřu-li hladem. - Nazítří byl šufan fazolí. Zbodli jsme je za pár minut a potom Píďalka řekl: Dnes ti ukážu Kolín. - Myslil jsem, že budeme pokračovat v průzkumu té "jeho" čtvrti. Šli jsme však na sever, všude plno trosek a prachu. Přišli jsme k tabuli: Opouštíte americký sektor. Zmocnila se mě panika. Dál už Píďalko nejdu. Zabásnou mě. Nic se neboj, já to tu znám jako svý promočený boty. Stanuli jsme před gigantickou troskou Berlínského zámku. Za ním byl Lustgarten a protestantský dóm. Píďalka jakoby oživl: jsme na malém ostrově uvnitř Sprévy. Tady bývala vesnička Coelln, poprvé zmíněná 1231. Rixdorf byl později přejmenován na Neukolln a původní jméno si zachovala jen ta česká ves. Díval jsem se ke schodišti dómu a najednou se mi zdálo, že z hlavních vrat vycházejí svatebčané. Kolem fotografové a novináři... Byla to druhá svatba toho netvora Herrmanna Goeringa. Zavrávoral jsem. Pak jsem pronesl prorockým hlasem: Píďalko, všechno zlo na světě má původ v tom, že si lidé neuvědomují základní pravdu, totiž že druzí také mohou trpět bolesti. Kdyby každý mírnil bolest svou a bolest druhých, lépe by bylo na světě. - Píďalka nade mnou kroutil hlavou a povzdechl: Máš hlad, co? Těch fazolí nebylo moc... Přešli jsme Liebknechtův most a plížili se sutinami nejstaršího Berlína. Na náměstí u Marienkirche mi Píďalka ukázal kovovou sochu Martina Luthera s bombou uraženým zadkem: Do té duté sochy jsem jednou vlezl, když tu byla policejní 16 [pageend16]šťára. Volkspolizei na všech rozích, hledali lidi s taškami potravin. Luther mě zachránil. Teď se ještě podíváme k radnici, která přežila, a kde teď úřadují bolševici. Pak ještě k Nikolaikirche a odtamtud domů. Ale já jsem ti zapomněl říct to nejdůležitější. Tady jsme na místě toho původního Berlína. Byla to ves, poprvé zmíněná roku 1244. V r. 1307 se spojila s Kolínem, ve 14. století se tyto dvě přidaly k Hanse. Po Werderstrasse jsme šli ke Gendarmenmarktu. Už jsem sotva nohy vlekl. Všude černé zdi. Muselo to tu hořet. Spatřili jsme dvě ruiny stejné velikosti: německý dóm a francouzský dóm. Kalvíni a huguenoti, zakladatelé moderního Berlína. Dále ke zbytkům říšského kancléřství, kde Hitler spáchal sebevraždu. Po Wilhelmstrasse kolem bývalého Reichsluftfahrtsministerium k rohu Hedemannstrasse, kde býval velkoobchod s nacistickým zbožím. Zde prodávali uniformy, černé holínky, prapory, vlajky, hakenkrajce, čepice, dýky. Ledaco se tam ještě povalovalo v troskách. Píďalka chtěl vidět, kde "bydlím". Ukázal jsem mu svůj brloh. Pak se dal na cestu k Neukollnu... Přijď zítra v deset k turistické kanceláři na Kudammu se se mnou rozloučit, řekl Píďalka. Lítost mi sevřela hrdlo, že jsem stěží dojedl polévku z kvaky, přestože mi kručelo v břiše. Před kanceláří stál vyleštěný autobus civilní francouzské letecké společnosti. Uniformovaný šofér držel v rukou listinu pasažérů a tužku. Cestující stáli v hloučku na chodníku a šofér vyvolával jména. Spatřil jsem vysokého mladého muže, v němž jsem hned poznal holandského esesáka, který mi přiložil ostří nože na krk, když jsem tenkrát v troskách hledal hrnec. Pousmál jsem se a prohodil: Wir kennen uns von irgendwoher, nich wahr ? - Esesák znervózněl. Snad se ulekl, že jsem přece jen holandský tajný a že jej v poslední chvíli chci zatknout. bTest pas possible, Monsieur! prohlásil. - Monsieur Marty, volal šofér a esesák vlezl do autobusu. No heleďme se. Také jde k Cizinecké legii a už má i francouzské jméno! Píďalka stál u výkladu kanceláře, umytý, učesaný, s vyleštěnými botami. Prosil jsem, ruce spínal, ať si to rozmyslí. On se jen usmíval a citoval Wolkera: Smrti se nebojím, smrt není zlá, smrt je jen kus života těžkého.... - Z kapsy vytáhl dvě obálky, obě adresované pašerákovi v Taubenheimu. Šimone, v téhle obálce jsou nějaké B marky. Tu hoď zítra v ruském sektoru do kastlíku. Nemusíš se bát. U Potsdamského nádraží je východoberlínská pošta úplně na hranici Západního Berlína. Tři dny potom odešli druhou obálku. V ní je dopis rodičům, že právě odjíždím do Legie. Pašerák to přenese do ČSR. Jedinou slzu, aby nade mnou ti lidé vyronili! Jedinou slzu! Jedinou slzu! Znovu jsem ho zapřísahal, ať nejezdí, ať si to rozmyslí. Najednou volal šofér: Monsieur Fleury! Píďalka mi podal ruku. Nevstupuj, křičel jsem. Píďalko, příteli, kamaráde, spolužáku, Píďo, kolego, Jiljí, Hájku, nenasedej! Četli jsme spolu Krakatit. Na plovku jsme spolu chodívali! Bylo mi, jako bych byl ztratil svou vlast podruhé. Když on už to ani není Jiljí Hájek! Monsieur Fleury si to šine ke koženému sedadlu č. 20. Už se tam uvelebil. A ten obličej! Jak jej popsat? Jakže chudáka volal ten tělocvikář na gymplu? Vy, s tím sladkobolným obličejem! Ano, to je to nejpřiléhavější přídavné jméno: sladkobolný.. Tělocvikář měl pravdu, jenže pravda se nemá říkat! Ta někdy může zasadit nezahojitelnou ránu.... Píďalko, vylez z toho pitomýho autobusu, ještě jsou dvéře votevřený! Prosím tě, prosím! - Šofér usedl za volant, dveře se zavřely, autobus se dal do pohybu k letišti. Píďalko, Píďalko, Píďalkóóóóóó. Neopouštěj mě! - Lidé se ohlíželi. Co to tam ten cizí cvok tropí za pozdvižení? Kajetán Halasa ♦ "Španělský princ" a jeho pobočník trafikant (pokračování z minulého čísla) Bez meškám se začalo hned ve Francii. Navázali kontakt s různými šlechtickými rody a osobami také šilhajícími po nabytí vlivu pro svůj šlechtický stav v této již tehdy zdánlivě republikánské baště. Tenkrát, když mi to vyprávěl, tak často zdůrazňoval, na jakých pochybných základech stála tato bašta republikanismu, se svými hesly Volnost - Rovnost - Bratrství! Mnohé poznatky o těchto zemích, o kterých vyprávěl, nebyly nic lichotivého. Tak to viděl ze svého pohledu i svých styků, které nebyly na nijak nízké úrovni! Mnoho by se dalo o tom vyprávět i napsat a jistě by to byly postřehy zajímavé i varující, jak všechno má svůj rub i líc, hlavně v politice a vedení národů, i své kulisy, za které my malí lidé nevidíme a vidět nikdy nebudeme. Ve Francii přišli teprve na to, co by kromě toho, že se mohli stýkat se zajímavými, Či někdy méně zajímavými lidmi, mohli hmotně získat pro sebe. Hned při prvních setkáních se jim přímo vnucovali různí průmyslníci, statkáři a latifundisté, mající své majetky v koloniích, i šlechta stále užívající všech výsad a titulů, v zemi s takovými hesly, což bylo pro "prince" šokem. Ze všech stran přicházely různé částky peněz na jejich "bohulibou" činnost a bylo toho tolik, že si hned v prvních dnech museli otevřít v Londýně konto. Od té doby banka v Londýně platila všechny výdaje s provozováním jejich podvodné činnosti, jako zvláštní vlak, dvůr a personál, který byl přesvědčený, že slouží skutečnému princi. Z Francie, kde sice obdrželi podporu i z nejvyšších vládních míst, ale kde byli zatím přijímáni nevládními představiteli, odjeli již s určitou zkušeností do vedlejší Belgie, kde se všechno opakovalo a kde byli v neoficiálním slyšení přijati dokonce hlavou státu, králem Leopoldem. V této zemi sice také vklouzl do jejich "šrajtofle" nějaký ten frank, ale zdálo se jim to dosti chudé. Z Belgie následovala návštěva Nizozemska. Tam byli uvítáni korunní princeznou a přijati 17 [pageend17]samotnou královnou Vilemínou a zase přicházela pomoc v holandských guldenech na konto londýnské banky. Takto bychom s nimi mohli cestovat po celé Evropě, od země k zemi a pokud si pamatuji, nevynechali bychom žádnou zemi na tomto kontinentu, až na Itálii a SSSR, kam buďto je nic netáhlo, anebo museli mít obavy z domnělého strýce Alfonse, který byl v Itálii v exilu. Toho se báli jako čert kříže, neb zde by to mohlo prasknout na některých niancích, o kterých by třeba měli mít známost oba, bývalý král i domnělý princ. Navštívili Dánsko, Norsko, Švédsko, kde všude byli královsky přijati na oficiálních banketech, při kterých byl údajný princ vždy středem pozornosti. Tam všude jim byla vnucována finanční pomoc, která byla odesílána na jejich konto v Anglii. Stálo by za zmínku popsat jeho názory na tamnéjší monarchy a na jejich vládní činitele, ale mnohé jsem už zapomněl, a tak by to mohlo být nepřesné a popletené. Potom následovala návštěva tehdy mladých, ale chudých pobaltských států, od kterých se nedal očekávat žádný valutový přísun, ba naopak, oni nechali ukrojit z krajíce na svém kontě a darovali potřebným. Všude dostávali řády, a tak jejich prsa okrášlovaly vedle falešných a nepravých řádů "z doby jako dřívější" i řády nové a museli se k nim učit příslušné legendy. Byla to prý "práce" tvrdá zúčastňovat se banketů, různých setkání při čajích o páté, honů a jiných společenských aktů, při kterých museli být neustále ve střehu a vlastně "za pochodu" se stále učit různým mravům a vystupováním. Z pobaltských republik odjeli do Polska. Tato návštěva zanechala v "princi" všelijaké dojmy, o kterých vyprávěl velmi rád a velmi podrobně. Po Polsku byla na řadě Německá Říše, kde byli přijati jako nejvyšším potentátem, Goeringem, ale i mnoha dalšími. Pamatuji se, s jakým despektem o nich všech Bruno mluvil. Není divu, on jako žid se po několik dnů setkával s těmi, od kterých se židům dostávalo tolikerého příkoří. Jeho pravou vlast, ČSR objeli a to jak říkal z úcty k této zemi a jejím představitelům, které nechtěl kompromitovat, až to jednou praskne. Někde v Bavorsku navštívil i Ottu Habsburského, se kterým si nesmírně rozuměl a o němž také velmi rád mluvil, i různá ta princátka z Ottova domu a bývalého bavorského krále. Následovalo Rakousko a i v této republice měl pocit, že se nachází spíše v monarchii. Odtud se přesunul do dalšího království bez krále - Maďarska -, kde se o jeho přízeň ucházel nejen sám Horthy, ale celá řada význačných magnátů z uherské šlechty, jako na příklad gróf Esterházy, u kterého bych se rád pří vzpomínce na Weiglovu radost z toho jak grófa podvedl, zastavil trochu déle. Esterházy nebyl jen tak někdo. Byl mluvčím své třídy a všude byla cítit jeho činnost jako muže - šedé eminence. Každý se s ním radil jako s nejmocnějším a nejchytřejším a každý dal na jeho mínění. Jednou po oficiálních ceremoniích na všech možných úrovních, byl náš "princ" pozván Esterházym k odpočinku na jeho venkovské sídlo. Tam radovánky stíhaly radovánky, hony následovaly bály při briském čardáši cikánské kapely. Při tomto pobytu se domnělému princi podařil opravdu husarský kousek. Sám Esterházy mu nastrčil do postele svou dceru; co kdyby se do ní zamiloval a ona se stala spolu s následníkem následnicí trůnu ? Z toho měl Weigel největší radost, že on žid, "zprznil" dceru největšímu antisemitovi Uherska. Chechtal se a říkal:"Kdyby to býval Esterházy věděl, že s jeho dcerou chrápe žid, dal by mě jistě vyřezat a zabít!" No prasklo to až později, a to již neměl Esterházy k žádné pomstě možnost. Později navštívil "princ" všechny balkánské státy: Rumunsko, Jugoslávii, Bulharsko, Řecko i malou Albánii, kde byl hostem tehdejšího krále Zogu. I do Carihradu zaskočili, ale tam až na některé památky nebyl vůbec ničím nadšen. Asi se již naučil přijímat pocty, řády i finanční částky a tam z toho nebylo nic. Jak jsem již řekl, Itálii se vyhnul velikým obloukem, také do Španělska nejel a s přívrženci restaurace se stýkal všude jinde, jen ne u nich doma, nejvíce a nejčastěji ve Švýcarsku. A tam, jednou v hotelu, právě když se holil, dostal se do jeho apartma jakýsi podivný člověk, který hned v úvodu prohlásil, že ví, že jsou oba podvodníci, a proto bude důležité, aby se dohodli a rozdělili si sféry. Když jej domnělý princ pozorně vyslechl, ujistil jej, že pracuje na jiné rovině než on, a tak nemusí mít obavy, že by si konkurovali. Přesto se ale ten nezvaný host zdál nervózní a požádal Weigla, aby co nejdříve Švýcarsko opustil, neb pro dva podvodníky takového formátu, je to na tak malém území nebezpečné. Bruno zvážil situaci a své další možnosti a plány a slíbil, že se co nejdříve odsune a víc se již s tímto člověkem nesetkal. I když se návštěvě své rodné země, Československa vyhýbal, přece jen sejí nevyhnul a také se mu stala osudnou. Krom obav z možného odhalení, neměl v úmyslu kompromitovat politické činitele, kterých si, jak sám říkal, nesmírně vážil. Nakonec bylo dohodnuto, že bude soukromým hostem československé generality, a tak se i stalo. Českoslovenští vojenští reprezentanti se snažili ze všech sil a nepředcházeli se v poklonkování o nic méně než v jiných zemích, jen zachovávali demokratické dekorum. Různě se snažili aby se tento muž "modré krve" nenudil. Koktejly střídaly čaje a bankety. Rád vzpomínal, jak jednou mimo program jej vzali gerálové Syrový a Krejčí na Barrandovské Terasy a jelikož nebylo krom pobočníků žádných jiných přítomných, několikrát si naši zástupci povzdechli v mateřském jazyku a nebo se domlouvali, o čem se mají "s tím klukem" bavit ? Takže vždy věděl předem o čem bude řeč. Jinak mluvili francouzský, neb všichni měli vysokou válečnou školu v Paříži. Jejich vystupování, na pohled "sedláků", prý bylo vybrané a v ničem si nezadalo s chováním aristokracie. Návštěva se chýlila ke konci a zbývala ještě plánovaná návštěva Vojenské akademie v Dejvicích. Domnělý princ střídal uniformy a moc mu to slušelo, když byl ověšený řády. Na tuto návštěvu si vzal uniformu námořního admirála. Návštěva neměla být zveřejňována, ale přesto a snad i proto, že to bylo jedno z posledních vystoupení na veřejnosti, čekalo na princův příjezd několik novinářů a reportérů. Když kolem nich 18 [pageend18]procházel, jeden z nich přistoupil k němu blíže a prohlásil: "To by člověk nevěřil, vypadáš jako můj spolužák Bruno Weigel." "Princ" však neztratil duchapřítomnost, nasadil si na oko lorňon a řekl francouzský: "Že ne-komprepa, parlevu fransé ?", načež novinář a spolužák Weigla ještě jednou opakoval: "To je zvláštní, celej Bruno!". Po tomto intermezzu, již hodlal domnělý princ co nejdříve prásknout do bot. Novinář také nelenil. Zajel do Brna za matkou Weigla a chtěl na ní Brunovu fotografii z poslední doby. Paní Weiglová, protože jej znala, mu nabídla ať se podívá do starého kufru, že tam nějaké fotografie jsou. A to byl kámen úrazu, neb tam bylo také několik fotografií právě v různých španělských uniformách. Novinář o tom uvědomil generalitu, dal jí k disposici fotografie a domnělý princ byl okamžitě v tichosti a tajnosti převezen za hranice. Za tu dobu cestování po Evropě se na kontě banky v Londýně nashromáždila pěkná hromada peněz. Kde to definitivně prasklo nevím, ale podle britských zákonů byl majetek umrtven a vyhlášena žádost, aby oklamaní soudně předkládali svoje požedavky. Prý se nepřihlásil ani jeden, a tak ona částka ležela v trezoru londýnské banky. Když ani po deseti letech nebylo poškozených, byla částka vrácena Brunovi Weiglovi, po odepsání nákladů za uschování. Jaký byl jeho pozdější osud ? Po krachu v ČSR dvůr rozpustil, stáhl se do ústraní, jeho přítel se za nějakou dobu vrátil domů, no a on trochu "privatizíroval" a ohlížel se, jak znova uplatnit svoje mimořádné zkušenosti. Žil celkem skromně, měl pouze jednoho tajemníka, který mu sháněl styky a potřebné informace. Vydával se dle potřeby za toho či onoho, vždy však byl" domnělou osobou na úrovni" a nikdo o tom ani trochu nepochyboval. Jednou se zúčastnil nějakého banketu, dokonce pod svým jménem, jen své postavem nadnesl. Seděl vedle nějakého indického maharadži, když mu obsluhující přinesl na stříbrném tácku pohled od matky, na kterém byl Karlštejn. Přečetl si to a nechal ležet na tácku obrázkem nahoru. Maharadža pořád po očku pokukoval a za nějakou chvíli se zeptal:"Co je to za hrad?" Bruno nechtěl lhát a ani žádné úmysly tehdy neměl. Odpověděl stručně: "To je můj domov", myslel vlastní rodiště, domov, tak něco. Načež za chvíli maharadža:"A máte víc takových sídel, excelence ?" "Ano, mnoho!" odpověděl Weigel. "A mohl byste takové jedno ze sídel postrádat, takové, kde by se dalo lovit a podobně?" "Ano, třeba tento hrad, je obklopen lesy s bohatou zvěří," a teď mu toho navyprávěl, že se domníval, že ho prohlédne a dá pokoj. Ale maharadža se nevzdal a udělal návrh, že se chce stát vážným kupcem. Bruno navrhl, aby se s tou otázkou zabývali jejich tajemníci. Tajemníci se dohodli předběžně na záloze ve zlatě a když byla vyplacena, tak práskli do bot! Jak byla suma vysoká jsem již zapomněl. Naposledy jsem se Weiglem potkal asi v roce 1946, když jsem se procházel v Praze po Václavském náměstí a on vyšel z hotelu Sroubek, kde byl ubytován. Poznali jsme se, pozval mě na oběd a naposledy jsme si dlouze vyprávěli o našich osudech. Na můj dotaz, co dělá, mi řekl, že prvního sekretáře vídeňského Rotschilda a když zahlédl moji udivenou tvář, tak mi povídá : "No, co se divíš, něco dělat musím, než ty prachy co mi patří dostanu zpátky. Moje práce není ale těžká, hlídám aby nás někdo cizí neokrádal a pak dělám tři hromádky, jednu pro Rotschildy, jednu pro jeho tajemníka a jednu pro mne!" Asi přeháněl!? Kdo ví ? Jak dlouho dělal u Rotschilda, nevím. Později jsem se dozvěděl, že se za nějaký čas objevil v Londýně a že si vybudoval na jedné z nejdražších a nejživějších tříd Regent, nějakou agenturu. Co to bylo a jaké měla úkoly, nevím, snad to mělo něco společného s novinářstvím i krytou špionáží, prostě nevím, ale ledacos se potom povídalo.Později se na nějakou dobu ztratil z obzoru a mezi zahraničními vojáky se stával už jen jakousi legendou. Když přišel rok 1968 najednou se o Weiglovi začalo hovořit v souvislosti s tím, že prý po celou dobu sbíral materiály k osobě a úmrtí Jana Masaryka, které tehdy dal k disposici tisku celého světa, a tak pomáhal rozvířit otázku kolem této události. Potvrdit to samozřejmě nemohu, jen vím, že jsem se s tímto jménem setkával i na stránkách našeho tehdejšího tisku. Byla to vůbec zajímavá doba, která dávala vyrůst všelijakým těm podvodníkům a podvodníčkům. Ale je to dnes lepší ? Kdo ví!" 19 Přítel Václava R. Žídka pan Rostislav Bayer [pageend19]Velká ručička na hodinách dohání neúprosně tu malou, aby nám dala znát, že za pár minut bude půlnoc. Můj dobrý přítel Slávek unaven skončil své dlouhé a neuvěřitelné vyprávění a já si teprve teď uvědomuji, že musím brzo ráno vstávat, vracím se zpět domů - do Německa. XXX Loď se pomalu odpoutala od švédských břehů a přístavu malého městečka Malmo a s majestátnou jistotou zamířila k břehům Dánska. Životem a nemocí unavený přítel stojí trochu nejistě vedle odbavovací haly přístaviště, jednou rukou se opírá o hůl a druhou mi smutně mává na rozloučenou. Oba dva téměř s určitostí tušíme, že je to naše poslední shledání. O rok později po těžké nemoci opustil Slávek naší společnou pevninu života a odplul svou lodí do nenávratna. XXX Čtenáři, kteří si už stačili přečíst knihu Oty Ulče "Naši mezi protinožci" mi jistě dají za pravdu, že Milan Biych a Bruno Weigel měli hodně společného přestože každý "úřadoval" na jiné straně zeměkoule a v jiné době. Své vzpomínání jsem začal již zmíněnou knihou a na závěr si dovolím ocitovat konec jedné kapitoly z této vynikající knížky: "Nezničitelný našinec - údajně bydlící v kopcích nad Ženevským jezerem, jeho sousedem je kuvajtský šejk. Lyžaří a hraje tenis pod dohledem Jiřího Bastla, trenéra národního týmu. Má jednu švýcarskou adresu, jednu anglickou. Londýn je jedním z jeho oficiálních působišť. Tolik zpráva o unikátním českém, či spíše moravském exulantovi. Kdyby Milan Brych neexistoval, myslím, že by nebylo možné si ho vymyslet." A mně nezbývá jenom dodat, že totéž platí i o Bruno Weiglovi, který je rovněž původu moravského. Václav Richard Žídek ♦ Slovo k čtenářům Zas se SPECTRA mírně dotek věčně škodolibý šotek, vzlyká Jana smutně, zoufale, nepíšu text, věřte nedbale, psaní pro mně není švanda, kontroluje Volek Standa, přesto čtenář najde chyby, někde tečka, čárka chybí, šotek čáry změní souhlásku, máry změní pásku na lásku, svědka předvolává k oudu, když se dostavit má k soudu. Báti, dáti, smáti, s mátí, kostel, postel, lkáti, klátí, revoluce, evoluce, každý zlověk má dvě ruce... V každém tisku šotek řádí, písmenka ke šprýmům svádí, přesto čteme SPECTRUM rádi, zůstáváme kamarádi, ať jsme chudí, hodně bohatý, říká Stáňa Drzobohatý. Stanislav Berton (dříve Brzobohatý) ♦ ’’Vítězství” Stínových vojáků Je nedělní odpoledne 19. března a v Sokolském národním domě začíná mimořádný pořad Kina Ponrepo, výstižně nazvaný "Stínoví Vojáci". Sál je naplněn, sešlo se asi kolem padesáti návštěvníků. Začínáme přivítáním generálního konzula Č.R. Dr. Záleského, čestného hosta pana Niemczyka a předsedy Artspectra pana Bertona. Vítáme také plukovníka letectva Jaroslava Nováka, který s rodinou přijel z Newcastlu. Pan generální konzul nás v krátkém, ale důležitém projevu seznamuje s novými zákony o odškodňování účastníků odboje. Pak se ujímá slova pan Karel Niemczyk, který byl jako bývalý parašutista pozván Českou televizí ke spolupráci na tomto filmu. Krátce a výstižně shrnul tehdejší válečnou situaci a zmínil se mimo jiné o tom, že bez pomoci sokolského odbojového podzemního hnutí by tehdy parašutisté nebyli schopni své úkoly plnit. Následuje promítání tří dílů filmu "Stínoví Vojáci", o kterém jsem podrobně napsal v předchozím čísle Spectra (č.24, str.16). Přesto, že pořad trval tři hodiny (navíc s dvěma přestávkami), udržel si nejen pozornost diváků, ale bylo zřejmé, že je nadchl. To bylo patrno během přestávek, kdy téměř všichni s nadšením a trochu také dojetím, debatovali ve skupinkách o svých dojmech z tohoto výborně udělaného filmu. Panovala tam taková ohromná a nepopsatelná atmosféra; lidé si sdělovali svůj obdiv odvahy a lásky k vlasti jak parašutistů, tak i civilistů, kteří neváhali riskovat životy své i svých rodin, poskytujíce jim pomoc. 20 [pageend20]Ve mně to vše probudilo po dlouhé době takový teplý a nádherný pocit hrdosti na mé češstvi - něco skutečně výjimečného... A tuším, že tento pocit sdíleli i všichni ostatní. A k tomu si přimyslete účastníky vojenských akcí, nacházející jeden s druhým známá jména a vzpomínky. To byl zážitek! Díky si zasloužili bratr Jiří Jelínek za péči o kávu a zákusky, bratr Jenda Jelínek za poskytování nápojů žíznivým u baru a Honza Sedlák, za svou práci s obědy. A tak tedy závěrem: tento film nám připomenul tu nezištnou obětavost vedenou láskou k vlasti jak parašutistů, tak těch, kteří jim pomáhali. To jsou vlastnosti, na které se v dnešní době, ovládané materialismem, tak snadno zapomíná. Rozcházeli jsme se s pocitem, že jsme se vnitřně obohatili. Stínoví vojáci zvítězili po druhé ! Ivo Pšeničný ♦ Zprávy a oznámení. Velvyslanectví České republiky nám předalo nabídku Masarykovy univerzity v Brně na prázdninovou intenzivní výuku českého jazyka na Filozofické fakultě této univerzity. Jak nás informuje dopis Dr. Jaroslava Domase : "Kurz je určen pro zájemce o český jazyk včetně těch, kteří dosud nemají žádný jazykový základ a rádi by se seznámili nejen s češtinou, ale i s českou kulturou a společností a aktivně strávili dva týdny v Brně." Kabinet češtiny pro cizince při Filozofické fakultě Masarykovy univerzity vypisuje na měsíc červen r. 2000, dvoutýdenní intenzivní kurz češtiny pro začátečníky, mírně pokročilé a pokročilé, v době od 5.6. - 16.6.2000, cena 3 500 Kč. Zájemci se musí přihlásit do 1.6. 2000. Počet míst je omezen. Veškeré bližší informace i o všech jiných kurzech na této fakultě jako na př. Letní škole slovanských studií, Bakalářském studiu češtiny pro cizince a pod., obdržíte na telefonech: 0011 420 5 41121130 nebo 0011 420 5 41121122, fax 0011 420 5 41121406 nebo e-mail : bohem @ phil.muni. cz, během úředních hodin . Generální konzulát České republiky v Sydney nám poslal informace o každoročním kurzu českého jazyka v České republice, v Dobrušce. "...kurz, který je pořádán na základě programu pomoci České republiky krajanům v oblasti školství, se v letošním roce uskuteční v termínu od 27. července do 25. srpna 2000 v Dobrušce. Také v tomto roce bude otevřena třída pro úplné začátečníky. Věkový limit účastníků je stanoven od 18 let. Tento čtyřtýdenní kurz českého jazyka pro krajany je plné hrazen vládou ČR. To znamená, že jsou hrazeny náklady na výuku jazyka, stravování a ubytování. Pro účastníky kurzu je také připravena mimoškolní činnost, v jejímž rámci se seznámí s historickými památkami různých měst, folklórními akcemi, přírodními krásami a životem lidí v České republice. V případě zájmu rodinných příslušníků nebo přátel o ubytování ve studijním středisku sděluji, že 1 noc stojí cca 120,-Kč. O toto ubytování je nutné žádat s dostatečným předstihem na adrese: Studijní středisko ÚJOP UK, Solnická 777, 518 17 Dobruška, Česká republika. Te/fax: 420 443 21247." Generální konzul ČR Dr. Ivan Záleský nám poslal formulář přihlášky i formulář potvrzení krajanského spolku, jejichž kopie vám na požádám pošleme poštou. Můžete si o ně napsat na adresu: S. Berton, 38 Abingdon Rd., Roseville, NSW 2069. Prosím, přidejte obálku s vaší adresou a známkou. Vyplněné přihlášky pak je potřeba zaslat na Generální konzulát ČR v Sydney (nebo velvyslanectví v Canbeře) nejpozději do 25. dubna 2000. O přijetí do kurzu českého jazyka rozhodne komise, která bude zasedat 4.5.2000. Oblastní Museum v Mladé Boleslavi připravuje v měsíci červnu setkání krajanů a jejich potomků z Mladoboleslavska ve dnech 22. - 25. června 2000 Pro mladoboleslavské krajany je připraven bohatý program na celých šest dní. Součástí programu bude slavnost u příležitosti 400 výročí povýšení Mladé Boleslavi na královské město, která se bude konat v sobotu 24.6.2000. PhDr. Jaromír Jermář (etnolog) z okresního muzea v Mladé Boleslavi, ke svému dopisu s podrobně vypsaným programem tohoto setkání, přiložil i přihlášku a možnosti ubytování v Mladé Boleslavi. Zájemci mohou požádat o kopie obého, opět s vloženou obálkou, se známkou a adresou na adresu pana Stanislava Bertona. Knihovna ’’Libri prohibiti" nám poslala Informace pro členy společnosti, přátele, příznivce, donátory a sponzory. Několik našich členů je ve spojem s touto knihovnou již několik let, zaslali knihovně tiskoviny, které jí chyběly a my také pravidelně posíláme Spectrum. 21 [pageend21]Od velmi skromných začátků se knihovna dnes stala zdrojem informací mnoha zájemců, ale jako u mnoha jiných, i když velmi užitečných institucí, nemá dostatečnou finanční podporu a tím je tedy její chod i existence ohrožena. "Společnost má nyní 175 členů a další -neorganizované- příznivce a spolupracovníky. Členské příspěvky nejsou stanoveny, vítáme však jakékoli dary, jsou odečitatelné z daňového základu. ... Již dnes je ve fondu knihovny nejrozsáhlejší sbírka exilového a samizdatového tisku, ještě stále však zůstávají ve fondu citelné mezery, které je třeba doplnit. Žádáme o pomoc přátele doma i ve světě. Kdo má ještě staré samizdatové nebo exilové knihy, noviny, časopisy, brožury, oběžníky a pod., ozvěte se, prosím, je to důležité! Od roku 1995 existuje ve Švýcarsku -Klub zahraničních přátel Libri prohibiti-,.... Velmi bychom si přáli, aby tato iniciativa, která už nese své ovoce, našla odezvu i u krajanů v jiných zemích a na jiných kontinentech. Knihovna se těší stálé pozornosti médií, navštěvují ji zájemci z mnoha zemí světa, studenti a vědečtí pracovníci několika ústavů..... konzultace poskytujeme písemně, telefonicky a elektronickou poštou. Ročně pořídíme více než 30.000 stran kopií. Na knihovnu, která nemá stálé zaměstnance, je to provoz značně rozsáhlý a vyžaduje velké osobní nasazení. Vítáme každou pomoc." Za Libri prohibiti - Jiří Gruntorád Senovážné nám. 2, 110 00 Praha 1, tel.,fax: 02/24225971, e-mail: libpro @ iol,cz Hlásí se Plzeň ! Dr. Hana Gerzanicová na nás nezapomíná a posílá neúnavně zprávy z naší vlasti. Tentokrát nám poslala dva výtisky opravdu prestižního časopisu Spektrum (zmiňovali jsme o něm v souvislosti s Dr. Gerzanicovou již v minulých číslech), který má podtitul - Zrcadlem plzeňské kultury - Divadlo/Hudba/ Literatura/Výtvamé umění a který je vydáván již druhým rokem Kruhem přátel knižní kultury, Střediskem západočeských spisovatelů, Unií výtvarných umělců plzeňské oblasti a Západočeským hudebním centrem. Z jeho profesionálně napsaných a výtvarně provedených stránek snadno získáte přehled o celém kulturním dění na Plzeňsku. Dr. Gerzanicová se stala členkou redakční rady tohoto časopisu. Naše domovina již prožívá jaro a tomu také věnuje Hany Gerzanicové svou báseň. Píše :"Přikládám předvelikonoční básničku. To víte, zde bude jaro - a Velikonoce, to je jaksi jaro, rozhodně ve smyslu vzkříšení a nového života. A tak ji posílám s přáním, aby vám takové "jaro" rozkvetlo a vonělo po celý "magický" rok 2000." Nezapomeň na jaro. Nezapomeň, až se na tebe první kvítek usměje, že ani pod sněhem nezmrzla naděje..... Nezapomeň, až konce větviček se zbarví do zelena, že radost šeptá, že není němá..... Hana Gerzanicová Nezapomeň, až teplý jas políbí něžně líce, že nad všechna bohatství láskaje více..... Nezapomeň, až rampouchy roztají, zem zavoní jarem, že život se probouzí Božím darem.... Nezapomeň, že tma a bolest ani smrt není NAVŽDY - doufej a věř na probuzení..... K tomuto přání se připojuje i Spectrum a přeje všem čtenářům velmi příjemné a radostné prožití Velikonoc, právě tak jako svátků Pesach. 22 [pageend22]Svátek matek Celý minulý rok jsem měla a i v tomto roce nadále mám neocenitelnou pomocnici při skládání Spectra. Tuto práci bych sama těžko zvládala. A tak vám prozradím, že pravidelně prsty pořezané od papíru má Jitka Hosáková, dlouholetá členka Sokola Sydney a dnes také již členka Artspectra. Před několika dny jsme spolu byly něco kopírovat a tisknout pro Artspectrum a přitom si Jitka kopírovala cosi ze svého, "mnoho pátků" starého školního památníku. Listovaly jsme v něm potom spolu a já jsem se pozastavila na stránce, kde bylo věnování na památku od jejího učitele Blahomíra Valenty. Je totiž o "mamince" a na tu bychom neměli zapomenout, i když, nebo právě proto, že v květnu Spectrum nevychází. "Maminka - to je cesta, když nevíš kudy kam, maminka - to je světlo, když tápeš v tmách, maminka - to je pevný bod v prostoru, jehož se chytáš, když se svět kolem tebe řítí do zkázy." 8.3.1949 Všimněte si prosím data, napsaného pod věnováním. Osmého března nám komunisté vnucovali MDŽ (Mezinárodní Den Žen) a snažili se tím z našich tradic vymazat Svátek Matek. Programy Artspectra V neděli 7. května bude Artspectrum s laskavým svolením autorů a účastníků, promítat videový záznam unikátní cesty Austrálií nazvaný "Gunbarrel Highway". Oba cestovatelé budou přítomni a jsou připraveni odpovídat na vaše dotazy a jsou to pan Zdeněk Vik a pan Vladimír Růžička. Věříme, že to i pro vás bude stejně zajímavé a strhující, právě tak jako pro skupinu krajanů, která již měla možnost film shlédnout. Je to dobrý pocit zadostiučinění, že nejen profesionálové, ale i naši krajané-amatéři mají odvahu a nadšení takovou cestu podniknout a ještě své zážitky zachytit se zcela profesionální kvalitou. Červnový program je stanoven na neděli 4. června a bude to přednáška Stanislava Bertona na téma -"Případ L. Vaňka-Jindry", která bude obsahovat podrobnosti o spolupráci S. Bertona se známým spisovatelem M. Ivanovem a další nová fakta o tragické postavě Ladislava Vaňka-Jindry. Součástí programu bude talevizní dokument o dalších dvou zrádcích domácího odboje. Jana Rich ♦ Sokolské kino "Ponrepo" uvádí v neděli lé.dubna 2000 ve 2 hodiny odpoledne v Sokolském Domě ve Frenchs Forest "HOTEL MODRÁ HVĚZDA" Ve stále svěží černobílé komedii hrají Oldřich Nový, v jedné z jejích nejlepších rolích Nataša Gollová, velmi mladý Ladislav Pešek, Jan Pivec a další. Za zmínku stojí kameo role zpěvačky Jiřiny Salačové zpívající znamenitý šlágr "Slunečnice". Nenechte si ujít - kino má klimatizaci! Film laskavě zapůjčila paní Zdena Háberová. V neděli 21. května ve 2 hodiny odpoledne v Sokolském Domě "MĚSÍC NAD ŘEKOU" Barevný romantický film podle divadelní hry Fráni Šrámka, režírovaný uměleckou rukou Václava Kršky. Režie, kamera, hudba a herecké výkony vytvářejí tímto filmem jeden z klenotů české kinematografie. Hrají: Zdeněk Štěpánek, Dana Medřická, Eduard Cupák, Václav Vydra, Zdenka Baldová a další. Těšíme se na vás v klimatizovaném kině! Film laskavě zapůjčilo Artspectrum.. Ivo Pšeničný 23 [pageend23]♦ ’’Lidský hlas’’ nyní v Melbourne ! "Minitheatre" srdečně zve na divadelní představení, které mělo úspěšnou šestitýdenní sezónu minulého roku v Sydney. Monodrama ’’Lidský hlas", hra pro jednu herečku, patří ke skvostům světového dramatu. V Sydney o hře napsali:"...A beautifully crafted work, recording the final hour of a passionate affair. Eva Sitta, the performer, and her director Fiona Pulford, have chosen to contemporise Cocteau's 1929 play. Sitta's shifting moods are from the wan end of the emotional spectrum; hurt, anger, desparation. Her hands nervously twist the bedsheets or crumple up their love letters. -1 paid dearly for happiness that was without price, - the woman says. -1 regret nothing.-" (Colin Rose, The Sun Herald). "It seems to me, there was more in the game than a mere, however elegant performance of Cocteau's play. Something not spelled out, something indefinable, such a wistful, longing feeling of a passionate humanity, like a reflection in the soul of Leoš Janáček's music." ( Stan Volek, Spectrum). Eva Sitta in The Human Voice by Jean Cocteau La Mama Theatre 205 Faraday Street, Carlton 3.-14. May 2000 Wed and Fri - 6 PM, Thu and Sat - 10 PM, Sun - 8 PM Tickets: $13/9 cons. Bookings Ph: 9347 6142 ♦ Všechno co najdete v typickém českém cukrářství si můžete objednat u vyučené cukrářky IVANY HRADECKÉ tel. (02)9626 5463 České zákusky , dorty, různé české pečivo vyrobí a upeče na objednávku pravá česká cukrářka. Nezapomeňte objednat včas pečivo na velikonoce ! Veškeré podrobnější informace dostanete na shora uvedeném telefonním čísle. ♦ Oběžník "Czech-Australian ARTSPECTRUM Association Inc." - "SPECTRUM" vychází za finančního přispění MZV České republiky - Odboru pro kulturní a krajanské vztahy a Generálního konzulátu České republiky v Sydney. Obsah publikovaných článků nemusí být totožný s názory redakce. Za výbor Artspectra Duben 2000 Spectrum - Published by the Czech-Australian Artspectrum Association Inc., 38 Abingdon Rd. Roseville NSW 2069 Redakce: 37 Treeland Rd. Green Point, NSW 2251, telefon (02) 4367-0265, fax (02) 4367-2306 Jazyková korektura Stanislav Volek. Uzávěrka příštího čísla Spectra je 16. května 2000. 24 Jana Anna Rich [pageend24]