ČESKOSLOVENSKÝ PŘEHLED Duben 1958 Ročník V Z OBSAHU Československo dovršuje socialismus Socialisace venkova Stupňování třídního boje Socialistická demokracie . Kulturní revoluce Národnostní menšiny v Československu Fejeton 4 FRÉE EURÓPE COMMITTEE, INC. TWO PARK AVENUE • NIW YORK 16, NK Y. [pageend1]ČESKOSLOVENSKÝ PŘEHLED ROČNÍK V. Duben 1958 i. 4 ČESKOSLOVENSKÝ PŘEHLED vychází měsíčně. — Rediguje a vydáva Free Európe Press, Free Európe Com- mittee, Inc., Two Park Avenue — New York 16, N. Y. Na tuto adresu také ŕid’te veškerou korespondenci OBSAH Na okraj tohoto čísla ........ 1 Československo dovršuje “socialis- mus” - Pavel Berka Úvod ........ 2 Socialisace venkova ............. .■ 4 Stupňování třídního boje - Čistka __________ ................ 7 Přetisk dovolen, avšak pouze s udáním pramene: “Československý Přehled, datum”. Příspěvky se nehonorují, nevyžádané rukopisy se nevracejí. Policejně-soudní persekuce 10 Utužení policejního režimu 12 Roční příspěvek: 3.00 USA Kanada —i------ - 1 3.00 Velká Britanie —— Lst 1,2,0 Francie - Ffrs 1000.00 Belgie ----- .—i------- Bfrs 150.00 Norsko _ Nkr 22.00 Švýcarsko ...—♦— švfrs 13.00 Německo DM 12.00 Austrálie -----.—i— L. A. 1,6, 0 Argentina ---------- - Pes. 42.50 Mexico - »—. Pes. 26.00 Socialistická demokracie ----- 15 Kulturní revoluce ---- .............. 18 Doslov .................. 20 Národnostní mešiny v Československu - Pavel Korbel Polská menšina ................— 21 Ukrajinská mešina -...... —22 Nepohodlná menšina (cikáni) - ------- .................. 25 Fejeton ......,...........—....... —..... 28 Slovo má režim .......... - 31 Čtenáři ve Spojených státech a v Kanadě nechť zašlou příspěvek šekem nebo money orderem opatřeným zřetelnou poznámkou “Czechoslovak Review” na adresu Free Europe Press, Two Park Avenue, New York 16, N. Y. — V o- státních případech, jsou-li pochyby o způsobu placení příspěvků, redakce Přehledu ráda poradí jak postupovat. Uzávěrka tohoto čísla 8. května 1958 [pageend2]Na okraj tohoto čísla Větší část dubnového Přehledu je věnována jednomu thematu: vyhlášení nového programu československého režimu, jímž prý Československo vstupuje do další vývojové fáze — “dovršení socialismu”. V komunistické mluvě to jsou velmi významná slova. Znamenají, že Československo v dohledné době přestane být “lidovou demokracií”, že “dovršením socialismu” nastoupí cestu uskutečňování komunismu. V praxi je vyhlášení programu ještě vý- mluvnější. Upozorňovali jsme již na to, že v posledních měsících se v republice zvedla nová vlna zostřeného násilí, pronásledování obyvatelstva. Jestliže dosud nebyly zcela jasné důvody tohoto třídního teroru, komunistický režim je zodpověděl; násilí se opět stalo úředním programem. Stalo se jím proto, že prý je v zájmu “dovršení socialismu” nutné. Věnujeme tomuto předmětu zvýšenou pozornost ze dvou důvodů: většina krajanů a všichni exulanti mají v Československu příbuzné, rodiny a přátele. Podle režimního programu to jsou právě osoby, které jsou mezi prvními na řadě v třídní persekuci, neboť svými pouty s “kapitalistickou cizinou” se stávají “třídně nespolehlivými” nebo dokonce “nepřáteli budování socialismu”. Věc potvrzují také dopisy, docházející z republiky, na které nás veřejnost upozorňuje. Druhý důvod, proč klademe důraz na nový režimní program, je zájem národní. Praha je dnes moskev- štější než Moskva a stalinštější než Moskva. Bůhví, kolik mezinárodní ostudy nadělá režim jménu Československa v nejbližší době. Jako nejpřednější satelit Moskvy se režim plete i do jednání hlav velmocí a svým vystupováním kompromituje demokratickou tradici, jež dříve byla s jménem Československa spojována. Je na místě, aby si československá veřejnost ve svobodném světě tyto skutečnosti uvědomila. [pageend3]ČESKOSLO VENSKO DOVRŠUJE "SOCIALISMUS" PAVEL BERKA Československo je zřejmě určeno k tomu, aby se v dohledné době stalo nejen výkladní skříní sovětského bloku, nýbrž i praktickým dokladem uskutečnitelnosti komunismu. Nelze vyloučit, že Československo — a nikoli Sovětský svaz — se stane zemí číslo jedna, jež v soudobém světovém zápase, ve střetu demokratického a komunistického světového názoru, v soutěži sociálně-hospodářských soustav obou stran, převezme vlohu hlavního obhájce a argumentu pro komunismus. S hlediska mocenského a prestyžního má ovšem Sovětský svaz primát; na druhé straně však vývoj nasvědčuje tomu, že československý režim dostal z Moskvy pokyn, aby co nejrychleji dokončil násilné přetvoření dřívějšího systému v společnost socialistickou a aby uspíšil program uskutečňování komunismu. V roce 1956 polské události a maďarská revoluce rozbily tkáň sovětského bloku a československý režim se vynořil jako nejpřednější politický i hospodářský spojenec Moskvy. Na poli politickém od té doby režim nejen udržel, nýbrž utužil moskevskou koncepci komunismu, nejprve zbrzdil, pak potlačil proces liberalisace, v posledních měsících se dokonce vrátil k ostřejšímu kursu než Moskva sama. Na poli hospodářském pokračuje integrace československé a sovětské ekonomie. Když se z Moskvy ozvalo Chruščevovo prohlášení, že SSSR “zvítězí ve světovém zápase” tím, že předhoní svou výrobou Spojené státy, v Praze opakovali toto prohlášení; i oni prý předhoní Ameriku ve výrobě na hlavu jednoho obyvatele, neboť, jak pravili, jsou zemí číslo dvě, hned za Sovětským svazem, na cestě k socialismu. [pageend4]Na zasedání ústředního výboru komunistické strany ve dnech 2. a 3. dubna tohoto roku byl pak stanoven program, jímž má být výstavba socialismu v Československu dovršena. Program má pět bodů a byl vyhlášen Antonínem Novotným jako základ agendy, o níž bude jednat XI. sjezd KSČ, svolaný na 18. června. “Vzhledem ke všem dosavadním politickým, ekonomickým, a sociálním změnám v naší zemi lze dovršení socialistické výstavby u nás vyjádřit dosažením těchto základních cílů'. 1) dosáhnout rozhodujícího vítězství socialistických výrobních vztahů na vesnici převedením zemědělské malovýroby na družstevní zemědělskou velkovýrobu 2) odstranit zbytky antagonismu v třídních vztazích uvnitř naší společnosti. Důsledným omezováním a zatlačováním postupně likvidovat kuilactvo jako třídu a zároveň zbytky vykořisťovatel- ských živlů ve městech 3) dalším rozvojem výrobních sil na podkladě nejvyšší techniky a podstatným vzestupem společenské produktivity práce v průmyslu a především v zemědělství zajistit další nepřetržitý vzestup životní úrovně lidu 4) zvyšováním aktivní účasti pracujících na správě státu a řízení hospodářství všestranně prohlubovat a zdokonalovat naší socialistickou demokracii 5) dovršit kulturní revoluci a dále prohloubit morálně politickou jednotu lidu v duchu marxisticko-leninského učení.” Splnění tohoto programu bylo označeno za “dosažení našeho nejbliž- šího cíle”, k jehož naplnění má dojít v “historicky krátké epoše”. Oznámením tohoto programu se osvětluje mnoho nejasností v politice československého režimu, jež se v posledních dvou letech tak znatelně lišila od praxe režimů sousedních. Vysvětluje se tím také nová vlna teroru, kterou režim započal v souvislosti s reorganisací hospodářství. Vysvětluje se tím, proč režim jedná, jak jedná. Účelem tohoto článku je rozebrat dnešní režimní politiku jako předzvěst toho, čeho má být programem “dovršení socialismu” v Československu v nejbližší době dosaženo: likvidace samostatného rolnictva, zničení středního stavu, vystupňování pracovního tempa a vyhlazení ideologických odpůrců. 3 [pageend5]SOCIALISACE VENKOVA Ve své knize Nová třída napsal Milován Djilas o komunistické kolektivisaci zemědělství: “Nová třída (rozuměj: režim) se totiž cítila nejistě, pokud ještě existovali jiní majetníci ... To byl přímý důvod pro útok na zemědělskou třídu, při čemž třídní důvody hrály také roli: v napjaté situaci mohli být rolníci nové třídě nebezpeční. Nová třída si tudíž musila rolnictvo podrobit jak hospodářsky, tak i administrativně: to se stalo pomocí kolchozu a strojních a traktorových stanic . . .” Ačkoliv Djilas měl na mysli sovětské Rusko, přesně o totéž běží nyní v Československu. Samostatně hospodařící rolníci jsou jedinou třídou “majetníků” v republice, pomineme-li zbytečky malých živností, jež se ještě sporadicky vyskytují. Nepřekvapuje proto, že režim v souvislosti s “dovršením výstavby socialismu” vyhlásil také program totálního zničení samostatného rolnictva. Jak je patrno z pořadí programových thesí, režim tento záměr považuje dokonce za úkol nejpřednější. Lze očekávat, že k likvidaci samostatného rolnictva bude režim používat v podstatě dosavadních method — snad s menšími obměnami dnešních hospodářských předpisů. O tom není nejmenší pochybnosti, jak vyplývá z typické zprávy Lidové demokracie o Pražském kraji: “Letos má být v kraji zvýšena výměra zemědělské půdy v JZD ... na 380.000 hektarů. To znamená, že bude třeba získat zhruba 63.000 ha půdy do družstev.” fteč takového plánu je zcela jasná: i kdyby se ani jeden rolník nerozhodl vstoupit do družstva, režim musí někde získat 63.000 hektarů. Když ne po dobrém, tedy jinak. Jinak, to znamená: • odsouzením rolníka pro neplnění dodávek — tedy konfiskací jeho majetku • hospodářským tlakem — znemožňováním mechanisace, finančními a úvěrovými předpisy • odčerpáním pracovních sil, nutných k udržování hospodářství. Těmto třem hlavním způsobům likvidace samostatně hospodařících rolníků odpovídají politicko-hospodářská opatření režimu: • zvyšování povinných dodávek ® umělé vyvolávání zadluženosti nezávislých rolníků ® pracovní nábor do socialistického sektoru. Od 1. ledna tohoto roku se při rozpisech zemědělských plánů na krajských národních výborech zvyšují povinné dodávky soukromých zemědělců v průměru o 20 procent. Kromě toho podniká režim vše, aby rolník dodávky splnit nemohl. Je příznačné, s jakou rozhodností odmítl československý režim následovat 4 [pageend6]sovětský vzor rozpouštění strojních a traktorových stanic a předání těžších zemědělských strojů a traktorů do rukou družstevníkům. “U nás STS ještě zdaleka nesplnily svou historickou úlohu v přestavbě zemědělství”, psala k tomu Mladá fronta 4. února. Ona historická úloha STS spočívá v tom, že strojní a traktorové stanice zaručují režimu vlastnický monopol zemědělského strojního zařízení, čímž ovšem ovládá veškeré zemědělství — nejen družstva, ale zejména soukromě hospodařící rolníky. Zemědělec, který musil před lety své stroje odevzdat státu, platí nyní za služby, které mu STS těmito stroji poskytují. Je odkázán na tyto služby, chce-li svou půdu obdělat. Lidské paže nemohou soutěžit se stroji, a pustí-Ii se rolník do takovéto nerovné soutěže, projeví se to na výnosech, z nichž má plnit dodávky. Nehledíc k tomu, že kardinálním znakem dnešního postavení soukromě hospodařícího rolníka je naprostý nedostatek lidských sil: desítky nejrůznějších pracovních náborů odvedly mladší příslušníky rolnických rodin do továren a jiných zaměstnání, takže na většině soukromých hospodářství zůstávají dnes jen starší nebo staří hospodáři. Nájem pracovních sil jim není dovolen, jsou tedy odkázáni na milost a nemilost státního strojního monopolu. Připočteme-Ii k těmto skutečnostem ještě diskriminační vládní politiku v otázkách zemědělského úvěru, v uvalování daní a dávek, lze vidět, proč režim s takovou důvěrou plánuje “likvidaci” samostatně hospodařících zemědělců. Kolektivisace v poslední době pokračuje přímo zběsilým tempem. Ukazuje to tabulka, udávající růst počtu zemědělských družstev. 1951— 3.138 1953 — 6.679 1955 — 6.795 1956— 8.016 (konec roku) 1957 — 11.090 (konec roku) 1958 — 11.378 (k 15. březnu) To znamená, že během roku 1957 přibylo 3.074 družstev, většina z nich, jak režim uvádí, v druhé polovině roku, tedy v době, kdy již začalo hospodář- sko-policejní “dovršování socialismu”. Pokud jde o množství jednotlivých hospodářství, včleněných do JZD, od roku 1955 se jejich počet víc než zdvojnásobil. Tehdy bylo v kolchozoch sloučeno 210.618 bývalých samostatných hospodářství. V roce 1957 bylo těchto hospodářství již 436.750. V roce 1955 měla družstva 1,945.124 hektarů izemědělské půdy. O dvě léta později stoupla družstevní výměra na 3,461.548 hektarů. Největším problémem kolektivisace československého zemědělství není však “likvidace samostatného rolnictva”; to je spíše lidská tragedie. Hlavní obtíží režimu je vytvořit nový, družstevní zemědělský stav. Každým rokem zaznamenává režim úbytek 50.000 zemědělských pracovníků. Tento přirozený úbytek se bude pravděpodobně zvyšovat, neboť většina dnešních zemědělských pracovníků jsou lidé starší padesáti let. I komunistická družstva potřebují naléhavě mladé lidi; ti však nemají zvláštní chuti se za dnešních poměrů zemědělství věnovat. Režim vážnost situace celkem otevřeně přiznává. “Rozvoj všech úseků národního hospodářství způsobil nežádoucí odchod mládeže ze zemědělství”, konstatovala Mladá fronta 26. února. “Mezery v pracovních silách nevyplnilo ani rostoucí združstevňování, ani mechani- sace. Věkový průměr těch, kteří zůstali, je vysoký.” Nábor mladých pracovníků 5 [pageend7]selhává totiž z těchto lidsky pochopitelných důvodů; • “Mladý muž, který by chtěl zůstat v zemědělství, potřebuje ženu . . . ale těžko se ožení, protože ho žádná nechce, dívky z vesnice se nechtějí vdávat za zemědělce, neboť práce v zemědělství se jim nelíbí . . . ZVězakrývejme si, že je to skutečně vážný problém” (Tvorba, 13. března). • “Bojí se malých výdělků. Bojí se neshod se staršími družstevníky. Bojí se horších pracovních podmínek, bojí se horšího pracovního prostředí” (Práce, 6. dubna). Režim však nicméně pokračuje v ko- lektivisaci, potřebuje tedy mladé zemědělce. Jestliže již způsobil mnoho rodinných tragedií u generace starších rolníků tím, že jim odňal majetek a vypudil je z vlastních domovů, je zřejmě rozhodnut ještě sáhnout na osudy těch, z nichž nyní musí nadělat družstevníky proti jejich vůli a životnímu záměru. Nátlak na mladé lidi se vykonává nejrůznějšími prostředky: • znemožňováním vyššího vzdělání — prostě tím, že režim neumožní maturantům, aby pokračovali ve studiu; odmítnuté pak regimentu je tam, kde je nedostatek pracovních sil (brněnský rozhlas 26. února) • nátlakem učitelů na školáky — “půjde proto nyní o to, aby všichni vesničtí učitelé s pracovníky zemědělských závodů ještě přesvědčivěji ukazovali dětem význam zemědělské výroby ve velkém” CLemědělské noviny 5. února) o propagandou ■— “v těchto dnech dostávají okresní a krajské výbory do rukou návrhy oddělení propagandy a agitace ÚV KSC na zesílení politickoekonomické výchovy funkcionářů a pracovníků vesnických organisací strany” (Rudé právo 14. února) © brigádami —• organisováním městských brigád na pomoc zemědělství, při čemž výlety brigádníků jsou “opepřeny” již běžně očekávaným erotickým dobrodružstvím; v pohraničních brigádách se sexuální volnost podporuje, neboť režim očekává, že chlapec si vezme dívku, která s ním otěhotní, a oba se usadí v zemědělství natrvalo 0 různými besedami, osobním nátlakem — “(armádní) major, člen okresního národního výboru, přijel na hovor s vesnickou mládeží”, aby ji “přemluvil” k práci v zemědělství (Práce 6. dubna). Režim tedy zatvrzele prosazuje polítikxi kolektivisace, v níž na jedné straně ničí samostatně hospodařící rolníky a na druhé boří životní dráhy mladých lidí více méně nucenou prací v zemědělství, a to bez ohledu na hospodářské výsledky, které kolektivisací dosahuje. Loňské výnosy v zemědělství byly slabé: menší než předchozího roku, v mnohém ohledu nižší než výnosy předválečné. Ale právě tato bezohlednost k hospodářským důsledkům je příznakem umíněnosti režimu, který si přece jinak zakládá právě na dosahování ekonomických úspěchů. S hlediska lidského je kolektivisace tragedií nejen pro ty, kdo ještě s vypětím sil odolávají rafinovanosti režimního nátlaku (a to je dosud víc než jedna třetina všech zemědělců), nýbrž i pro ty, z nichž se již družstevníci stali. Práce z 9. března znamenitě vystihla náladu drustevníků, kteří prý ukazují záda funkcionářům národních výborů, když se dostaví na pole. “Co však národní výbor bez lidí?”, ptala se Práce. “Co mohou jeho členové, když místo pozdravu ženské na poli pro sebe utrousí: ‘Hele, dráb je tady!’ — a nahlas: ‘Přišel jsi na kontrolu? Jen si koukej!’ . . .” 6 [pageend8]STUPŇOVÁNÍ TŘÍDNÍHO BOJE Nejobludnější částí plánu československého režimu na “dovršení výstavby socialismu” je vyvrcholení třídního boje, jehož cílem má být hospodářské, politické, společenské i lidské zničení bývalého středního stavu, živnostníků, podnikatelů, samostatných rolníků, bývalé byrokracie, příslušníků svobodných povolání a všech těch, kdo ač nejsou takového “buržoasního” původu, nicméně si prý osvojili zvyky a mentalitu bývalých “kapitalistů”. Zmínili jsme se již v úvodu, v čem vidíme důvody tohoto třídního běsnění v Československu. Nyní se pokusíme o rozbor method, jimiž režim tuto lidvidaci provádí. Methody lze zhruba rozdělit do tří kategorií: 1) třídní čistka státního a hospodářského aparátu, 2) policejně soudní persekuce, 3) utužení policejního režimu. ČISTKA Do 1. dubna tohoto roku měla být v rámci decentralisace československého hospodářství dokončena čistka ve státním a hospodářském aparátě, jejímž personálním cílem mělo být přeřazení asi 37.000 úředníků z ministerstev, ústředních orgánů a jim podřízených institucí “do výroby”. “Počítáme, že ve výrobních ministerstvech, v ministerstvech spojů a zdravotnictví a v příslušných pověřenectvech dojde k dalšímu snížení počtu pracovníků asi o 7.500, to jest zhruba o 54 procent, a v podřízených organisacích asi o 29.000”, uvedla Práce dne 28. února. Ve skutečnosti však počet postižených bude daleko větší. Současně s čistkou je totiž prováděn nábor do těch hospodářských oborů, které trpí nedostatkem pracovních sil, a třídní postup proti bývalé “buržoasii”, provázející tuto kampaň, je pláštíkem k přeřazování “buržoasních” pracovníků z jejich nynějšího zaměstnání do dolů, stavebnictví a zemědělství. Pro čistku byly vydány stranické směrnice. Z úvah režimního tisku lze vypočítat, Kdo třídnímu boji padne za oběť : 1) “bývali příslušníci buržoasie a její přisluhovači” 2) “bývalí státní úředníci, okresní hejtmani, vysocí důstojníci bývalé armády, četnictva, policie” 3) “pracovníci, jejichž blízcí příbuzní 7 [pageend9]jsou v kapitalistické cizině a odtud se zúčastňují boje proti našemu zřízení” 4) “lidé s hrubými poklesky z minulosti, kolaboranti, šmelináři” 5) “bývali živnostnici” 6) “bývali podnikatelé”. Je jasné, že tyto “kategorie”, z nichž první čtyři vyjmenoval stranický orgán Nový život, jsou tak mlhavé, že umožňují co nejširší a nejpružnější perse- kuci. Směšné je na příklad tvrzení, že by váleční kolaboranti nebo předváleční “hejtmani” ještě dnes, po deseti letech komunistického režimu, zastávali vysoká místa ve státním nebo hospodářském aparátě (pokud nejsou členy KSČ). Ostatně Rudé právo z 29. března dalo zcela otevřeně na srozuměnou, že pružnost v čistce je právě to, oč režimu jde: “Proti nám nestojí určitý neměnný počet osob”, psal list. “Proti nám stojí zejména kapitalistické myšlení a jeho projevy v jednání. Počet jeho representantů, počet těch, kteří poražený kapitalismus tak či onak osobně ztělesňují, může výjimečně růst . . . Jde tedy při definici kategorií “nežádoucích osob” spíše o základnu pro nařčení než o nějaký “dědičný společenský hřích”. Mohou-li ještě teď v komunismu růst kapitalisté, mohou růst jedině v zrůdné představivosti komunistického funkcionáře, který z těch či oněch důvodů zamýšlí nějakou osobu zlikvidovat. Proto také Rudé právo upozorňuje, že “kapitalista” nemusí být nutně člověk, který se podle režimního náhledu dopustil nějakých “trestných činů, porušování socialistické zákonnosti, státní nebo pracovní discipliny”, nýbrž i občan, který, ač je nekapitalistického původu, je jinak “nežádoucí osobou”, neboť komunistické zákony nemohou “postihnout mnohé projevy sobectví, neúcty k fysické práci, lhostejného poměru ke kolektivu atd. . . Lhostejný poměr ke kolektivu může mít ovšem každý, kdo nechce dělat agitátora, kdo nepodepisuje resoluce proti Západu, kdo není novátor nebo stacha- novec, kdo se neúčastní socialistické soutěže, kdo nemá rád schůze, průvody a manifestace atd. Zdali osoba má či nemá “lhostejný poměr ke kolektivu”, zda se “sobecky projevuje” či zda “nemá úctu k fysické préci” — o tom s konečnou platností rozhodne režim. A být takto označen znamená být označen za “třídního nepřítele” se všemi důsledky, které z toho plynou. Kdo při čistce zůstane na svém místě “Strana trvá na tom a zejména v této době, aby se lidé rozmisťovali podle komunistických hledisek politické vyspělosti, třídní spolehlivosti a odborné kvalifikace”, oznamoval úvodník Rudého práva 18. února. “Jsou na všech ministerstvech (osoby), které jsme tam přímo povolali jako dělnické kádry. Ti tam mají především zůstat . . psal týž list 17. ledna. Dne 25. března připojil další direktivu: “Citlivě a s taktem je třeba se dívat na starší inteligenci. Dejme tomu na lékaře, který byl už před Mnichovem skutečným a váženým specialistou . . . Bylo by prostě neodpustitelnou chybou, kdybychom neuměli vždy rozlišovat mezi . . . třídním nepřítelem a mezi starým inženýrem, technikem, lékařem, vědcem.” Citlivost a takt se ovšem nepredpisuje z nějaké humánnosti: režim je citlivý sám k sobě, protože odborníky potřebuje. Avšak zásadně mají ve státním a hospodářském aparátě zůstat po prověrkách 8 [pageend10]jen ti lidé, jejichž kádrový posudek je bezvadný ze všech režinmích hledisek. Kam s propuštěnými? Zatím co “dělnické kádry” zůstanou úřadovat na ministerstvech, propuštění správní úředníci budou přeřazeni do továren. Předseda ÚRO František Zup- ka vysvětlil přeřazování na aktivu pražských odborářů takto: “Je tu zvýšená potřeba pracovníků v oblasti materiální výroby”, pravil podle Práce z 24. ledna. V Praze to bude znamenat především převod těch . . . kteří budou uvolněni z administrativy . . . Ovšem rozhodují úseky, které potřebují další pracovníky, jako stavebnictví, železnice, doly . . . Proto v každém závodě bude nutno řešit otázku, jak omezit administrativu, kolik pracovníků uvolnit z administrativy a případně z výroby nejen na brigádu, ale pokud možno na trvalo tam, kde zaostávající práce tak naléhavě potřebuje jejich rukou.” Je tedy zcela jasné, že nejde jen o oněch 37.000 úředníků, nýbrž o další “pracovníky z výroby”, kteří pro svůj třídní původ budou “uvolněni” do jiného zaměstnání. V praxi se přeřazování provádí tak, že na příklad Odbor pracovních sil v Praze si vyžádal od všech krajských národních výborů v republice seznamy “pracovních příležitostí” v jejich oblastech. Tyto pracovní příležitosti jsou pak propouštěným administrativním úředníkům nabízeny. Práce z 11. března uvedla příklady: “Největší možnosti k umístění převáděných pracovníků jsou ve venkovských krajích . . . Tak závod Benzina v Loukově na Gott- waldovsku potřebuje ekonoma, účetního a zásobovatele. Stavosvit v Gottwaldově skladníky a mzdové účetní, Závod přesného strojírenství v Gottwaldově 25 frézařů, 10 soustružníků, 7 vrtačů, 6 nástrojařů, 5 zámečníků a další . . . Největší potřebu nových pracovníků má samozřejmě Ostravsko. Tam najdou zaměstnání stovky hutníků a horníků. Také kopřivnická Tatra potřebuje přes 80 řemeslníků nejrůznějších povolání a 50 pomocných dělníků . . Jaksi to připomíná Protektorát: úředníci se budou přeškolovat na hutníky, horníky, pomocné dělníky . . . “Naším cílem samozřejmě není buržoa za mřížemi”, podotklo Rudé právo 29. března. Důsledky Co tato čistka ve skutečnosti znamená, nelze ovšem vyčíst z úředních zpráv, nýbrž třeba si promítnout do lidských osudů. Především převedený úředník nemůže v tovární či jiné manuální práci stačit vysokým pracovním normám, určeným pro zkušené dělníky. Jeho výdělek tedy bude podstatně nižší než jeho dosavadní příjem. Převod dále znamená téměř vždy změnu bydliště. Při známé bytové nouzi v Československu to s největší pravděpodobností povede k roztržení rodin. To s sebou přináší další neočekávané výdaje, tedy další snížení příjmu. Změna zaměstnání také často ohrozí příjem zaměstnané manželky. Neboť na venkově, kde je většina zmíněných “pracovních příležitostí” pro muže, jsou špatné vyhlídky pro zaměstnání žen. Konečně pracovní převod u člověka znamená jeho vyvrácení z kořenů dosavadního života a myšlení. “Měnit náhle zaměstnání, shánět si případně i byt, rozrušit životní pořádek — to není nic příjemného”, konstatovala Práce 7. března. Bylo by však omylem se domnívat, že 9 [pageend11]režim toto vše nezamýšlí. Právě naopak. Rudé právo z 29. března na příklad uvedlo, že soudruzi “posuzují dnešní životní úroveň bývalých kapitalistů a zjišťují, že nezřídka je vyšší, než jak by měla odpovídat jejich dnešním pracovním důchodům”. Ale utěšuje se zjištěním, že “jejich majetkové reservy většinou citelně zasáhla měnová reforma v roce 1953 a i když jsou výjimky, přece jenom své majetkové reservy postupně sami dále vyčerpávají”. A aby snad netrpěl někdo lítostí nad tím, že tisícovky rodin jsou odsuzovány k hospodářskému zničení, list dodává, že “vcelku úplně přestaly pochyby, zda tomu či onomu bývalému kapitalistovi nebylo náhodou ukřivděno. Živoucí organismus naší společnosti naopak reaguje stále citlivěji na každý případ smířlivosti k mentalitě bývalých vykořisťovatelů . . .” Co se v rámci “reorganisace národního hospodářství” v Československu dělo a děje, je zřejmě příliš silnou douškou i pro některé režimisty. Jinak by na příklad Práce nepociťovala potřebu upozorňovat, že “jde přece o lidi a nikoliv o figurky na šachovnici”, nebo varovat, “aby v této velké akci nedocházelo k vyřizování osobních účtů”, nebo kritisovat, že “do výroby (v továrnách) a k umístění národním výborům se dávají lidé starší a ženy”. Občané se ovšem brání a dělají vše možné, aby unikli osudu, který jim režim připravil. Zřejmě hledají lidské pochopení i u funkcionářů strany, snaží se v nich vzbudit sympatie. Proto také Ústřední výbor komunistické 6trany vydal usnesení, jímž se aparátu nařizuje “důsledně bojovat zejména proti nesprávným snahám prosazovat dílčí, osobní a místní zájmy na úkor zájmu státu a potřeb socialistické výstavby.” Rudé právo se obrátilo kousavě na občany, kteří se brání přemístění. “Ačkoliv vždy kypěli zdravím, nacházejí dnes na sobě řadu neduhů . . . Proti každému návrhu mají spoustu argumentů.” Naposledy si u nás lidé vymýšleli neduhy a výmluvy, když v českých zemích řádil Arbeitseinsatz. Co si o tom všem myslí “za stranou a vládou v jednom šiku semknutý pracující lid”? Práce z 19. března referovala takto: “Vyprávěli si to dva v tramvaji — Tak mne volali také k vůli tomu převodu . . . No a? — Slibovali mně hory-doly . . . Hory v pohraničí, doly v Ostravě!” Redaktor Práce dodal: “Kolik takových poťouchlých vtipů a anekdot spřádá proti našemu lidově-demokratickému zřízení a jeho potřebám zahraniční i domácí reakce!” POLICEJNĚ SOUDNÍ PERSEKUCE Administrativní opatření režimu, jimiž se mají vymýtit “zbytky buržoasních živlů” ve státním a hospodářském apa- rátě, jsou jen jednou, “mírnější” formou persckuce. Vedle nich se provádí hromadné zatýkání a serie soudních procesů proti “bývalým lidem”. Československý přehled přinesl již v minulém čísle ukázky těchto soudních přelíčení: seznam odsouzených občanů, jejich “delikty” a výši uvaleného trestu. I když tento seznam není ani zdaleka úplný, a desítky nových procesů se konaly od data jeho uveřejnění, nebudeme se k tomuto bodu vracet. Rovněž nebudeme zvlášť probírat soudní likvidaci “kulaků”, neboť problému persekuce samostatně hospodařících rolníků byla již věnována první kapitola této úvahy. Je však třeba rozvést případy policejního a soudního proná- 10 [pageend12]sledovaní bývalých živnostníků a podnikatelů. Před dvěma roky režim uváděl, že v republice zbývá ještě asi 50.000 živnostníků, řemeslníků a samostatných podnikatelů. Existence těchto živností není důsledkem liberální politiky režimu vůči soukromému podnikání nebo živnostem. Jsou tolerovány hlavně proto, že státní, družstevní a komunální podniky nejsou s to uspokojit požadavky a spotřebu obyvatelstva. Po celých deset let komunistické vlády bylo možno číst v Dikobrazu, Roháči i v denním tisku nesčetné a neuvěřitelné ukázky katastrofální situace v distribuci a službách obyvatelstvu. Kritický nedostatek se projevoval zejména ve speciálních oborech. Ve stavebnictví je vleklá výrobní krise, způsobená vysokou absencí. Absence je proto, že zedníci a řemeslníci nechodí do práce, pracují na černo a prodávají občanům své služby za úplatu, soukro« mě jako “melouch”. Neschopnost a těžkopádnost socialistického stavebnictví vedla na příklad k tomu, že v Praze v posledních letech zvlášť prosperovaly soukromé stavitelské firmy. To vše vytýkal mnohokráte velmi důrazně re- žimní tisk a volal po nápravě, která na sebe nedala dlouho čekat. “V Praze je dosud 4.915 soukromých živností výrobního i poslužného charakteru”, psala Lidová demokracie 20. března. “Počet soukromých živností i jejich zaměstnanců se neustále snižuje. Pracovníci okresních národních výborů živnostníky osobně navštěvují a zkoumají, zda provozovaná živnost je v souladu s vystaveným živnostenským oprávněním.” Jiná zpráva, kterou přinesla Práce dne 25. března, ukazuje na diskriminační Návštěvník po příjezdu z Československa: “V posledních měsících se nálada prostých občanů ještě více zhoršila. Lidé jsou zasmušilí, ustrašení, s neznámými lidmi vůbec nehovoří. Je znát, že časté zatýkání a časté politické procesy se projevují v chování občanů, kteří — aniž by se nějak vůči nynějšímu režimu provinili — se stále obávají toho nejhoršího. Je to hrozné žít v takové nejistotě. Nedávné nařízení, podle něhož se přemisťují politicky nespolehliví zaměstnanci z úřadů do průmyslu a do hornictví, ještě více rozvířilo beztoho již neklidnou atmosféru. Ví se velmi dobře, že jde přitom režimu především o to, aby se zbavil politicky nepohodlných osob, osob, které se “provinily” tím, že někdy v minulosti byly organisovány v politických stranách, jež s komunismem měly málo společného. Methody, jichž režim používá, svědčí o tom, že doba hrozného útlaku a pronásledování, jež se zvlášť silně projevila v letech 1949-1952, se pomalu ale jistě vrací. Zaslechl jsem tyto názory několikrát z úst československých občanů, při čemž mnozí prohlašovali, že to, co ještě přijde, bude mnohem horší než za tak zvané stalinské éry. Zprvu jsem byl překvapen, ale po několika dalších rozhovorech jsem se již ani nepozastavil, když mi známí vypravovali o velmi častých případech sebevražd. Někteří lidé, všelijak pronásledovaní, nevidí už jiného východiska a raději se rozhodnou pro dobrovolný odchod ze světa. Po takovýchto zážitcích jsem musil chtě nechtě pochopit slova, jež jsem zaslechl v okruhu známých: raději válku s atomovými zbraněmi než takhle dál živořit.” 11 [pageend13]politiku režimu vůči těmto malým firmám: “Podie nových opatření smějí vývesní štíty soukromých živnostníků obsahovat kromě jména majitele i bližší určení oboru podnikání, avšak nikoli zkratky — jako na příklad Sklo- form — které by vzbuzovaly u zákazníků dojem, že jde o socialistický sektor.” Vedle těchto administrativních praktik užívá režim ostřejších metod k likvidaci soukromých živností. Majitele stavebních nebo jiných výrobních podniků, jejichž činnost závisí na získání potřebného provozního materiálu, zavírá pro “machinace”. Stavitel, který nedostane příděl stavebních hmot a opatří si je jinak — třeba koupí od socialistického sektoru — je zatčen a odsouzen pro “spekulaci”. Režimní tisk se přímo hemží zprávami o soudních přelíčeních podobného druhu. Neméně časté jsou zprávy o jiném druhu “spekulace”. Určitá vrstva obyvatelstva — zejména důchodci — je nucena si přivydělávat, aby vůbec stačila uhájit nejzákladnější životní potřeby. Jsou to bývalí živnostníci nebo jiní podnikatelé, pensisté s minimálními důchody nebo osoby, jejichž normální příjmy nestačí na krytí nezbytných nákladů živobytí pro ně a jejich rodiny. Tito lidé jsou nuceni okolnostmi k tomu, aby si nějakým způsobem přivydělávali, na příklad domácím malováním kravat a šátků nebo malováním a rámováním obrázků. Tyto případy však režimní justice označuje za “spekulaci” a vyměřuje “pachatelům” několikaleté tresty žaláře. Je příznačné, že referáty tisku o takových procesech se zabývají daleko více “třídním původem” odsouzeného než jeho proviněním. Důchodce, kterého režim nutí k živoření, je líčen jako “parasit společnosti”, který se prý chce obohacovat na úkor “lidu”, na úkor “pracujících”. A jako by tato praxe nebyla dost odstrašující, režim se od svých orgánů “spravedlnosti” dožaduje ještě větší tvrdosti a utužení “socialistické zákonnosti” proti “třídním nepřátelům”. UTUŽENÍ POLICEJNÍHO REŽIMU Nezbytnou součástí nové třídní perse- kuce v Československu je vytváření takové atmosféry ve veřejném životě, v níž se policie povyšuje téměř na oltář zbožnění a oslavuje se jako “záštita socialistických vymožeností”. Tak si není režim jist svými “vymoženostmi” před lidem, že se vrací do stalinských dob, i když snad policejní praxe není zatím tak tvrdá, jako byla v letech 1948-1953. Veřejná bezpečnost se však opět stává hlavním výkonným nástrojem režimu; ozbrojená moc je velebena jako rámě dělnické třídy, “připravené rozdrtit nepřítele”. Pro dnešní situaci bylo příznačné již to, že amnestie, vyhlášená Antonínem Novotným po jeho presidentské volbě v prosinci 1957, se vztahovala na obecné zločince, a že nikterak neulehčila osud politických vězňů. Ještě výmluv- nější bylo to, že při oslavách 10. výročí puče v únoru letošního roku nedošlo ani k omilostnění domácích politických vězňů ani k vyhlášení “rozsáhlé amnestie pro uprchlíky”, o níž se trousily zvěsti z Československa po celý předchozí rok. Naopak: při oslavách puče držel režim tvrdou politickou linii a slova jeho největších díků za to, že je u moci, patřila Lidovým milicím. Rudé právo z 21. února 1958 popisovalo na příklad v oslavném článku, jak v noci 23. února 1948 bylo z brněnské 12 [pageend14]Zbrojovky do Prahy převezeno 10.000 pušek a 2.000 samopalů Lidovým milicím k provedení puče. Práce z téhož dne chválila milice za jejich služby režimu. “Lidové milice nejenže mají za sebou deset let života a plodné práce, ale od Února 1948 prošly už několikráte důkladnou zkouškou. Při měnové reformě střežili příslušníci Lidových milicí banky a střediska výměny peněz a skvěle se uplatnili i v úloze politických agitátorů . . . Naposledy v maďarské kontrarevoluci na podzim v roku 1956 se ukázalo, jak příslušníci Lidových milicí jsou věrně oddáni naší rodné straně ... V době, kdy v blízkosti našich hranic se vší zběsilostí řádila kontrarevoluce, milicionáři bez odpočinku zůstali v závodech, střežili je se zbraní v rukou, střežili klid v naší zemi . . .” Je zřejmé, že tyto oslavné řeči, uvádějící příklady úspěšného potlačení vzpoury lidu, byly míněny jako pohrůžka obyvatelstvu. Práce konečně výslovně uvedla, že “věrní synové strany, dělníci se zbraněmi v rukou, by nikdy ani okamžik neváhali jít znovu hájit svými životy plody Února 1948 . . .” Účelem těchto psychologických kampaní je vzbudit u občanů pocity beznaděje a uvalit na veřejný život stín vše- mocnosti milicí a policie. Tato všemoc- nost se vysvětluje jako nezbytné opatření, sloužící k záchraně “socialismu” v republice; neboť “imperialisté ze Západu” prý neustále usilují prostřednictvím svých “agentů”, “vrahů” a “domácích přisluhovačů” rozvracet klid a pořádek v československé lidové demokracii. Aby těmto svým argumentům dodal režim zdání pravděpodobnosti, pořádá rozsáhlé putovní policejní výstavy. Tak na příklad dne 21. února byla v Prešově otevřena výstava, jež prý dokumentovala “činnost nášmu zriadeniu nepriateľských živlov v Prešovskom kraji. Pod heslom: V duchu Víťazného februára budujeme a strážime republiku — poukazujú tu pracovníci verejnej bezpečnosti na škodlivú a trestuhodnú činnosť bývalých kapitalistických podnikateľov a živlov . . . (Výstava) je súčasne ukážkou bdelosti a ostražitosti príslušníkov verejnej bezpečnosti.” Jiná výstava byla téhož dne zahájena v bývalém pražském Autoklubu. Mladá fronta o ní napsala, že “shromažďuje dokumentární materiál, který u- svědčuje bývalé vykořisťovatelské živly, že ani deset let po Únoru 1948 se nevzdaly svých kořistnických choutek, ukojit na úkor nás všech svou bezednou chamtivost”. Podobná výstava — tentokráte zase o “špionáži”, prošla všemi většími městy republiky. Režim dal na tuto výstavu vodit školní děti, delegace závodů, masových organisací a jiných institucí. Jak Rudé právo uvedlo, šlo o “celostátní výstavu ministerstva vnitra o boji proti špionáži a diversantům, které na naše území vysílají cizí zpravodajské služby. Návštěvníci zde mají možnost shlédnout řadu případů, kdy díky dobré práci našich bezpečnostních orgánů podařilo se předejít činnosti těchto nepřátel našeho lidu.” Třeba si všimnout fráze “předcházet činnosti”, která se až příliš často vyskytuje v referátech o policejní činnosti. Režimní tisk na příklad píše o zatčení “špiona”, který “zamýšlel” nebo se “chystal k špionážní činnosti”, který se tedy ani pokusu trestného činu nedopustil. Publicita, jíž se celostátními výstavami policii dostává, má vy- bičovat třídní pudy a přehlušit možné výtky, že orgány režimní bezpečnosti 13 [pageend15]postupují bezohledně a protiprávně, že se opět vracejí k tomu, co v době kajícných přiznání po XX. sjezdu KSSS československý režim sám označil za éru “policejní zvůle”. Další důvody pro “zostření bdělosti a ostražitosti policejního aparátu si režim opatřuje od občanů, kteří jsou z Československa posíláni do svobodného světa na úřední cesty. Tisk uveřejňuje strašidelné historky o tom, jak se režimní delegát ihned po překročení hranic dostane do spárů “imperialistické špionáže”. Čtete na příklad: “Drzý špion mne neustále obtěžoval různými návrhy. Byl jsem rád, že mi druhý den již končil pobyt v Německé spolkové republice a že jsem se mohl vrátit zpět domů ke své rodině.” (Práce 8. února). Vyvolávání atmosféry akutního ohrožení “socialistictkých vymožeností” totiž režimu umožňuje utužovat policejní předpisy. Stupňovaná propaganda proti Západu a jeho údajném nepřátelství vůči Československu tu plní úlohu důvodové zprávy, proč je režim “nucen” zvyšovat “bdělost”. V poslední době na příklad policie rozšířila svou působnost také náborem civilistů do svých služeb. Tak byly založeny Pomocné stráže Veřejné bezpečnosti, do nichž policie zapojuje režimu oddané výrostky. Mají sledovat, jak se mladí lidé baví, co dělají, s kým se stýkají, jakých zábav se zúčastňují, z jakých rodin pocházejí atd. Soukromé zprávy z Československa uvádějí, že tito výrostci, jimž přenesená policejní moc stoupla do hlavy, šťourají i do věcí, po kterých jim nic není, že špiclují i dospělé a udávají je u StB mnohdy jen na základě své nezletilé fantasie. Další novou vymožeností policejního režimu je ustavování tak zvaných komisí veřejné bezpečnosti — ve všech obcích a městech. Jde o “zapojení civilistů” do spolupráce s policií. Účelem těchto komisí je “zvýšit co nejvíce účast pracujících na řešení bezpečnostních otázek, aby se občané sami přímo podíleli na zajišťování bezpečnosti . . . posílit spojení lidu s bezpečnostními orgány ...” I zde tedy jde o rozšíření špiclovské sítě, o organiso- vané udavačství, o prodloužení policejního rámě do občanského života. Rudé právo z 15. února obhajovalo instituci udavačství před názorem občanů, “kteří se řídí příslovím: Co tě nepálí, nehas! Člověk si ničeho nevšímá, nikdo se nestará o něj, žije s každým v pokoji a má od každého pokoj . . . Nikdy nemůžeme souhlasit s tím, aby takový postoj měl občan našeho socialistického státu”, pokračovalo Rudé právo. “Musíme, doslova musíme od každého poctivého pracujícího chtít, aby kritisoval všechny nedostatky, aby upozorňoval na ty, kteří se chtějí na náš a také na jeho účet obohacovat, aby zkrátka ni jeden nešvar nepřešel mávnutím ruky.” Je opět jasno, proti komu tento systém veřejného udavačství policejních nohsledů je zaměřen, a kdo mají být oni chudáci, kteří se “obohacují na účet pracujících”. Závěrem k této kapitole lze říci: československý režim pluje plnou parou do vod policejní vlády; cynicky štve “masy” v třídní nenávisti proti bezbranným vrstvám bývalého středního stavu a rolnictva, a rozbíjí přirozená pouta civilisované společnosti tím, že z ní činí líheň špiclů a udavačů. Režim potřebuje společnost, která je třídně rozpolcená, rozdělena nedůvěrou, společnost rozbitou na jednotlivce. Nad takovou společností se snadno vládne a takovou společnost lze snadněji zapřáhnout do ohlávky “dovršování socialismu”. 14 [pageend16]SOCIALISTICKÁ DEMOKRACIE V souvislosti s “dovršováním socialismu” hovoří československý režim také o prohlubování a rozšiřování socialistické demokracie, a to zejména zvýšením účasti pracujícího lidu na státní správe a řízení hospodářství. Je jistě zbytečné upozorňovat, že o žádnou demokracii nejde. Jde tu spíše o pokus jakési masové hypnosy: režimní propaganda se na příklad snaží občanu vsugerovat, že když on, jako člen Revolučního odborového hnutí, se bude dřít, až překročí plán, bude tím přímo účasten na “vedení hospodářství”, protože předsednictvo ROH se zrovna na něčem takovém usneslo. — Nicméně je třeba alespoň zběžně probrat hlavní zásady “prohlubování socialistické demokracie”, neboť tato politika je jednou z nej důležitějších pák “dovršování socialismu”. Oč jde, vyjádřil snad nejvýstižněji Antonín Novotný, když hovořil na slavnostním zasedání Národní fronty při oslavě puče dne 25. února. “V průběhu socialistické výstavby se neustále zvyšuje účast a podíl na správě a řízení.” 1) “Na všech stupních řízení státních a hospodářských orgánů zaujímají nesčetné funkce dělníci, rolníci a ostatní pracující.” 2) “Zvýšila se úloha a rozšířila se nebývalou měrou pravomoc a odpovědnost národních výborů, orgánů lidové moci . . 3) “V nedávných volbách bylo zvoleno 1.336 soudců a 59.589 soudců z lidu. Taková široká účast lidu v soudnictví je možná jen v socialistickém státě . .” 4) “V naší zemi probíhá velký proces prohlubování socialistické demokracie. Jeho cílem je dále zvyšovat účast pracujících na řízení, správě a kontrole. Jedním z významných kroků v tomto směru je nová organisace, řízení, plánování a financování průmyslu. Řízení výroby se takto více přibližuje závodům a pracující budou mít na ni ještě větší vliv.” Převedeno do srozumitelné řeči, jde režimu o dvě věci: • převést správu celé země do rukou spolehlivých stranických kádrů o přimět občanstvo k zvýšení pracovního výkonu. V oblasti politické se “socialistická demokracie” projevuje nejmarkantněji na úseku bezpečnosti a soudnictví. Nedávné volby soudců z lidu, kteří jsou vybíráni velmi pečlivě pro svou oddanost režimu a mohou být nejen odvoláni, nýbrž persekvováni, “nedělají-Ii dobrotu”, převedly soudnictví v Československu zcela do rukou vládnoucí kliky. Z československé justice, tradič15 [pageend17]ně známé pro objektivnost a nezávislost, se tedy stala služka režimu. “Rozšiřování účasti lidu” na soudnictví totiž znamená krutější uplatňování třídního hlediska v trestních procesech s “nepřáteli”. Zcela obdobné povahy jsou i jiná opatření, o nichž jsme se již zmínili v předchozí kapitole: ustavování Pomocných stráží Veřejné bezpečnosti a Bezpečnostních komisí národních výborů. Jde tu o dokončení analogického procesu, jaký začal na úseku státní správy budováním národních výborů, jejichž účel — zejména na vesnicích — bylo ničení právního řádu a zavedení třídní persekuce. Luza dostala možnost vybíjet si svůj hněv a své komplexy mé- něcennosti prostřednictvím “lidové správy”. S politického hlediska usiluje tedy komunistický režim o to, aby svou moc podepřel aktivní účastí “lidových vrstev” na důsledné likvidaci ohnisek demokratického odporu. Tato účast má být vnadidlem, za něž “pracující” mají platit zvýšeným pracovním výkonem v hospodářství. Výkonů je nezbytně třeba. Ačkoli je totiž “dovršení socialismu” pojem víc než vágní co do doby, kdy má nastat, lze předpokládat, že s hlediska hospodářského se zhruba kryje s tím okamžikem, kdy komunistická země oznámí, že ve výrobě na hlavu jednoho obyvatele “předstihla nejvyspělejší kapitalistické země”. To ovšem vyžaduje soustředěné úsilí, a proto je tato cesta provázena nejen zvýšenou třídní perse- kucí, nýbrž současně vyhlašováním vysokých hospodářských úkolů. K jejich dosažení se režim rozhodl decentraliso- vat a reorganisovat celou skladbu národního hospodářství. Jeho propaganda takový krok vykládá jako úmysl zvýšit účast dělnictva na řízení ekonomie. Ve skutečnosti jde o zvýšení pracovního podílu dělnictva na nových úkolech. “Je třeba”, pravil na příklad Novotný ve zmíněné řeči při oslavách puče, “aby odborové orgány a organisace iniciativně využívaly tyto nové a dokonalejší Dopis z Československa: “Probíhají zde prověrky, všude i na školách. Neprověřují se takoví pracovníci, kteří se “neosvědčili”, nejsou politicky spolehliví. U kantorů také ti, kteří jsou v církvi a také ti, kteří mají nejbližší příbuzné v cizině, t. j. v západních zemích. Ti neprověření učitelé jsou dáváni na nižší stupeň škol a eventuelně na ma- nuelní práce . . . Potkal jsem Frantu lékárníka a byl v mizerné náladě, neboť šel právě též od prověrky a nebyl prověřen. Prý ještě nic pro stát neudělal. To, že mu sebral stát lékárnu bez náhrady také asi není nic pro stát. Je mu už přes 66 let a při své slabé tělesné konstrukci nebude moci dělat v dolech nebo v zemědělství.” Dopis z Československa: “Likvidují zde Fond architektů, který zadával a přijímal práci od ještě soukromých architektů, takže nové práce už manžel nedostane. Nevím, co s námi bude, jak to manžel utáhne, když bude muset do zaměstnání. Ale otázka je, kde je vzít a za kolik? I babička je na nás odkázaná a to znamená 7 krků živit a šatit!” 16 [pageend18]formy řízení výroby . . . Předním úkolem odborů je vést pracující k aktivní účasti v socialistické výrobě především cestou socialistické soutěže.” Zde se tedy ihned rozplývá mythus účasti na řízení. Podobně hovořil při téže příležitosti ministerský předseda Viliam Široký: “Za nových podmínek neobyčejně vzroste úloha i váha ROH jako nejmasovější organisace dělnické třídy a všech pracujících. Těžištěm veškeré práce odborů musí být na masové základně mobilisovat pracující do boje za další rozmach národního hospodářství, za růst produktivity práce, za rychlý rozvoj techniky, za soustavné snižování vlastních nákladů . . .” Režim zde psychologicky kombinuje “mrkev s holí”: těžištěm “účasti pracujících” na řízení národního hospodářství mají být výrobní porady v závodech, tedy schůze, jež mají u dělníka vzbudit dojem, že jeho hlas je “slyšen”. Výrobní porady jsou však místem, kam má dělník přicházet s návrhy na zlepšení své práce, na zvýšení svého pracovního výkonu, na překročení výrobního plánu. V praxi tedy výrobní porady mají sloužit tomu, aby na nich dělnictvo přinášelo pracovní oběti na oltář komunistické ekonomie. Podobný vývoj lze sledovat i v zemědělství, kde je v běhu organisování tak zvané “kroměřížské soutěže”: JZD se zavazují, že úkoly pětiletého plánu zdolají během čtyř let. Na rozdíl od dřívějších soutěží jde nyní o velmi “detailní ukazatele” soutěžení — na příklad i o stanovení výše a kontrolu dodávek. Chytrý tah režimu spočívá v tom, že “kroměřížská soutěž” je orga- nisována za spolupráce družstev s národními výbory — tedy s institucí,jež výši dodávek stanoví a kontroluje. Zemědělcům má být opět vsugerována představa, že oni budou v soutěži “spolurozhodovat” o výši svých výkonů a o výši dodávek; národní výbory jakožto orgány státní správy, uvalující dodávkové povinnosti, se tím zbavují odia za vymáhání dodávek. * # * Jak na průmyslové, tak i zemědělské frontě mají “nové formy řízení práce” dosáhnout dvou výsledků; ulomit ostří hospodářskému revisionismu a docílit organického spojení — od vedení režimu až po jednotlivou dílnu nebo pole. “Novoty” jsou pochopitelně nejlepší zbraní proti těm, kdo poukazují na ztrnulost hospodářství a chtějí revidovat; “organické spojení pracujících s režimem” pak má zabezpečit hladký chod mašinérie národního hospodářství. KAM S PROPUŠTĚNÝMI? “Ve státním organisovaném náboru dostal ústřední národní výbor (města Prahy) za úkol získat asi 2.000 pracovníků pro stavebnictví mimo Prahu. V hlavním městě bude nutno obsadit ve druhém čtvrtletí 1.800 volných míst v Pozemních stavbách, Dopravním podniku a ČSD. Kromě toho bude připraveno 1.500 míst v podnicích místního průmyslu, komunálních služeb a v družstvech.” Svobodné slovo 13. dubna 1958 [pageend19]KULTURNÍ REVOLUCE Jak program napovídá, dovršení tak zvané kulturní revoluce má spoutat celý kulturní život republiky svěrací kazajkou orthodoxního marxismu-leninis- mu. Po této stránce je ovšem dnešní stav ze všech programových bodů nej dále od vytčeného cíle. Na poli kulturním totiž uvolnění pokročilo od XX. sjezdu KSSS nejhlouběji; v souvislosti s koexistenční politikou československé vlády se tedy klade otázka, zda se režimu vůbec podaří nastolit v kultuře ždanovštinu a stalinismus, jak jsme je znali v letech 1948-1953. Možná, že to ani není bezprostřední úmysl režimu. Pokud lze sledovat, jak v posledních měsících dovršování kulturní revoluce počíná, je zde dosti zásadní rozdíl proti metodám, jimiž režim ještě v roce 1957 umlčoval spisovatele a usměrňoval kultumě-politický tisk. Dnes se zdá, že mu ani tak nejde o potírání úchylek a revisionistických názorů: v mnohém ohledu je režim trpí. V kulturní revoluci jde o otázky hlubší; o naprosté přehodnocení dosavadní ideologie a o zničení filosofických kořenů ideového odporu, zejména náboženství. * * * A.Ž do vyhlášení pěti programových thesí se režim pohyboval na ideologické hladině “lidové demokracie”. Tomu odpovídaly nejen specifické útvary politické (na příklad Národní fronta), nýbrž i theoretický výklad takového stavu, tvořící jakýsi soubor komunistických, lidově-demokratických pouček. Nyní, při “dovršování socialismu” režim postupuje o krok dál, neboť provádí přechod “lidové demokracie” do “socialismu. Lze proto s určitostí očekávat, že se časem budou měnit politické instituce režimu, a že těmto změnám budou buďto předcházet nebo je budou provázet nové formulace ideologické. Obojí změny se budou projevovat ideologickým převratem. S komunistického hlediska je to logické: nakonec vše, o čem tento článek hovořil, je součástí oné ideologické změny či kulturní revoluce. Tak socialisace zemědělství si vynutí novou koncepci venkova, neboť s likvidací samostatně hospodařících rolníků zanikne dosavadní poučka o “budovatelské účasti drobných rolníků na výstavbě socialismu”. Podaří-li se režimu současně rozbít a zbídačit střední stav, změní se koncepce “Národní fronty”. Bude-li mít režim úspěch s “prohlubováním socialistické demokracie”, změní se koncepce veřejné a hospodářské správy. A docílí-li všech těchto změn, pak skladba československé společnosti se připodobní sovětské, a tím se také změní celá společenská ideologie režimu. Již v programových 18 [pageend20]thesích je tedy obsaženo mnohé z toho, čemu režim říká kulturní revoluce. V nynější fázi se však režim obrací jinam: zejména proti náboženství jako víře a jako životnímu názoru a filosofii. I to je logické. Největší překážkou uskutečnění režimního programu je morálka, tedy křesťanská morálka a tudíž náboženství. Vezměme si mravní podstatu toho, co jsme zatím v našem článku uvedli: o likvidace samostatného rolnictva se rovná masové krádeži majetku; hlavní protiargument je vlastnické právo, jež tkví v koncepci křesťanské morálky • násilné vytváření družstevnického stavu, pracovní regimentace občanů a záměrné zbídačení “buržoasních vrstev” jsou útokem proti lidské důstojnosti; protiargument je v křesťanské morálce a její koncepci člověka s nesmrtelnou duší a svobodnou vůlí ® třídní teror je promyšleným útokem proti bližnímu; hlavní zábranou je koncepce křesťanské lásky o budování policejního systému, nespravedlnost, sítě špiclů a udavačů opět narážejí na křesťanskou morálku atd atd. Kamkoli se režim pohne v prosazování své nové politiky, tam musí narážet na odpor lidí, kteří vidí věci “po stáru” s hlediska mravních hodnot, a to hodnot absolutních. Proto lze také v poslední době pozorovat zostřený systematický útok na “starou morálku” a stejně systematické úsilí režimu o vytváření “nové, komunistické morálky”. Útok se zostřuje, neboť lidé mají být urychleně zbaveni mravních zábran; jen tak se z nich mohou stát živočichové, ochotní k provádění toho, čeho je třeba k “dovršení socialismu”. Nápor na náboženství je veden mnoha způsoby: © především podporováním mravního rozkladu (rozvodový zákon, zákon o potratech, noční práce žen, roztržení rodin, podporování sexuální volnosti) © ničením církevních organisací, zatýkáním knězi, infiltrací hierarchie © skandalisováním představitelů církve © soustavnou propagandou v tisku a rozhlase © hrozbami věřícím učitelům HLAS LIDU “Ve vrátnici ředitelství Vítkovických železáren K. Gottwalda jsem slyšel tento rozhovor: Tolik úředníků má odejít do výroby, ale co tam budou dělat? Výrobě stejně nepomohou, protože nejsou vyučeni, a rodiny budou poškozeny, protože si bývalí úředníci málo vydělají . . . Takové názory a obavy nejsou ojedinělé. Lidé se bojí, že převodem z administrativy do výroby klesne jejich životní úroveň.” Práce II. dubna 1958 19 [pageend21]• atheistickou výchovou na školách, přednáškami, výstavami proti náboženství • diskriminací vůči věřícím (kádrové záznamy). Jsou také pořádány četné konference pedagogů, “vědeckých” a “osvětových společností”, jejichž úkolem jest přispět k vyhlazování náboženství. » * # “Kulturní revoluce” je patrně nej obtížnějším bodem nového programu režimu, neboť není dosud prostředků, jak donutit člověka, aby si myslel jen to a ne ono. Pokud se týče zevních projevů, režim ovšem spoléhá na svou moc a donucovací prostředky. Patrně se spokojí s tím, že “cizí filosofie” a “cizí morálka” se nebudou účinně plést do způsobu jeho vlády, že se stáhnou do katakomb svědomí občanů. DOSLOV Hovoří-li dnes československý režim o dovršení socialismu, je to definice budoucí politiky, jež není o nic méně závazná a konkrétní než kterýkoli jiný plán. Režimní ideologové již začali v theoretických časopisech probírat otázky přechodu od socialismu ke komunismu, otázky odumírání státu — tedy problémy, jež v minulosti zněly utopisticky a kus tohoto charakteru dosud mají. Nelze je však podceňovat: režimní program v podstatě oznamuje, že není “cesty zpět”, že šílené plány důsledné socialisace a důsledné třídní likvidace budou násilím prosazovány. Ostatně, Rudé právo to 2. dubna napsalo zcela jasně: “Odmítáme názory, že by se těmto lidem (pronásledovaným třídám — red) mělo poskytnout ‘více svobody’, že by se naše lidová demokracie měla poněkud ‘liberaliso- vať . . .” Proč se to děje, je hádanka. Z režim- ního tisku je vidět, že theoretikové komunismu v republice nejsou programem budoucího vývoje o nic méně překvapeni než zahraniční pozorovatelé. Tato myšlenková nepřipravenost československých komunistů by nasvědčovala tomu, že rozkaz k “dovršení socialismu” přišel zvenčí, tedy z Moskvy. Že ve světovém zápase Kreml potřebuje zemi, dostatečně vyspělou, průmyslovou a bohatou, na níž by dokázal, že experiment se socialismem a komunismem se zdařil. Experiment, který má prokázat, že komunismus je uskutečnitelný, že je cestou, po které se má svět dát. Je-li tomu tak, pak výhledy nejsou dobré ani pro lid doma ani pro jméno Československa: neboť lze očekávat, že režim bude činit vše, co je v jeho silách, aby se experiment podařil. 20 [pageend22]NÁRODNOSTNÍ MENŠINY V ČESKOSLOVENSKU Pavel Korbel Uveřejňujeme dnes závěrečnou část článku o národnostních menšinách v Československu, který je zestručněným zněním rozsáhlejší studie. V únorovém čísle tohoto časopisu byla otištěna jeho první část, pojednávající o německé menšině. Březnové číslo obsahovalo druhou část, věnovanou menšině maďarské. Dnes se zabýváme polskými a ukrajinskými obyvateli Československé republiky a zmiňujeme se také o dosti početné menšině cikánské. POLSKÁ MENŠINA Komunistický režim se chlubí, že se mu podařilo odstranit napětí, které existovalo mezi polským a českým obyvatelstvem na Těšínsku. Nová svoboda, komunistický deník Ostravského kraje, psala dne 22. července 1953, že “historický Únor 1948 přinesl úplnou změnu v kulturně-osvětové činnosti polských občanů v Československu”, neboť “dělnická třída pod vedením soudruha Gottwalda vyhnala a zlikvidovala buržoasii, zlikvidovala i nepřítele polského lidu na Těšínsku, buržoasního nacionalistu Uhlíře”. List pak referoval o založení první masové organisace “pro rozvoj kulturně- osvětové činnosti polských občanů” v okresech Karviná a Český Těšín. Je to Polski Zwiazek Kulturalno-Oswia- tovy (PZKO). Tato organisace utvořila pěvecké, divadelní a sportovní soubory. Vyvíjí podle Nové svobody také rozsáhlou přednáškovou, lépe řečeno indoktrinační, činnost, která je “zaměřena proti tmářství v oblasti ideologie”. PZKO, který je složkou Národní fronty, měl v roce 1953 18.263 členů a jeho ústředí je v Českém Těšíně. Dne 5. května 1954 uvedla Nová svo- doba, že krajský výbor KSČ vydává zvláštní deník pro polskou pracující menšinu, který se jmenuje Glos ludu. Organisace PZKO má svůj vlastní měsíčník nazvaný Zívrot. Současně zmínil se list o tom, že v okrese Český Těšín je “39 mateřských školek a 56 běžných škol s vyučovacím jazykem polským”. Dne 2. června 1954 věnovalo Rudé právo polské menšině zvláštní článek, v němž tvrdilo, že tato menšina “dnes žije na Těšínsku svobodně a radostně. Skoro v každé obci, okresu, je polský ochotnický spolek, zpěvácký soubor, v knihovnách je hodně polské literatury”. List také opakoval, že při těšínském divadle byla zřízena stálá polská scéna a že ostravský rozhlas vysílá v jazyce polském, neuvedl však podrobnosti o tomto vysílání. 21 [pageend23]Dne 26. dubna 1955 referovalo Rudé právo o sjezdu PZKO, který se konal 25. dubna v Českém Těšíně. Podle tohoto referátu měla organisace tehdy již jen “přes 16.000 členů”, sdružených v 80 odbočkách. Zasedání byli přítomni zástupci polského velvyslanectví v Praze, polského konsulátu v Ostravě a také představitelé ukrajinských a maďarských pracujících v Československu. Podle referátu zasedli “na čestném místě nejlepší pracovníci polské národnosti z dolů a hutí na Těšínsku”. Mezi diskutujícími byl také polský nositel Řádu práce. Tajemník Svazu V. Goj “nastínil další úkoly polských kulturních pracovníků, které vyplývají z usnesení X. sjezdu KSČ při průmyslové výstavbě Těšínská a rozvoji zemědělství”. Další informace o polském školství uveřejnila Nová svoboda 31. srpna 1954. V Orlové jednalo 160 učitelek a učitelů v polské jedenáctileté střední škole o učebních plánech pro příští rok. Děti polských občanů měly dostat po prvé zvláštní učebnice českého jazyka a učitelé ocenili skutečnost, že se do rukou žáků polských škol již brzy dostanou další nové učebnice, na jejichž překladech “pracují společně polští a čeští pedagogové”. Menší problém vznikl se státním občanstvím Poláků. Za války přijali totiž někteří z nich německé občanství. Nová svoboda vysvětlila 10. ledna 1954, že “příslušníkům bratrského Polska, kteří již léta bydlí na našem území nebo se tu narodili”, bylo uděleno státní občanství československé a že se “taktéž vyřešila otázka těch občanů, kteří přijali německé občanství během okupace nebo již německé občanství měli”. Polští obyvatelé pracují většinou v dolech a v ostravském těžkém průmyslu. Podle soukromých zpráv z října 1957 představuje asi 15.000 polských horníků v Československu zdroj neklidu, neboť jsou pod vlivem vývoje v Polsku a uplatňují požadavky na zvýšení mzdy podobně jako jejich soudruzi za hranicemi. V posledních letech nejsou v dostupném tisku takřka žádné oficiální zprávy o polské menšině. Její počet se zvyšuje. Lidová demokracie ze 7. září 1957 uvedla, že ke dni 31. prosince 1955 bylo v Československu 77.373 občanů polské národnosti. Rudé právo z 31. ledna 1958 uveřejnilo zprávu Státního úřadu statistického, podle níž tento počet stoupl ke dni 31. prosince 1956 na 78.156, což odpovídá zhruba jednoprocentnímu přírůstku za rok. Statistický obzor z 24. května 1956 uvedl, že od 1. března 1950 do 1. ledna 1955 přibylo 5.5% polských obyvatel v Československu. Poláci jsou zastoupeni v Národních výborech na Ostravsku a v Ostravském kraji byli při parlamentních volbách v listopadu 1954 zvoleni do Národního shromáždění dva Poláci. UKRAJINSKÁ MENŠINA Ukrajinská menšina žije většinou v Prešovském a částečně též v Košickém kraji. Bratislavský Ľud zdůraznil 8. dubna 1953, že se po osvobození a zejména “po víťaznom Februári” přikročilo k budování široké sítě škol všech druhů s vyučovacím jazykem ukrajinským a že “dnes je v 67 materských školách 2120 detí našich ukrajinských spoluobčanov”. List dodal, že od roku 1945 přibylo 85 nových škol a že ve školním roce 1952-1953 navštěvuje 54 středních škol 6.069 ukrajinských dětí. Ukrajinští žáci studovali ve své mateřské řeči také na pedagogickém gymnasiu v Medzilaborcích, na 22 [pageend24]průmyslové škole v Bardejově a navštěvovali Vyšší zemědělskou kolu ve Svidníku a Medzilaborcích a sociálně zdravotní školu v Prešově. Měli též možnost studovat na ruských gymnasiích v Prešově, v Humenném a Svidníku. Na slovenské vyšší hospodářské škole v Prešově byla pobočka s vyučovacím jazykem ukrajinským. Novější údaje o ukrajinském školství uveřejnil časopis ukrajinské menšiny ve Varšavě Nasze slowo 15. května 1957. Citoval ze zprávy ústředního výboru Kulturního spolku ukrajinských pracujících, o němž se ještě zmíníme, že v Československu je celkem 311 ukrajinských škol, t . nichž 4 jsou jedenáctile- té střední školy. Existuje dále průmyslová škola v Bardějově, 44 osmiletých středních škol, 194 národních škol, 4 odborné školy a 63 dětských domovu. Celkem mají Ukrajinci v Československu 738 tříd s 19.570 žáky. Z těchto žáků žije 11.000 ve společných domovech a 4.514 z nich pobírají stipendia. Od roku 1945 bylo zřízeno 30 nových ukrajinských škol nákladem 25 milionů Kčs. *) Rudé právo z 24. června 1954 psalo, že i ukrajinští pracující, žijící v Pre- šovskéin kraji, založili v roce 1952 kulturní spolek s úkolem podporovat kul- turně-osvětovou ěinnost krajanů. Po dvouleté činnosti měl tento spolek 42 divadelních, 34 pěveckých, 25 hudebních, 35 tanečních a 10 loutkařských *) Ľud z 11. dubna 1958 píše o “kul- při prešovské filosofické fakultě a Vysoké škole pedagogické jsou katedry ukrajinského jazyka a literatury, kde “sa pripravujú kádry pre naše ukrajinské OŠŠ a JSŠ (osmiletky a jede- náctiletky). souborů. Vydal 20 knih, z toho 9 původních děl místních autorů, kdežto ostatní knihy byly překlady “ze slovenské a české klasické i současné literární tvorby”. Spolek vydává také časopis “Družno vpered”. Zdá se, že v této formě kulturní spolek nevykazoval dostatečnou “ideologickou” a indoktrinační činnost. Pravda z 31. května 1954 oznámila, že se dne 29. a 30. května konalo v Prešově ustavující valné shromáždění zřejmě nového Kulturního spolku ukrajinských pracujících v Československu” (KSUP). Shromáždění zahájil předseda přípravného výboru, poslanec Slovenské národní rady Štefan Stenko. První tajemník přípravného výboru Michal Kudzej zdůraznil, že “posláním KSUP je vychovávať z našich ukrajinských spoluobčanov v duchu národnej hrdosti a sebavedomia nových socialistických ľudí, ktorí v nerozbornej jednote so slovenským a českým ľudom a príslušníkmi národnostných skupín v ČSR. prispievajú k výstavbe svojej vlasti — ľudovodemokratickej Československej republiky”. Předsedou nového výboru KSUP byl zvolen redaktor ukrajinského časopisu Nové zitja Viktor Kapčak. O činnosti spolku podala další zprávu Pravda z 15. dubna 1957. Na dvoudenním druhém valném shromáždění, konaném 13. a 14. dubna 1957, referoval první tajemník spolku Juraj Krempa, že ukrajinští pracující mají v Prešov- ském kraji vedle již uvedených 311 ukrajinských škol všech stupňů, 188 lidových knihoven a půjčoven knih, 35 kulturních domů a řadu dalších kul- turně-osvětových zařízení. Svoje “tvořivé schopnosti rozvíjajú v 172 krúžkoch ľudovej umeleckej tvorivosti. Vychádzajú pre nich časopisy Družno vpered, Nové zitja a almanach Dukla.” 23 [pageend25]Ze zpráv tisku vyplývá také, že Ukrajinci mají své vlastní soubory Lidové umělecké tvořivosti, které podle Ľudu z 9. června 1955 konaly první svou přehlídku v Medzilaborcích ve dnech 4. a 5. června 1955. V červnu 1956 byl uspořádán druhý Festival lidové umělecké tvořivosti ukrajinských pracujících východního Slovenska za účasti 5.000 návštěvníků. Podle časopisu Práca z 5. dubna 1957 byla síť musejí v Pre- šovském kraji rozšířena o museum ukrajinské kultury.*) ** ) Již v roce 1946 bylo založeno v Prešově Ukrajinské národní divadlo. Rudé právo z 13. března 1955 uvedlo o jeho činnosti, že konalo v roce 1954 272 představení a že v roce 1955 plánuje 380 vystoupení. Podle Pravdy z 25. března 1956 konaly se 24. března 1956 v Prešově oslavy 10. výročí založení divadla, které za 10 roků svého působení nastudovalo 65 her a absolvovalo téměř 2000 představení. Dne 3. července 1956 referovala Práca, že soubor Ukrajinského národního divadla z Prešova odcestoval na týdenní zájezd do Polska. Slovenské vydavateľstvo krásnej litera- * ) Ľud 11. dubna zmiňuje se pochvalně zejména o Podukelském ukrajon- ském souboru písní a tanců ve Svidníku a o ukrajinském museu v Medzilaborcích. *) Ľud z 11. dubna uvádí, že dosud vyšlo víc než 50 knih ukrajinských autorů. V Prešově je kroužek ukrajinských spisovatelé, který je součástí Svazu slovenských spisovatelů a vydává shora uvedený Iiterárně-umělecký almanach Dukla. Dále je v Prešově ukrajinské studio Čs. rozhlasu, které má pravidelný program pro “ukrajinské pracující”. túry má v Prešově ukrajinskou redakci, která byla založena v roce 1952 a která podle Směny ze 14. března 1957 vydala za prvních 5 roků své činnosti 80 publikací krásné literatury v jazyce ukrajinském nákladem, převyšujícím 100.000 výtisků. *** ) V roce 1956 konaly se v Československu na podkladě doporučení komunistické Světové rady míru veliké oslavy stého výročí narození a 40. výročí smrti “jednoho z nejupřímnějších bojovníků za družbu národů a zejména za družbu a bratrství národů slovanských, velkého myslitele ukrajinského národa, revolučního básníka a spisovatele Ivana Franka”. U příležitosti tohoto výročí byla uspořádána v Prešově konference o československo-ukrajin- ských vztazích ve dnech 28.-30. května 1956. Mezi pořadateli byla Slovenská akademie věd a Ukrajinská akademie věd. Pravda referovala 31. května 1956, že konference “sa nielen vydarila, ale predovšetkým podnítila stovky našich vedeckých pracovníkov dialej bádať a vyhodnocovať momenty, prispievajúce už v dávnej minulosti k aktivizácii všetkých pokrokových sil.” Zdá se ovšem, že ukrajinská menšina není přes jasné přednostní postavení,, jemuž se těší, a přes nákladné investice, učiněné na její školství a na kulturní a osvětovou činnost, zcela spokojena. Dne 15. června 1956 uveřejnil Ľud diskusní příspěvek Andreje Marka, vedoucího tajemníka okresního výboru Komunistické strany Slovenska v Medzilaborcích přednesený na celostátní konferenci KSČ. Marek si tehdy stěžoval, že dosavadní opatření, učiněná ve prospěch ukrajinské menšiny na podkladě návrhu směrnic ke zvýšení hospodářského a kulturního života v ukrajinských okresech, “neodpovídají plně zásadám národnostní politiky na24 [pageend26]ší strany”. Vytýkal, že směrnice pro druhý pětiletý plán nepamatují dostatečně na industrialisaci těchto okresů, bez níž “nelze mluvit o úplné rovnoprávnosti ukrajinského obyvatelstva”. V celostátní diskusi o “reorganisačním” listu Ústředního výboru KSČ, která probíhala na konci roku 1957 a v lednu 1958, ozvaly se zase hlasy, že se nedostatečně plní usnesení byra ÚV KSS o zvýšení kulturně-výchovné práce mezi ukrajinským obyvatelstvem. V příspěvcích byly kritisovány nedostatky při využívání putovních kin a v práci lidových knihoven. Volalo se též po zřízení kursů domácích nauk, zejména kursů šití, vaření, vedení domácnosti a podobně. Z diskuse vyplývalo, že se pořádají pravidelné kursy v ukrajinské řeči, a že v roce 1957 jich bylo 230. Další stížnost platila okresním rolnickým novinám na východním Slovensku, poněvadž neuveřejňují články v ukrajinské řeči. Podle Lidové demokracie ze 7. září 1957 bylo 31. prosince 1955 v Československu 73.940 Ukrajinců a Rusů. Podle Rudého práva z 30. ledna 1958 stoupl tento počet během roku 1956 na74.898, tedy o více než jedno procento. Statistický obzor z 24. května 1956 uvedl, že porodnost Ukrajinců a Rusů je vyšší než Čechů. Za období od 1. března 1950 do 1. ledna 1955 stoupl počet Ukrajinců a Rusů o 8 procent. Favorisování ukrajinské menšiny se projevuje také početním zastoupením v Národním shromáždění. Jsou tam 3 ukrajinští poslanci, ačkoli je v republice méně Ukrajinců než Poláků, kteří mají jen 2 poslance. Ještě nepříznivější je poměr parlamentního zastoupení u Maďarů a Němců. Ukrajinci mají přirozeně také mnoho členů a funkcionářů v národních výborech všech stupňů. NEPOHODLNÁ MENŠINA První republika přiznávala ve svých statistikách, že při sčítání lidu v roce 1930 bylo v Československu 52.209 osob cikánské národnosti, které byly státními občany, a 648 cikánů jiné státní příslušnosti. Komunistický režim neuznává cikány jako národnost a proto uvádí Státní úřad statistický ve svých zprávách vedle Čechů, Slováků, Maďarů, Němců, Poláků, Ukrajinců a Rusů pouze ještě “osoby nezjištěné národnosti”. Těchto osob bylo podle Lidové demokracie ze 7. září 1957 ke dni 31. prosince 1955 celkem 39.839 a podle Rudého práva z 30. ledna 1958 ke konci roku 1956 celkem 40.633. Jelikož Zemědělské noviny z li. července 1957 uvedly, že “dnes v naší republice žije asi 100.000 cikánů”, je jasné, že cikáni nespadají do kategorie osob s nezjištěnou národností, nýbrž jsou zřejmě vedeni jako příslušníci ostatních národností. Jde však podle všech zpráv o silnou svéráznou menšinu, která se svou životní a kulturní úrovní dosud podstatně liší od ostatních obyvatel Československa. Nová svoboda z 21. července 1953 se sice chlubila, že “teprve lidově-demo- kratické zřízení včlenilo cikány, tyto dřívější psance, mezi ostatní občany”. List však zároveň přiznal, že je “třeba překonávat ještě mnoho překážek, aby rovnoprávnost cikánských osob se stala u nás faktickou rovnoprávností”. Dodal, že je třeba bojovat proti “bur- žoasním názorům na cikány, které tvrdí, že cikáni mají v ‘krvi’ některé vlastnosti, které nelze vymýtit”. Snaží se pak dokazovat nesprávnost těchto názorů konkrétními vývody o užitečné činnosti některých cikánů. Vybízel masové organisace a organisace stranické, aby cikánským osobám na pracovištích 25 [pageend27]věnovaly patřičnou pozornost a aby se také staraly o kulturní výchovu cikánů, hlavně pokud jde o odstraňování negramotnosti a o převýchovu cikánských žen. Zdůraznil, že bytová otázka je v v těsné souvislosti s růstem kulturní úrovně a pozastavil se nad tím, že “občané cikánského původu dosud bydlí v polozbořených, poloshnilých, zahmyze- ných barácích”. Poukázal konečně na to, že podle statistiky okresního ústavu národního zdraví v Ostravě, kde je početná cikánská kolonie, nejčastějším onemocněním cikánských dětí jsou křivice, onemocnění horních cest dýchacích a choroby kožní. Československý svaz mládeže zřejmě chtěl uposlechnout výzvy Nové svobody, neboť Mladá fronta referovala 5. listopadu 1953 o tom, že městský výbor Svazu a osvětové oddělení jednotného národního výboru v Olomouci věnovaly hodně péče nové skupině svazáků, jejíž příslušníci jsou cikáni. Ve zprávě se ovšem tvrdilo, že cikáni ukázali sice nadšení pro členství ve Svazu, ale “chyběla kázeň”. Také KSČ se pokouší o převýchovu cikánů. Košický rozhlas oznámil 28. prosince 1955, že byro okresního výboru KSS a rada okresního národního výboru v Giraltovcích svolaly na 28. prosince aktiv cikánů o odstranění fluktuace a absence, a o tom, jak se má zlepšit docházka dětí do škol. Zemědělské noviny musely ovšem ve své 6hora uvedené zprá'. ě z 11. července 1957 přiznat, že teprve 40 procent dospělých cikánů se usadilo a pracuje v průmyslu i zemědělství a že 30.000 cikánských dětí nechodí vůbec do školy. Je třeba vidět také druhou stranu věci, totiž že cikáni představují pro obce a okresy, kde se většinou jen dočasně zdržují, obtížný problém. Tak psaly na příklad Zemědělské noviny 14. července 1956. že podle stížnosti agronoma JZD J. Doležala z Obědovic na Hradecku jsou v jeho obci přes den občané cikánské národnosti, kteří “kradou a zanechávají po sobě tolik nečistoty, že je to až k neuvěření. Jsou metlou družstevníků, rolníků i ostatních občanů. Družstevníci často raději nechají práce a jdou hlídat svá stavení, což značně narušuje pracovní morálku.” Redakce dodala ke stížnosti, že nejde o případ ojedinělý, a že se podobné nepřístojnosti vyskytly “nedávno na př. na Ústeckú i jinde”. Na Slovensku je situace obdobná. Ačkoli značná část cikánů byla odtamtud přemístěna za první pětiletky do českých zemí, kde se stal pokus zařadit ji do práce, zbývají dosud na Slovensku desetitisíce cikánů. Je pravděpodobné, že se v době koaliční vlády v Československu před komunistickým pučem značné počty cikánů přistěhovaly ilegálně do Československa ze sousedních zemí, kde komunistický režim byl již u moci. Hlavní příliv byl asi z Podkarpatské Rusi. Bratislavský Večerník si stěžuje 4. prosince 1956, že v Bratislavě “sú cigáni, ktorí nerobia nášmu hlavnímu mestu česť. Stávajú sa prípady prepadov občanov, pričom sú okradnutí i zbití. O obťažovanie chodcov a občanov v domoch nie ne núdza. Cigánky doslova vnikajú do domov a žobrú.” List dodává, že jde o organiso- vanou akci a že cikáni vystupují ve skupinách s rozdělenými úlohami. Práca z 20. prosince 1956 rovněž konstatuje tento neutěšený stav, vysvětluje však, že je částečně odůvodněn tím, že cikáni nadále bydlí v koloniích oddělených od ostatního obyvatelstva a že je běžným zjevem, že v jediné vlhké a malé chatrči se tísní 10 až 12-členná rodina. Uvádí též, že v Košickém kraji 26 [pageend28]ze 4.228 školou povinných dětí z cikánských kolonií chodí pravidelně do školy jen 2.948. Obecenstvo reaguje na tyto zjevy často způsobem, který je rovněž kritisován v tisku. Směna ze 14. června 1957 líčila případ z bratislavské elektrické pouliční dráhy, kde František N., úředník národního podniku, hrubě napadl staršího cikána, který se nedopatřením “trochu oprel o cestujúcu”. Dopisovatel listu, který mu to vytýká, upozorňuje, že shodou okolností zjistil dodatečně ve vrátnici onoho národního podniku plán desetiminutovek, a že podle tohoto plánu František N. měl referát “o diskriminaci černochů v jižních státech USA”. Práca z 8. února 1958 uveřejňuje pathe- tickou stížnost cikána, který lituje, že mnozí lidé dosud myslí, že “cigán nie je človek”. Uvádí, že byl tři roky na brigádě na Ostravsku s dalšími třemi členy své rodiny. Když se po skončení brigády vrátil do Myjavy, nemohli dostat práci na odboru pracovních sil a když vyhledali vedoucího odboru, “ten nám povedal, že keď sa nám neľúbi, že hen sú dvere a už nech ste vonku, lebo vás vyrazím a budete vidieť ”. Stěžovatel Matej Herák se zmiňuje také o zoufalých bytových poměrech cikánů a vytýká okresnímu národnímu výboru, že se o věc nestará. Činovníci ONV sice přislíbili, že věc vyšetří, ale “len čo sa zatvoria dvere za nimi, už nevedia o ničom”. Nejnovější zpráva o cikánech v Bratislavském kraji byla otištěna v časopise Osvetová práca 16. února 1958. Podle ní je v Bratislavském kraji 170 cikánských osad a asi 15.000 občanů cikánského původu, z nichž asi 40 procent nemá stálé zaměstnání a asi 9 procent vůbec nepracuje “a žije parazitným životom”. I zde bydlí většina cikánů v hygienicky závadných osadách, v nezdravých, nevyhovujících bytech, vytvářejících podmínky pro výskyt nakažlivých chorob. Likvidace negramotnosti postupuje pomalu, vzdělání a výchova cikánské mládeže jsou nedostatečné, u většiny cikánských dětí končí návštěva školj' v nižších třídách a část dětí do školy vůbec nechodí. “Z celkovej zaostalosti občanov cigánského pôvodu vyplýva aj ich zvýšená trestná činnosť.” S tímto smutným stavem kontrastují některé zprávy, popisující kulturní péči režimu o cikány. Mladá fronta ze 14. března 1953 otiskla referát Věry Čepe- lákové, knihovnice pojízdných knihoven v Českých Budějovicích, o činnosti mezi obyvateli Květušína, cikánské vesnice na Česko-krumlovsku. Čtenáři si prý libují knihy tištěné velkými písmeny a pochvalují si, že “je nebudou bolet oči”. Podle Literárních novin ze 7. listopadu 1953 byla z podnětu vědecké rady Orientálního ústavu Československé akademie věd při tomto ústavu ustavena komise pro studium cikánšti- ny. V této souvislosti uvedl časopis, že již tehdy bylo v Československu asi 100.000 občanů cikánské národnosti. Lidová demokracie z 27. března 1954 uveřejnila zprávu, že od příštího semestru bude zavedeno studium cikán- štiny i na university a že se k tomu účelu připravuje i vysokoškolská učebnice “tohoto samostatného indo-evrop- ského jazyka”. Ze spisovatelů věnuje cikánům zvláštní pozornost Josef Sýkora, bývalý vedoucí tajemník Svazu čs. spisovatelů, který často zajíždí do cikánských osad a beseduje s nimi. Napsal také knihu o cikánech “Děti hliněné vesnice”, která tvoří předmět diskuse na těchto besedách. Líčí život cikánů v letech 1944 a 1945. [pageend29]Lidová demokracie oznámila dále 26. srpna 1955, že výzkumný ústav zdravotnické osvěty vydá v roce 1956 zvláštní gramofonovou desku na námět “péče o dítě” v cikánském jazyce. Týž list referoval 6. února 1957, že cikáni na Sokolovsku utvořili důvěrnický sbor při Okresním domě osvěty, který se má starat o školní docházku dětí a o kulturní a vzdělávací činnost dospělých, zejména má pořádat kursy, v nichž by se negramotní cikáni mohli naučit číst a psát. Děti cikánů často neovládají vyučovací jazyk. Směna zdůraznila tuto okolnost 14. září 1955 a uvedla, že učitel Sinčák z Prešova připravuje proto slovník cikánského jazyka a že ho pověřenectvo školství vydá slovensky, ukrajinsky a maďarsky. Podle Směny z 20. září 1955 byl vyroben zvláštní zdravotnicko-osvě- tový film “Cigáni”, který má u cikánů vzbudit “túžbu po inom živote, ktorý by zodpovedal skutočnému rovnoprávnemu postaveniu príslušníkov dnošnej spoločnosti”. Podie Pravdy z 10. prosince 1955 byla začátkem prosince v Prešově po prvé uvedena hra cikánské autorky Eleny Lackové-Doktorové “Ci- gánský tábor”. Tato hra zachycuje podle referátu dřívější těžký život cikánů, “ktorých kapitalistický spoločenský poriadok zámerne udržoval v primitívnom a zaostalom spôsobe života”. Četné soukromé zprávy potvrzují jednak zaostalost cikánských obyvatel po stránce kulturní a hospodářské, jednak stížnosti na jejich chování, zejména na absenci, fluktuaci a krádeže. Tyto zprávy pocházejí hlavně z Děčínská, Ústecká, Teplic, Litoměřic, Štětí, Brna a Bratislavy. Nepřekvapuje, že za tohoto stavu věcí není zpráv o účasti cikánů v národních výborech, KSČ nebo masových organi- sacích, a že referent mandátového výboru poslanec Jan Vodička se v prosinci 1954 nemohl pochlubit cikánským členem Národního shromáždění. VRAH, BÁSNÍK, AGITACE! Radovan Krátký, Dikobraz Okres se chvěl v přívalu události. Pověst pravila, že byl dopaden vynikající vrah a že do města přijel básník Slavomil Bučina. Ten vrah přepadl prý nějakou švadlenku a přišil ji k šicímu stroji. Pak si však troufl i na jednu hostinskou, ale padl do rukou hostinskému. Zprávy o básníku Buči- novi rovněž byly otřesné. Básník dojížděl na okres co chvíli, aby zde pořádal besedy o literatuře. Přednášel napořád své verše, mluvil nadšeně o literatuře a pak se snažil hodovat na účet okresu. Osvětář ho za to tajně nenáviděl, protože měl s básníkem starosti. Musel sledovat každý Bučinúv krok a včas upozorňovat všechny činitele v místě, že Bučina si musí všechno platit sám, protože okres za něho žádné účty platit nebude. Básníka Bučinu to však nijak nekrušilo. Jezdil na besedy šířit své dílo tím ochotněji, čím méně ochotnější k jich šíření byla nakladatelství. Byl rozhodnut seznámit čtenáře se svou tvorbou třeba násilím. Okres se tedy chvěl pod návalem těchto událostí. Byly celkem netypické, uznávám — pokud jde o toho vraha, pochopitelně. Neboť spisovatele při- 28 [pageend30]stihneme dnes v okresním městě zajisté častěji než jiné rušitele pořádku a mravů. Proto bylo osvětáři lépe při představě vraha než při zprávě, že je tu básník Bučina. Viděl už, jak Bučina jezdí zběsile po okrese a žádá zaplacení cestovného a ubytování a stravování ... Tohle bylo sice ještě netypičtější, ale o to horši. Osvětář proto poslal Slavomila Bučinu na konec okresu a tiše doufal, že si básník splete Horní Záděry s Dolními Záděrami. Dolní Záděry totiž patřily už sousednímu okresu a tento kulturní dobroděj se už chystal, jak hodí výdaje na krk sousednímu kolegovi. Zamumlal proto slovo Horní, zato hlasitěji poznamenal, že jde o obec zapadlou, jíž jsme kulturně ještě mnoho dlužni. Básník Slavomil Bučina se ihned vydal do Horních Záděr. Cestou přemýšlel, jak by přirovnal cestu v autobusu k budování socialismu. Chtěl touto novou básní Horní Záděráky překvapit. Když přijel do vsi, zastihl v hospodě pouze hospodského, jenž myl sklenice, a knihovníka, hledícího zatrpkle před sebe na prázdný sál. “Všechno je to tam!” řekl knihovník a máchl kamsi rukou. “Perspektivy, soudruhu, perspektivy,” odpověděl básník Bučina. A zarecitoval: “Socialismus je jako autobus! Pořád kupředu se dere a všechno sebou bere!” Knihovník však poznamenal: ‘Já za 10 nemohu! Namaloval jsem vlastnoručně tři plakáty. Ale všechno šlo na toho vraha! Dělají o tom v městě besedu. To se nedá nic dělat. To je taky třeba!” “Na masy musíme působit tam, kde je dopadneme,” řekl věštecky Slavomil Bučina. “Ostatně mne vrah také zajímá.” A tak se vzápětí básník vrátil do okresního města jako bumerang. Dopadl masy na besedě, jež se zřejmě už chýlila ke konci. Ostřížím zrakem přehlédl sál a zamířil rovnou k předsednickému stolu. Seděli tu dva příslušnici SNB a několik civilistů. Bučina se jim představil a bez váhání usedl na jednu prázdnou žilli. Dověděl se, že údajný vrah vlastně nikoho nezabil, protože byl při přepadení chycen nějakými občany, což je chvályhodné. Méně chvályhodné ovšem je, že občané napovídali o něm tolik věcí, že z nich každému běhá mráz po zádech. Muž v uniformě se odmlčel. Zdálo se, že by už rád besedu zakončil a že přemýšlí o tom, jak to vhodně udělat. Vtom však vyskočil básník Bučina, který se už chvíli vrtěl na židli, a pravil-. “Přátelé, dovolte mi, abych vám zarecitoval verše, které mne právě napadly. Bezpečnost je rodná sestra literatury,” dodal a nečekaje už na nic, spustil: “Mlátičky na poli hučí, děti se ve škole učí, vilný vrah v base bručí . . .” “Jaký vrah, když nikoho nezabil,” zabručel kdosi vzadu. “Vždyť je tu pořád naděje . . .” recitoval dál básník Bučina. Ale tohle se obecenstvu nelíbilo. 29 [pageend31]“Tak to teda ne. Takhle si to nepředstavujeme," řekl jeden šťoura. “Od čeho máme socialistické vězení? Když se nějaký rošťák zavře, tak se zavírá proto, aby už nic nedělal a ne aby měl naděje, že se mu to po druhé povede.” V sále zatleskalo několik rukou, což Slavomila Bučinu, trochu povzbudilo. Přeskočil tedy zbytek sloky a pokračoval slokou, kterou považoval za nejúdernější: “Nechť každý agitátor je jako aligátor . . Vtom si uvědomil, že chtěl říci “gladiátor”, ale sálem náhle zaduněl dutý pád a kdosi stáhl básníka za šosy na židli. Obecenstvo, jež bylo vzrušeno předchozí besedou, začalo vstávat. Někteří lezli i na židle, aby lip viděli. A sálem se neslo: “On ho zabil!” “Ten aligátor!” “Vražda! Na dálku!” Obecenstvo vřelo, zněly prudké výkřiky a ruch. Několik mužů vynášelo ze sálu člověka. I u předsednického stolu zavládl neklid. “Prosím vás, pojďte,” šeptal někdo básníkovi. Když K l vynesen i Slavomil Bučina, zjistil, že omdlel osvětář. Překvapilo ho to, ba dojalo. Měl ho za člověka otrlého. Osvětář se už probíral k životu a smutně hleděl na Bučinu. ‘Vy jste mi dal” šeptal spíš pro sebe. “Prokristapána, co vás to napadlo” řekl jeden z těch, kteří předtím seděli za předsednickým stolem. “To je nápad na takovouhle besedu s básničkami!” Slavomil Bučina pokýval s porozuměním hlavou a řekl: “Já vím, masy jsou někde ještě zaostalé. Ale musíme na ně působit, soudruzi. Musíme!” Jeden mladý příslušník SNB chtěl cosi namítnout, ale básník ho vlídně přerušil : “Musíme předcházet! Kam nechodí literatura, txm musíte chodit vy!” Mladý přLlušník zbledl, jako by se mu udělalo nevolno, ale básník Bučina si ho už nevšímal. Usmál se na osvětáře a řekl: “Hodím tu báseň na papír a dám ji vašemu krajinskému tisku. Je ostatně svázána s tímto krajem. Tím vám padá výdaj za besedu. Pokud jde ovšem o cestovné a stravování . . .” V té chvíli začal osvětář opět lapat po vzduchu. Několik dní se mluvilo po okrese o tom, že věc je daleko složitější, než se čekalo. Pak do toho zasáhla pověst a zakrátko se povídalo, že ten chycený vrah není vrah, ale že vrah je ten, co se chytil sám. A že ten vrah zabil člověka, že o tom píše básně, že je to na něm na první pohled vidět, protože vypadá jako aligátor, že na všecko jsou svědci a že vrah tentokrát provazu neujde. Říkalo se to s jistým zadostiučiněním a lidé se těšili, kdy už bude beseda s básníkem — o jeho zlotřilém činu. Nevím, jak to dopadlo. Já na tom okrese od té doby nebyl a neradím nikomu, aby tam jel dřív než to udělá Slavomil Bučina. Přijede opět, ovšem. Má jiné jméno, než jsem mu dal, ale přijede. 30 [pageend32]Nehodný Tito “Hodnocení současné mezinárodní situace, obsažené v návrhu programu (jugoslávské komunistické strany) odporuje v řadě nejvýznamnějších otázek hodnocení, obsaženému v deklaraci a manifestu míru (vydaných v Moskvě u příležitosti oslav 40. výročí bolševické revoluce) ... jde o zásadní otázky theorie a praxe socialismu, které jsou v návrhu programu Svazu komunistů Jugoslávie koncipovány zvláštním způsobem. Autoři návrhu programu vycházejí z mylné rcvisionistické these, že stát za podmínek soudobého kapitalismu je nadtřídní organisací, která stojí nad oběma antagonistickými třídami kapitalistické společnosti, buržoasií a pro- letariátem. Tato these o samostatnosti buržoasního státu zastírá jeho třídní podstatu a odvádí pozornost proletariátu od historického úkolu revolučního vydobytí moci. Autoři návrhu docházejí k závěru, že k socialismu je možno přejít prostým zvýšením, nahromaděním socialistických prvků v kapitalistické soustavě. S takovým pojetím otázky přechodu od kapitalismu k socialismu nelze naprosto souhlasit. Jestliže autoři návrhu programu Svazu komunistů Jugoslávie připouštějí možnost nerevoluční cesty k socialismu, docházejí tím přirozeně k popírání vedoucí úlohy strany. Dokonce soudí, že v některých zemích může dělnická třída dospět k socialismu bez vlastní politické strany. Vážným nedostatkem návrhu při osvětlování mezinárodních vztahů je to, že ignoruje takový světodějný fakt jako je rozdělení světa na dvě soustavy, socialistickou a kapitalistickou. Otázka existence dvou světových soustav je v podstatě nahrazována otázkou dvou vo- jensko-politických bloků, při čemž při konkrétním rozboru příčin mezinárodního napětí nečiní autoři návrhu mezi oběma bloky rozdíl . . . Kladou rovnítko mezí mírumilovnou politiku socialistických zemí a agresivní politiku vládnoucích kruhů imperialistických států. Pod praporem kritiky bloků se ve skutečnosti kritisuje jednota komunistických stran a tábora socialismu. Všechna obvinění, která mírumilovní lidé právem vznášejí proti imperialistické politice vládnoucích kruhů západních mocností, návrh programu bez jakéhokoliv opodstatnění adresuje také socialistickým zemím, které provádějí důslednou mírumilovnou zahraniční politiku. Zahraniční politika tábora socialismu je tu házena do jednoho pytle se zahraniční politikou tábora imperialismu . . . (Návrh programu) současně obviňuje sovětské komunisty, že prý revidovali nejzávažnější poučky marxismu-Ieninis- mu, především theorii státu a práva.” “Proletářský internacionalismus je v návrhu redukován výhradně na zásadu rovnoprávnosti a nevměšování do vnitřních záležitostí. Autoři jugoslávského programu strany zapomínají v této souvislosti na nutnost upevňovat jednotu a spolupráci socialistických zemí a marxisticko-leninských stran. V návrhu programu Svazu komunistů Jugoslávie se vyskytují termíny “ideologický monopolismus” a “politický 31 [pageend33]hegemonismus”. Tyto termíny jsou v podstatě namířeny proti obecným zákonitostem socialistické revoluce a tedy i proti ideologické a politické jednotě mezinárodního komunistického hnutí. Program Svazu komunistů Jugoslávie se pokouší vyvrátit praxi, potvrzenou marxisticko-leninskou poučkou, že pro rozvoj všech zemí na cestě k socialismu platí obecné zákonitosti a že každá z těchto zemí řeší konkrétní problémy socialistických přeměn s ohledem na své historické a národní zvláštnosti. Návrh prakticky bere pod svou ochranu tak zvaný národní komunismus, který, jak známo, klade důraz na to, co je budování socialismu národní zvláštností a zavrhuje to, co je hlavní a má všeobecný význam.” “Kdo vlastně usiluje o tak zvaný ideologický monopolismus? Jestliže se všechny bratrské strany přidržují jediné ideologie, pak nelze mluvit o ideologickém monopolismu kterékoliv z nich. Ideologická jednota marxistic- ko-leninských stran ani v nejmenším nezmenšuje jejich samostatnost. Naopak . . . Strana, která se rozhodla zaujmout ideologické posice odlišné od světového komunistického hnutí, upadá do nebezpečí, že zbloudí 6e správné cesty, odtrhne se od tohoto hnutí a dostane se do isolace.” Pražský rozhlas 18. dubna 1958 (souhrn článků v moskevském časopise Komunist). Jiráskem proti náboženství? “Z nejvýznamnějších složek výchovného působení v dějepise je bezpochyby atheistická výchova. Je součástí výchovy k vědeckému světovému názoru, jež musí být založena na výběru učiva, na vlastním obsahu dějepisné látky. Rozhodující vliv může mít právě učitel dějepisu, který by měl znát rodinné prostředí žáků a vliv, jaký má rodina na utváření světového názoru žáků. Intensivnější bude muset být v tom smyslu práce učitele v těch krajích, kde vliv církve na smýšlení žáků i jejich rodičů je značný . . . Učitel dějepisu má mnohdy odpovědný úkol získat mládež v boji proti náboženskému vlivu rodiny. Mladí lidé sami hledají odpověď na nejvážnější otázky jejich vědomí a myšlení, otázky o smyslu života. Výchova k atheismu jako vědecky zdůvodněnému odmítání náboženství má několik dosti odlišných složek. Je to nejprve odmítnutí víry v zázraky, v posmrtný život a stvoření člověka. V těchto věcech má škola jistě velké úspěchy. V myslích žáků není ve velké většině pochyb o nesprávnosti takových názorů. V otázce morálních vztahů a etických vlastností však bývá náboženské smýšlení žáků, hlavně vlivem rodiny, silnější. Jistě však i v této věci může mnoho učitel dějepisu objasnit . . . Názor, který se často objevuje u rodičů, že totiž náboženství je jediným zdrojem mravní jistoty, že děti se musí bát něčeho nadpřirozeného, aby se mravně chovaly, může učitel dějepisu uvést na pravou míru též v rozhovoru s rodiči. Porušení mravních zásad má za následek odsouzení lidmi, lidskou společností, kolektivem, ne trest nějaké nadpřirozené bytosti . . . Atheistická výchova v dějepise, zvláště v národních dějinách, může se nejúčinněji zaměřit proti vlivu a působení římsko-katolické církve. Učitel dějepisu může v mnohém ovlivnit a využít domácí četby žáků, může vést s žáky individuální konsultaci . . . Velkou důležitost má charakteristika doby temna a četba Jiráskova Temna, které na žáky velmi přesvědčivě působí.” Dějepis ve škole, duben 1958 32 [pageend34]Obtíže “kulturní revoluce” ”Při provádění kulturní revoluce v Československu nelze obcházet její zvláštnosti, odpovídající historickému vývoji a podmínkám naší země. Vysoce vyvinutý kapitalismus měl vliv na poměrně vyšší kulturní úroveň obyvatel, než (v jiných lidových demokraciích — red). V českých zemích na příklad již od počátku tohoto století nebyla negramotnost zvláštním problémem. Mezi lidem se vždy hodně četlo a ani naše vesnice nebyla tak vzdálena kulturním zdrojům . . . Vysoký stupeň kapitalistického rozvoje v Československu, zvláště v českých zemích, vedl k tomu, že buržoasní ideologie zapustila dosti hluboké kořeny ve vědomí lidí, zvláště středních vrstev . . . Musíme počítat s tím, že dost široké vrstvy obyvatelstva naší země, t. j. především maloburžoasie a značná část inteligence, procházejí dnes ve svém skutečném životě, v svém hmotném postavení právě tak jako ve svých představách a názorech složitými přeměnami na cestě od maloburžoasního demokratismu k socialistickým principům. Je zde ještě mnoho ilusí o buržoasní demokracii, tím spíše, že se tyto vrstvy mohou dovolávat buržoasně demokratické republiky, která — a to je také na rozdíl od všech socialistických zemí naše určitá zvláštnost — byla poměrně velice vyspělou formou buržoasní demokracie . . . Nelze dále zapomínat ani na to, že vznik bur- žoasního demokratického státu byl spojen s národním osvobozením země.” Rudé právo 25. dubna 1958 Režim o Američanech “Rozhlasová stanice Plzeň vás vítá k poslechu sobotní podvečerní besedy. Nazvali jsme ji “Plzeň žaluje” a vrátíme se v ní dnes o 13 let nazpět, abychom oživili mnohé, co zarůstá vřesem . . . Zaposlouchejte se s námi • . . Nádraží a obytné čtvrti jsou v rozvalinách. O sedm dní později, kdy americké tanky už stály u Aše, se opět převalí na Plzeň lavina ohně a zkázy . . . umírají stovky žen, mužů i dětí . . . vzdušné hrdinství amerického letectva. Lidé se zaťatými pěstmi chodí kolem demolovaných domů. Nacisté vyvraždili, srovnali se zemí Lidice a Ležáky. Nepodobají se jim také ti, kteří k nám táhnou od Západu ve jménu “osvobození a lidskosti”? Nejde o podobnost čistě náhodnou. Je to rodové spříznění hákového kříže s dolarem.” Plzeňský rozhlas 3. května 1958 Vláda proti živnostem “Vláda projednala 25. dubna zprávu ministra státní kontroly o výsledcích prověrky toho, jak výkonné orgány národních výborů a organisací socialistického sektoru dodržují zákonné předpisy, upravují soukromé podnikání. Při prověrce se ukázalo, že není důsledně uskutečňována politika omezování a zatlačování soukromého kapitalistického podnikání. Orgány národních výborů často nesprávně postupují při povolování a zdaňování soukromého podnikání . . . K odstranění těchto nežádoucích zjevů je zapotřebí, aby orgány národních výborů účinně stíhaly především všechny spekulantské a vykořisťovatelské živly. Orgány národních výborů a družstev musí současně vyvinout maximální úsilí a vytvořit v nejkratší době podmínky k tomu, aby podniky socialistického sektoru, zejména podniky místního průmyslu a komunálního hospodářství a výrobní družstva, mohly plně zabezpečit potřeby a požadavky občanů a organisací socialistického sektoru . . .” Rudé právo 27. dubna 1958 [pageend35]ČESKOSLOVENSKÝ PŘEHLED (Csechoslovak Review) i» published monthly by Free Europe Press, Free Europe Committee, Inc. — Two Park Avenue,New York 16,N.Y. — This publication does’ not necessarily reflect the official views of the Free Europe Committee, Inc. — Subscription rate: $ 3 per year. UNIVERSUM PRESS CO- 15 VANDEWATER ST. NEW YORK-Tel. WO 2-1138 [pageend36]