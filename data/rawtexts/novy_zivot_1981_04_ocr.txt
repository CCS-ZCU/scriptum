nový ž iv o t Z OBSAHU Jan Pavel II.: Z řečí na Dálném Východě @ Dvořák: Proč věřím # Benáček: Velikonoční tajem ství © šourek: Diakonát, jáhenství v dějinách církve ® Hejl: M odlitba umělce? ® Ovečka: Jan Pavel II. na Dálném Východě @ Poláček: Arcibiskup Metoděj — muž vynikajících ctností ® K.: 50 let Vatikánského rozhlasu ® Racek: M odlitba moderního člověka ® Dopis na rozloučenou © Naše povídka: Pavlová, Mezera. ROČNÍK XXXIII. ŘIM • DUBEN 1981 [pageend1]MESICNÏk CYRILOMETODĚJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍME * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE 1, 00193 ROMA, ITALI A * Řídí redakční kruh * PŘÍSPĚVKY NA TISK a náš tiskový fond možno poslat: v Itálii: pošt. slož. C.c.post. 38118006 Accademia Cristiana, Via délia Conciliazione 1, 00193 Roma (617), s pozn. NŽ 1981 * Anglie: osobně nebo šekem na adresu: Velehrad, 22 Ladbroke Square, London W. 11 3 NA (pro NŽ) * Dánsko, Norsko, Švédsko: na Postgirokonto 78 38 86-5při Svenska Postbanken, znějící na: Pastor Georg Engelhart, Gamla Nissastigen 65, S-31300 Oskarstrom. * Francie: pošt. složenkou na konto: C.C.P. Paris 201 38 63M na jméno Mission Catholique Tchèque, 35 rue ae Sèvres, 75006 Paris. * Německo : pošt. složenkou na konto : München 1512 83 — 801 na : Karl Fort, München. * Švýcarsko: pošt. složenkou na konto: Luzem 60417 86 na jméno P. Jan Birka Luzem. * Holandsko: poštovní složenkou (stortingskaart) na konto č. 3527504, na jméno: F. Pindak, Prinsenbeek. * Kanada: Zemská CML (Václav Vostřez, Box 541 Main P.O., Hamilton, Ont.), nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P, Que. H4B 2A7. * USA: Rev. Louis Vyoral, S.D.B., 148 Main Street, New Rochelle, N.Y. 10802, * Austrálie: Fr, Peter Eliáš, Catholic Presbytery, 36, Cheltenham Road, Croydon NSW 2132. Vždy s pozn.: NŽ 1981, VITA NUOVA. - Mensile. * Autorizzazione Tribunale Roma N. 3779 del 15-3-1954. ★ Direttore Responsabile: P. Vinoenzo Insolent SJ, n o v ý zivot Vilém Hejl MODLITBA UMĚLCE? MILOŠ DVOŘÁK P R O Č V Ě Ř Í M Neobešel jsem se bez otazníku, protože mi nepřipadá samozřejmé, že by se měl jinak modlit námořník, jinak tesař a jinak biolog. A jestliže nemají svoje vlastní modlitby oni, proč by ji měl mít umělec? Četl jsem proto znova 6. kapitolu Matoušova evangelia a váhal jsem, zda je třeba, zda vůbec lze ještě něco dodávat. Znovu tedy otazník. A potom jsem si vzpomněl, že úvodní pochybovačný výčet začal námořníkem. Přemýšlel jsem, proč ze všech lidských povolání jsem připadl právě na námořníka. Povědět, kdo je a kdo není námořník, není ovšem těžké. Neporovnatelně obtížnější je rozhodnout, o kom mluvit nebo nemluvit jako o umělci. Znám pramálo slov tak ošidných. Námořník mi nešel z hlavy i potom, když jsem — stále v pochybnostech, zda se nepouštím do něčeho zbytečného a přímo opovážlivého — shledával, o co všechno by modlitba umělce či toho, kdo jím chce být, měla prosit. O ochranu především, to zajisté. O ochranu před pokušením pýchy na příslušnost do výlučné kasty mandarínů, kteří se domnívají, že znají odpověď na všechny otázky světa, před farizejskou sebejistotou a před zaslepeností šamanů i před cynismem zřízenců, provozujících svoje povolání jako poslušnou živnost. A prosit o ochranu před pokušením pohodlného úspěchu, za který se platí tím dráž, čím laciněji se ho dosahuje. A — což by mělo být řečeno jedním dechem — za ochranu před strachem, radícím uhýbat, zamlčet, skoro neznatelně přesouvat důrazy a těžiště, volit zdánlivě skoro stejná Život Kristův po Jeho zmrtvýchvstání je podán v evangeliích velmi krátce a kuse. Nejobšírněji o něm mluví evangelium miláčka Páně, evangelium Janovo. Je to jen několik zjevení jeho nejbližším: apoštolům, zbožným ženám a několika učedníkům. Kusost těchto zpráv jakož i skutečnost, že se zjevuje jenom svým nejbližším, dávají zdánlivě silné argumenty do rukou odpůrců Kristových, především odpůrců Jeho zmrtvýchvstání a v důsledku toho též Jeho božství. Že zprávy evangelií o zjevení Kristových po jeho zmrtvýchvstání jsou kusé, o tom svědčí první list sv. Pavla Korintským, který se výslovně zmiňuje, že se Kristus ukázal více než 500 bratří najednou, z nichž mnozí v době, kdy tento list byl psán, byli ještě naživu. I když dvojnásobné Kristovo zjevení jeho apoštolům — jednou bez Tomáše a podruhé s Tomášem, jak je líčí evangelium Janovo, má rysy velmi realistické, přesto se našlo, nachází a bude nacházet mnoho lidí, které dostatečně nepřesvědčilo a nepřesvědčí a kteří budou vytrvale tvrdit, že tu šlo o hromadnou halucinaci. Jak by se to docela jinak vyjímalo, kdyby se byl zjevil v některé synagoze, kde se scházeli Židé všeho druhu, nebo nejlépe v chrámě jeruzalémském na místě, kde obvykle veřejně vystupoval, před zraky všech zatvrzelých stoupenců farizeů a agentů v jejich službách, kteří číhali na každé jeho slovo, aby ho polapili při nějaké nepravosti, nebo kdyby se byl dokonce ukázal před samotnými farizey. Dovedete si představit, jaké by to mohlo mít důsledky? Jaký by to býval byl triumf? Mnozí farizeové, podobně jako římský setník, jenž byl svědkem Golgoty, byli by asi pak rádi zvolali: »Vpravdě tento člověk jest Syn Boží.« Byl by asi zahrnut poctami celého národa a jeho autorita jako krále židovského by byla prokázaná a nesporná. Nicmé- 54 [pageend2]JAN ZAHRADNÍČEK SV A T Y V O JT E C H Ó ty, jenž radost svou hledals jen v radosti národů na kolenou, jen v pokoji jejich snů pokoj, jen v spasení jejich svou spásu, ještě nikdy tak vzkypění zvonů a srdcí tě nezvývalo, ještě nikdy tak stísnění chudých a chorých ti nežalovalo, ještě nikdy tak úpění kající cizoložnice v hejnech výkřiků drsných se nedralo k tobě, bys váhal se silami svými plápolem blaienství rozmnoženými, se skutky svých mrtvých do stodol století nesváženými. Hle, pro nás ty s rozporem rozpor v svém dychtění smířiv jak žertva blaženě mlčelivá jsi vydechl zasažen oštěpy sedmi, pro nás tvé tělo, v něm zem tvá rodná, krev rozlévá ranami sedmi pro nás tvé tělo, v něm zem tvá rodná, dál na kusy trháno trvá, pro nás tvé tělo, v něm zem tvá rodná, na Romovém poli věků těch plane jak úmluvy krvavá pečeť, jež večer a jitro v den jediný spájí. Ú nadarmo na svátek tvůj ratolest za ratolestí jilmy a habry a břízy se nerozsvěcují kol Břevnova tvého, kol Prahy a Hnězdna a v rovinách Baltu, ó nadarmo všude s blankytem zmrtvýchvstání se nesplétá rašící zeleň. Také mně, také mně zahradu jitřní dny oktávu tvého na oči kladou, z ní v hrčení hrůzy zpěv ptáků všech ptáti se slyším, Z ní praskotem pupenců zemi tvou v nebesa bušiti slyším. Ó modli se za ni, modli se za nás, za bratry všechny — hojnost, pokoj jich povodím žírným, rozlohám nedozírným, hojnost, pokoj jich domovům ztraceným v stromech a stéblech, hojnost, pokoj jich dějinám košatícím se v strom jeden, hojnost, pokoj pod měsícem dorůstajícím jich času, hojnost, pokoj ať přijde, ať přijde, ať přijde, ó Vojtěchu svátý, ó vojíne Kristův, 6 útěcho vojů! (Závěr) Ze sbírky » Korouhve « ně vyskytli by se i takoví, kteří by tvrdili, že je to maskovaný dvojník Kristův. Ani velekněží by se byli snad neodvážili vystoupit přímo proti Němu; naopak: nenápadně by se byli snažili přejít na Jeho stranu, aby nepřišli o svůj úřad, neboť skoro vše, čemu se říká svět, leželo by před ním podrobeno. Římský mí- stodržící v Jeruzalémě by byl nahrazen vyslancem, který by se snažil udržovat co nejpřátelštější styky s izraelským státem v chytrácké snaze omezit vliv Izraele na slova a přece dobře vědět, že řečeno bylo cosi naprosto jiného, neriskantního, přijatelného a nakonec zcela jalového, ať už se to navenek představuje jakkoliv. Není málo toho, oč by modlitba, kterou je tak těžko napsat, prosila, ale tohle ještě zdaleka není všechno. Jak vyjádřit prosbu, abychom uměli nést samotu, tak dobře známou každému, kdo se kdy pokusil druhým něco doopravdy sdělit, když konal práci tak nesnadnou, jako je napsání první věty, té věty, jež předurčuje tvar, barvu a spád věty ještě těžší, věty druhé? Z této samoty lze tuze snadno odejít do pohodlného azylu v laciném řemesle a přece na ní lpíme — jen ji umět nést a obstát v ní...! Před kolika staletími psal filosof, že » člověk od přirozenosti touží po poznání bezpečném a jistém«? Snad lze spočítat ty roky, nikdo však nepořídí statistiku pochyb, váhání a nejistot, prožitých nad pergamenem, papírem, u psacího stroje, protože vyřčené slovo nelze vzít nazpátek a jednou proneseno, bloudí světem, až kdesi blízko či nedohledně daleko zasáhne a promění kterýsi lidský osud. Tedy vlastně — prosit o odvahu? Také. Určitě ano. Zjišťuji, že patrně proto mne v úvodu napadl ten námořník, protože těžko hledat úděl příbuznější. I mořeplavci hledali a někdy objevovali nové pevniny, i oni brali zcela samozřejmě na vědomí, že k jejich povolání neodmyslitelně patří riziko. Sám ztroskotat — doslova nebo v přeneseném smyslu — je zajisté zlé; co však je horší než vědět, že ztroskotal ten, kdo plul podle našich map, kdo uvěřil, že jsme skutečně probádali ty cesty, jež prohlašujeme za bezpečné? Dost ale už toho příměru a říkejme věcem pravým jménem: způsobit, že někdo začne jednat tak, že proto přijde do kriminálu, je menší vina a menší hřích, než mu lhát. A znova se vracím, nyní k tomu poznání »bezpečnému a jistému. « Zajisté, vlastně všechno už bylo — a kolikrát! — řečeno. Všechno však také bylo zastíráno, potlačováno, cenzurováno. Jak snadné, jak pohodlné by pak bylo pokrčit rameny a poněkud — aspoň na začátku poněkud — se podvolit běhu života, domněle důležitějšímu než staré otázky po vztahu člověka a věčnosti a člověka a společnosti, otázky sice staré, kladené však znova co generaci, co rok, co hodinu. Skoro denně to víme. čím častěji, tím je nám hůř; čím častěji, tím lépe pro nás. Až to zapomeneme nebo zahlušíme, je s námi konec, až to nebudeme vědět, budeme nadarmo listovat ve všech ency- 55 [pageend3]klopediích světa. » Co plátno člověku...« však víte, jak dál. Proto — v samotě lidského údělu, kterou se ještě opovažujeme vyjadřovat a vyjadřováním překonávat, nezapomínat na prosbu, plnou hlubokého poznání: »Pane, nejsem hoden, abys vešel pod střechu mou, ale toliko rci slovem...« Co víc? Amen. Mnichov, 8. března 1981 Proneseno při Popelci umělců DOPIS NA ROZLOUČENOU » OV KSČ v hlubokém zármutku oznamuje, že zákeřná nemoc vyrvala z našeho středu soudruha A.B., významného představitele a činitele našeho revolučního dělnického hnutí, spolutvůrce naší socialistické kultury. Soudruh A.B. byl niterně spjat s budovatelským úsilím dělnické třídy, byl to obětavý komunista, neúnavný stranický funkcionář. Dílo soudruha A.B. je ztělesněním hluboké jednoty velkého člověka, přesvědčeného komunisty a vynikajícího vědce. V soudruhu A.B. ztrácí KSČ svého věrného a oddaného člena, zaníceného vlastence a internacio- nalistu. Čest jeho památce. « (RP) » Soudruh « A.B. požádal před smrtí své přátele, aby odevzdali následující dopis ošetřovatelce, která s ním byla poslední týdny, ale s níž se před odchodem na věčnost už nemohl rozloučit: Milá sestřičko! Bůh Abrahámův, Izákův a Jakubův, je dobrý Bůh! Je to Bůh můj i Tvůj! Já už jsem na věčnosti, Ty sestřičko, ještě na zemi. Máš splnit mnoho dalších úkolů, Pán s Tebou má veliké i neobyčejné plány. Proto jsi dostala mnoho hřiven. Co je voda? Vodě dal Tvůrce sílu... uhasí žár ohně, jako vodopád je dravá, v únavě osvěžující, v horečce léčící, nečistotu odstraní, zvadlou rostlinu probudí k životu! Ale voda v tvé dlani, sestřičko, znamením kříže litá na mou hlavu odplavila s duše celoživotní tíhu... i zděděnou vinu. Za Tvůj úmysl, díky! Ano, voda křížem litá a Tvůj úmysl připravily k blízké hodině smrti moji duši. Záchrana duše je obrovská událost! Kříž Ježíše Krista a veškerá Jeho vyku- pitelská Láska a Moc přináší duším záchranu. Věřím v Boha... i v Ježíše Krista, Syna Jeho jediného! VŠECHNO JE JINAK! Sestřičko, Ty to přece víš, že je to jinak! Kolem lůžek nemocných prochá- jeho hranice, aby císař římského impéria obstál čestně po boku krále židovského. Nicméně vlivem Židů kteří už tehdy žili v diaspoře po celém impériu, uplatňoval by se tento vliv ještě rychleji než skrze obětavost učedníků, ale neměl by tak houževnatého trvání. Nechybělo by ani množství židů, kteří by z těchto důvodů a na tomto základě uplatňovali nároky svého národa na světovládu. Lehké, věru lehké by bylo hlásit se ke křesťanství. Nyní se podívejme, jak by se vyjímal tento triumf ve světle učení Kristova, jeho jednání a celého jeho života. Kristus, který by se byl zjevil tímto způsobem světu, byl by si mohl nepochybně získat respekt vědců a vládců tohoto světa za všech dob, ale zároveň by byl podlehl nabídce třetího pokušení Satanova, pokušení na hoře: » Opět pojal ho ďábel na horu velmi vysokou, ukázal mu všechna království světa a nádheru jejich a řekl: ‘ Toto všechno ti dám, jestliže padna budeš se mi klaněti'.« (Mt 4,8-9). Leckdo snad namítne, že objevením se před mocnými tohoto světa Kristus by se byl ještě nepoklonil Satanovi. Nikoli byl by tím v každém případě projevil svůj respekt k lidem v Satanově moci, a to zejména, kdyby to učinil způsobem vítězoslavným. Zmrtvýchvstalý Kristus zůstává věrný své lhostejnosti vůči moci a vůči »světu«, jak ji projevoval po celou dobu své učitelské činnosti. Těžko si dovedeme představit, že by se byl Kristus chtěl zjevit např. Pontskému Pilátu, kterému řekl: »Neměl bys žádné moci nade mnou, kdyby ti nebyla dána shůry «. Bylo to neuznání osobní moci Pilátovy — ani svou vlastní moc Kristus nepřičítal sobě — neuznání pronesené v největší pokoře a obsahující snad právě proto nejhlubší pohrdnutí. Takhle je opravdu mohl pronésti jen Ten, kdo odolal třetímu pokušení ďáblovu. Je v něm hluboká lhostejnost k veškeré moci světské, kterou dal jindy najevo nad penízem daně, jejž mu předložili. Kdykoli se Židé pokusili využít Krista pro účely světské, účely politické, vždy se jim nepozorovaně vymkl. Tkví tedy v samé podstatě hluboké a božské logiky celého Jeho života, že se po svém zmrtvýchvstání nezjevuje svým odpůrcům a lidem lhostejným, nýbrž jen těm, kdož ho milují. A bude tomu tak v průběhu všech časů. Je-li to pro mnohé důvodem, aby v Krista nevěřili, pro nás je to právě důvodem, abychom v Něho věřili. — A co svátý Pavel? — namítne někdo — ten přece Krista pronásledoval. — Čistá nenávist bez příměsi lhostejnosti tají v sobě lásku, je rubem lásky, odpovíme my. A co říká zmrtvýchvstalý Kristus těm, jimž se zjevil? » Pokoj Vám! Jako mě poslal Otec, i já posílám vás « (Jn 20,21). To znamená: posílám vás do veškerého utrpení, kterým jsem prošel já. Nebudu nikdy bohem politické moci a kdokoli se pokusí takového boha ze mne udělat, ztroskotá. Pokud potrvá čas, budu vždy Bohem trpících a ve věčnosti se radujících. 56 [pageend4]Jistě bude neustále hromaděno mnoho argumentů proti i pro Božství Kristovo. Tuto při však nerozhodnou argumenty čistě intelektuálního rázu, rozhodnou ji srdce milujících proti těm, kdož budou lásku odmítat. Tuto při rozhodne sám život, neboť kdo odmítá lásku, odmítá život, zříká se dobrovolně života, který je nedílný a každému člověku otevřený podle jeho zásluh a jeho vlastního rozhodnutí. Život je nekonečně zajímavý. Vidy se může stát, co nečekáme. Život nás vidy překvapí, život je štěstí, když jej dovedeme naplnit něčím věčně krásným a radostným. Je krásné žít, když člověk dovede doufat, věřit a mít rád, pak dýchá a voní mládím a kvete nekonečným jarem... Jsou velikonoce, svátky vzkříšení Páně, svátky čisté radosti, vítězství Života. Jejich jas všechno naplňuje. V jejich záři poznáváme, jak je to krásné věřit, doufat, a milovat. Všechno v té kráse člověku připomíná, aby si udržel čisté kvetoucí srdce i v přívalu všedních dnů... Zvony zvoní a jaro rozkvétá. Člověk chce také kvést a bez konce jásat a volat nad krásou života: Aleluja, Aleluja! Život je přece jen nekonečně krásný. Milovaní, v této postní době, kdy křesťané si připomínají, mezi jiným i zbožnou účastí na pobožnosti Křížové cesty, že se Spasitel světa za naše hříchy potil krví, byl bičován a korunován trním, doprovoďte i vy na své bolestné pouti Krista na jeho cestě ke kříži. Pak už nebudete sami a nebudete nadarmo prolévat slzy, protože ve spojení s ním je i vaše utrpení vykoupeno, ba stává se dokonce zdrojem vykoupení pro vás i pro všechny lidi. Dokážete-li takto chápat a přijímat své útrapy a bolesti, zasloužíte si, abyste byli právem nazýváni Kristovými spolupracovníky v díle posvěcování duší. Kéž vám v tomto křesťanském úsilí přinese útěchu a posilu mé zvláštní apoštolské požehnaní. jan pavei ¡i k nemocným Bůh nikdy nedělal zázraky, aby popřel ateismus, protože k tomu stačí jeho každodenní dílo. Francis Bacon Křesťanství je náboženství radosti. Evangelium je radostné poselství; a i když nejednou chodíme s tváří pohrobníka, jsme nositeli radosti a svědky zmrtvýchvstání. L Evely Zaháleč je nejen ten, kdo nic nedělá, ale i ten, kdo by mohl něco užitečného vykonat a nevykoná to. Sokrates zíš už rok, v modrém a bílém a mladičká. Modrá Ti sluší — je to barva věrnosti. Bílá Ti patří — je znamením nevinnosti, čistých myšlenek a úmyslů. Je mnohem více událostí neviditelných kolem nás než těch, které vidí lidské oči. Je více vykonáno modlitbou, než povídáním ! Působení Boží a záměry Jeho jsou rozhodující. » Toto jest totiž úmluva, kterou učiním s domem israelským po oněch dnech, praví Hospodin: Dám své zákony v mysl jejich a napíši je v srdce jejich, a budu jim Bohem a oni budou mi lidem.« (St. Zákon, Mojž. kn.) Díky! Bůh ať Tě provází na všech Tvých cestách! A.B. PAHÝL Jakoby čekal, smutně čekal, až mu dají jméno: tabulku, člověka, v němž jeho omšelá existence nabude smyslu i slávy Zuzana Pavlová Každý člověk by měl oceňovat svého bližního pro jeho výsostnou důstojnost; je Božím tvorem, povolaným stát se Kristovým bratrem nebo jeho sestrou, protože pro všechny se Kristus vtělil a všechny vykoupil. Posvátný ráz lidského života se pro nás zakládá na těchto předpokladech. A na týchž předpokladech stojí také naše úcta k životu, ke každému lidskému životu. Tím třeba vysvětlit naše úsilí bránit lidský život proti jakémukoliv vlivu nebo činu, který jej ohrožuje nebo zeslabuje, stejně tak jako naše úsilí učinit život každého člověka lidštějším po všech stránkách. Jan Pavel II. * * * Nenech uplynout den, aniž mu urveš tajemství malé nebo velké. Tvůj život budiž bdělý, denně objev. Za každý drobek tvrdého chleba, jejž Bůh ti dá, ty dej mu nejčistší klenot své duše. Juan Ramón Jimenez Přeložil Otto František Babler 57 [pageend5]JAN PAVEL II. Z ŘEČÍ NA DÁLNÉM VÝCHODĚ Poselství filipínskému národu Každý člověk a každá žena, ať už je jejich stav nebo úkol jakýkoliv, mají usilovat o to uchovat si, prohloubit a upevnit hodnoty nejen vlastní křesťanské víře, ale i hodnoty lidské a kulturní proti nesčetným činitelům, které je ohrožují. Uchovejte si svůj cit pro to, co je Božího, smysl pro modlitbu a své hluboce náboženské cítění. A především uchovejte si svou velkou úctu k rodině, uchovejte si nerozlučitelnost manželského svazku. Uchovejte si nedotkuntel- ným právo nenarozeného dítěte na život a braňte ze všech sil vznešenou důstojnost mateřství. Národ je takový, jaká je jeho rodina, a když je vystavena nebezpečí nedotknutelnost rodiny, je v nebezpečí i celý národ a úkoly, které národ má před soudem dějin. Musí být společným úsilím všech občanů, budovat národ opravdu nezávislý, v němž jsou podporovány a chráněny nejen spravedlivé zájmy materiální, ale též jejich duchovní potřeby a tužby a jejich kultura. Ani za mimořádných okolností, k nimž může nejednou dojít, není dovoleno ospravedlňovat jakékoliv porušování základní důstojnosti lidské osoby nebo základních práv, které tuto důstojnost chrání. Oprávněná starostlivost o bezpečnost státu může vést k pokušení podrobit státu člověka a jeho práva. Každý zdánlivý rozpor mezi požadavky bezpečnosti a základních práv občanů musí být vyřešen podle základní zásady — kterou církev vždycky zastávala — že totiž sociální organizace existuje, jen aby sloužila člověku a aby chránila jeho důstojnost; nelze si namlouvat, že se slouží obecnému dobru, když se nedodržují lidská práva. Lidé věří, že jejich bezpečnost je zaručena a že se napomáhá jejich blahobytu, jen v míře, pokud budou cítit, že se napomáhá jejich lidské stránce a že je respektována. Doufám a modlím se, aby celý filipínský národ a jeho vedoucí neustále usilovali o rozvoj, který je vpravdě lidský, a aby dovedl překonat jakékoliv projevy nerovnosti, nespravedlnosti a chudoby, a to ve jménu lidství. Modlím se, aby všichni splupracovali s velko- myslností a statečností, bez nenávisti, třídního boje a vzájemných sporů, aby dovedli odolat všem pokušením materialistických a násilnic- kých ideologií. Ve čtvrti chudých Tondo v Manile Buďte věrní Kristu a přijměte s radostí jeho evangelium spásy. Nenechejte se pokoušet ideologiemi, které hlásají jen hmotné hodnoty nebo ideály pouze pozemské, které oddělují politický, sociální a ekonomický rozvoj od hodnot duchovních a v nichž se hledá štěstí daleko od Krista. Cesta k vašemu všestrannému osvobození není cesta násilí, třídního boje nebo nenávisti; je to cesta lásky, bratrství a pokojné solidarity. Hájit lidskou důstojnost chudých a jejich naději v důstojnou budoucnost není pro církev nějaký luxus, není to oportunní strategie, není to prostředek, jak si zajistit přízeň mas. Je to její povinností, protože sám Bůh chce, aby všichni lidé žili podle důstojnosti, kterou On jim dal. Je to úkolem církve kráčet cestou, kterou jde člověk, protože » každý člověk — bez jakékoliv výjimky — byl vykoupen Kristem, protože s každým člověkem — zase bez jakékoliv výjimky — je spojen Kristus, i když člověk si toho není vědom « (enc. Vykupitel člověka, 14). K čínské kolonii Vaším prostřednictvím se chci obrátit ke všem, kdo jsou v Číně, a pozdravit s radostí a láskou všechny mé bratry a sestry, kteří žijí v oné nesmírné zemi. Já, Jan Pavel II, biskup římský a nástupce apoštola Petra, zdravím vás, moji milí bratři a sestry v Číně ve jménu Našeho Pána Ježíše Krista... Jsem na své cestě tak blízko hranic vaší země, a proto toužím promluvit i k vám, protože přes vzdálenosti, které nás dělí, jsme všichni spojeni ve jménu Pána Ježíše. Vaše země dává všechny své síly péči o lepší budoucnost. Jsem si jist, že všichni katolíci uvnitř vašich hranic plně přispívají k budování Číny, protože pravý a věrný křesťan je i poctivý a dobrý občan své země. Křesťan — všude na světě — je věrný Bohu, ale má též hluboké vědomí o povinnostech a o lásce k své zemi a k svému národu. Má v úctě duchovní hodnoty, ale současně dává své schopnosti a své dary do služeb společného dobra. Řádný čínský katolík pracuje poctivě na rozvoji svého národa, zachovává povinnosti synovské lásky k rodičům, k rodině a k vlasti. Posílen poselstvím evangelia bude pěstovat jako každý dobrý Číňan »pět základních ctno58 [pageend6]stí«: lásku, spravedlnost, mírnost, opatrnost a věrnost. Církev má v úctě kulturní tradice a hodnoty každého národa. Křesťanské poselství není výhradním vlastnictvím žádné skupiny či rasy, obrací se ke každému a každému také patří. Neexistuje protiklad nebo tieslučitelnost, že je někdo pravým křesťanem a pravým Číňanem. Církev nemá politické nebo ekonomické zájmy, její poselství není pozemského rázu. V Číně jako v každé jiné zemi chce být hlasatelkou Božího království. Nehledá privilegia; přeje si jen, aby ti, kdo jdou za Kristem, mohli svobodně a veřejně vyznávat svou víru a žít podle hlasu svého svědomí. Vlivem rozhodnutí, pocházejících od lidí, jsme se nemohli po dlouhá léta navzájem stýkat. Velmi málo se vědělo o vás, o vašich radostech, ale též o vašem utrpení. V poslední době z různých částí vaší nesmírné země mi přišly o vás zprávy. Za ona dlouhá léta jste bezpochyby prošli mnohdy událostmi, které nám ještě nejsou známé. Jistě jste se nejednou ve svém svědomí ptali, co je pro vás správné udělat. Pro ty, kdo neprošli událostmi toho druhu, je těžké plně posoudit takové situace. Přes to přese všechno, je mou touhou, abyste věděli, že po všechna ta léta až dodnes, já a celá církev se mnou, jsme byli spojeni s vámi, že jsme na vás mysleli, za vás se modlili, a to s pravou bratrskou láskou a s pastýřskou starostlivostí. Vkládám svou důvěru ve vaši viru a v Pána, který slíbil: »Nedělejte si starosti, jak a co máte mluvit, protože v tu chvíli bude vám dáno, co máte mluvit« (Mt 10,19). Zůstanete-li spojeni s Pánem vírou a modlitbou, On vás bude posilovat a vás povede. Chci také vyslovit svůj hluboký obdiv pro svědectví hrdinné víry, které tolik z vás prokázalo a prokazuje i dnes. Celá církev je na vás hrdá a cítí se posílena vaším svědectvím; Doufá současně, že i vás posilovala její neustálá modlitba a společenství s vámi v Našem Pánu Ježíši Kristu. To, co nás pojí, drazí bratři a sestry, není svazek fyzického rázu nebo politického sdružení, ale je to víra v Toho, jenž je Boží Syn a Spasitel světa, a který prohlásil bratrství všech lidí. Je to Ježíš Kristus, který miluje všechny národy nezávisle na jejich rase nebo kultuře a na jejich sociální nebo politické situaci. Všichni jsme bratři a sestry, a středem Kristova poselství je všeobecné bratrství. Není to něco krásného, že stejný je obsah i čínského přísloví: »Mezi čtyřmi moři všichni lidé jsou bratři«? Dnes víc než kdy jindy je nutné hlásat FILIPÍNY. — Papež Jan Pavel II. na svém »papa- mobilu« projíždí jásajícími zástupy. toto poselství do celého světa, protože stále ještě existují nespravedlnost a diskriminace mezi národy a státy. Protože moje cesta mě vede tak blízko vaší velké zemi, dovolte mi poslat vám poselství, které prýští z mého srdce a z naší společné víry. V této době milosti a změny volám k vám: Otevřete své srdce a svou mysl Bohu, který ve své prozřetelnosti vede všechny události a uskutečňuje své plány ve všem tom, co se děje. Z lidského utrpení a též ze slabostí a omylů Pán připravuje nový růst. Upřímně a hluboce doufám, že se brzy budeme moci spojit v chvále Pána a budeme volat: »Jak je krásné, a milé, když bratří jsou pospolu« (Ž1 133,1). Svěřuji vás všechny Marii, Panně nejvěrnější, Královně Číny. Pokoj Krista Ježíše, jeho Syna, nechť je s vámi. Bůh žehnej Čině! K uprchlíkům Jsem rád, že jsem tu mezi vámi, abych vám vyjádřil zájem celé církve o vás a o všechny, kdo pro nešťastné okolnosti, nezávislé na jejich vůli, byli donuceni opustit rodnou zem. Kéž by tato chvíle byla symbolem solidarity církve 59 [pageend7]vůči všem uprchlíkům, symbolem návštěvy, kterou bych chtěl vykonat, kdyby to bylo možné, ve všech uprchlických táborech a sídlištích na světě. Jsem vděčen Bohu za tuto příležitost setkat se s vámi v tomto okamžiku dějin, kdy plni obav jsme svědky toho, jak roste počet lidí, donucených opustit vlastní zemi; chci ujistit každého z vás, že s vámi hluboce cítím a že jsem s vámi spojen v modlitbě. Skutečnost, že církev vynakládá velké úsilí, aby pomohla uprchlíkům, neměla by překvapit nikoho. Je to část jejího poslání. Církev si je stále vědoma, že i Kristus Ježíš byl uprchlíkem, když jako dítě musel uprchnout s rodiči ze své rodné země, aby se zachránil před pronásledováním. Proto v každé době je si církev vědoma, že je její povinností pomáhat uprchlíkům. A bude to dělat, jak jí to jen dovolí její omezené prostředky. Mezi všemi přírodními pohromami a neštěstími způsobenými lidmi je problém uprchlíků pohroma nej strašnější. To, co vykonal milosrdný Samaritán, jak ho dal své církvi její zakladatel za vzor, to je pravá láska! Ta nezná výjimek pro národnostní původ druhého, pro jeho náboženství nebo politické přesvědčení; vidí v druhém bratra a sestru, kteří trpí, a jen na jediném jí záleží: poskytnout okamžitě pomoc, být trpícímu bližním. Kéž tato láska prodchne všechny, aby měli soucit s miliony uprchlíky, kteří volají k nám o pomoc. Moji bratři a sestry, kteří jste přítomni, a vy všichni uprchlíci, kteří uslyšíte můj hlas: neztraťte nikdy důvěru v ostatní lidi, buďte přesvědčeni, že nejste zapomenuti. Nikdo vás od sebe neodhodil. Nejste považováni za přítěž, která je příliš těžká. V každé zemi světa jsou lidé dobré vůle, kteří se o vás starají, kteří na vás denně pamatují v modlitbě. A konečně před Pánem dějin a nejvyšším soudcem lidského srdce volám k národům ve prospěch všech uprchlílců na celém světě. Volám, aby bylo uskutečněno víc pomocných akcí v jejich prospěch, aby dosavadní úsilí bylo udrženo, rozmnoženo a posíleno. Konečně volám, aby se lidé i nadále modlili za všechny uprchlíky na celém světě, aby všichni měli lidský zájem a bratrskou lásku ke každému bratru a sestře, kteří potřebují naší solidarity a naší podpory. Poselství národům Asie Moje poslání je rázu náboženského a duchovního. Když se obracím k národům Asie, nedělám to jako státník, ale jako služebník a apoštol Ježíše Krista, jemuž jsou svěřena » Boží tajemství« (viz 1 Kor 4,1). Když přicházím k azijským národům, podobně jako všichni, kdo zde přede mnou v různých obdobích dějin hlásali Ježíše Krista, setkávám se s místním dědictvím a s pradávnými kulturami, které obsahují překrásné prvky duchovního růstu, způsoby to života a mravů často tak blízké těm, které nacházíme v Kristově evangeliu. Různá náboženství hleděla odpovědět na otázky člověka stran posledního vysvětlení stvoření a smyslu lidské životní pouti zde na zemi. Hinduismus chce dát člověku odpověď pomocí filosofie, hinduové zas pěstují asketismus a rozjímání, aby se povznesli k Bohu. Buddhismus učí, že pomocí zbožné důvěry člověk dochází vnitřní svobody a vnitřního osvícení. Jiná náboženství jdou podobnými cestami. Mohamedáni se klaní jedinému Bohu a vidí svůj původ u Abraháma, uctívají Krista a Marii, mají v úctě mravní život, modlitbu a půst. Katolická církev přijímá prvky pravdy a dobra, které jsou v těchto náboženstvích a vidí v nich odlesk pravdy Krista, jejž ona hlásá jako cestu, pravdu a život. Ze všech sil hledí spolupracovat s ostatními věřícími, aby se uchovaly ony zdravé prvky jejich náboženství a kultur, vyzvědá, co má s nimi společného, a všem pomáhá žít jako bratři a sestry (koncilní výnos Nostra aetate, 1-3). Aby rozvoj národů byl úspěšný, musí se dít v ovzduší míru. Nemohu se obrátit k vám, národy Azie, aniž se dotknu tohoto významného bodu, protože mír je nutná podmínka pro každý národ a každou zemi, aby mohly žít a se rozvíjet. Moje srdce je naplněno smutkem, když myslím na to, že na mnoha místech vašeho světadílu nezmizel rachot zbraní, že tam sice mohou změnit obyvatelstvo, ale fakt války zůstává dál, že se tam domnívají, že jen zbraně dají bezpečnost, nebo kde bratr bojuje proti bratru, aby napravil nespravedlnosti, skutečné nebo jen zdánlivé. Azie nezůstala ušetřena osudu mnoha jiných zemí svéta, v nichž mír — ten pravý mír v ovzduší svobody, vzájemné důvěry a bratrské spolupráce — zůstává stále jen krásný sen! Příliš mnoho mužů, žen a dětí na azijské půdě trpí a umírá; příliš mnoho rodin je rozděleno nebo donuceno opustit svůj domov a své vesnice; příliš je nenávisti, která působí bolest a ničí. Neustanu pozvedat svůj hlas za věc míru. Jak jsem to vždy učinil ve veřejných prohlášeních a při audiencích a v soukromých rozhovorech s hlavami států, tak nyní znovu žádám všechny a každého zvlášť, 60 [pageend8]aby respektovali hodnoty národů a jejich práva. Kristus a jeho církev nemohou být cizí žádnému národu, kmenu nebo kultuře. Kristovo poselství patří všem a obrací se ke všem. Církev nemá pozemské cíle, politické nebo ekonomické zájmy. Chce být v Azii jako kdekoliv jinde na světe znamením milosrdné lásky Boha, našeho společného Otce. Kdekoliv je církev přítomna, musí zapustit hluboce své kořeny do duchovního a kulturního terénu té země, přijmout do sebe všechny pravé hodnoty a obohatit je tím, co přijala od Krista, jenž je cesta, pravda a život (J.n 14,6) pro celé lidstvo. Církev nežádá pro sebe žádná privilegia, chce jen svobodně a bez překážek pokračovat ve svém poslání. Zásada svobody svědomí a náV diskusích o textu konstituce o posvátné liturgii na 2. Vatikánském koncilu se objevil často výraz »velikonoční tajemství«. Mnozí biskupové se divili, proč se to pořád zdůrazňuje, zdálo se jim, že jde jen o nějaké nové módní slovo. Výraz byl sice nový, ale nešlo o nějakou módní formulaci. Výraz je nový: rozšířil se vlastně v posledních desítiletích. Když roku 1945 francouzský teolog Louis Bouyer vydal knihu s titulem » Le mystère pascal « — česky » Velikonoční tajemství «, znělo to opravdu nově. Natolik nezvykle, že někdo to adjektivum » pascal « — » velikonoční « zaměňoval se jménem francouzského vědce a náboženského genia Pascala a domníval se, že kniha pojednává o záhadách Pascalovy osobnosti. Určitou bezradnost projevovali i kněží, když se o tomto tématu mluvilo na pastorálních konferencích. » Známe tři základní tajemství víry, říkali, tajemství Nej světě jší Trojice, tajemství Vtělení a Vykoupení. Proč se teď najednou mluví o velikonočním tajemství? Má to být snad nějaké nové mystérium víry?« Ne, nebylo a nemělo to být nové tajemství křesťanské víry. Výraz měl však připomenout a zdůraznit něco, co se během minulých staletí v povědomí křesťanů nějak zatemnilo, a čemu je nutno dát správné místo jak v liturgii tak v křesťanském životě. Pohleďme tedy, co výraz »velikonoční tajemství« označuje a proč se ho nyní užívá. Biskup, který v koncilní aule předložil a komentoval text konstituce o liturgii, řekl, že koncil chce ukázat »jednotu velikonočního tajemství (mystéria) v souladu s učením svátého Pavla a církevních Otců«. Co boženství je obsažena v zákonech a zvycích téměř všech zemí; kéž všem synům a dcerám katolické církve tato zásada opravdu zaručí svobodné vyznávání jejich víry a jejich náboženského přesvědčení. To nese s sebou pro církev také možnost svobodně zakládat své výchovné a též charitativní instituce. Jejich činnost bude ve prospěch celé společnosti. Křesťané považují za svou povinnost přispět k uchování zdravého morálního života jednotlivce, rodiny i společnosti. Považují za svůj úkol sloužit Bohu v osobě svých bratří a sester. Odporoučím všemohoucímu a milosrdnému Bohu důstojnost a osud každého člověka, muže, ženy i dítěte v tomto světadíle, důstojnost a osud celé Azie. T A J E M S T V Í míní výraz »velikonoční tajemství? Označuje především historickou událost Kristova utrpení a zmrtvýchvstání, zároveň pak jejich spásonosný význam: a označuje také přítomnost Kristova utrpení a zmrtvýchvstání v liturgické památce a styl křesťanského života — to všechno v nerozlučné spojitosti. Zahleďme se nyní na toto « velikonoční tajem ství« z věroučného a liturgického hlediska. 1) Z věroučného — dogmatického hlediska znamená »velikonoční tajem ství« v podstatě totéž co »tajemství vykoupení«: obsah těchto dvou výrazů se podstatně kryje. Není však bezvýznamné, jakých slov užíváme. Různá slova dávají stejnému obsahu jiné citové zabarvení a otevírají nové asociace. Jak je tomu s pojmy »vykoupení« a »velikonoční tajemství?« a) » Vykoupení « je abstraktní pojem, který mluví především k intelektu. Vznikl podobně jako slovo »vtělení«. »Velikonoční tajemství« se vztahuje na historickou událost, na ritus a na svátek, tedy ve všech případech na něco konkrétního, co vyvolává vzpomínku, mluví k imaginaci a vede k jednání. b) Jiný rozdíl: slovo »vykoupení« je vzato z právního slovníku, ze sociální struktury starověku, z doby, kdy křesťanství vzniklo a rozšiřovalo se. Ve starověkém sociálním systému mohl být otrok vykoupen, vyplacen a osvobozen z poddanské závislosti na pánu, kterému byl prodán a jehož majetkem se stal. Tato právní změna stavu — přechod ze stavu otroka do stavu svobodného občana — pomohl prvním křesťanům pochopit a vysvětlit význam a účinek Kristovy smrti. Kristus Pán za nás JOSEF BENÁČEK V E L I K O N O Č N Í 61 [pageend9]zaplatil svou krví výkupné a tak nás vykoupil, osvobodil z otroctví hříchu a smrti. Jsme vykoupeni, to znamená, jsme svobodni, patříme Bohu jako jeho milované děti. Tato právní kategorie a tyto sociální vztahy starověku přibližují sice tajemství vykoupení našemu lidskému chápání, nezachycují však právě jeho nejhlubší podstatu: neříkají nic o svobodné iniciativě Boží lásky, nebo ji aspoň odsunují do pozadí. Vykoupení se zde stává spíše jakousi obchodní záležitostí: co a kolik je nutno zaplatit, aby se odčinila urážka, kterou člověk Bohu způsobil hříchem? S tím souvisí i jiná nepřiměřenost. Mluvíme-li o vykoupení v této právní perspektivě, dostává výkupnou a záslužnou hodnotu především nebo výlučně Kristovo utrpení a jeho smrt na kříži. Nebyli jsme vykoupeni, vyplaceni z otroctví hříchu a smrti penězi, ale Kristovou krví, jeho obětí na kříži. Tu však vyvstává otázka, jak se má z tohoto stanoviska chápat význam a účinek Kristova zmrtvýchvstání: jak je integrovat do události vykoupení? Zmrtvýchvstání nemá obětní a záslužný charakter a proto nepatří k aktu vykoupení: je to spíše osobní triumf Kristův, odměna za jeho ponížení. Mluvíme-li o vykoupení, máme na mysli především kříž, a vzkříšení zůstává jen šťastným epilogem bez vnitřního vztahu k vykoupení. Utrpení a zmrtvýchvstání jsou tak rozděleny a nedají se spojit. Díváme-li se na vykoupení naopak ve světle »velikonočního tajemství«, nenarazíme na takové nesnáze. V perspektivě velikonočního tajemství tvoří kříž a vzkříšení dynamickou jednotu. Zmrtvýchvstání tu není pouze šťastným zakončením a osobním vítězstvím Kristovým, ale cílem a dokonáním mystéria vykoupení. Karl Rahner to vyslovil takto: » Ježíš umírá do zmrtvýchvstání — taková je nejvlastnější povaha jeho sm rti.« To odpovídá také učení svátého Pavla, když v listu k Římanům píše: » Ježíš byl vydán na smrt, aby nám byly odpuštěny hříchy a vstal z mrtvých, abychom došli ospravedlnění«. Tuto konkrétní a dynamickou jednotu velikonočního tajemství chtěl tedy 2. Vatikánský koncil zdůraznit. 2) Zamysleli jsme se nad tím, co znamená »velikonoční tajemství« z věroučného, dogmatického hlediska. A jaký přínos znamená v liturgii? Roku 1951 bylo obnoveno slavení velikonoční vigilie, nejprve dobrovolně, později závazně. Cílem a úmyslem této pronikavé reformy bylo soustředit pozornost a zbožnost věřících na ústřední tajemství Kristova života a lidské existence a učinit z velikonočního tajemství střed a vrchol církevního roku a zdroj křesťanského života. Katolíci se tehdy museli rozloučit s různými staletými zvyky — mám zde na mysli především slavnost vzkříšení na Bílou sobotu odpoledne — které však přenášely těžiště velikonoc z liturgie do folklóru a zastiňovaly tak tvář velikonočního tajemství. Bylo nutno hledat a objevovat význam velikonočních svátků v liturgických obřadech a nedávat se odvádět zvyky, které sice měly silnou citovou náplň, ale nevedly do středu velikonočního tajemství. Liturgická reforma druhého Vatikánského koncilu se pak snažila vštípit přesvědčení, že Zelený čtvrtek, Velký pátek, Bílá sobota a Velikonoční neděle nesledují pouze Kristovy poslední dny a hodiny v historickém postupu, ale že slaví jediné a nedělitelné mystérium smrti a zmrtvýchvstání Našeho Pána a zároveň naši účast na jeho utrpení a oslavení. Proto také zdůrazňují směrnice k provedení konstituce o liturgii, že velikonoční třídění není jen přípravou na velikonoční svátky, ale že patří k vlastnímu jádru velikonočního tajemství, to jest k památce a zpřítomnění smrti a zmrtvýchvstání Páně. Středem a vrcholem velikonočních svátků se stala znovu, jak tomu bylo v prvních staletích Církve, velikonoční vigilie. Nepřipravujeme se v ní na radost velikonoční neděle: vigilie sama slaví Kristovo vítězství nad temnotami hříchu a smrti, a naši účast na jeho vítězství. Proto vidí také Církev ve velikonočním tajemství východisko a zdroj apoštolského a pastoračního úsilí. Směrnice pro aplikaci konstituce o liturgii mluví jasně: »Duchovní správa, která má střed v liturgii, se má snažit o to, aby věřící žili velikonoční mystérium.« Nedá se ovšem říci, že se to podařilo. Kdybychom se zeptali nejenom průměrných, ale i horlivých křesťanů, je-li jim milejší půlnoční mše svátá o vánocích či velikonoční vigilie, jistě by velká většina neváhala odpovědět, že jim vánoční půlnoční mše přirostla daleko víc k srdci než velikonoční vigilie. To je důkazem, jak nesnadno a pomalu pronikají reformy z dekretů do vědomí a do srdce. RAKEV KARLA SCHULZE Vzpomínky rok za rokem — vrací se obrazy minulosti, na rakvi ležela kytice červených kvétá co volit pro, sebe? červené a bílé? snad červené, když rudí zabíjejí rudě Anastáz Opasek 62 [pageend10]LUBOŠ s o u r e k DIÁKONÁT, JÁHENSTVl V DĚJINÁCH ClRKVE Slovo diákon pochází z řeckého diákonem, diakonie, diakonos a mělo původní význam » Sloužiti při jídle«, » Sloužiti u stolu« (Mt. 4,11; Mk. 1,3). Všichni evangelisté se často zmiňují o služebnících a o těch, kteří rozdávali a rozdělovali jídlo starcům, nemocným a opuštěným. V Církvi se setkáváme s diákony již v prvopočátcích. Ve Skutcích apoštolských se také setkáváme s denní diakonií (Ap. 6,1; 6,2 atd). Předpokládá se, že mučedník Štěpán byl diákonem, i Filip kazatel ze Samarie; Athanasius, který důrazně vystoupil na nicejském koncilu byl tehdy také diákon. Při jasném vyhranění povinností kněží a biskupů je vždy zmínka i o službě diákona, který má samozřejmě jiné pole působnosti. Za pontifikátu papeže Fabiána (235-250) byl Řím rozdělen na sedm oblastí a každou spravoval jeden diákon, který organizačně .napomáhal kněžím v duchovní službě a zvláště vykonával charitativní činnost. Synoda nicejská (325) už jasně zdůrazňuje, že diákon je služebník biskupův a je také vysvěcen »ad ministerium episcopi«, pracuje z pověření biskupa a má úzce spolupracovat s kně- žími. Ostatně už biskup Ignác z Antiochie a apoštolské konstituce zcela jasně popisují funkci diákona a jeho podřízení biskupovi. V Novém zákoně (1 Tim 4,2.12) se žádá, aby diákon právě tak jako biskup byl pouze jednou ženatý. Synoda elvírská vyžaduje od obou naprostou zdrženlivost právě tak jako koncil kar- tágský. V pozdějších létech přibyla k původní charitativní činnosti diákona ještě další úloha, a to dohled nad katechumeny a vyučování náboženství (příklad: diákon Deogratias z Kartága, který měl velmi dobrý styk se sv. Augustinem). Ve III. a IV. století, když neměl biskup dostatek kněží, spravovali diákoni venkovské fary. Prvá zmínka je o tom v Can. 77 synody elvírské (306). A zde lze říci, že to byl asi vrchol dia- konátu. Koncem čtvrtého století je však slyšet často slova kritiky. Ve spisu » De iactantia Romanorum levitarum« se na příklad praví: » Římští diákoni si během času zvykli pověřovat nižší klérus některými službami, které měli vykonávat sami. Připisují si práva, která náleží pouze kněžím anebo biskupům. Při hostinách zaujímají přední místo a při návštěvách v soukromých domech se příliš zajímají o to, co kdo o kom říká. Proto se jim někteří lidé vyhýbají a obávají se jich; někteří se opět snaží získat jejich přízeň a stává se dokonce, že je (diákony) i podplácejí, jen aby získali jejich přízeň, podporu anebo doporučení.« Tato zpráva, i když je jednostranná, přece jen dokazuje, že postupem času se v Církvi vytvořila další funkce, a to subdiákon, podjá- hen. V V. století se také jasně ukazuje, že diákoni se již nevěnují charitativní činnosti v té míře jako v prvopočátcích. Charitativní činnost se stále více dostává do rukou laiků. Římská synoda z roku 595 s politováním shledává, že diákon se stále více vzdaluje svému původnímu poslání a vykonává jiné služby. A tak v době karolinských reforem, kdy došlo i k reformě charitativních služeb, již nikdo na spolupráci diákona na tomto úseku nepomýšlel. Někteří biskupové, jako na příklad papež Řehoř Veliký, jmenovali své diákony za správce církevního majetku. Diákon Anatholius byl jmenován » vice-dominus « a spravoval majetek celého biskupství. Diákon Cyprián se stal rektorem Patrimonia na Sicilii. Papežové a biskupové používali také svých diákonů jako osobních tajemníků, zprostředkovatelů a vyslanců. Řehoř Veliký v jednom svém dopise přikazuje diákonu Honoraciovi, aby napomenul velitele vojenských jednotek Theodora, který bojoval na Sicilii, aby zacházel s obyvateli dobytých území lidsky. V jiném uchovaném dopise Řehoř Veliký žádá diákona Honoracia, aby se okamžitě ujal biskupa Anastasia, který upadl v nemilost císaře. Diákon Savinian je vyslán papežem za biskupem Janem do Ca- řihradu, aby mu na místě vysvětlil důvěrné záležitosti. Vznikl i úřad arcidiákona a velmi často se stávalo, že tento úřad byl odrazovým můstkem na biskupský stolec. Dochází k rivalitě mezi kněžími a diákony. O diakonát se často ucházeli sobečtí ctižádostivci, kteří samozřejmě uváděli tento církevní úřad svým počínáním v pochybnost. Dále je nutné podotknout, že jak od kněží tak i diákonů byla vyžadována zdrženlivost. Někteří z řad diákonů však s poukazem na to, že nejsou kněžími, tento závazek nedodržovali. Co bylo skutečnou příčinou zániku samostatného diakonátu, je dnes těžko zjištit. Koncem IX. století se mluví o diákonátě již jen zřídka a tak se stal pouze stupněm svěcení na cestě ke kněžství. Zcela jiný vývoj probíhal na východě. I po odtržení Cařihradu od Říma zůstal diakonát ve východní církvi (Rusko, Řecko, Jugoslávie) uchován až do dnešních dnů. V Rusku bylo v roce 1914 na 15 200 diákonů (k porovnání: 50 100 kněží a 149 biskupů). (Pokračuje) 63 [pageend11]Naše povídka ZUZANA PAVLOVA M E Z E R A In memoriam tragické automobilové nehody, k níž došlo v úterý Svatého týdne 1980. » Viktore ...« Nehybná víčka jemně zacukají, jako by se jich dotkl ostrý sluneční paprsek. Život! Jméno přicházející odněkud. Jako by chtělo navázat přerušený rozhovor, vyjít ven či vyplnit mezeru, vrátit se či jít d ál... Pak zasykne bolestí, oči se rozevřou, zatá- pají po m ístnosti... najdou se v n í?..., ztrnule narazí do neznáma a znovu se zavřou. Bílá zeď je příliš silná, aby odpověděla na otázku; či příliš prázdná. Mate. Hlas se znovu přiškrceně pokouší o své nalezení. Spí nebo bdí? Chce se vrátit zpět, odtrhnout zrak od bílé stěny. Tady to není, ještě .nejsme doma ... » Hanko...« na tělo se kloní oštřovatelka a potichu směrem ke dveřím dodá »zavolejte doktora, probírá se « a znovu chlácholivě nad prostěradlem: » klid, klid, Hanko ... « Ta náhle vytřeští oči, trhne sebou a tu již ji bolest a něčí ruka jemně zadrží. Znovu se schoulí do podušek, ale nejdřív ještě sklenici s nějakým přípravkem. Posilňujícím, uklidňujícím. Tak se začíná žít? Překvapení může zabít. Člověk se rodí sláb. » Kde je Viktor, co se s ním stalo,« znepokojeně jako by se chtěla zorientovat, najít konec přetržené niti, tkáně svých myšlenek, znovu opakuje, aby snad ujistila sebe samu, že skutečně před mezerou byl Viktor a jím to všechno skončilo. A tam začalo prázdno. A pak Ilona, Věra, Alena. Tam je pevná půda pod nohama. Kde jsou? Kde jsou oni, tam je i ona. Ale kde ono »kde«? »Viktor je vedle, uklidní se, Hanko, a pij. I ty ostatní«. Po prvních kapkách tekutiny se její zrak znovu pomalu začne klížit až přejde do spánku. Vše, co si v té chvíli uvědomila, bylo to, že má ruku v sádře. Kde k ní přišla? V mezeře ... » Bude třeba, aby si to s ní vyřídil pater Jindřich, na to my nestačíme«, zahuhlal lékař. » Chudinka, má toho víc než dost, byl u toho první. Celý se třásl, když jsem ho viděla u těch nosítek«. Lékař povzdychl. To nebylo jeho pole, to hraničilo s věčností. O dvě patra níž se mezera zdála být hovornější. Snad na otázky, na výkřiky, jimiž se chce zdolat pevnost němé věčnosti. Proč? Ale zloděj byl rychlejší, než aby čekal na otázky, než aby se mohl omluvit, vysvětlit, slušně požádat. To by nebyl on. I dejme tomu, že ukradl, jenže proč ta k ... Viktor, který mohl vyplnit Hančinu mezeru, ji navždy zamlčel. Vzal si ji s sebou. Mezeru, která se otevřela jako dvířka, ze kterých vypadla Hanka ze života. Z kruhu přátel. Ze společenství vyrvaných a ukradených. Zloděj ji vytrousil či odstrčil. Či ponechal, aby ošálil druhé svým dobrým srdcem; či aby se jim vysmál? Pater Jindřich, když jde kolem, snaží se vyhnout zrak dveřím. Projít rychle kolem vzlykajících tváří. Rozmazávají se mu před očima. Napřahují po něm ruce. Až ty poslední jemně odstrčí. » Nic nic, je jen vylekaná «. A už je tu sestra a kyne mu, aby vstoupil. » Spí, ale až se probudí, bude okamžitě třeba vaší pomoci. První její slova byla: ti ostatní«. Křest. Uchopení do nového života. Jak překlenout mezeru mezi ní a těmi druhými? Kam odešli, kam měli namířeno? Ještě mu ze srdce nevymizelo ono hrůzostrašné divadlo, potom co mu rozechvělý telefon mluvil o havárce a mladých obličejích. Rychle, rychle. Mladí... jeho mladí! A stejný telefon se postaral o jeřáb. On dorazil dřív. Na silnici pod plachtou tělo. A další, kolik jich je, někde uvnitř. Uviděl dívčí ruku. Svírala větvičku kočiček. Květná neděle. Dorazili do Jerusalema. Do svého Jerusalema. Rozjásaná parta. A ten svetr se mu nedávno mihl před očima. Před třemi dny. Zatoulaná ovečka, která měla čas se najít, vrátit, aby se znovu vzdálila? Snad jen proto, aby si utrhla a odnesla větvičku jívy? Stačila jí? Kdo vyplní mezeru pateru Jindřichovi? Hanka... Bude s to říci, odkud se rodí? On jí řekne kam, ale ona musí svázat uzlík těch ostatních... Kdo překlene oba břehy? »To jste vy? Řekněte mi, co se se mnou stalo! A Víta? « » Hanko, a ty mi řekni... Ne, je jen na jiném oddělení«, vyhýbavě odpovídá a hledá slova. Ta první, která zkoušejí terén. Dosud je pevný. » Ty jen tu zlomenou ruku, oni nějaká jiná zranění.« V očích pátera je něha, hrůza i snaha předstírat. Na čele mu vystupují kapky potu. Bojí se, aby to Hanka na něm nepoznala. Rád by to první setkání zkrátil. » Brzy budeš venku. « Ale nedodal — pak je sama uvidíš. Ví, že mezi slůvkem brzy a ti ostatní, bude již jejich zaniknutí v jejich světě. Okouní. Najednou nemá, co by řekl. »Jen musíš spát, pak si popovídáme.« »A naši o tom vědí?« »Jak by ne, a také, že to není nic vážného, 64 [pageend12]jen to tvé vylekání.« Náhle Hanka slabým, ztichlým hlasem dodá: » Když člověk stojí tváří v tvář smrti, je to jiné...« Tuší něco? Jako by si byla jista, že v mezeře číhala smrt. Či doopravdy byla? »A auto?« — »Auto... trochu pošramocené.« Do nového života se vstupuje po troškách. Po špičkách. Jako děti, pro které třeba užívat zdrobněliny. Po prvních krůčcích se auto může znovu stáhnout do své podoby. Zůstane vzadu. Nepřejde. Vrací se od sutin. Zdálky jsou sutinami. Zblízka by to bolelo. I ony se musí zrodit pro smrt. »Zůstaňte tu ještě chvíli...«, a vyhrkne: »Jeden zkažený výlet.« Vlákno pro mezeru pátera Jindřicha. Jako by si je navzájem přehazovali, aby vyplnili prázdno, které určilo nový životní prostor pěti lidem, ale neřeklo jeho souřadnice. Ani kořenění ani ústí. Audience je u konce. Lékař vysvobozuje patera z tísnivé situace. Napoprvé toho bylo víc než dost. Ka- rambol. Ona sama na ortopedii. Oddělila se. Je jinde. Stín smrti. Na víc se už neptala. Byla omámena. Lékař pečlivě odpočítal kapky elixíru, kterým se vrací. A bylo to dobře. I pozemský život potřebuje clonu, aby neoslepil. Němá společnost osiřela. Na hrudi Ilony větvička věčných svátků. Jako by byla klíčem k bráně nebeské. Otevřela jim nebe? Kam je odnesl zákeřný lupič? Na které oddělení? Pater Jindřich se neptá proč. Pater Jindřich se ptá kam. I on se vrací. Seděly tam nalevo v druhé řadě. Ruka se zatřepetala, když Honza pronesl svou úvahu o nedělních křesťanech: » Buď to žiješ, nebo to nemá cenu«. »Ale přece, i když se to snažíš žít, třeba jít někam načerpat benzín.« A ona načerpala. Po dlouhé době... a pak se vydala žít. Vyjela žít. A dojela... Na bílé stěně zůstala silueta patera Jindřicha. První orientační bod. Jistý, pevný. Tam se tedy začne vyplňovat zpřetrhaná tkáň, křížení osudů ... Tam se začne navazovat nit, která se již opatrně dotkla třepení. » Po pěti letech jsme s Ilonou znovu šly na mši. Po tom sobotním sezení.« Barvy, pohyby, život. Vyčte v nich něco? Trhla sebou: »Dobře, že jdete! Chtěla jsem za Viktorem, prý potřebuje klid. Velikonoce. Aleluja! Potřebují klid«. Ti, kteří odpočívají v pokoji, ho mají. Rozmáchla se sádrou: » Řekněte mi pravdu. Všechno chodí po špičkách. Zdi jsou bílé. Naši se na mně vrhli jak by bůhvíco.« Bůh ví, co. Ale mimo Boha to vědí i oni. A nejlíp pater Jindřich. » Řekli mi, že jste byl u toho.« Pater se snaží proniknout Hančinou mezerou. Kolik je v ní opěrných bodů, z kterých se dá učinit klenutí, most, po kterém se dostane k pravdě... Ne, po kterém přejít k mezeře jeho, patera Jindřicha. Teprve tehdy bude moci odpovědět Hance, kde jsou oni a kde je ona. Na jeho odpovědi závisí všechno, jeho odpověd je křest, je pečeť nového života a ta musí být v síle radosti. Jeho mezera mu v tom brání. V ní je slovo Boha. V ní je Resurrexit. V těch dveřích, kterými oni prošli. A které on nezná. »Hanko, sedneme si.« Jako by pochopila. Často pohyb, zamžiknutí oka a už je to pravda. Dosud nedefinovaná, dosud něco velkého, vznešeného, vážného, které člověk ohmatává kousek po kousku, než dojde k jádru. Jako život, do kterého se vrhá mládí. Už měla dítě za sebou, které musí všemu přijít na kloub a přijde. Stojí před něčím, co ji přerůstá. Uchopil ji za ruku a pomalu začal spřádat vlákno a zakrývat prázdno, zachycuje nit, tu na tom, tu na onom opěrném bodu, jako na ostrůvku, opuštěném a nedočkavém spojit se s ostatními, aby z něj byla pevnina: » Ty jediná jsi na tomto oddělení. Vypadla jsi.« Ví, vzpomíná si na dvířka, která se otevřela. Oni drželi v rukou ratolesti a mávali jí, jako by jí provolávali vjezd do života. Ale ta dvířka, co se s nimi stalo? Zavřela se za ní či za nimi jako voda. Kdo je otevře? » Byl jste u toho první.« Hanku úslužně vypustili ze svého středu. Hodili na svět, výkřikem vyprovodili před dveře a ty zaklaply. Dolehl k ní jejich třeskot. Proč? To už neví. » Zastavili jsme se pro ty ratolesti...« K výzdobě večeřadla? Jeli na slavnost, byly Věřiny narozeniny. Nitky se křižují. Hanka a pater Jindřich si je navzájem předávají, člunek jejich myšlenek jako by o závod se předháněl, pobízen tíhou, úzkostí, neznámem... Ty ratolesti jim otevřely přístup. Hanka se vyhýbavě, s očima sklopenýma k zemi snaží projít večeřadlem k protějším dvířkům. Nedívat se ani nalevo ani napravo. Otec Jindřich je viděl, on tam vstoupil a nyní vede omámenou Hanku zpátky po přímočarých stopách, kterými ona vystoupila. Není vyhnutí. On otevře ta dvířka. V srdci mezery. Už jsou u nich. Jeho člunek se vzepjal. Hanka je přítomnější. Okamžitě tne do živého. Nahmatá smrt dřív, než ji on pojmenuje slovem. » Zahynuli.« Mohl to říci opatrněji. Jako že »podlehli na jiném oddělení...« Ne, jeho hrůza, jeho mezera se nedokázala dál drobit. Třepením by se nic nespravilo. Nahá a holá Láska Velkého pátku. Bílá zeď je znovu bílá. Jako by stála na rozhraní dvou světů bez dvířek. A její mezera je pravdou Bílé soboty. I ona patera Jindřicha. 65 [pageend13]rozhledy JAN PAVEL II. NA DÁLNÉM VÝCHODĚ Jel tam, aby povýšil na oltář, prohlásil za blahoslaveného, prvního rozeného Filipínce Vavřince Ruize s dalšími 15 mučedníky za víru v Japonsku v letech 1633-1637. Požádal ho o to hned po zvolení papežem are. z Manily kard. Jaime Sin, jemuž si sv. Otec, ještě jako krakovský arcibiskup, posteskl, že mu Pavel VI. odmítl prohlásit minoritu Maximiliána Kolba za blahoslaveného v Polsku. Měla to tedy být první beatifikace mimo Řím. Jestli každá papežova cesta má své těžkosti a nepředvídanosti, měla jich tato cesta ještě víc. Jede do světadílu, v němž církev přes 400 let misionářské práce zůstává popelkou: z dvou a půl miliard lidí se k ní hlásí jen 65 milionů, a z těch dvě třetiny jsou na Filipínách. Misionáři si možná málo uvědomovali, že se v Azii setkávají s dávnými náboženstvími, s hlubokým duchovním prvkem, a příliš hleděli jakoby přesadit tam křesťanství s jeho evropskou mentalitou; v Japonsku, kam Jan Pavel II. též pojede, katolíci tvoří 0,3% obyvatelstva, v Pákistánu sotva 1%. A pak problémy politické: Asie s Hirošimou, Nagasaki a Vietnamem jsou symboly mezinárodní krize, které se jako neblahé mraky stále tyčí na obzoru lidstva. I »katolické« Filipíny mají své těžkosti rázu politického a sociálního, Pákistán hraničí přímo s Afgánistánem, okupovaným Sověty, chce být prostředníkem v konfliktu mezi Irákem a Íránem. Vietnamská vláda prý dala na jevo, že si nepřeje papežovu návštěvu v Tájsku, kde se uprchlíci ze sousedních komunistických zemí na ni těšili; a Čína byla zase proti zastávce v Hongkongu... Nelze se proto divit, že se nad cestou kladl nejeden otazník. Jak to vše papež zvládne? Byla to dosud nejdelší papežova cesta mimo Itálii. Trvala 12 dní (16.-27. února). Sv. Otec za ně ujel letadlem 35 120 km, navštívil 15 míst, z nich 9 na Filipínách a 3 v Japonsku, sloužil 13 veřejných mší a udělil 25 oficiálních audiencí a pronesl 56 řečí — především anglicky, ale též japonsky (japonštinu si dal přepsat do naší abecedy) a Poselství míru z Hirošimy bylo dokonce postupně v osmi řečech. A nezapomeňme ani na fyzický nápor spojený s cestou: změna času i podnebí — z subtropických Filipín se najednou přenesl do Japonska, kde místo třešňových a lotosových květů našel sníh a v Nagasaki celebroval za hotové sněhové bouře. V Pákistánu Celá cesta začala dramaticky. Jen půl hodiny před přistáním v Karači vybuchl ruční granát nedaleko tribuny pro oficiální osobnosti; zabil atentátníka a těžce zranil další tři osoby —■ zdá se, že třeba atentát klást do souvislosti s únosem letadla, k němuž došlo o týden později a který byl politickým gestem přívrženců před lety popraveného býv. min. předsedy Bhutta. Byla to zastávka technického rázu. Sv. Otec jí využil k tomu, aby pro místní malou katolickou obec — 800000 v moři 75 milionů mohamedánů — sloužil mši svátou v městském sportovním stadioně. V kázání o tajemství eucharistie a tajemství církve mluvil 0 jednotě křesťanů a nabádal ke spolupráci a svornosti s mohamedány, které spojuje s křesťany víra v jednoho Boha, úcta k Abrahámovi, otci ve víře židů, křesťanů i mohamedánů. Spolupráce křesťanů s mohamedány byla též obsahem poselství, které Jan Pavel II. odevzdal presidentovi Mohamedu Zia U1 Haquovi místo projevu při přivítání. Zmiňuje se o příznivém poměru ke křesťanům po letech násilné islámizace za Bhutta, kdy byly zestátněny církevní školy a katolíkům znemožňován přístup na školy a k zaměstnáním — dnes vláda si tyto školy přeje — a konečně 1 o palčivé otázce uprchlíků z Afgánistánu, chválí velkomyslnost pákistánských úřadů a ujišťuje pomocí a spoluprací církve. Manila Na letiště Manily na Filipínách přijel druhý den ráno. Jak to dělá při každém příjezdu do nového státu, na znamení úcty k jejím obyvatelům kleče políbil zemi. Ve svém prvním proslovu opakoval, že jeho cesta má náboženský důvod: přijíždí, aby prohlásil za blahoslaveného Vavřince Ruize a se připojil k loňským oslavám 400. výročí manilské arcidiecéze — tak se prý ohradil proti pokusům presidenta Marcose a jeho choti Imeldy, kteří chtěli vytěžit co nejvíce z papežovy cesty pro své politické cíle. V » papamobilu «, mohutném landro- veru s vyvýšeným pódiem s dvěma křesly, ozdobeném květinami, pak jel do mariánské svatyně P. Marie Ustavičné pomici v Barclaránu, otevřené r. 1958, spravované redemptoristy, jednoho to z největších kostelů světa; řeholní sestry, které tam byly shromážděny, vybízel k věrnosti a vytrvalosti v životě zasvěceném Bohu. V závěrečné modlitbě svěřil ochraně P. Marie národy Azie, její církev a vůbec církev v zemích, kde její práce se setkává s mimořádnými těžkostmi, kde její poslání není správně chápáno, a její neukojitelnou touhu sloužit všem. Projev při oficiální návštěvě u presidenta Marcose v jeho sídle bylo poselství k filipínskému národu: nabádal Filipínce, aby si uchovali pevnou a jednotnou rodinu, hájil nerozluči- telnost manželství a právo nenarozeného dítěte na život (viz str. 58). Před biskupy shrnul jejich úkol: vydávat svědectví o Kristu, pečovat o chudé, trpící a hříšníky, nezapomínat na misionářské poslání, které katolické Filipíny mají vůči ostatní Azii. K beatifikaci Vavřince Ruize došlo na druhý den v rámci mše svaté sloužené v městském parku Lunetta. Kdo byl nový blahoslavený? 37-letý otec tří dětí, syn Číňana a domácí ženy, kostelník u dominikánů, který se nějak zapletl do vraždy a 66 [pageend14]Tak vypadala cesta sv. Otce JANA PAVLA II. na Dálný Východ: Řím — Karači (Pákistán) — Manila a další ostrovy (Filipíny) — ostrov Guam — Tokyo, Hirošima, Nagasaki (Japonsko) — Anchorage (Aljaška) — Řím. aby unikl stíhání, připojil se k dominikánům, aniž věděl, že jedou tajně jako misionáři do Japonska. Tam byl zatčen, odhalen jako katolík; při mučení zaváhal, už pomýšlel zapřít víru, aby si zachránil život, ale odolal pokušení a posílen Boží milostí zemřel pro víru: po tři dny visel s hlavou dolů. Bylo to v Nagasaki 29. září 1637. Z dalších 15 nových blahoslavených bylo 9 Japonců a 4 španělé; skoro všichni byli z dominikánské řeholní rodiny. Jediné dvě ženy byly japonské terciářky. Jan ¡Pavel II. v kázání rozvedl slova, která pronesl Ruiz před odsouzením: » Kdybych měl tisíc životů, všechny bych je dal za Krista, nikdy ho nezapřu. Můžete mě zabít, jestli to je to, co chcete. Chci zemřít pro Krista«; dodal, že jen někomu je dáno položit za víru život, všichni však máme podle ní žít. K Číňanům Velký ohlas měl papežův projev k filipínské čínské kolonii: v nich zdravil všechny své bratry a sestry ve víře v Číně a vůbec celou Čínu, volal, že je možné být zároveň dobrým Číňanem a katolíkem, katolíkům vyslovil obdiv pro jejich vytrvalost navzdor protivenstí a odloučení a těm, kteří snad v této věrnosti zaváhali, nabídl pochopení a smír (viz str. 58). Diplomatické zástupce — čínský nebyl přítomen, třebas byl pozván — ujistil úctou církve ke kulturním a náboženským tradicím všech národů, se všemi církev chce spolupracovat v úsilí o mír, spravedlnost a pokrok, řekl a dodal, že k řešení palčivých sociálních otázek nestačí spravedlnost, musí být spojena s láskou. Filipínskou mládež pozdravil prostřednictvím studentů University sv. Tomáše — ujistil je svou důvěrou, ale připomenul i jejich odpovědnost za zítřek. Manilským dělníkům a chudým platila návštěva ve městské čtvrti Tondo, kde pracují mezi nimi sestry Misionářky lásky kalkatské Matky Terezy a salesiáni: Nemají se nechat strhnout ideologiemi, které hlásají hodnoty jen materiální a ideály jen časné, pravil k nim. Jan Pavel II. vešel tu též do domku Karla Navarra, otce osmi dětí, kterého navštívil před 10 roky Pavel VI.: s nejmenším, stiženým obrnou v náručí vyšel ven z domku. Původně prý byla na programu návštěva té nejmizernější čtvrti Magsaysay, ale president Marcos prý ji »z bezpečnostních důvodů« nedovolil. Podobně kard. Casaroli místo papeže šel sloužit mši svátou do jedné manilské věznice: všichni vězni mohli na ni přijít, až na 33 z nejpřísnějšího oddělení, s kterými však potom mohl mluvit; mezi nimi byl i jeden kněz jezuita, prý jeden z vůdců hnutí proti presidentovi. Vězňové odevzdali kardinálovi dopis pro sv. Otce, aby se za ně přimluvil. Další návštěvy a projevy Šest dní pobyl Jan Pavel II. na území Filipín, které zahrnují na 7000 ostrovů. Na několika z nich také stanul. Tak po mši svaté za mír na náměstí Queen Circle v Manile, při níž vyzvedl, že pokojné vztahy mezi lidmi nastanou, jen když Kristova spravedlnost a láska se rozlije do jejich srdcí a bude vryta do struktur společnosti, a podal první svaté přijímání 50 dětem, promluvil k filipínským rodinám v rámci mše svaté na ostrově Cebu; zde zasadil objevitel Filipín moře- plavec Magalhaens kříž, dosud uchovávaný, zde byla sloužena o velikonocích 1521 poprvé na Filipínách mše svátá a manželce místního pohlavára, která se dala pokřtít, daroval sošku Jezulátka, stále vroucně uctívanou. V kázání o problémech 67 [pageend15]rodiny, na Filipínách ohrožované z mnoha stran, byl nadmíru otevřený a pevný: zase mluvil o jednotě manželství a nerozlučitelnosti a posvátnosti lidského života: kdo ho chce utratit, zasazuje hlubokou ránu i spravedlivému sociálnímu řádu. Silná byla i slova ke kněiím: život v celibáte je svědectvím o tom, že věří v hodnoty, které nevidíme. K mohamedánům promluvil na letišti v Davao na ostrově Mindanao, kde je jejich největší sídliště; příčiny napětí s křesťany nejsou původu náboženského, ale politického, sociálního a kulturního — mohamedáni si stěžují, že křesťané jim ubírají jejich půdu — jsou si navzájem bratry ve víře v jednoho Boha, a proto vybízel k vzájemné důvěře a k bratrským stykům. Dvakrát ještě promluvil k dělníkům: na ostrově Negros k těm, co pracují na tamějších nesmírných plantážích cukrové třtiny, a v Legaspi k zemědělcům : připomněl zásady křesťanské sociální nauky, mluvil o důstojnosti práce, na niž člověk má právo, zastal se vykořisťovaných sezónních dělníků; neodpovídá Boží vůli, aby plody země byly k blahu jen několika a většina z nich byla vyloučena. Na ostrově Mongo navštívil 20 000 uprchlíků z Vietnamu, Kambodže a Laosu v jejich táboře postaveném péčí OSN. Přivítal ho sám Vysoký komisař Hartling; uprchlíci drželi velký transparent s nápisem ve svých třech řečech: Svoboda, spavedlnost, láska. Projev sv. Otce byl novou výzvou k světu, aby přispěl na pomoc těmto obětem dnešní neutěšené světové situace (viz str. 59). Za malomocnými šel do jejich útulku v městě Tala: své utrpení mají nést s Kristem, který se stal » malomocným « pro nás, a obětovat je za církev; připomněl jim, že mezi 16 mučedníky, které právě prohlásil za blahoslavené, je i malomocný Lazar z Kjóta, průvodce a tlumočník misionářů. Na ostrově Baguio sloužil mši svátou pro národnostní a kulturní menšiny — na tomto ostrově žije ještě vícero původních kmenů, žárlivě si chránících své tradice; Jan Pavel II. jim vyslovil svou úctu a přál si, aby i druzí je respektovali. Z manilské rozhlasové stanice sv. Otec ještě pronesl Poselství azijským národům, které ukončil modlitbou za Asii (viz str. 60). Na ostrově Guam 22. února unášelo letadlo papeže na malý ostrov Guam v Mariánském souostroví, objeveném rovněž Magelhaensem a nazvaném po P. Marii; ostrov je smutně proslulý urputnými boji mezi japonskými a americkými vojáky za druhé světové války; odtud též startovala letadla, která svrhla atomovou bombu na Hirošimu a Nagasaki a která nesla napalmové bomby na Vietnam. Ostrov je z dvou třetin katolický, tři farnosti právě slaví 300. výročí svého založení. Je to ovoce staleté misionářské práce, na níž mají podíl i jezuité ze staré české provincie: dva z nich tu pro víru položili život: jihlavský rodák P. Augustin Strobach (1684) a bratr Jan Haller, rodák z Hradce Králové (1695). Evangelizace byla tématem kázání při mši svaté, kterou Jan Pavel II. sloužil před katedrálou zasvěcenou Sladkému jménu P, Marie, a také projevu ke kněžím a řeholníkům: evangelium je jen svěřeno církvi, která je musí hlásat celé a nesmíšené s lidskou slabostí a lidskými rozumy. Japonsko Do Japonska, kam Jan Pavel II. se ubíral z ostrova Guam, přinesl evangelium první svátý František Xaverský r. 1549. Nečekaně se tam rozšířilo, takže po 60 letech mělo až na půl milionu věncích. To už ale zuřilo nelítostné pronásledování, které mělo vyhladit jakoukoliv stopu víry v Krista. Avšak nezanikla. Když po 260 letech vstoupil na půdu Japonska zase kněz, našel skupinky křesťanů, kteří se mu dali poznat, až když jim řekl, že není ženatý, že uctívá P. Marii a že má »velkého Otce« v Římě. Nepatrná je stále japonská katolická obec — 400000 věncích uprostřed 110 milionů obyvatel — těší se však velké úctě, velký je poměrně počet řeholníků a řeholních sester, takže mohou odcházet do zahraničí jako misionáři. Studený vítr, jen pár stupňů nad nulou, čekaly papeže v Tokyu. Na letišti byl jen ministr zahraničí ze strany vlády, na znamení, že jde o soukromou cestu, náboženského rázu. Přichází ve šlépějích svátého Františka Xaverského, řekl pak kněžím a věřícím, kteří byli v tokijské katedrále, splácí návštěvu, kterou v 16. století u papeže vykonali první Japonci. V nedalekém Katolickém středisku se setkal s 87-letým minoritou, bratrem Ze- nonem Zebrowskim, který přijel do Japonska s P. Maxmiliánem Kolbem před 50 lety, s nim založil první Město Neposkvrněné a stále pracuje mezi chudými na předměstí Tokya. Na apoštolské nunciatuře promluvil k japonským biskupům, kteří prý měli obavy z této cesty — zval je k vzájemné jednotě, nesnižovat normu křesťanského morálního života, vytrvat v práci i přes překážky a zevnější neúspěch. U císaře Hirohita Druhý den papežova pobytu v Japonsku měl tři vrcholné body: byla to především návštěva u císaře Hirohita. Sám císař ho uvítal u brány svého paláce, půl hodiny spolu mluvili v sále »Tisíce ptáků « a pak si vyměnili dary: reprodukci Trajá- nova římského sloupu z 18. století a vzácnou japonskou vázu. Odpoledne byla mše svátá za mír na stadiu Korakuen; byla to výzva k všestranné spolupráci národů a vzájemnému smíření: » Jméno města Hirošimy se stalo symbolem hrozby, která postihne lidstvo, jestli se mu nepodaří překonat strašlivé pokušení ovládnout atomovými zbraněmi druhé.« A večer byl v Sportovním paláci Budoo Kam velký happening mladých s papežem: zpěvy, tance, hudba se střídaly s odpověďmi na otázky o naději, víře, lásce a míru, které mu mladí dali předem. Po úvodním projevu japonsky — v Japonsku mluvil Jan Pavel II. touto řečí, měl je 68 [pageend16]přepsány v naší abecedě — odpovídal na otázky italsky a polský, jeho slova byla hned překládána do japonštiny. V ranních hodinách ještě přijal zástupce japonských křesťanských církví, zástupce šintoistů a buddhistů — nazval je » dědici a ochránci ctihodné moudrosti, která vytvořila v Japonsku vysoký morální život« — a členy diplomatického sboru, k nimž mluvil zase o míru mezi národy a pak o velkém úkolu, který má Azie při vytváření a posílení velkého společenství národů. Hirošima — Nagasaki Předposlední den svého pobytu v Japonsku Jan Pavel II. jel do měst, na která 6. a 9. srpna 1945 byla svržena atomová bomba. V Hirošimě, u Památníku na tuto neblahou událost, položil květinový věnec, setrval dlouho vkleče v tiché modlitbě za všechny oběti — jména 97 964 identifikovaných jsou tam vyryta na dřevěných tabulkách, před nimi hoří věčný oheň, ozařující nápis: »Odpočívejte v pokoji, už nikdy se nechceme dopustit téhož omylu.« Před Památníkem a zříceninou někdejšího Výstavního paláce pronesl výzvu k národům, aby se už nikdy neopakovala podobná katastrofa a skončil modlitbou za mír; mluvil v devíti řečech, začal a skončil japonsky, pokračoval mj. polský, čínsky, německy a ruský. »Vzpomenout minulosti znamená dát se do práce za lepší budoucnost. « Podobný byl též obsah proslovu k badatelům a vědcům, profesorům a studentům z místní University OSN, na městské radnici: volal po souladu mezi hodnotami vědy a svědomí, budoucnost lidstva závisí na postoji k mravním hodnotám a na jejich zachovávání. I věda a technika musí být postavena do služeb člověka a míru. Z Hirošimy se odebral zase letadlem do Nagasaki, na jehož půdě vykrvácelo před 300 lety tisíce křesťanů pro víru. Dnes má město 7% obyvatel katolíků, i starosta města je katolík, z rodiny dávných mučedníků. V katedrále nejdříve promluvil k řeholním sestrám: řeholní život, jako projev nejvyšší lásky k Bohu, přirovnal k mučednictví a sestry zval, aby tak podávaly svědectví před nekatolíky o svém odevzdání se pravému Bohu. Ve večerních hodinách zase v katedrále udělil svátost kněžství 15 jáhnům — 2 byli z Polska a z USA. Na druhý den sloužil svou poslední mši v Japonsku — na stadionu Matsuyama před víc jak 100 000 lidmi, kteří vytrvali, třebas zuřila sněhová chumelenice a vanul ledový vítr, bylo až šest stupňů pod nulou. Při ní udělil křest, biřmování a podal první svaté přijímání 76 osobám, mj. jednomu z potomků starých křesťanů, kteří si po staletí udrželi víru, třebas se navenek prohlašovali za buddhisty nebo šintoisty, aby se vyhnuli pronásledování. V odpoledních hodinách navštívil mj. Pahorek mučedníků, s řadou křížů na vrcholku na památku křížů, na nichž tolik křesťanů bylo umučeno, též Vavřinec Ruiz, v Manile prohlášený za blahoslaveného, muzeum na tyto mučedníky a konečně MODLITBA MODERNÍHO ČLOVĚKA Pane Chtěl bych Tě mít rád Jenže moudrosti Tvé málo rozumím To spíš osika chápe svůj stín a když potáček píseň do oblázků jak xylofon zvučně vyťukává To mi smysl dává Když v bouři mraky perou se a oblohu jen rvou jak dynamit . To umím vysvětlení z mysli vymámit Když pak pocuchané lesy slunce laskavou svou rukou přeiehlí a skřítkové lesk jahod na pasece znovu zažehlí Já aspoň chápu proč Ale proč má lidské srdce v utrpení bít neumím vysvětlit Diktát Nouze Bolest Samota jen stále hořký nevítaný host A proč tu mezi námi jsou Přece ne Tobě pro radost? Michal Racek nemocnici na Vrchu milosrdenství, vedenou japonskými sestrami, — je to útulek pro ty, kdo nesou následky atomové bomby svržené na Nagasaki; bylo zde na 75 000 obětí a zrovna tolik »raněných «. Každého z nich políbil a v krátkém projevu řekl, že jsou nejvýmluvnější výzvou k míru. V Nagasaki bylo ve čtvrtek pozdě večer, když se sv. Otec rozloučil s Japonskem. Letadlo si to zamířilo k Římu přes severní pól, přes severoamerický stát Aljašku. Protože přeletělo datovou čáru, sv. Otec přistal na letišti v Anchorage ve čtvrtek ráno. Připravovali se na 40 stupňů pod nulou, a zatím zde bylo tepleji — jen —4° — a když vezli papeže, oblečeného v severský kožešinový kabát na saních tažených smečkou eskymáckých psů, museli si pro nedostatek sněhu pomoci plastikovými pruhy. Sv. Otce pozdravil místní biskup mons. Hurley, tři severoam. kardinálové, za vládu USA ministr práce a nedávno jmenovaný nový osobní zástupce presidenta Reagana při Svaté stolici Wilson. V městě Anchorage v Delaney Park měl mši svátou, k níž se sjeli okolní katolíci jak z řad domácího obavytelstva tak i z USA. V kázání sv. Otec vzdal hold všem misionářům, kteří zde u severního pólu zasévali evangelium. To byla jen krátká zase technická zastávka. Hned potom se jelo na Řím. Letadlo zde přistálo 27. února. »Viděl jsem úzkost národů, které se bojí, že se bude opakovat atomová katastrofa. Modlím se, aby láska zvítězila nad nenávistí, život nad smrtí a svornost a mír nad jakýmkoliv rozdělením, « řekl na letišti. A pak odjel vrtulníkem do Castel Gan- dolfa, aby si tam odpočinul několik dní. Když chvíli před přistáním přišel mezi novináře, všichni viděli, že je unaven. Nebylo divu, jeho poslední den měl 48 hodin. Petr Ovečka 69 [pageend17]JEŠTĚ K CESTĚ JANA PAVLA II. DO CAŘIHRADU Do vašeho článku o této cestě {Nž 1980, str. 18ns.) se vloudila nedorozumění a v zájmu smíru mezi římskou církví a církvemi východními by bylo záhodné je opravit nebo doplnit. Předně: na str. 19 píšete: » ...před zpěvem Kréda společného římské i pravoslavné církvi se papež a patriarcha Demetrios objali... « Je to výrok chybný. Latinská »verze « nicejského symbolon se od původního znění liší jak vsuvkou »Filioque «, tak podivným překladem » erchomenon « (přítomný čas: »věřím... v nyní přicházejícího«) slovesným futurem (»et iterum venturus est...«). Původní ni- cejský text se v obou případech drzí Písma: Dech Posvěcující vychází od Otce a je Synem posílán, a nynější plynoucí čas (chronos) je v Božím úplném čase {aion) vždy časem přítomným. Pro » svévolné« a »volné překlady« může ovšem být použito teologických argumentů. Pokud však nejsou schváleny koncilem stejně autentickým jako byl nicejský, zůstávají falsifikáty. Objetí papeže a patriarchy »před kredem« vyplynulo z byzantského ritu: i přítomní jáhni se objímají, aby dali na jevo, že hodlají zapět vyznání víry »společným srdcem «. Domnívám se, že v Cařihradě bylo vyznání víry zpíváno řecký, v původním znění, a že Jan Pavel II. to zřejmě čekal. Dal svým objetím souhlas k právoplatnosti nezkomoleného znění? To by ovšem znamenalo: Považuje za nesprávné znění zkomolené? Ještě důležitější se mi zdá trochu výše umístěné zjištění, že při Eucharistii v cařihradském kostele římské církve přítomný patriarcha Demetrios » při konsekraci vztáhl ruku k oltáři jakoby na znamení touhy... aby i on mohl jednou spolu s papežem pronést konsekrační slova«. Zde se opravdu hromadí otázky. Co jest například rozumět výrazem » konsekrační slova « ? Neříká se, kterého ze čtyř mešních kánonů, dnes v římské církvi užívaných, Jan Pavel při oné eucharistii použil. Jak známo, východní obřad zde odedávna zachovává logický postup: nejdříve opakuje Spasitelova slova z poslední večeře (narratio) a pak prosí (epi- klesia) o posvěcující sestoupení Dechu Božího. Římská církev dlouhá staletí epiklesi ignorovala a podnes ji ignoruje v kánonu I, ale zavedla ji (spíše jako anaklesi než epiklesi) do nových kánonů II, III, IV. Velmi pochybuji, že by patriarcha Demetrios byl dával znamením ruky souhlas, kdyby byl Jan Pavel II. užil kánonu I; tak rychle se názory o slavení eucharistie nemění. Jestliže jsou však východním církvím přijatelné nové římské kánony II, III a TV, je římské církvi přijatelné východní přesvědčení, že nikoli célébrant (i když zvlášť k úkonu posvěcený), nýbrž Dech Boží posvěcuje obětní dary? Bohdan Chudoba Otázka Filioque byla v rozhovoru s pravoslavnými tolikrát na přetřesu, že o ní nechtějí už slyšet ani oni ani katolíci. Konec konců je dnes docela jednoduchá, alespoň teoreticky. Tradiční liturgická formule zní: Všecko dobré vychází od Otce skrze Syna v Duchu svátém. Je to odlesk tajemství v životě Boha samého. Věřili tedy Otcové církve, že Syn se rodí z Otce a Duch sv. vychází z Otce skrze Syna. V Krédu nicejsko-caři- hradském je formule zkrácená: Duch svátý »vychází ze Syna«. Karolinským teologům na Západě se to zdálo zkomoleným, a proto tam přidali: »z Otce i Syna vychází« (ex Patře Filioque procedit). První, kdo proti tomu přídatku protestoval, byl sám Řím. Nebylo to z důvodů ideologických, ale spíš kanonických: bylo totiž rozhodnuto, že se nemá z Kréda nic ubírat ani se tam nemá nic přidávat. Tento důvod často opakují dodnes i Rusové. Řekům se ten přídavek zdál dokonce heretickým. Ale v latinské církvi se ujal. Aby se předešlo všemu nedorozumění, prohlásila sama latinská církev na sněmu ve Florencii 1431, že Filioque nemá a nemůže mít žádný jiný smysl, než ta formule, kterou užívali řečtí Otcové: »z Otce skrze Syna«. Protože však východní církve měli k tomu dodatku často odpor, bylo už dávno rozhodnuto, že katolíci východního obřadu jej mohou vynechávat. Tak se zpívá Krédo bez Filioque už po léta v Římě samém, např. v Russiku. Dokonce se ukázalo, že se dá Filioque těžko přeložit do řečtiny, proto i v latinské liturgii, které užívají latinští katolíci v Řecku, dnes ovšem v novo- řečtině, se myslím už biskupové dohodli, že to vynechají. Závěrem tedy se dá říci, že Filioque dnes patří ke krédu »latinskému«, ale katolická církev se nerovná jenom církvi »latinské«. Je tedy Krédo bez Filioque také katolické, a proto je mohl Jan Pavel II. klidně recitovat jako své vlastní vyznání. Otázka epiklese je ještě jednodušší. Bez Ducha svátého není vyslyšena žádná modlitba, tím méně modlitba eucharistická. Vzývání Ducha svátého v kánonu je tedy velmi příhodné a krásné. Ale nemusí být nutně vyslovené, jak tomu opravdu není v tzv. prvním, »Římském « kánonu. Vždyť nevzý- váme Ducha svátého před Otčenášem. A přece bez účasti na Duchu svátém bychom nebyli synové Boží a modlitba Otčenáše by byla prázdná. Red. SOV. SVAZ. — Arcibiskup Serafim, který je administrátorem moskevské diecéze a metropolitou krutic- kým a kolomnickým, jak se dovídáme z podzemního Samizdatu, vyzval kněze, aby se nevměšovali do politických, společenských nebo hospodářských otázek, jinak prý jim hrozí disciplinární tresty, a to i odnětí státního souhlasu. Na Západě koluje »otevřený dopis «, ve kterém mnich, jáhen Varsonofij Chaljulubin píše: Lze ještě považovat za pravověrný a křesťanský episkopát, který se bojí statečně vyznat svou víru, když státní zákony zakazují odevzdávat víru dětem? Chaljulubin se obrací k celopravoslavné hierarchii, aby zaujala patřičné sankce proti státnímu vměšování do vnitřních záležitostí církve. »Dovoláváme se solidarity všech křesťanů. Pomozte ruské pravoslavné církvi.« 70 [pageend18]stalo se doma, v exilu a jinde ve sveté VE VATIKÁNE A V ITALU Papež Jan Pavel II. přijal v audienci mj. studenty a profesory kurzu Vojenské akademie Severoatlan- tiského paktu s jejich rodinami — v proslovu je zval, aby vždy byli neúnavnými obránci míru a spolupracovali na posílení mezinárodní solidarity; římské zahraniční novináře — mluvil k nim o jejich odpovědnosti vůči čtenářům, jejichž úsudek svými informacemi vytvářejí; členy Mezinárodního výboru elektrárenských svazů; představitele věřících arménského obřadu, kteří žijí v západních zemích — zval je, aby si uchovali svou národní totožnost i svou víru, pro nčž tolik jejich krajanů poslední desítiletí položilo i život; předsedu iránského parlamentu Fahreddina Hedžasiho; účastníky Mezinárodního sjezdu o hluchotě, konaného v rámci Mezinárodního roku tělesně a duševně postižených — vybízel je, aby se všemi prostředky snažili začlenit neslyšící do normálního společenského života; skupinu francouzských bývalých i nynějších poslanců a senátorů, kteří jsou členy zvláštního apoštolského sdružení — v proslovu mluvii o vztazích mezi vírou a politickou činností, i když kromě otázek bezprostředně se dotýkajících mravního řádu, víra jim neurčuje jejich rozhodnutí, přece jen i ta mají mají být ve shodě se zásadami evangelia. V předvečer postní doby Jan Pavel II. vydal věřícím celého světa zvláštní poselství, v němž je zve k uvědomělému prožití tohoto » času modlitby a pokání. « Významu postní doby věnoval svůj proslov při generální audinci na Popeleční středu a v odpoledních hodinách se zúčastnil tradičního stacionárního průvodu na pahorku Aventinu, z kostela Otců benediktinů sv. Anselma ke Svaté Sabině, kterou spravují dominikáni. U jejího hlavního oltáře sloužil mši svátou a posvětil popel z olivových ratolestí z Květné neděle minulého roku. Jím mu pak kard. Garonne, titulář baziliky sv. Sabiny, posypal hlavu a on sám poznamenal popelem hlavu všem přisluhujícím. — Tradiční audience římským kněžím měla letos jiný ráz: byla to spíše společná porada papeže s kněžími o problémech církevních škol a vyučování náboženství. Na první neděli postní odpoledne začaly ve Vatikáně exer- cicie pro všechny z římské kurie — účastnil se jich též svaty Otec. Body k rozjímáním dával biskup z Tarnowa v Polsku mons. Jerzy Ablewicz. Za téma rozjímání si zvolil slova Písma : » Budete mými svědky ... « V jednotlivé postní neděle sv. Otec konal pastorační vizitace v římských farnostech. 2. února, na svátek Obětování Páně se konal v rámci mše svaté tradiční obřad odevzdání svíček hromniček sv. Otci. Byli naň pozváni především ře- holníci a řeholní sestry; v kázání Jan Pavel II. přirovnal řeholní život k plamenu svíce, která se stravuje v lásce pro Boha a pro bližního. * V předvečer liturgické připomínky sv. Cyrila a Metoděje, 14. února, vatikánský L'OR otiskl výnos kongregace pro liturgii, jímž se tento den v liturgii povyšuje na svátek, tj. s povinným zpěvem Gloria, se zvláštními četbami, jak to přísluší ve svátky » nebeských ochránců « ; Jan Pavel II. totiž jmenoval naše světce nebeskými ochránci Evropy. Ve dnech před tímto svátkem vatikánský deník přinesl čtyři články českého dominiká- na P. Jiřího Maria Veselého o objevech, učiněných při vykopávkách pravděpodobného velkomoravského Velehradu v Sadech u Starého Města u Uherského Hradiště: mj. »Katedrála sv. Metoděje«, »Hrob sv. Metoděje«, a »Metodějova arcibiskupská kurie a jeho byzantskoslovanské učiliště «. 0 významu slovanských apoštolů pro liturgii psal nejvyšší papežský ceremo- nář mons. Virgilio Noé. * 5. března, den po svátku litevského patrona knížete sv. Kazimíra, sv. Otec sloužil mši svátou v litevská kapli P. Marie Ostrobramské v kryptě pod vatikánskou bazilikou; Litevci si letos připomínají 35. výročí založení své římské koleje pro studenty bohosloví. Koncelebroval biskup Deksnys, který je pověřen péčí o pastoraci mezi Litevci v záp, Evropě, a další litevští kněží. P. Marii Ostrobramskou opěvuje básník Mickiewicz v úvodu svého eposu » Pan Tadeusz.« ★ Mezi křesťanskými kostely, jejichž délka je uvedena v hlavní lodi svatopetrské baziliky, je také polská bazilika P. Marie v Gdaňsku: » Sanctae Mariae Gedanensis - 103,5 m «. Stalo se tak na výslovné přání sv. Otce. * V Římě v jednom soukromém divadle byla předvedena jednoaktovka Josefa Topola, firmatáře Charty TI, pracujícícho v kamenolomu, » Hodina lásky « ; je to podobenství o samotě dvou zamilovaných v kleci »kolektivu«, který jim ponechává jen hodinu soukromí. * K prvnímu výročí zvláštního synodu holandské církve sv. Otec poslal list holandským biskupům; připomíná závaznost loňských synodálních rozhodnutí a vybízí je k jejich provedení. * Jen krátce po skončení cesty Jana Pavla na Dálný Východ byly ohlášeny nové cesty: 19. března byl v ocelářském středisku Itálie v Terni, na konec dubna je na programu cesta do rodiště Jana XXIII. Sotto il Monte. 2.-5. června pojede do Švýcarska a ve dnech 21.-23. července se zúčastní světového eucharistického sjezdu v Lurdech. * Podle poslední Římské diecézní ročenky je v Římě 914 kostelů, z nich je farních 289; celkem žije v Římě 5322 kněží, z nichž však jen 1128 pracuje přímo v duchovní správě; řeholních sester je v Římě 12 871. * Při návštěvě římské fary sv. Karla a Blažeje, na jejímž území leží někdejší římské ghetto, přišel pozdravit sv. Otce také vrchní římský rabín prof. Elio Toaff se zástupci římské židovské obce. Ti nazvali setkání událostí historického významu a východiskem k nové kapitole vzájemných vztahů mezi katolíky a židy v Římě. Sv. Otec v rozhovoru vzpomněl svých styků s židy ve své rodné obci — s jedním z nich, s nímž chodil do školy od první obecné až do maturity, ho stále pojí vřelé přátelství a ještě nedávno ho on přišel navštívit do Vatikánu... * Konferenci nezúčastněných států, která se konala v Nové Dillí k 20. výročí založení jejich sdružení, byl přítomen také jako zástupce Svatého stolce mons. Storero, který je ap. nunciem v Indii. Mons. Storero odevzdal předsedovi konference poselství státního sekretáře kard. Casaroliho, který jménem sv. Otce přeje účastníkům, aby jejich práce posílily práva jednotlivce i států a aby se tak uskutečnilo přání všech žít v míru a blahobytu. V ČESKOSLOVENSKU NÁBOŽENSKÉ ZPRÁVY Na Západ pronikly zprávy o pokračujícím, ano zostřeném tažení proti církvi. Řada kněží, kteří nemají státní souhlas k vykonávání kněžské služby, mělo přísnou domovskou prohlídku a zabaveny jim knihy a soukromé poznámky. Obětí těchto prohlídek se stali 71 [pageend19]f FILIPÍNY. — Jan Pavel II. vjíždí do města Cebu. mj. dva slovenští jezuité Emil Krapka a Gabriel Povála — u P. Povály prohlídka trvala 10 hodin pod záminkou, že vyrábí a prodává křížky. Kněžím se obyčejně vytýká, že maří státní dohled nad církvemi nebo že se proviňují »soukromým podnikáním«. * Proces proti českému jezuitovi P. Františku Líznovi, ohlášený na 5. únor, byl podle KNA odložen, snad protože ze Západu došlo mnoho protestů proti nespravedlivému zatčení a pronásledování. Také jemu se vytýká » nedovolené podnikání « — vlastním podkladem je opisování a šíření papežských encyklik a náboženské literatury. P. Lízna byl loni v září zatčen, ale po nějaké době propuštěn. Po svém vysvěcení na kněze r. 1974 mohl jen jednou sloužit mši svátou pro věřící, brzy nato mu byl vzat souhlas. Zdá se, že jako kněz je velmi oblíben mezi mládeží, bylo mu proto nabídnuto, aby emigroval, ale on odmítl, jeho místo je ve vlasti. * U františkána P. Bárty v Liberci, zatčeného a vězněného od 18. listopadu 1980, vykonala policie 28. ledna novou prohlídku; byla při ní zabavena liturgická roucha a liturgické předměty. Řeholní představený proti prohlídce a zabavení protestoval, protože odporuje zákonům, aby něco takového bylo vykonáno za nepřítomnosti obžalovaného; žádal též o propuštění vězněného pro jeho podlomené zdraví. Za propuštění se zasazoval také ministr zahraničí NSR Genscher a vedoucí delegace NSR na konferenci v Madridu Jorg Kastl; odvolávali se na to, že věznění pro náboženské přesvědčení odporuje helsinským úmluvám. Cestě sv. Otce na Dálný Východ věnoval tisk v ČSSR jen kratičkých pár řádků. Jen o výzvě z Hirošimy za mír a proti atomovým zbraním se zmínili šíře. KN přinášejí delší referát na pokračování z pera »šk«, počínaje 8. březnem. * KN se zmiňují o článcích do- minikána P. Jiřího M. Veselého o vykopávkách v Sadech u Uh. Hradiště v L'OR, ale autora nejmenují. * V čísle z 15. března olomoucký biskup Vrana píše o své návštěvě v Římě: zvlášť vzpomíná na audience u sv. Otce; zúčastnil se generální audience 4. února a 6. února byl přijat v audienci soukromé; sv. Otci odevzdal relikviář s ostatky bl. Jana Sarkandera. * 20. února se dožil 80 let františkán P. dr. Jan Ev. Urban, známý kazatel, exercitátor a duchovní spisovatel. * Přihlášky do litoměřického semináře se přijímaly do 15. března. O kněžském poslání jednal pastýřský list pražského are. kard. Tomáška; dovídáme se z něho, že na nejednom místě kněz má v neděli tři až pět mší svátých, jede do kostelů, třebas tam nenajde skoro nikoho, dělá v nich kostelníka, ministran- ta i zvoníka. Kard. Tomášek píše, že loni stál u 17 kněžských hrobů — a na řadu pohřbů přijet nemohl. * Na 17. únor připadlo 700. výročí smrti olomouckého biskupa Bruna ze Schauenburku, zakladatele Kroměříže a jeho chrámu sv. Mořice; byl to přední rádce krále Přemysla Otakara II., účastnil se i jeho vojenských tažení a po vítězství nad Maďary položil r. 1261 základy k novému kostelu v Kroměříži, který zasvětil africkému mučedníku sv. Mořici, uctívanému v Magdeburku, bývalém působišti biskupa Bruna, v Německu, Švýcarsku i v Římě. Při kostele založil kolegiátní kapitulu. Kroměříž povýšil na městys, vybudoval hradby, založil tvrz a církevní knížectví olomoucké se sídlem v Kroměříži. Kultem sv. Mořice snad chtěl podpořit kandidaturu Přemysla Otakara II. na korunu krále německého a císaře římského. * Podle výnosu římské kongregace pro katolickou výchovu, jíž podléhají teologické fakulty na celém světě, je nutné pro udělení každého čestného doktorátu teologie, svolení Svatého stolce. Měly naše fakulty litoměřické a bratislavské toto svolení, když udělovaly čestný doktorát českým a slovenským kněžím za jejich zásluhy o »mírovou« činnost? KNĚŽSKÉ HROBY. - Zemřeli: ThDr. Tomáš Holoubek, litoměřický kanovník, poslední generální vikář kard. Trochty — zdá se, že po kardinálově smrti měl on řídit diecézi jako kapitulní vikář, ale voličům bylo řečeno, že státní souhlas k tomu nedostane...; Pravoslav Hájek, arciděkan kolínský; prof. Jindřich Pešek z Hlinská; Jan Pitra v Soběslavi; Josef Knize, duchovní správce v Křemži u Českého Krumlova; Alois Doubek, děkan z Žebráku; Josef Kubelka, administrátor v Senožatech u Humpolce; Jaroslav Plch, děkan a arcikněz v Studené u Dačic; jezuita prof. Jakub Ra- bušic — jen krátce mohl učit na bohosudovském biskupském gymnáziu do jeho zrušení r. 1950 a po letech manuální práce, když dostal k tomu souhlas, až do nej poslednější doby, třebas už ani chodit nemohl, vypomáhal ve farním kostele v Brně-Židenicích; Jaro- lím Šánek, duchovní správce v Horním Tanvaldě; Miroslav Kružík, duchovní správce sester v Oseku u Duchcova; Václav Hartman, osobní děkan a administrátor v Hronově; Josef Semela — zemřel v Kněžském domově v Senohrabech u Prahy; milosrdný bratr P. Dismas Josef Vrbík; Ferdinand Pur, zemřel v Senohrabech. — R. i. p. RŮZNÉ ZPRÁVY Podle pařížského Le Monde poslala manželka Petra Uhla dopis generálnímu prokurátorovi ČSSR, ve kterém si stěžuje na nelidské podmínky, které existují ve věznici na Mírově u Olomouce; tam je vězněn její manžel, odsouzený v říjnu 1979. Píše, že je též vystaven všemožnému týrání a směšným trestům za jakýkoliv sebemenší přestupek. Jen v posledním roce že si ve věznici tři vězni vzali ze zoufalství život. * Le Monde také soudí, že čs. úřady chtějí učinit konec všem samizdatovým publikacím. Ludvík Vaculík prý byl vyslýchán po 48 hodin, zabaveny mu všechny rukopisy, které byly nalezeny u něho v bytě, také osobní deník jeho ženy a pět psacích strojů. 17. února byl znovu zatčen inž. Jan Litomyský, člen Výboru pro obranu nespravedlivě stíhaných, a obviněn z »podvratné činnosti«, protože prý šířil nedovolené texty. Domovní prohlídky byly vykonány také v Brně a Jihlavě u osob, o nichž se myslí, že jsou zapojeny do šíření samizdatových publikací. I jim byly zabaveny soukromé psací stroje. * Jako příprava na XVI. sjezd KSČ, k němuž má dojít 6. dubna, byl uveřejněn návrh » Hlavních smě72 [pageend20]rů hospodářského a sociálního rozvoje CSSR na léta 1981-1985 « tj. na sedmou pětiletku. Podle západních pozorovatelů je heslem »návrhu«: víc práce a méně spotřeby; vše má být soustředěno na větší možnosti exportu. * Také v ČSSR začli letos letní čas v neděli 29. března; skončí 27. září. * K 1. listopadu 1980, kdy se v ČSSR konalo sčítání litu, bydlelo trvale v Praze 1 182 862 osob, 553 154 mužů a 629 708 žen. Nejhustěji obydleným obvodem je Praha 4 s 254 225 obyvatel, nejméně jich je v Praze 1, zde je přihlášeno k trvalému pobytu 52 tisíc lidí. * Nejmladší lodí z tři- náctičlenné flotily Čs. námořní plavby jsou Slapy; po Orlíku jsou druhou z tzv. sesterské čtyřky, nesoucí názvy čs. přehrad; ještě letos ji má doplnit Orava a Lipno. Každé z plavidel má nosnost 15 000 tun. Slapy vypluly z Rjeky na Kubu. * Sluneční kolektory, zařízení pro rodinné domky, vyrábějí podle RP » Okresní podnik služeb Kroměříž «, Výrobní družstvo INKLEMO Praha 3« a »KOVENTA, česká Třebová«. Hornické muzeum na Březových Horách v Příbrami zachycuje práci, život a zájmy havířů od 14. stol. do současnosti. Částí muzea je budova bývalé cechovny Dolu Ševčiny v stavu z r. 1879, hornická chalupa s ukázkami domácí výroby korálkových ozdob a kožených rukavic, zdrojů to obživy hornických žen. * LD oznamuje kratičce smrt bývalého poslance NS a dlouholetého pracovníka ČSL Jana Sovy. * RP přináší 22. ledna reportáž o »Lidech, kteří se upsali uranu« v dolech v Hamru na Jezeře na Českolipsku. Ložiska uranové rudy tam byla objevena v r. 1964, dva roky potom byly zahájeny průzkumné práce a r. 1972 začal plný rozvoj těžby. Pracovníci bydlí v České Lípě a v Stráží pod Ralskem. * Novými mluvčími Charty 77 jsou: katolický kněz Václav Malý, vysvěcený r. 1976, bez státního souhlasu, v roce 1979 zatčený a obviněný z »podvracení republiky«, pak propuštěný, ale trestní stíhání zastaveno nebylo — pracuje jako topič parních kotlů. A 67-letý lékař Bedřich Placák, profesor KU pro obor chirurgie, vedoucí čs. zdravotnické skupiny za bojů v Koreji, r. 1970 vyločený z KSČ, dnes mimo své povolání. V EXILU A V KATOLICKÉM SVĚTĚ KANADA. — Duchovní správce naší české misie sv. Vojtěcha v hamiltonské diecézi, se sídlem v Burlingto- nu, dp. Josef Šach vykonal začátkem prosince zase misijní cestu mezi české věřící na kanadském Západě v Prince George, v New Westminsteru, kde byl hostem na tamní slovenské faře, a v Calgary. — 15. února začali pravidelnou českou mši svátou — kromě v Bur- lingtonu a Kitcheneru — také v Londoni: v kostele Sv. Kříže, vždy třetí neděli v měsíci ve 4 hod. odp. — V neděli 15. února oslavili svátek sv. Cyrila a Metoděje — liturgická oslava připadala na den předtím. — Na dny 28.-29. března chystají jarní duchovní cvičení pod vedením jezuity P. Jiřího Novotného z Montreá- lu. — Do budoucna plánují: na 3. květen slavnost korunování P. Marie; na 7. červen pouť k svatyni kanadských mučedníků do Midland, kdy vzpomenou 850. výročí posvěcení svatováclavské katedrály v Olomouci; a na 14. červen pouť k Svatému Antonínu do Cha- thamu. Montrealská česká fara sv. Cyrila a Metoděje oslavila svátek svého patrona koncelebrovanou mší svátou, při níž byl hlavním celebrantem a kazatelem P. Tomáš Špidlík, profesor Ústavu pro východní vědy v Římě. Přítomní zaslali sv. Otci děkovný dopis za to, že sv. Cyrila a Metoděje prohlásil za nebeské ochránce Evropy. Při besedě po mši svaté blahopřáli představenému montrealského Misijního domu P. Jiřímu Novotnému k jeho šedesátce. V Montrealu zemřel ve věku 65 let dr. Jiří Škvor, který pod básnickým jménem Pavel Javor uveřejnil řadu básnických sbírek, jako »Nad plamenem píseň«, » Kouř z Ithaky «, » Země křižovaná «, » Chléb podaný hostu« a román »Kus života těžského«. Některé jeho verše byly přeloženy do angličtiny, francouzštiny a němčiny. Do r. 1948 byl redaktorem Svobodného Venkova. Po odchodu do exilu se usadil v Montrealu, kde pracoval v kanadském rozhlase a přednášel slavistiku na montrealské universitě. NSR. — 8. března, o první neděli postní, se konal v kostele svátého Štěpána v Mnichově už tradiční Popelec umělců místní naší české duchovní obce. Příležitostné kázání měl P. Václav Steiner z Říma. Modlitbu umělců napsal a přednesl dr. Vilém Hejl (viz str. 54). Zpěvní vložky zazpívali pí. Mirka Bradová, dr. Jozef Šrámek a p. Viktor Magdolen. V modlitbě věřících bylo vzpomenuto českých i slovenských umělců, spisovatelů a kulturních pracovníků, kteří zemřeli v uplynulém roce, mj. býv. ministra Prokopa Drtiny, malířů Ludovíta Fully a Miroslava šaška, básníků Vladimíra Holana, Jiřího Škvora a Josefa Martínka, herců Jana Wericha a Jana Pivce, mnichovského duchovního správce ThDr. Alexandra Heidlera, anglikánského kněze Františka Uhlíře, který stál u kolébky Cyrilometodějské ligy, zvěrolékaře Františka Krále a paní Libuše Palachové, matky Jana Palacha. Po bohoslužbách bylo provedeno pásmo o životě a díle JUDr. Alfreda Fuchse - 40. výročí jeho mučednické smrti v koncentračním táboře v Dachau připadá na tento rok (16. února 1941): za třeskutého mrazu byl poléván vodou, až zmrzl. Pásmo uváděl prof. Josef Podivínský, recitovali Miroslav Valenta a Josef Roubalík. S uspokojením viděli účastníci letošního Popelce umělců knížku »... nejen popel...a, vydanou péčí mnichovské a římské Křesťanské akademie; jsou v ní shrnuta kázání a Modlitby umělců pronesené při mnichovském Popelci umělců za uplynulých deset let; tak dlouho se tam už Popelec umělců věrně pořádá. Deset sester karmelitek z kláštera Nej dražší krve Páně, vystavěného r. 1964 na místě, kde stál nacistický koncentrák dachovský, založí nový klášter v Berlíně, a to poblíž smutně proslulé věznice v Plotzensee, kde tolik pracovníků německé i jinonárodní protinacistické rezistence bylo popraveno. Klášter bude zasvěcen P. Marii Královně mučedníků. V neděli 22. února vybuchla pod okny československého oddělení rozhlasové stanice Svobodná Evropa v Mnichově bomba, asi 10 kg výbušniny. Byly způsobeny velké materiální škody a zraněno osm osob. Policii se dosud nepodařilo odhalit stopy, které by vedly k pachatelům. Nevylučuje se atentát cizí zpravodajské služby, ale ani prostý teroristický čin. Rozhlasová stanice Svobodná Evropa byla založena r. 1951 a je vydržována Američany. Vysílá v 20 řečech do komunistických států. Jejich vlády opětovně proti stanici protestovaly, naposled žádali její umlčení při konferenci v Madridu o tom, jak jsou plněny úmluvy podepsané v Helsinki. Tradiční sjezd na heslo » Na pomoc pronásledované církvi« konaný už po 30 let v Domě setkání v Ko- nigsteinu/Ts, má letos téma: »Uprchlíci ve světě — co odpoví církev « ? Pozvaní řečníci poukáží na příčiny a projevy tohoto dnes už světového problému a jak zmenšit jejich utrpení. Pozornost bude věnována také otázkám pronásledování církve v totalitních režimech; velmi často je to právě pronásledování z náboženských důvodů, které vede k útěku z vlasti. 73 [pageend21]Za dnů návštěvy papeže Jana Pavla II. v NSR byla mezi katolíky uspořádána zvláštní sbírka. Její výtěžek, 30 milionů marek, je určen jako pomoc pro obyvatelstvo afrického pásma Sahel, sužovaného stále katastrofální suchem. Něm. biskupové stanovili za Den modliteb za pronásledovanou církev neděli před svátkem Nanebevstoupením Páně, 24. května. Další pokyny budou ještě dány. RAKOUSKO. — Menšinová rada české a slovenské větve v Rakousku poslala telegram sv. Otci Janu Pavlu II., aby mu poděkovala za to, že slovanské apoštoly Cyrila a Metoděje, a tedy věrozvěsty i českých zemí a Slovenska, prohlásil za nebeské ochránce Evropy. Činí tak i jménem svých krajanů ve vlasti, kteří mu poděkovat nemohou. » Budeme prosit Boha, Matku Boží a soluňské věrozvěsty, aby žehnali Vašemu pontifikátu, « USA. — 22. února oslavil 25. výročí svého posvěcení na biskupa mons. ThDr. Jan L. Mofkovský. Sv. Otec Jan Pavel II. mu zaslal blahopřejný list, v němž zvláště vyzdvihuje jeho apoštolskou horlivost a pastýřskou prozíravost při biskupské práci i za nesnadných podmínek v diecézích Amarillo, kde byl světícím a sídelním biskupem, a pak v Galveston-Houstonu, zde byl světícím biskupem, pak apoštolským administrátorem, protože vlastní ordinář byl slepý, a teď je sídelním biskupem. Svou laskavostí a dobrotou si všude získal srdce všech; ukázalo se to před lety když byl přepaden lupiči ve své rezidenci kteří ze zloby, že nenašli peníze, mu nenapravitelně poranili oko. Žertovně říká, že do jeho pravomoci patří i Měsíc, protože tam stanuli astronauti ze střediska NASA, jež leží na území jeho diecéze. Mons. Mořkovský je syn moravských vystěhovalců — narodil se 16. srpna 1909 v texaské Praze, kde jeho otec i matka byli učiteli na české škole — a za dva roky oslaví své zlaté kněžské jubileum. Biskupem je od r. 1956. Dosud mluví plynně česky a je čestným předsedou Národního svazu českých katolíků USA. Knězem je i jeho starší bratr Ludvík, dnes na penzi v Halettsville. — Blahopřejeme i jménem čtenářů a modlitbou provázíme jeho odpovědný biskupský úřad. V POLSKU pokračovalo poslední týdny (píšeme 15. března) vzájemné zkoušení trpělivosti mezi nezávislými odbory a vládou. Zásluhou Walesy a nového ministerského předsedy gen. Jaruzelského byly Rolnické odbory — jejichž registrace byla odmítnuta stranou, vládou i Nejvyšším soudem (NŽ 1981, str. 50) — přece jen uznány za stabilní součást polské ekomonie a rolníkům zaručeno právo na půdu a tak zaplašen strach před případným združstevněním; a větší automomie, právo svobodně se sdružovat a zdobrovolnění přednášek marx-leninismu povoleno i studentům. Naprostý klid však nenastal, jednak protože v řadách Solidar- noszczi ne všichni, po špatných zkušenostech z minula, důvěřovali, že Jaruzelski, své slovo také dodrží, třebas i přijal Walesu, podobně jako předtím Rakowski, zástupce min. předsedy — a tuto nedůvěru zvětšovaly stálé útoky proti nezávislým odborům v tisku sovětském i jiných socialistických zemí, zvláště ČSSR, dále pohyby sovětských vojsk na hranicích a pořád oddalované manévry vojsk Vašavského paktu a konečně předvídané tajné schůzky komunistických pohlavárů za dnů 26. sjezdu KSSS — jednak že tu byly ještě další požadavky stále ještě nesplněné, např. propuštění všech, kdo byli uvězněni nebo vyslýcháni pro tzv. protisoci- alistickou činnost, jako Jacek Kuroň, Adam Michnik a Leszek Moczulewski, a konečně že policie do napjaté situace nejednou nevhodně zasáhla, např. zatčením 15 členů Solidarnoszczi v lodžské nemocnice — nebylo lehké pro Walesu uklidnit ty, kdo hrozili stávkou nebo ji už začali; nebo v Radomi, kde zase vzpomínali na krvavě potlačené protesty proti zdražené potravin v červnu 1976 a žádali odvolání stranických i policejních funkcionářů, kteří za smrt několika protestujících byli zodpovědní. V Lodži mohutně protestovali studenti, že byla zatčena a vydána čs. policii studentka, která se zúčastnila protestních akcí na universitě. Třebas úředně nepovolen, » Nezávislý a samosprávný syndikát soukromých rolníků « konal 8. března v Poznani za přítomnosti Walesy svůj ustavující sjezd; bylo přítomno 1700 místo 700 ohlášených delegátů. Bylo tam řečeno, že Syndikát má 2 miliony členů a rolníci se domáhali úlev, jaké jsou poskytovány oficiálním státním odborům — odbory jsou »Školou komunismu«, řekli v Moskvě — a volného přístupu ke strojům. — Od 1. března byl ještě snížen příděl cukru na osobu z dvou a půl na jedno kilo na měsíc na osobu — lístky na cukr byly zavedeny už před vánocemi — a od 1. dubna budou lístky také na maso, prý přechodně na tri měsíce. Není divu, že za této napjaté situace se z obou stran dívali o pomoc k biskupům. Vláda za obvyklé schůzky s episkopátem veřejně uznávala pozitivní přínos církve, přislíbila ulehčení pastorace v nemocnicích, věznicích, na letních a zimních táborech mládeže a dovolila konečně volný dovoz vatikánského deníku L’OR v polské řeči a jeho rozšiřování mezi věřícími — L’OR až do nejposlednější doby ležel ladem ve Vatikáně, až na výtisky, které si vzali s sebou poutníci z Říma. Jestli — na výzvu vlády? — biskupové zvali národ, a asi pochopitelně především členy Solidarnoszczi, k rozvaze, a umírněnosti v požadavcích — na druhé straně nezakrývali, že stojí plně za rolnickými odbory, a jakoby vyzývali vládu, aby tyto odbory uznala. Kard. Wy- szyňski přijal po poznaňském sjezdu jejich předsedu Jana Kulaje, v kázání 1. března při odhalení pomníku rolnickému vůdci Starzyňskému volal, že polský národ se skládá nejen z dělníků rukou, ale i z rolníků, kteří dělníky živí; vyzvedl zásluhy rolníků o vlast a varovně dodal : » Polsko bylo zaprodáno před dvěma staletími. To stačí, nechceme, aby naše vlast byla znovu předmětem obchodů. V Polsku se nesmí opakovat Kainův zločin, že by bratr poslal na smrt bratra. « A ve svém postním pastýřském listě dělá národní zpytování svědomí: nezbytnou podmínkou jakékoliv pozitivní změny ve společnosti je vnitřní mravní obnova každého občana: odsuzuje vládou zavedený a podporovaný potrat, rozklad rodiny, mrhání veřejnými prostředky na ateistickou propagandu a nečestnost ve veřejném životě. Vážný je též tón prohlášení, které biskupové vydali závěrem svého jarního zasedání: Nabádají všechny k rozvaze, spolupráci a trpělivosti v požadavcích. Připomínají, co je úkolem nových odborů: bránit práva pracujících, zajistit jim důstojné pracovní, existenční a kulturní podmínky, varují, aby oprávněných požadavků nebylo zneužíváno k pochybným cílům a k provokacím — » naše země se nesmí stát zemí nepořádku ani ne zemí politických vězňů«. # # * Radost a naději prýštící z Kristova zmrtvýchvstání přeje všem čtenářům k velikonočním svátkům redakce a administrace Nž 74 [pageend22]p o z n á m k y 50 let Vatikánského rozhlasu Oslavili je ve výroční den 12. února, kdy sám sv. Otec Jan Pavel II. koncelebroval v Sixtinské kapli děkovnou mši svátou se všemi kně- žími, kteří na rozhlasových pořadech pracují, a za přítomnosti všech zaměstnanců. U kolébky stanice stáli papež Pius XI., slavný vynálezce Guigliel- mo Marconi, který osobně řídil postavení prvních přístrojů, a jako její první ředitel jezuita P. Gian- franceschi, předseda Papežské akademie věd, přední italský fyzik té doby a účastník Nobileho výpravy na severní točnu. Postavení stanice bylo umožněno uzavřením konkor- dátu s Itálií a podepsáním tzv. Lateránských smluv, kterými se zakládal Stát Vatikánského města, zaručující Svatému stolci také územní svrchovanost a nezávislost. Na jeho území, uprostřed Vatikánských zahrad, byla postavena první stanice s anténami a uvedena v provoz 12. února 1931. První rozhlasový projev papeže Pia XI. — »veškerému stvoření« — začínal slovy' žalmu: »Slyšte nebesa, co se chystám říci, naslouchej, zemi, slova mých ú st...« a končil prvním rozhlasovým apoštolským požehnáním »Urbi et Orbi«, městu Římu a celému světu. První léta Vatikán vysílal jen příležitostně, byly to zprávy rázu vědeckého a náboženského, jako o činnosti sv. Otce a církve ve světě, přímo vysílal zahájení Svatého roku 1933, vánoční poselství Pia XI. r. 1935, 9. února 1939 ohlásil světu, že zemřel Pius XI., a 2. března, že církev má nového papeže Pia XII. v osobě známého kard. Pacelliho, a 9. března byly pak vysílány obřady slavné papežské korunovace. Byly to smutné události r. 1939 a propuknutí druhé světové války, které z amatérské vysílací stanice, r. 1936 zapsané v Mezinárodní rozhlasové organizaci, vytvořily normální vysílačku s pravidelnými pořady. Tak z vatikánských mikrofonů prorocky volal Pius XII., že nic není ztraceno mírem, ale vše můžeme ztratit válkou; krakovský are. kard. Hlond vyzýval polský národ po přepadení nacistickými vojsky k statečnosti a důvěře: »Ještě Polska nezhynula...« Z Vatikánu mluvili poprvé 21. ledna 1940 otevřeně o nacistických vyhlazovacích táborech, kdy jedni o nich ještě nevěděli a druzí mlčeli. Z Vatikánu se dověděl svět o telegramech účasti belgickému králi Leopoldu III. a nizozemské královně Vilemíně, když jejich země byly zákeřně přepadeny. Nacisté reagovali diplomatickými protesty, zakrytými a nakonec i otevřenými hrozbami. Za války měl vatikánský rozhlas i své mučedníky: ve Francii víc jak jeden zaplatil životem jeho tajné poslouchání a rozšiřování jeho zpráv. Vatikánský rozhlas se stal za války mluvčím tzv. Informační kanceláře Svaté stolice; kancelář pátrala a šířila zprávy o nezvěstných osobách. Už v r. 1940 bylo vysíláno 5252 takových poselství, rok nato už 103 162 a r. 1943 dokonce 245 389. Celkem bylo vysíláno v letech 19401946 celkem 1 248 728 těchto informací a zpráv. To se už rozmnožovala pravidelná vysílání — kromě světových jazyků — i v menších řečech, od r. 1940 např. litevsky. Ještě větší růst řečí nastal po skončení druhé světové války, kdy se ukázala důležitost vatikánských vysílání a kdy kýžený mír a svornost nenastaly. R. 1947 začala pravidelná vysílání česká a slovenská, rok nato ruská, slovinská, lotyšská, čínská, latinská atd. Bylo nutné zesílit i technické vybavení. Protože na stále se zdokonalující systém antén už nestačily Vatikánské zahrady, musel být vyjmut ze svrchovanosti italského státu rozsáhlý pozemek 18 km od Říma a tam umístěny nové vysílačky, z nichž víc jak jedna jsou darem katolíků: Holandska, NSR, Austrálie, USA atd. To už jsme v letech padesátých a šedesátých, kdy vatikánský rozhlas přímo sledoval poslední okamžiky posledních našich papežů, jejich pohřeb, nová konkláve, korunovace, události II. vatikánského sněmu a první cesty papežů mimo Itálii. Dnes Vatikán vysílá v 34 řečech, ve všech řečech ze zemí za železnou i bambusovou oponou. Poslední »přírůstek« jsou vysílání ve vietnamštině. Do služeb Božího slova je takto zapojen i tento údivný lidský vynález. F. K. Z dopisů Sleduji se zájmem vaše zprávy o náboženském životé ve vlasti. Jako mnoho jiných srovnávám s tím, co se d&je v Polsku. Myslím, že mezi tzv. Pražským jarem a Polským létem je velký rozdíl. Jdou na to víc duchovními zbraněmi, a ty nezklamou, dřív či později. Zaslechla jsem před nedávném rozhovor jednoho z našich tehdejších předáků, dnes na Západě. Posteskl si, že r. 1968 neměli tu podporu církve, kterou mají polští pracující. Byl si vědom, že i jeho přičiněním církvi u nás po 20 let předtím byla ustřihována křídla? A stáli o onu pomoc? Problém Československa je vůbec zvláštní. Kromě Rumunska a Albánie je to u nás pro katolíky nejhorší. Vzpomínám si na to, co jsem zažila r. 1968. Cestovala jsem do Prahy vlakem a byla v kupé s různými lidmi. Mluvilo se o obrodném procesu a uvolnění po všech stránkách. Přišla řada i na církev, ale v tu ránu jako by zamávali všem červeným šátkem před očima. Jen ne aby církev měla plnou svobodu a vrátil se jí majetek. To ne. Tak jsem si pak hořce připomněla, když přišli Rusi, že jsme na tu obrodu asi nedorostli. Připomínám si to nyní stále, když sleduji situaci v Polsku. Mimochodem, upřímně přiznávám, že nejsem velká obdivovatelka Poláků — ať mi to svátý Otec promine, žila jsem na Ostravsku — ale uznávám jejich vlastenectví a odvahu. Myslím, že mají několik výhod. Je po Srpnu 1968 u nás — jehož okupace se také zúčastnili, aniž se o tom moc mluví —, po Ajgánistánu, mají mocné přátele v Americe (Brzezinského, Mu- skieho) a ještě mocnějšího přímluvce ve svátém Otci a nejmocnějšího v Panně Marii, takže si už myslím, že snad k té okupaci přece jen nedojde. Připomínám si jeden vtip, lépe řečeno poznámku z r. 1968 jednoho kolegy v Ostravě. Hovořil o Biafře a Československu. Říkal, že Biafra je jako mladá dívka, když se zamiluje a milý ji opustí, tak třeba to bere tak tragicky, že spáchá sebevraždu; Československo že je jako dospělá žena, když ji milý opustí, řekne si: však přijde jiný, zavzpomíná na dobré časy, sloupne štamprličku a dá si kávu... Švejk jsem nikdy nebyla a tuto teorii nevyznávám, ale něco na tom asi bude. Takže si budeme muset tu svou svobodu ještě vytrpět a propracovat se k tomu, že jediná je cesta víry, ale to se obávám, že v »Česku « to ještě bude dlouho trvat. Čtenářka 75 [pageend23]d o p isy • d o ta z y • odpovědi Arcibiskup Metoděj — muž mimořádných ctností (K. 1.100. výročí listu »Pastoralis sollicitudinis tuae) Jsme ještě pod dojmem, který vyvolalo vyhlášení sv. Cyrila a Metoděje za spolupatrony Evropy. Učinil tak Jan Pavel II. svým apoštolským listem »Mulové mimořádných ctností«. List navazuje na okružní list Lva XIII. » Grande mu- nus — Vznešený úkol« a rovněž na list Jana VIII. »Industriae tuae — Tvým přičiněním« z června roku 880. Svatý Otec ve svém apoštolském listě uvádí z buly »Industriae tuae « pouze skutečnost, že Jan VIII. chválil a doporučil »užívání slovanského jazyka v liturgii«. Účelem papežských dokumentů není vyučovat dějepis. Všímají si obyčejně jen některých skutečností. V našem případě znovupotvrzení užívání slovanského jazyka může vyvolat dojem, že další Metodějovo působení na Velké Moravě pokračovalo bez větších nesnází. Ve skutečnosti tomu bylo docela jinak. Třeba zde uvést alespoň něco z toho, co předcházelo listu »Industriae tuae«, adresovanému Svatoplukovi. Papež Jan VIII. pozval už v roce 879 Metoděje do Říma, aby se ospravedlnil z žalob. Franské duchovenstvo obviňovalo Metoděje, že učí bludu. Papež se rovněž dověděl, že Metoděj používá při liturgii slovanského jazyka. Mezi Metodějovy protivníky patní pravděpodobně i Svatopluk. Metodějovi se v Římě podařilo ospravedlnit z žalob. A rovněž i odůvodnit užívání slovanského jazyka. Jan VIII. se však snaží pokud možno vyjít vstříc i Metodějovým protivníkům. V červnu 880 píše Svatoplukovi list, který začíná slovy » Tvým přičiněním «. Na konci této buly čteme: »A jestliže se tobě a tvým velmožům (soudcům) líbí po- slouchati mše (svaté) raději v latinském jazyce, nařizujeme, aby se pro tebe konaly mešní obřady latinsky.« Mimoto mu p'še: »Také toho kněze jménem Wichinga, kterého jsi k nám poslal, jsme posvětili jako zvoleného biskupa svaté církve nitranské a přikazujeme mu, aby byl svého arcibiskupa (Metoděje) ve všem poslušen, jak učí svaté kánony...« Wiching měl poslouchat svého arcibiskupa. Ve skutečnosti nastal opak. Vrátil se dříve a připravil Metodějovi nečekané přivítání. Metodějovi protivníci rozšířili falešnou papežskou bulu. Bylo v ní psáno: « Nám dál papež moc a jeho {tzn. Metoděje) poroučí vyhnat ven ...« Jak velký zármutek to muselo vyvolat u většiny moravského lidu, který miloval Metoděje. Metodějovi se sice podařilo pravou bulou usvědčit protivníky ze lži, jeho situace však zůstala velmi těžká. Wiching totiž roztrušoval pověsti, že dostal od papeže tajné příkazy a listy. Metoděj píše tedy papeži list. Nedochoval se nám. Jeho obsah však poněkud známe z papežovy odpovědi. Metoděj v něm vypsal, co se poslední dobou stalo na Velké Moravě, své utrpení. Stařičký papež Jan VIII. prožíval tehdy těžké chvíle. Řím je ohrožován Saracény. V městě se mezi se- bou pře několik stran. Dále jsou zde nesnáze s mocnými tohoto světa. Jsme už téměř na začátku » temného století« papežství. A přece starostmi zavalený papež nachází dost času a síly, aby napsal zkoušenému Metodějovi povzbuzující dopis. Papežův list, který nese datum 23. 3.881, začíná slovy: »Pastoralis soli- citudinis tuae — Tvé pastýřské horlivosti«. Je adresován Metodějovi. Jan VIII. především v něm chválí Metodějovu pastýřskou horlivost, se kterou se snaží získat duše pro Pána. Velmi se raduje v Pánu, poněvadž pozoruje, jak velice se Metoděj snaží upevňovat pravou víru. Pak jej ujišťuje, že Svatoplukovi neposlal žádný jiný list a ani onomu biskupovi (Wichingovi) neuložil, aby jednal jinak. Dále papež se snaží povzbudit Metoděje: »Proto se uklidni a s pomocí Boží (dále) rozšiřuj mezi všemi poznání pravé víry... abys svou namáhavou prací přinesl hojný užitek Pánu Ježíši Kristu a zasloužil sis z jeho milosti patřičné odměny. Pokud jde o různé jiné zkoušky, které jsi přetrpěl, nermuť se: spíše to všecko považuj podle Apoštola za radost, protože, je-li Bůh s tebou, nikdo nebude moci být proti tobě. « Metoděj a jeho žáci se vícekráte nacházeli v těžkých situacích. Dokonce Svatopluk podporoval jejich protivníky. Oni však neztráceli čas. Stařičký, životem těžce zkoušený Metoděj nezatrpkl, nezmalomyslněl. On byl dobrým pastýřem, který je vzorem svému stádci, K výročnímu dni Metodějovy smrti (6. dubna 885). Jaroslav Poláček Apoštolát modlitby V dubnu se modlíme: Za mládež, aby o své víře v Krista podávala svědectví láskou, která ji vede k službě bratřím a otevřít své srdce Božímu volání ke kněžství nebo k řeholnímu životu; misijní úmysl: aby v zemích Latinské Ameriky rostl počet povolání k misionářské práci. V květnu: Abychom se učili vážit si přátelství s Kristem, který nás miluje lidským srdcem, a vnitřně je okoušeli; misijní úmysl: Za všechny mladé církve, aby rostly pomocí dětinné lásky k nejblaho- slavenější Panně, Matce církve. Hlásí se sestra Jana Emanuela Na den po svátku sv. Václava jsem oslavila své zlaté řeholní jubileum. Přijel i pan biskup, 16 knězi stoužilo s ním mši svátou. Před svátým přijímáním jsem po padesáté obnovila své klášterní sliby. Byl to významný okamžik díkůvzdání za četné milosti, za ochranu a sílu v nevyhnutelných obětech misijní činnosti. Po mši svaté naši far- níci, velcí i malí na nás čekali s blahopřáním a dárky všeho druhu. Zvláště mě dojaly četné milodary na mše svaté za naše dobrodince. Pak následoval chutný oběd, zpěvy a básně, rozbalování dárků, atd. večer děkovné Te Deum — a odjezd všech hostí, kteří se na tuto slávu sjeli z celého okolí. Jen sester tu bylo 34. Modlete se, aby mi Pán dával sílu pro léta služby pro jeho černé bratry a sestry, která mi ještě zbývají. Sr. Jeanne Emamnuel O.S.F.S. Springbok, South Africa, C.P. »... nejen popel... « Popelec umělců v kostele sv. Štěpána v Mnichově. Obálku a titulní list navrhla Gertruda Goepfertová-Grubrová. Vydalo spolu s Křesťanskou akademií v Mnichově nakladatelství Velehrad- Křesťanská akademie v Římě jako 30. svazek své edice Studium léta Páně 1980. Cena 3000 it.lir. 4. číslo Nového života vyšlo v Eímě 1. dubna 1981 — Vytiskla P.U.G. Roma, Piazza della Pilotta 4, - Italia [pageend24]