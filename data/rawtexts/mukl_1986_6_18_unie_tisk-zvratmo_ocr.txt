MUKL Zpravodaj Sdružení bývalých Československých politických vězňů v exilu ROČNÍK 3, ČÍSLO 6 (18) Toronto, Ontario, Canada KVĚTEN-ČERVEN 1986 Svatý Cyril Metoděj patroni Evropy [pageend1]VOLÁNÍ SVĚDOMÍ MOJMÍR CHROMEC Již dlouhých osmnáct let žijeme my bývalí političtí vězni ve svobodném světě, kde naše možnosti pomoci uskutečnit cíle osvobození naší vlasti jsou omezeny pouze naším nedostatečným odhodláním a snad nedostatkem finančních prostředků. Exil, alespoň to zdravé jádro, očekává od nás, že probudíme z blanického spánku třetí odboj, aby vykonával účinnou práci za účelem dosažení vytčeného cíle. Tak jak my jsme očekávali, že zahraniční vedení odboje se vynasnaží všemožně svou prací o osvobození naší vlasti v době našeho věznění a tak, jak naše Sdružení i dnes pokládá za svou povinnost k tomuto boji přispívat. Očekáváme, že i ostatní exilové organizace si uvědomí nutnost společného postupu, vytčení strategie a koordinaci jejího provádění a podpoří naše snahy směřující k sjednocovacímu procesu exilu. Ať již chceme či nechceme, musíme si uvědomit, že přicházíme jeden každý z nás do let, kdy odkládání úmyslů i konání je obkladem pro vždy. Že s přicházající- mi léty bohužel nepřibývá naší energie. Ten nezdolný zápal, jenž byl v nás, když jsme téměř před čtyřiceti léty nastupovali k boji proti komunismu, musí vzplanout v srdcích a myslích i těch mladších. Dokud máme sílu a možnosti, musíme rozšířit naši operační základnu na širší seskupení, jež by pochodeň našeho boje donesly k vítěznému konci. Neměly by nám v tom bránit ani bývala demokratická stranicko-politická příslušnost, ani touha po mocenském postavení či aspirace toho či onoho seskupení. V demokratickém systému budou vždy rozdíly. Potlačení názorových rozdílů vede nutně k popírání podstaty demokracie. Spory a štěpení nejsou vyvolávány obyčejně názory na rámcový program a jeho provádění, pokud je tento v souladu s vnitřní touhou a potřebou národa. Boji za dobrou věc se brání pouze nepřátelé, jejich napomahači nebo lidé zlí, obvykle trpící komplexem méněcennosti ze své vlastní neschopnosti. Oběma druhům jsou společné metody: štvaní, osobní výpady, rozesílání pokryteckých dopisů, jež nemluví o cílech a snahách hnutí či o schopnosti lidí program provádějících, nýbrž se snaží snižovat autoritu hnutí i jeho vedení. Ve své zlobě chtějí škodit jedincům i věci. Ideoví odpůrci zůstávají, ti nízcí a zlí lidé, kteří nemohou zapomenout na Kainovo znamení ze své minulosti, se vyřadí dříve či později sami. Každé hnutí či seskupení touží po jednotě. Spojuje-li nás společný zájem pomoci ujařmenému domovu společným úsilím v jeho boji, který je taktéž především bojem naším, věříme, že uměle způsobená nejednota nebude mít dlouhé trvání. Mýlíme-li se, pak je na všech, kteří jsme prošli kalvárií roků nesvobody, abychom se věnovali více cílům, jejichž splnění jsme očekávali, když jsme se dobrovolně a vědomě zapojili do řad bojujících za život s lidskou důstojností ve svobodě po zdeptání této v roce 1948. V tomto případě otázka organizační jednoty není nejpodstatnější, i když naše sdružení by jednotu uvítalo. Chápeme také, že vnitřní odhodlání či jeho nedostatek bojovat proti komunismu může mít různé stupně i různou formu. Nedostatek odhodlání nemusí být nutně posuzován záporně - ne všichni máme dostatečnou sebe- motivaci, touhu či schopnost vnější výrazovosti své boje- chtivosti. Pokud se týká finančních prostředků, domíváme se, že je otázkou porozumění širší veřejnosti smyslu i podstaty našeho snažení a otázkou schopných organizátorů sehnat prostředky. Je možno vůbec něco podnikat, co by přispělo k osvobození naší vlasti od komunismu? A je-li, jak my bývalí političtí vězni v exilu tomu můžeme prospět? Věříme, že je možno vyburcovat svědomí prostých občanů svobodného světa i představitele jejich vlád k zaujetí nekompromisního stanoviska vůči komunistickým diktaturám. Věříme, že je možno podnítit exilové příslušníky dnes Sověty ujařmených národů, aby položili společně základy nové sociálně spravedlivé, hospodářsky zdatné, politicky demokratické, integrované, svobodné Střední Evropy- Domníváme se, že koordinace akcí a jejich společné provádění exily všech zainteresovaných národů provázené televizní, rozhlasovou, tiskovou i insertní kampaní mohou změnit náhled představitelů demokratického světa, a jejich donucení veřejností, včetně svobodného potenciálu etnických skupin, k provádění cílů ujařmených národů a k přijeti pozice nutnosti globálního boje proti komunismu. Domníváme se, že bývalí političtí vězni mají povinnost přispět svými silami k uskutečnění svobody našich doma. V prvním i druhém odboji umírali naši vojáci na bojištích s posledním slovem - “pro národ a vlast”. Ti, kteří odcházeli na popraviště v době třetího odboje našeho národa, šeptali tichou modlitbu za nehynoucí budoucnost osvobozeného národa. Tehdy jsme zatínali pěsti a vyslovovali přísahu, že jejich odkazu věrni zůstaneme a že poneseme prapory v Čele šiků bojovníků za pravdu a svobodu.Ti mrtví volají k plnění povinnosti jednoho každého z nás ve společném boji. Je nutno především probudit náš exil a dát boji účinnější formu. Splníme jen povinnost svého volajícího svědomí a tím prospějeme domovu. 2 [pageend2]“.... a poznáte PRAVDU - a PRAVDA vás vysvobodí” JAROSLAV LAMBERT, CURYCH Pokračování z minulého čísla P íše pak ve svazku VIII - Kniha XIII - od r. 1431 -1439 na str. 48, v líčení cesty husitského poselstva ke koncilu Bazilejskému: “Když blížili se k městu tomuto (Norimberku - poznámka pisatele), Matěj Louda dal vztyčiti na voze svém korouhev Táborskou, na níž s jedné strany byl Kristus pnící na kříži, s druhé pak kalich a nad ním hostie s nápisem: “VERITAS OMNIA VINCIT”; také jiní vozové husitští měly pokrývadla se znaky podobnými. - Tedy na Táborské korouhvi už nestálo to původní Husovo, že Pravda PÁNĚ - nýbrž že VŠECHNA pravda vítězí. Proč asi Táboři cítili potřebu dát původnímu heslu jiný smysl, než byl ten výlučně duchovní? Zdá se, že jasnou odpověď na tuto otázku nám dá zase svědectví F. Palac- kého, pojednávající o přípravách k cestě do Bazileje; čteme tamtéž na str. 33 a 34: “Nato Bazilejští domáhali se příměří všeobecného ...., ale Prokop Veliký namítl, že takové příměří nemožné bylo, protože války mezi stranami nepocházely prý všecky z jednoho kořene, ale ze všelikých příčin, tu pro víru, tam pro dědictví, zde pro dluh, onde pro kořist ....” Tvrdé, ale upřímné přiznání, které současně dává jasně tušit, že Pravda Páně musela ustoupit jiným “pravdám”, pravdám hmotařských, sobeckých zájmů, aby si každý, komu kynula naděje na bezprostřední prospěch, s pokud možno nezatíženým svědomím, mohl přijít na své. - A pak už se na vlastní podstatě takto zmodifikovaného husitského hesla málo - a nebo snad docela nic nezměnilo, když i to slovo “OMNIA” se v něm stalo přebytečným. * * * Jednoznačně určit, zda takto pojatý vývoj našeho státního hesla patří do sféry hodnot pozitivních, či spíše negativních, je výlučně záležitostí naší odvahy k pravdě, upřímnosti k sobě samým - a především důsledků, které jsme schopni z poznaného vyvodit. Mělo by záležet především na nás, politických vězních, kterým společné utrpení přikazqje morální legitimaci stát se živým svědomím exilu, abychom se zde ujali iniciativy a především svými činy dokázali, že jsme tohoto poslání hodni; že máme dostatek síly i dobré vůle odstranit bariéru, kterou nás v minulosti rozdělil tendenčně zmanipulovaný a vulgárně zjenodušený oficiální výklad našich národních dějin na vlastence vyšší a nižší kategorie. Totéž společné u- trpení nás současně zavazuje k jednotě ve svorností, k níž můžeme dospět jedině tvrdou prací na sobě samých, k překonání jak dědičných, tak i osobních předsudků, abychom ve společném boji - poučení moudrostí dějin - byli schopni, jako strhující příklad všem ostatním, stát vedle sebe jako skuteční bratři a sestry. Prubířským kamenem kvality našeho politického “muklovství” musí se nám stát výlučně míra ušlechtilosti všelidských idejí, hloubka úcty a věrnosti k sobě samým a naší národní věci, jakož i míra vůle k oběti, s nimiž nastupujeme do boje za lepší, spravedlivější řád světa a důstojné místo pro náš národ v něm. - Těm však, kdož místo na kolbiště humanity sc raději ubírají na politický trh, aby tu co nej výhodněji prodali mučednictví svých od- sezených let, jsou adresována slova T.G. Masaryka, - téhož TGM, s jehož jménem v zájmu sobeckých partajních zájmů nejhlučněji “hausírují” právě ti supervlastenci, kteří v konkrétních znalostech jeho humanitní filosofie nejméně vynikají; T.G. Masaryk říká: “Pryč s mučednictvím! .... Mučednictví je luxus posavadní ethiky sentimentální, romantické a mystické. Ale sentimentálnost a romantika je egoism. Čirý egoism.” Dále říká TGM na adresu těchto hlučných a radikálních egoistů: “Lidé, aby se rozčilovali, žyí v extrémech. Naše historie je toho veliký, ale smutný příklad. Hned Žižkou - hned Komenským! A potom vystupují Rokycanové, modlící se: ‘Dejž nám milý Bože, v prostředek uhoditi!’ Hrozná modlitba a naše kletba.” (Srv. TGM - Otázka sociální - díl II. - článek 146) Závěrem si ještě jednou zopakujme a mějme neustále na zřeteli varovná slova “Otce národa” - F. Palackého: “.... mladá svoboda, spustivší se jednou autority a pozitivních zákonů, již nemohla dojít svého cíle ...., ale také hříšné její dítě, nejednota, nesvornost a stranění, nemeškalo zroditi se a vésti ke konečné záhubě.” - Tato suma moudrosti, nechť otřese svědomím všech těch, kdož odmítajíce ve jménu “svobody” jakýkoliv pozitivní řád stanov a povyšujíce sobecký zájem své strany na-či, dokonce nad zájem celého národa, otevírají nezbytně svou krátkozrakou nezodpovědností cestu k anarchii a tím neodvolatelně do jisté záhuby. Záhuba Táborů v tragické bitvě u Lipan, byla už jenom trpkým, ale logickým verdiktem, který nad nimi vyslovil nesmlouvavý soud dějin za vykrádání duchovného obsahu původního boje, který přemnozí podstupovali ve svaté víře, že je to boj za PRAVDU PÁNĚ. - Není zrovna radostnou perspektivou pomyšlení, jak asi může dopadnout celá naše národní věc, budeme-li i nadále nečinně - či snad dokonce lhostejně - přihlížet k tomu, jak je vykrádán spolu s obsahem i odkaz našich národních dějin. Konec 3 [pageend3]Letáková balonová akce nad Česko-Slovenskem JOSEF NOVÁK, SALZBURG Rakouské vysokoškolské organisace provedly za podpory více příznivců a sympatizantů, jakož i pasivního souhlasu vídeňské policie a ministerstva vnitra, v pondělí 26. května 1986 zdařilou balonovou letákovou akci nad Československem. S poukazem na požár sovětského reaktoru v Černobylu na Ukrajině, 130 km od Kijeva a jeho následky postihující celou Evropu, vyzývá lé- ták obyvatelstvo Česko-Slovenska, aby přezkoumalo své stanovisko k použití jaderné energie a svým vlivem zamezilo stavbu dalších atomových elektráren na území svého státu. Jmenovány jsou atomové elektrárny ve výstavbě: Temelín u Českých Budějovic, Jaslovské Bohunice, na Slovensku Dukovany a Mochové. “Je jen jedna minuta před dvanáctou!” a “Evropa je bezbranná proti atomovým nehodám!” jsou tématikou obsahu letáků, vyzývajících oběany k zaangažovanosti a aktivitě. Několik tisíc balonů o průměru 40 - 120 cm plněných heliem neslo nálož pěti až 30 kusů letáků v perfektní české řeči. I příroda byla příznivě nakloněna akci. Za vanutí jihozápadního větru vznesly se balony majestátně do výšky 500-2.000 metrů, překonaly vzdušný prostor Dolních Rakous a dosáhnuvše pak nad územím jihozápadní Moravy a jižních Cech výšek 3-5.000 metrů podle síly heliové náplně dříve nebo později praskaly. Dolů padající letáky zaplavily lesy, luhy a háje a byly sbírány nejen zvědavými občany, ale také narychlo zmobilizovanými četami esenbáků a milice. Obyvatelstvo v “postižených” oblastech bylo vyzýváno místními rozhlasovými tlampači k okamžitému odevzdání nálezu a odevzdání letáků na Místních národních výborech nebo policii. Hlavní dávka zelených balonů byla vypuštěna přímo z Vídně za účasti několika set studentů a místního obyvatelstva. Doba a místo akce nebyly předem nikde uveřejněny. Ve stejnou hodinu byly v akci dva vozy v prostoru rakousko-slovenské hranice u Děvína a Gattendorfu a na maďarské “železné oponě” v prostoru Gross Warasdorf. I zde bylo vypuštěno několik set balonů, které přistávaly na Západním Slovensku a v Maďarsku. Aby dílo informace bylo perfektní, vydalo se 20 neohrožených vysokoškolských studentů v roli rakouských turistů v sobotu 24. a v neděli 25. května do Prahy a v pondělí 26. května, kdy probíhala balonová akce nad Jižními Čechami, rozdávali překvapeným chodcům na frekventovaných místech vnitřního města předem do Prahy propašované letáky. Pražané byli udiveni a policie tak překvapena, že než akce skončila, nestačili esenbáci na svých velitelstvích sehnat “rozkazy” k zákroku proti cizím státním příslušníkům. Namnoze se domnívali, že ministerstvo vnitra o věci je informováno. Rakouští studenti si na sebe navlékli v průjezdech domů speciálně připravené kombinézy se značkami atomu, jaderné energie a radioaktivity. Mnozí si navíc natřeli obličeje a ruce bílou barvou. Další skupina 30ti vysokoškoláků odcestovala za stejným posláním v neděli 25. května do Budapešti a ve stejnou dobu, jako v Praze, t.j. ve 12:00 hodin, zahájila letákovou akci v maďarském hlavním městě. Zde Start balonů z prostranství před vídeňskou operou. - Balony o průměru 40- 120 cm jsou plněny heliem z plynových tlakových nádob, dovezených sem dodávkovými auty. 4 [pageend4]byli občané srdnatější, po skupinách se přidávali k rakouským studentům a nakonec z toho byla slušná protiatómová demonstrace v ulicích Budapeště. Maďarská policie nezasahovala. Všech 30 studentů přicestovalo v dohodnutou dobu v pořádku do Vídně. Až po týdnu, na zákrok Moskvy, uveřejnily maďarské noviny článek, jímž upozorňují rakouské studentstvo, aby podobné akce na území Maďarské lidové republiky neopakovalo, jelikož v takovém případě bude proti osobám, které se jakýmkoliv způsobem vměšují do vnitřních záležitosti Maďarska nebo pobuřují jeho občany, zakročeno podle zákona na ochranu republiky ...” Předseda rakouského vysokoškolského studentstva Michael Goldin- ger a generální tajemník Johanes Wieser, poděkovali dopisem maďarskému ministerstvu vnitra za pasivitu policie během demonstrace, která - jak v dopise zdůraznili - nebyla namířena proti maďarskému státu, naopak sloužila k preventivní ochraně jeho lidu. Ze skupiny dvaceti vysokoškoláků vrátilo se z akce v Praze ve stanovenou dobu pouze patnáct. Čtyři chlapci a jedna dívka přijeli do Vídně o tři dny později. Byli propuštěni až po demarchi rakouského ministerstva zahraničí, předané ministru Chňoupkovi rakouským velvyslanectvím v Praze. Brzkému návratu studentů z vyšetřovací vazby StB napomohla skutečnost, že čs. ministr Chňoupek měl o týden později již před měsícem naplánovanou oficiální návštěvu Vídně. Se zatčenými studenty se zacházelo na estebárně v Bartolomějské ulici celkém slušně. Pouze jeden byl zbit a jeho hlavu omlátil vyšetřující orgán, drže ho při tom za vlasy, o zeď. Zatčená studentka, jak se dříve za “našich dob” na estébárnách striktně dodržovala praxe, znásilněna nebyla. Závěrem tohoto článku bych chtěl poznamenat, že během kritické doby záření a dopadu radioaktivního pra- Rakouský student, oblečen do kombinézy se značkami atomových symbolů a nebezpečí, předává českému chodci na Karlově mostě v Praze letákový protest proti zřizování atomových elektráren. Na tomto mostě rozdávala letáky skupina 4 chlapců a 1 dívky. Krátce po 16:00 hodině byli zatčeni příslušníky StB a odvezeni do vyšetřovací vazby na Bartolomějskou. Po 3 dnech byli propuštění. Všechno jde, jen musí se chtít!!! chu z Černobylu na střední Evropu, nenašel se žádný upravenec, který by, jsa vyzbrojen legálním cestovním pasem a praxí k častému průjezdu hranic do komunistické vlasti, tuto v kritickou dobu navštívil a varoval její obyvatelstvo, hlavně pak malé děti, aby nejedly vysoce radioaktivní hlávkový salát, jahody, listovou zeleninu, mléko a třešně. Museli tak učinit s risikem nasazení osobní bezpečnosti příslušníci jiného národa. Náš upravenec je vlasti užitečný tím, že jezdí domů ukazovat své nové “fáro”, pašuje bolševikům mikroprocesory a potřebnou techniku a zpět pak vozí s povolením českých rudých “psohlav- ců” a požehnáním Rady svobodného Československa kartony plzeňského “Prazdroje”, karlovarskou Becherovku, porcelán s cibulkovým vzorem a broušený křišťál. MUKL Je zpravodaj, který vychází jednou za dva měsíce. Je tribunou všech politických vězňů roztroušených po celém světě. Vydává: Sdružení býv. čsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. * * * “MUKL” P.O. Box 246, Station “V”, Toronto, Ontario, Canada M6R 3A5 5 [pageend5]Úryvky z dopisů čs. vojáků II. světové války k uveřejnění předává se souhlasem autorů JOSEF NOVÁK, SALZBURG Památce komunisty popraveného generála Heliodora Piky .... ale snad ze všeho nejvíc se mne dotkla poprava gen. Heliodora Píky, který byl po celou dobu války naším vojenským attaché v Moskvě, kde hájil linii Benešovu a klepal přes prsty naši tamnější kliku. Byl to báječný člověk. Ty jsi ho bohužel neznal. Spolupracoval jsem s ním na hlavním štábu hned po válce, když byl zástupcem náčelníka Bočka. Byl to navýsost čestný, charakterní člověk a jeden z mála, na něž se po všech stránkách hodil název “důstojník”. Jednou jsem o něm hovořil s bývalým redaktorem našeho nejlepšího předválečného mládežnického časopisu, také důstojníkem, Rudolfem Procházkou, jenž redigoval “Sokolské besedy” časopis pro dorost. A ten mi tehdy řekl tuhle krásnou charakteristiku: “Píka? To byl ušlechtilý člověk, že i myslel v rukavičkách.” Nu a vidíš, já jsem měl na Pankráci celu právě vedle jeho cely a chodívali jsme spolu na těch krátkých vězeňských procházkách na dvoře trestnice. Když byl tenkrát v r. 1949 po rozsudku smrti, byl jsem zdrcen a na následující procházce jsem mu říkal: “Pane generále, to je přece, nesmysl. Vždyť proti Vám vůbec nic nemají, jen tu Moskvu. (On totiž nebyl tehdy v žádné odbojové skupině, tedy žádná velezrada.) Jistě Vám to při odvolačce změní a ne- popraví Vás.” To ze mně mluvilo ovšem více přání, než přesvědčení. A on mi na to tehdy odpověděl doslova: “Mýlíš se kamaráde. Ty je neznáš, ale já je znám. Já jsem mezi nimi žil pět let. Mě popraví.” Byl to vyrovnaný a statečný člověk, navýsost ušlechtilý. Poznal jsem ho už v roce 1939 v Rumunsku na svém útěku do Francie, kde se o nás staral, protože tam měl k disposici Zbrojovácké a Škodovácké fondy a platil nám pak cestu do Sýrie, když nám opatřil papíry. Jeho smrt se mne snad nejvíce dotkla po Honzovi Masarykovi. To nemohu zapomenout. A proto to čekání. Přece všichni ti lidé nemohli - nemohli umřít nadarmo! Milý Fráňo, snad Tě tohle všechno ani nezajímá a ani nevím, jak jsem se vlastně dostal do proudu tohohle povídání. Ale když myslím na Tebe, tanou mi na mysli všechny ty chvíle od Agde až po Londýn, pěkné i špatné, veselé i tragické a tohle pak je odraz toho všeho. Napadá mě právě, že bych Ti snad měl poslat jako úpomínku na JaPi jeden překlad. Má totiž souvislost s generálem Píkou. Nevím zda se pamatuješ, jak se v roce 1942 někdy na podzim, právě po bitvě u El Alamein objevila v britském tisku anonymní báseň “A Soldier His Prayer”? Způsobila tehdy značný rozruch, moc se o ní mluvilo jako o básni, kterou napsal neznámý voják, jenž padl na Středním Východě a dokonce i Churchil z ní citoval v jednom svém projevu několik veršů. Po válce vyšlo na jevo, že napsal Gcrald Kersh, co napsal několik prima novel z vojenského života: “They dicd in their boots clean”, “Faces in a dusty picture” a jiné. Už hned jak poprvé vyšla jsem sejí naučil zpaměti a mockrát jsem si ji říkal a pak jsem se pokoušel ji přeložit do češtiny. Ale nedařilo se mi to. Až té noci, po rozsudku nad generálem Píkou, když jsem nemohl usnout, mi pojednou sama přišla česká slova na mysl a často ji posílám do NEZNÁMA za ním. Požádám Tvou paní, aby Ti ji dovezla, protože tu mám u ruky jeden opis. Děkuji Ti za všechny Tvoje zprávy i za tu pěknou vzpomínku na Miroslava. I já jsem si ho velmi vážil po celou dobu války i tady a ... * * * Pisatel tohoto dopisu, který je současně autorem překladu básně “A Soldier. His Prayer” do češtiny, zemřel v prvé polovině roku 1984 v porobené vlasti. Vzhledem k tomu, že zanechal po sobě rodinu, nepřál si, aby jeho jméno bylo uváděno v zahraničním tisku. Báseň přeložená do češtiny pod názvem: “Vojákova modlitba”, si zasluhuje zveřejnění v krajanském tisku ve svobodném světě. Jejím uveřejněním uctíme památku vojáku našich zahraničních armád za II. světové války, kteří tuto přežili, aby později zemřeli ve vlasti v komunistických kriminálech, koncetrácích a na popravištích. Budiž čest jejich památce! 6 [pageend6]Vojakova modlitba Stůj při mne, Bože, v temné, chladné noci! Tak dlouhá je. Nenech mne bez pomoci, když plamének mé odvahy už skoro zhas - Buď se mnou, Bože! Dej mi novou silu zas! Tak rád mám hru a rád se vrhám v boje. Tmu nenávidím - jas je radost moje - O srdce mé se dělí děti s matkou svoji, však kdo má život rád, se umírání bojí. Ach, živote, v němž štěstí řídký host, přec chci Tě žít. To není zbabělost. Tak těžko loučíme se, já a moji milí - Ó Velký Neznámý, dej srdci více síly! Tys pro nás ztišil rozbouřené vlny, když u Dunkirku břehy byly plny Tvých věrných synů. Tam jsme já i moji druzi v Tvé ochraně šli cestou strašné hrůzy. Tak bez mocné naděje byli jsme, tak sami - jen vlast a oběť mrtvých byla s námi. Ten odkaz nesměli jsem zradit. Všechny strasti jsme proto podstoupili. Neznali jsme bázně. My byli muži. Dospěli jsme k moři, ač oslepeni, zemdleni a choří - však srdce zpívalo jak pták, když vítá den, teď zdá se mi, že byl to jenom sen. Já pochopil, že smrt je pouhá brána a proč tak mnozí z nás se nedožijí rána? Chcem dětem přinést mír, svobodu a klid, chcem laskavější svět a lepší jeho lid. Mne zrodil jenom prosté matky klín, jsem pouze prostý muž a lidu syn. Ó Bože mocný, při svém svátém jméně dejž, ať vždy mužem jsem - a nikdy méně! A pomož mi, až smrt se bude blížit, bych úsměv svůj moh’ s jejím šklebem skřížit a padnu-li a skončím v bezeimenném hrobě, mou duši Vítěznou pak zdvihni z prachu k sobě! HRANÍ SI NA NĚCO KAREL V. HRUBÝ Již dost toho frazologického horlení a otřepaného “Připomínaní světu’’ že “cizácka bota” stále ještě šlape po naší “krásné zemi”: již dost toho hýkání a hovoření o “spojeném úsilí” za “osvobození naši vlasti”. Bylo to spíše na místě, abychom se zamysleli sami nad sebou a nad typy lidí, kteří se vnutili do politického života v emigraci. ... Pánové mají zřejmě dosti nejasno jak by měli co dělat a proto - aby vykázali činnost - dvakrát do roka se uspořádá společenský večer s černou vázankou a vyvine se úsilí pozvat nějakého úřadujícího ministra se kterým je dobře se nechat vyfotografovat. Dále dvakrát do roka se napíše slohový úkol a pošle se presidentu Spojených států aby tento “Nezapomněl . ... Téměř po čtyřicet let pánové se shodli v názoru, že by se mělo “něco dělat”: o výročích února a srpna se obyčejně sejdou, aby se s tribuny pocvičili v rétorice s náležitou dávkou patosu a opět upadnou do letargie ... . Ale je uklidňující, že ví, že by se mělo .... Jsou to stejně zajímavé typy tito pánové: mluví-li česky, je to zanícený národní socialista, mluví-li anglicky, je konservativec . . . Dvě míle vzdálené programy snadno zvládne chytrá česká hlava; anebo jiní takoví “odbojáři” kteří stále chtějí osvobozovat a “zničit komunismus” zde volí nejkrajnější levici a zalykají se socialismem: to se domnívají, že kdyby se stala Kanada - díky jejich pomoci socialistickou zemí, že by šla osvobozovat socialistické Československo?! A co by chtěli tito pánové nabídnout osvobozenému národu doma - opět socialismus? Nemyslí, že národ bude socialismem dosti unaven a přesycen? Nemají to jaksi domyšlené a sami si odporují ... . Všichni pochopitelně očekávají, že to bude Amerika, která ujařmené národy osvobodí ale není je slyšet když komunisty organisované hordy Ameriku hanobí .... Nestalo se jednou, že by kdokoliv z těchto pánů učinil cokoliv ve prospěch a na obranu Ameriky. Dnes již víme proč a jak to je - těmto pánům je par- tajničení přednější než bránění demokracie. A je tomu tak i proto, že v jejich “rozhledu” nejsou schopni přesáhnout rámec partaje. To co oni dělají rozhodně není “bojem”, ani “odbojem”, to není ani “bránění se něčemu ”. To je jedna veliká bolestná komedie. A té již bylo dost! 7 [pageend7]MUŽ ZÍTŘKA JOSEF HERMAN, KALIFORNIE Možná, že je to zvláštní, ale zcela běžný typ jakéhosi světského modlářství či co, každoročně připomínat jenom tolik a tolik velikánů, kteří se do nás dle pečlivého odhadu vejdou. Může k tomu být několik různých příčin. Uvedu aspoň tři, abych tak řekl nejnápadnější, jež nás od jisté do jisté míry usměrňují tam či onam. Předně mám dojem, že jsme se nezajímali dost a včas o osobnosti jenom o maličko menší, než jsou naši největší. Dále je neméně závažným okamžik nedostatečného prostoru pro méně známou minulost v našich listech, časopisech a oběžnících tolikerého druhu - jen kdyby se jinak minulosti nevěnovalo mnohem víc místa, než si zaslouží - na úkor současnosti a zítřka. A konečně mám zato, že naši maličko menší již nejsou aktuální. Ale, božíčku, čímpak je dnes časový pan profesor Masaryk, který se činil pro národ v daném rozsahu a čím přispět chtěl? Co říká generací, vstupující do života právě nyní? Vůbec nic, nebo jen velmi málo - a přece není sporu, že byl velkým mužem! Pro nejmladší současníky však nepřerůstá staletí, jak mi nedávno mladý člověk namítl a připomínal Komenského. Přidávám z vlastní zásoby i poukaz na našeho největšího panovníka středověku a vlastně všech dob, sportovně řečeno - Karla IV., k němuž, jako celek, se dnes máme podobně, jako naši mladí k Masarykovi. Podle návodu Jana Amose Komenského se dosud aspoň učí. Určitě byste se mýlili, že jsem proti Masarykovi zaujat. Beru si ho za příklad jen proto, že mu v hrobě není ani na minutu dopřáno zaslouženého odpočinku, že je smýkán a vláčen se strany na stranu hlavně z pohodlnosti a prospěšného pokrytectví mezi námi a že je omílán ad absurdum i tehdy a tam, kde to vůbec není žádoucí, vhodné a místné. Nestává se tak jen Masarykovi, l ež jiní jsou podobně postiženi a to proto, že se v našem středu dosud ne- vztyčil duch nad dav, jedinec, jemuž by bylo dopřáno vniknout způsobem řekněme masarykovským. Stalo se tak proto, že tato doba smýšlí docela jinak, že se úplně převrátily poměry ve světě a i my sami jsme zgruntu jinými lidmi, než byli současníci Masarykovi, třebaže nezavrhujeme úplně názory a stanovisko našich otců a dědů z doby jejich zralosti lidské a vyspělosti národní. Pod vlivem mnoha a mnoha i jiných okolností se tlačí v mysl dohad, že jsme mnohokrát dopustili vynášení osob, které neměly opravdové poslání v životě národním tak, jako třeba Masaryk - ale stejně neučinili víc, než co bylo dáno jejich inteligencí. schopnostmi a možnostmi, načež jako každý odešli dle zákona o koloběhu života. Jev zcela přirozený, nikoliv neúcta či dokonce strhávání duchovních opěr národa, jestliže takovými za živa doopravdy byli a jako takoví přerostli svou vlastní dobu. Totiž tak, jak se stalo kupříkladu Antonínu Dvořákovi, Karlu J. Erbenovi, Michnovi z Otradovic, Balbí- novi, Zdence Braunerové, Josefu Pekařovi a třeba i Otakaru Březinovi - kdo kdy zapochybuje o jejich velikosti a důležitosti v životě národa? - a přece na žádném z nejvyšších sloupu hrdosti tato jména nezlatíme. Jestliže se některé z nich zastkví, děje se tak většinou v okruhu ohraničeném užším zájmem, nebo s úhledně vyhlížející tolerancí, neb zapírat je by byl krok více než neuvážený. Jakákoliv úvaha tohoto druhu by ovšem docela odpadla, kdybychom si konečně mezi sebou otevřeně řekli že ortodoxní žid si nikdy cele neporozumí s bigotním katolíkem, že tolerantní protestant nebude nikdy dost tolerantní atheistovi - a vice versa - pokud náboženská víra jedněch a výsměch k ní u druhých bude zásadní a důsledný. Lidé všech ražení budou vždycky. Přeneseně: demokracie s trvalým výhledem na zřízení společnosti je naprosto nemožná už proto, že uvidí- li pan X, že zraněný Y dosud dýchá, nikdy nepřizná s davem Z, že je mrtvý, ať je zástup sto anebo tisícihlavý. Bude to problém tak dlouho, dokud na této planetě budou vege- tovat společně lidé s respektem k nějakým pravidlům - a jejich odpůrci. Pokud nás povedou chabě skrývané osobní cíle, neprestanem na toto téma nikdy psát. Následkem toho se nebude dostávat ani místa v našich listech, revuích a časopisech k tomu aby vůbec mohli vystoupit na veřejnost duchové mladší nás, z nichž má a musí vzejít “muž zítřka”. Jinak nás odepíše svět zanedlouho i jako národ. 8 [pageend8]unie Josef Mánes LASKA Úryvek z básně Jana Nerudy Že prý jsi národe Božím tom na světě jako to bodláčí v cestě jež zakvete, jako to děťátko, které se z chudiny zrodilo za těžké neblahé hodiny. Takému dítěti nouze jež kolíbá, každý se ve světě zdaleka vyhýbá a kdo se přiblíží, blíží se k pohaně kéž jsi se zalklo už proklaté cikáně. Nejsi však nejsi, jak lidé Tě dělají, ruce a šye Tvá sněžně se bělají, nejsi jak říkají zlotřilý v porobě v očích své matičky čítal jsem o Tobě. Povídka dojemná o zlatém člověku, jehož Bůh zachovej od věků do věků! Přežil jsem lásku svou měl ji tak nakrátce, přežil jsem matku svou, žyu jen památce, všechno jsem oplakal, zase se osvěžil, Tebe bych národe, Tebe bych nepřežil! ORGÁN ČESKÉ SVĚTOVÉ UNIE [pageend9]MOJMÍR CHROMEC Symbol evropanství Čas zřejmě dozrál. Dlouho vyslovovaná kritika exilové letargie včerejška dostává pozitivní ráz ustavením České svetové unie v její právní formě dne 6. července 1986 v Curychu. Racionální motivy vyjádřené v navrhované preambuli ke stanovám této organizace zdůvodňují, proč tyto mají ten či onen obsah, účel a smysl a proč bylo žádoucí, aby Česká světová unie byla ustavena. Je-li chvályhodným smyslem České světové unie pěstování češství s procítěným vlastenectvím a účelem odstranění komunistické nadvlády a posléze zařazení našeho národa do státoprávního celku dle přání a svobodné vůle našich spoluobčanů doma, pak je taktéž nevyhnutelnou nutností při uskutečňování účelu a naplňování smyslu ČSU se zamyslet, z čeho historicky vycházíme a kam jako národ směřujeme. Je nutností, abychom čerpali ze studnice moudrosti minulosti, pochopili současnost v její realitě a měli vidinu Evropy zítřka, jaká by tato měla být po odstranění komunismu. Z hlediska nenáboženského, zvěstování křesťanství Cyrilem a Metodějem bylo nejen přínosem k vyjádření nového a mravnějšího přístupu v řešení lidských vztahů a spolunaží- vání v našich zemích té doby, ale i možným předurčením prostupování a případným přerůstáním kultur západu a východu o jedenáct set let později. Vnitřně prociťováným znakem Metodějova křesťanství byl tehdy, jako je i dnes, Kristus s láskou k bližnímu a k lidstvu. Tím zevšeobecnělým a zesvětštělým znakem byla pak kultura Egypta, Judeje, Řecka a Říma prolnutá symbolickým dvojitým křížem a hlásaným slovanským slovem slovanským kmenům bratry ze Soluně. Političtí myslitelé dneška vidí v obou bratřích symbol budoucí svobodné Evropy oproštěné od národnostních třenic a zbavené hrozby uplatňování mocenských tužeb silnějších. Papež je nadřazuje nad národnostní rámec a ustanovuje je patrony celé sjednocující se Evropy ve víře v její světlejší budoucnost. Uvědomujeme si, že s jejich příchodem do našich zemí začíná slavná minulost našeho národa budovaná na základech vyššího organizovaného stupně v rodině, na danou dobu, vyspělých národů Evropy. Neméně si pak uvědomujeme, že to, co dožívalo, se nevzdávalo bez boje; taktéž uvědomění pravdy, která přežívá do dnešních dnů. V minulosti našich dějin byli Václavové, ale i Boleslavové, kteří se snažili bránit pronikání pokroku a nástupu nové éry. Nemohli si zřejmě uvědomit, že ojedinělým aktem zla nemohou zastavit sílu myšlení a víru v lepší svět. Že to, čím je prostoupeno zdravé myšlení buditelů, je přijímáno, poněvadž přináší pokrok směrem k uskutečňování dobra a vnitřně utajovaných, ale podvědomě cítěných ideálů. Pokud jsme uplatňovali v minulosti spolupráci ve středoevropské oblasti, náš národ byl na výsluní Evropy. Tam, kde jsme vyvolávali vnitřní spory, naše prestiž i mocenské postavení upadaly. V budoucnu si nemůžeme dovolit jít cestou nesvárů, vnitřních bratovražedných půtek a národnostních rozporů se sousedy. Slovo Rus či Němec, Ukrajinec či Polák, Čech či Slovák nemůže a nesmí být v budoucí Evropě vyslovováno s obavou, strachem či nenávistí. Taktéž nemůžeme jít v budoucnu cestou, která by vedla k životu naplněného prázdnotou nitra a beznaděje s vítězstvím smrti nad Životem. Je jen jedna cesta: prolínání a prostupování humanity a kultur 2 všech národů žijících v evropském, a v našem zájmu zejména ve středoevropském, prostoru. Cesta spolupráce na poli kulturním, politickém i hospodářském. Cesta porozumění slabších silnějšími, cesta úcty a vzájemného respektu všech všemi. Cyril a Metoděj hlásali slovo křesťanského západu, aby bylo přijato, do té doby, rozdílně chápajícími kulturami střední a východní Evropy- S hlásáním zušlechtěného evro- panství a zlepšením vzájemných vztahů národů středoevropské oblasti nemůžeme začít v exilu ihned. Prospějeme tím společnému boji vedoucího ke svržení komunistické nadvlády nad dnes Sověty podmaněnými národy i zušlechtíme svá nitra obrozením morálky, ať již v náboženském pojetí či ve smyslu hypotetického dobra námi předkládaného a nám nadřazeného svou podstatou. Pak jako národ, který se vydal na tuto cestu, dojdeme k cíli, jehož směr si dnes vědomě určujeme, abychom po odstranění zla našli smysl a účel opravdového dobra vyjádřeného ve formě státní a politické dle našich přání a dle naší svobodné vůle, jak to bude odpovídat duchu a potřebám budoucí doby. Pak i vnitřně přijmeme odkaz Cyrila a Metoděje, projektantů kulturního spolunažívaní evropských národů v jejich době, za patrony lepší Evropy, jak věříme, brzkého zítřka. [pageend10]K jednomu rozčílení JAROSLAV ČAPEK A opět se ozval pokřik. Tentokrát to však byl pokřik sdružený. Svorně křičeli komunisté z Prahy, Varšavy, Budapešti a Moskvy. Co se však často nestává, rozkřičeli se také na stejné tónině někteří čeští exulanti. Co zformovalo tento šik? Byla to významná politická akce Světového kongresu Slováků, spočívající v projevu jeho předsedy pana Štefana Romana, který byl přednesen v Mnichově dne 17. května 1986. Projev předsedy Světového kongresu Slováků byl adresován nejen mnoha statisícům přítomných sudetských Němců, ale také prostřednictvím televize a radia, celé komunismem ohrožované Evropě. Ti první - komunisté - so rozkřičeli proto, že přesně pochopili, že výzva učiněna Světovým kongresem Slováků, prostřednictvím jeho předsedy národům střední Evropy, může v případě, že bude pochopena a přijata jako program, přivodit rychlejší pád komunismu. Ti druzí, řekněme neorientující se - nepochopili opět nic. Ti první spustili kampaň, jako každoročně, o stude- noválečnících, revanšistech a odpůrcích mírové koexistence. Neopoměli však nyní podat protestní nóty u kanadského ministerstva zahraničních věcí, neb “kříšení revanšismu” se dopustil dnes již také kanadský občan. Ti druzí byli pobouřeni a snad ještě jsou tím, že představitel Světového kongresu Slováků si dovolil přijat “Evropskou cenu Karla IV.“ z rukou představitelů Sudetoněmeckého krajanstva a z toho dovodili, že se jedná o nový pokus směřující ke kouskování Československa. Vše nasvědčuje tomu, že pro rozčílené z našich českých řad do dnešního dne není jasná otázka samostatné reprezentace slovenských zájmů v cizině Světovým kongresem Slováků. Nechápou, že slovenský národ, tak jako každý jiný národ, má plné právo si o svých záležitostech rozhodovat sám a toto právo nemůže být nikým omezováno. A jestliže se slovenský národ, který z důvodů národní svobody způsobené komunismem a sovětskou okupací území Slovenska nemůže sám vyjádřit prostřednictvím svých zástupců, kteří by hájili jeho zájmy, pak se úkolu zastupování zájmů národa musí chopit jeho příslušnicí žijící svobodně v cizině. (Stejný princip ostatně platí i pro ostatní porobené národy.) V případě Slováků je věc již vyřešena a to samotnými Slováky žijícími ve svobodném světě. Tito si vytvořili svou reprezentaci právě ve Světovém kongresu Slováků, ve kterém se sdružuje drtivá většina Slováku žijících mimo Slovensko. Tento fakt pak musí být ostatními akceptován a to bez ohledu na to, zda se jím to zamlouvá nebo nikoli. Prezentování účasti předsedy Světového kongresu Slováků na spolkovém sjezdu Sudetoněmeckého krajanstva jako nové zrady na Češích a českých zájmech nelze označit jinak, než jako neuvážený emociální výlev. Naopak, po zkušenostech posledních desetiletí je více než jisté, že právě v českém zájmu je nalézti co nejlepší vztah ke svým sousedům a tedy i k německému národu. Štefan Roman ve svém projevu vytyčil některé principy, se kterými by měl každý politicky uvědomělý Čech souhlasit. Kdo by se neztotožnil s předsedou Světového kongresu Slováků, když ve zmíněném projevu mimo jiné vyzývá: “Všem národům, velkým i malým se musí projevit stejná úcta a každý národ musí hrát stejnou úlohu při určení osudu Evropy” nebo, “Naše státní hranice nesmí být příčinou sporů a nenávisti” nebo, “A Středoevropani musí uznat, že úsilí silnějších národů není možno nikdy skutečně uspokojit pomocí výbojnosti proti jejich menšímu sousedovi.” A jestliže někdo spatřuje zmíněné nespravedlnosti odsunu 3.5 miliónu z jejich staleté domoviny jako formu provokace namířené proti českým zájmům, pak se opravdu ani za čtyřicet let, které uplynuly od této události nedopracoval k poznání, že se jednalo o akt bezpráví spočívající na principu kolektivního trestu, který je evropskému myšlení cizí pro prvek barbarismu v tomto druhu trestu skrytém. Však buďme si upřímní. Rozčílení některých exulantů nemá ani tak původ v obsahu projevu předsedy Světového kongresu Slováků před masovou audiencí sudetských Němců, nebo v převzetí Evropské ceny Karla IV. Vždyť většina z nich dobře ví, že tato cena byla v minulosti poctou mnoha Evropanům velkého jména; mužů kteří pro dnešní Evropu znamenali, nebo stále znamenají mnoho. Jen příkladně uvádím jména jako: Julius Raab - rakouský kancléř, Leo Clement Tindemans - belgický kancléř, Richard Condenhoven - Kalergi - zakladatel sjednocené Evropy, Franz Josef Strauss, Otto von Habsburg, Josef Kardinál Mindszenty, nebo Lev Prchala - náš generál. Rozčílení především uchvátilo ty, kteří do dnešního dne nemohou snésti, že bratrský slovenský národ hovoří v exilu silným hlasem svého reprezentanta, kterým je Světový kongres Slováků. Nemohou se vyrovnat se skutečností, že slovenská zahraniční reprezentace vůbec existuje, že je nezávislá a hájí především slovenské zájmy. (Nakonec nelze očekávat od reprezentace některého 3 [pageend11]národa, aby hájila skutečně zájmy jiného národa. O tom jsme se v dejinách již poučili.) Setkáváme se tak buď s letitým hrobovým mlčením jedněch, pro které Světový kongres Slováků prostě neexistuje, nebo s druhými, kteří by i po téměř 70ti letech, které uplynuly od vzniku společného státu, stále chtěli dělat Slovákům protektory a pro něž je samostatná slovenská reprezentace nestravitelná a konečně s provokatéry, kteří neopomenou využít jakékoli, byť i zdánlivě sporné skutečnosti ve vztazích česko-slovenských, aby spílali Světovému kongresu Slováků jako celku, nebo aspoň jeho jednotlivým členům a funkcionářům do fašistů, separatistů, nebo jedinců nebezpečných českému národu. Přitom všem vzpomenutým skupinám je společné, že s ulehčením vítají jakýkoliv projev neomalenosti vůči českému národu přicházející ze slovenské strany, který bez řádného si ověření faktů vydávají buď za obecný postoj a smýšlení celého slovenského národa, nebo aspoň za postoj jeho exilové reprezentace. Klidně však přehlédnou, že každý národ má svůj intelektuální extrém, tedy i slovenský nebo český národ a že tento extrém nikdy nedělal, neděla a pokud bude existovat, nebude svému národu dělat čest. Zdravice Křesťanské unie OD JÁRY MECÚ Tak blízko vaše vlast, pár mil ta dálka čítá, tak blízko vaše vlast za drátem na kříž vbitá. Svou víru z temnoty už vdechla vám přes mříže, že ve vás syny má, kteří ji sejmou s kříže. Nechť vaše vůle dnes se zítra změní v činy, Nechť Česká unie je světlem domoviny! Cesta k federaci KAREL HAMPEJS Žijeme na konci dvacátého století, století kde vzdálenosti nejsou žádnou překážkou, kde výměna informací a statku je otázkou vteřin, ve světě nepředstavitelných a nezměrných možností pro jednotlivce a pro uskutečnění jeho svobod. Zároveň však žijeme ve světě rozpůleného ve dví, kde nahromaděná technologie a především vojenská technologie je jediným garantem lidských svobod, je jediným garantem jak zachránit lidstvo před katastrofou a je cynickou připomínkou jak fanatismus totalitní společnosti, udržované pošlapáváním svobodné vůle občanů, nachází jediný legitimní výraz v hromadění ničící technologie. To, co nacházíme v dnešním světě na každém krokuje onen věcný svár mezi otevřenou společnosti která funguje na základě garantovaných svobod pro všechny její jednotlivce na jedné straně a mezi společnosti, jež ve jménu demagogických hesel o dokonalejší společnosti vidí největší zlo ve svobodě nezávisle myslícího jedince, jež hlásá, že vybudovat novou společnost znamená odstranit její nepřátele, společnost jež proklamuje, že ve jménu pokroku je třeba likvidovat každého, kdo je nositelem názoru odlišného od oficiální doktríny. Můžeme tedy říci, že přes všechnu dosaženou míru pokroku ve vědě, technice a jiných oblastech společenského života, jedna věc zůstane člověku dvacátého a jednadvacátého století společná - onen nevykořenitelný fanatismus absolutní pravdy a ochota v jejím jméně odstranit každého, kdo o ni pochybuje. Přes všechen viditelný pokrok i ve 21. století budou existovat dva protikladné typy společnosti - jedna opatřující své občany svobodami a právy a druhá opatřující občany ideologiemi a bezprávím. Na jaké straně najdeme Česko-Slovensko během těchto příštích čtrnáct let záleží na nás a na obyvatelích této malé země uprostřed Evropy. Podívame-li se na počátek tohoto století, rozhodně najdeme více optimismu u svědků roku 1918 - roku osvobození a nezávislosti, než u svědků roku 1986, roku rapidně pokračujícího ujařmení a pokoření všech našich národů. Jak si můžeme vysvětlit tento vývoj, který ve svém počátku zachytil česky a slovensky národ v nadšení nad znovudobytou nezávislosti, v nadšení nad nově proklamovanými zásadami humanismu a demokracie, jež svojí jasností a čistotou měly přetrvat desetiletí, a o sedmdesát let později najdeme jen hlubokou beznaděj, pošlapané ideály a novou závislost, tentokrát na říši, jejiž totální ignorace vůči svobodám jednotlivce je v přímém protikladu ke všemu pro co naše národy žily a co prohlásily za nedotknutelné v ústavě novězřízené Československé republiky roku 1918. Vyvstává před námi otázka, která byla diskutována už tolikrát na různých pódiích, kde a kdy selhaly ony ideály humanitní a v jaké podobě se k nim znovu hlásit, obohaceni tragickou zkušeností vývoje po druhé světové válce. Klíčovým momentem pro naše národy bylo rozhodně období druhé světové války a roku těsně po ní. Připomeňme si jenom s čím Československo vystupovalo do tohoto období konce let třicátých. Mohli bychom nazvat 4 [pageend12]naši zemi v té době jako “konsolidovanou” demokracii s fungujícím parlamentním systémem odlišným od všech okolních zemí ve střední Evropě. ČSR byla jedinou fungující “demokracií” v této oblasti, obklopené Německem s národní sociaslistickou stranou s Hitlerem na čele, Rakouskem s velice nestabilní formou vlády a Polskem a Maďarskem s diktátorskou formou vlády, dosti vzdálené jakékoli myšlence na demokracii. Československo jako ostrov “demokracie” v rozbouřené střední Evropě mělo velké sympatie západních zemí, avšak nezískalo jejich ochotu se v rozhodném okamžiku postavit za jeho práva a nebylo uchráněno Mnichova a odklonu západních spojenců v roce 1938. Avšak nesmí se zapomínat ani na roli pražské vlády s Benešem v čele, jež nebyla s to v pravý čas odhadnout nebezpečí pramenící z nesvárů mezi Čechy a Němci, Cechy a Slováky, Slováky a Maďary. Byla to pouze ironie dějin, že první republika zašla na stejný problém jako Rakousko-Uhersko dvě desetiletí předtím. Benešova rozhodující lekce z této krize bylo jeho rozčarování se Západem, západními spojenci a do jisté míry i se západními hodnotami a jeho nová orientace na Sovětský svaz jako hlavní sílu vlivu ve střední Evropě. Nové Československo se tedy tvořilo v době druhé světové války, pod dojmem válečných krutostí, nahromaděnou nenávistí vůči Němcům, nespokojeností s demokracii jako formu vlády, jejíž slabosti byly spojovány se vznikem války a hospodářskou krizi let třicátých. Zároveň se hledali noví spojenci pro dobu poválečnou a nové recepty pro řešení sociálních a ekonomických problémů ve společnosti. Heslem dne bylo najít řešení pro “vskutku” lidovou, “vskutku” spravedlivou a “vskutku” demokratickou formu vlády. Beneš jako uznaný representant státu se během války přiklonil k pozoruhodné směsi socialismu a demokracie - čteme-li jeho knihu eseji “Demokracie dnes a zítra”, vzniklou během války, je až zarážející s jakou ochotou přenechává rozhodování o společenských problémech silné centralisované vládě. Beneš prakticky našel odpověď v zesílení pravomoci vlády, nikoli v zesílení svobod jednotlivce a tím se nebezpečně přiklonil všem socialistickým teoriím o příčinách krizi a sociálních nespravedlnosti údajně zaviněných bezuzdnou svobodou jednotlivců, jež podle nich vede k anarchii, konfliktům a bezuzdnému vykořisťování, jímž musí být postavena hráz v podobě silného centralisované- ho státu. V zahraniční politice pak Beneš vsadil na ruskou kartu, správně kalkulujíce, že Sovětský svaz po válce vstoupí na evropskou scénu, že to bude velmoc bez jejíhož souhlasu důležitá rozhodnutí nebudou možná a správně předpokládal, že Sovětský svaz rozšíří sféru svého vlivu do střední Evropy i když rozhodně nedoufal, že se tak stane v podobě, v jaké se situace opravdu vyvinula. Jeho kalkulace byla pozoruhodně předvídavá a ze strategického hlediska správná. Byla to rozhodně chladná spekulace, která by měla šanci na úspěch, pokud by se Beneš nedopustil jedné rozhodující chyby, že nerozpoznal charakter komunistické taktiky a přes nesčetná varování a v rozporu s vlastní zkušenosti Stalinovi traumaticky důvěřoval. Dalším momentem Benešovy politiky bylo až náboženské přesvědčení v existenci humanitních ideálů, jež existují samy o sobě a díky tomu, že jsou hluboce demokratické, musí být tím pádem každému zřejmé a není třeba za ně bojovat v době kdy jsou ohroženy, neboť Beneš byl přesvědčen, že národy se udržují ideály, kterými vznikly a český národ byl v Benešově pojetí jejich pravým nositelem. Vítězem v poválečné československé politice byla bezesporu komunistická strana, která přerostla svůj marginální význam pochopitelně díky neomezené podpoře ze strany Sovětského svazu, ale zároveň ideologickou interpretaci výsledků druhé světové války - SSSR jako osvoboditel a vzor stabilní a “vskutku” demokratické vlády, a velice chytrou populistickou politikou formulovanou v Moskvě o spolupráci s buržoázními stranami na znovuvybudování republiky bez vykořisťování a bez vykořisťovatelů. Bezpříkladná v celé Evropě byla však podpora obyvatelstva, jakou komunistická strana dosáhla v poválečných volbách - plných 37 procent voličstva. Tento fakt je jeden z klíčových, neboť dodal komunistům kre- dibilitu a zajistil jim křeslo ministerského předsedy bez nasazování jakýchkoli “protizákonných” triků. Čím si tento fakt vysvětlit, že KSČ se vrátila domů z Moskvy se zdánlivě umírněným programem, například v otázkách Česká světová unie zdraví VI. SLET ČS.SOKOLSTVA V ZAHRANIČÍ 3. - 7. ČERVENCE 1986 ZÜRICH, ŠVÝCARSKO 5 [pageend13]znárodňování stála ve svém radikalismu daleko za buržoáznimi stranami, (sociální demokraté a národní socialisté) které chtěly prosadit dalekosáhlejší zestátnění, než samotná KSČ byla ochotna připustit - tím si pochopitelně zajistila hlasy i středních vrstev, obsadila klíčové pozice v nové státní správě, v novém sboru Národní bezpečnosti (SNB) a donutila presidenta vyměnit osobnosti nepohodlné KSČ v armádě a policii. Dalším významným prvkem byl předem zformulovaný a věcně zacílený program sahající od umění přes ekonomii až do politiky, který žádná z jiných stran nebyla schopna nabídnout. Co se týče jiných stran po válce, dají se tu vypozorovat velké nedostatky v politické taktice a v konstruktivním pohledu vpřed. Velkým záporem těchto stran byl nedostatek vůdčích osobností, víceméně zastíněných osobou presidenta Beneše, dále pak chyběla jasná orientace na Západ - mnoho politiků bylo zklamáno Mnichovem a dávalo to západním politikům najevo, chyběl jasně formulovaný názor na oprávnění a nutnost existence demokratických institucí, objevovala se náchylnost k obcházení ústavních práv a svobod, malicherné přesvědčení o Československu jako zkumavce střední Evropy, jež mělo prokázat možnost soužití komunismu s demokracii, a co je neodpustitelné nejvíce je ignorování faktů do poslední chvíle, že demokracie je ohrožena a nedostatečné přesvědčení, že demokracii v případě ohrožení je třeba vojenský bránit i proti vnitrnímu nepříteli. Proklamování humanitních ideálů samo o sobě za nás neudělá ani kousek práce co může provést jasně a jednoznačné postavení se za tyto ideály i za cenu ztráty života, neboť svoboda je jeden z mála ideálů, za který se nejenom vyplatí žít, ale zároveň i umírat. “Buržoázni strany” ignorovaly fakt, že zatímco mají na své straně mlčící většinu, komunistická strana tiše organisuje militantní menšinu - nejprve do svých řad a posléze jako pádnou hrozbu za vyjednávacím stolem v krizových dnech kolem Února 1948. Toho nebyla schopna ani jedna z demokratických stran. Masové projevy na obranu demokracie byly ojedinělé. Okamžitě po Únoru nastalo hledání viníků. Kdo byl vinen - Jalta, Beneš, Zenkl, Gottwald? Zapomíná se, že v dějinách neexistují lavice pro žalující a obžalované. V historii existují místa pouze pro vítěze a poražené. Gottwald rozhodně nemusel na lavici obžalovaných, poněvadž na ni poslal okamžitě ty, kteří prohráli svou historickou šanci. A ať se na to díváme jak chceme, dějiny nejsou na straně nevinných stejně jako bitvy nejsou vyhrávány poukazem na správnost věci za kterou bojujeme. Dějiny nás učí, že i zločinec si může nasadit paruku soudce, pokud je prohlášen za vítěze. Dnes je už bezpředmětné hledat vinu za Únor nebo za Mnichov. Co je pouze důležité je uvědomit si dějinnou lekci, kterou nám posledních 40 let uštědřilo. Nebyla to nedostatečnost ideálů demokracie, jež nás přivedla k Únoru, nebylo to selhání hodnot a tužeb po svobodě, nýbrž selhání representantů tehdejšího našeho státu. Tehdy se nezkompromitovala myšlenka svobody, nýbrž idea povinnosti a odvahy jednotlivců postavit se na její obranu. Jsem ochoten trvdit, že zde hrála svoji roli lhostejnost vůči osudu demokracie, nebezpečná myšlenka, že demokracii je stejně snadné nabýt jako je snadné ji-ztratit. Pokračování v dalším čísle UNIE. unie je orgánem České světové unie, bude vycházet v rozsahu 16 str. čtvrtletně. Toto nulté (0) číslo, vyšlo společně s “MUKLEM”, po dohodě s jeho redakční radou a výborem Sdružení býv. čs. pol. vězňů (Kanada) za redakce a grafické úpravy Milo Komínka. Další čísla jak Mukla tak i Unie budou vycházet samostatně a nezávisle na sobě. Předplatné na 1 rok: 12 dolarů. Darům na tiskový fond se meze nekladou. UNIE P.O. Box 6171, Station “A”, Toronto, Ontario, Canada M5W 1P6 6 [pageend14]EVŽEN HOFFMANN Rok 1986, rok České světové unie V “Našich Hlasech” (Toronto) byl ve druhém a třetím čísle, ročník 31 ze dne 15. a 29. března otištěn obsáhlý článek Eugena Hoffmanna pod výše uvedeným titulem, který bohužel pro jeho délku nemůžeme celý v našem zpravodaji MUKL otisknout. V prvé části své úvahy se autor zabývá poválečnou situaci v Evropě z hlediska politického, hospodářského a obranného se zaměřením na snahy o budoucí federatívni uspořádání vztahů mezi evropskými státy až pomine hrozba rudého nebezpečí. Toto uspořádání se již dnes, zatím s velkými obtížemi, připravíme a autor ve druhé části své úvahy upozorňuje, jak důležitou a podstatnou roli při tomto řešení mohou sehrát národy střední Evropy t.j. Češi, Slováci a Poláci. Proto tuto druhou část úvahy v našem zpravodaji uveřejňujeme, aby se s ní mohl seznámit co nejširší okruh čsl. exilu. Zájemcům můžeme poslat celý článek po úhradě výloh Can. $ 2,00. ... Násilné odtržení křesťanstvím od nepaměti formováných středoevropských národů od duchovně příbuzného evropského Západu, jejich po řadu desetiletí téměř hermetické iso- lace a jejich brutální začlenění do sféry totalitní velmoci, která se do konce XX. století nedokázala zbavit otrokářského biče, to vše způsobilo jejich mentální i ekonomické změny takového dosahu, že lze mluvit o zcela odlišných předpokladech pro politickou, hospodářskou i vojenskou integraci v podmínkách jednou zno- vunabyté parlamentní demokracie. ... Idea evropského sjednocení není totiž uskutečnitelná jinak, než na principu federativním, který je od samého počátku aplikován ve svobodné části Evropy. Federalismus je pak politický směr, který se domáhá takového státního zřízení, v němž jednotlivé součásti většího celku mají být samostatnými státy, avšak jen potud, pokud určité jim společné zájmy nevyžadují toho, aby jejich samostatnost byla omezena ve prospěch celku. Lépe řečeno jednotlivým součástem celku se má dostat oné míry samostatnosti, která vyhovuje dle možnosti jejich zvláštním potřebám a je omezena ve prospěch moci ústřední jen potud, pokud je toho zapotřebí k účinnému hájení a sledování společných zájmů. Žádný rozumný Evropan nepopře žádoucnost vzniku celoevropské federace i když lze předvídat, že jednou osvobozené národy střední a východní Evropy, které prodělaly stejnou torturu do nekonečna se vlekoucího teroru ve všech sférách společenského i hospodářského života, se budou snažit zprvu o vytvoření vlastního, především politického společenství, jehož vznik bude motivován snahou o větší mocenský vliv vzhledem k mnoha společným tragickým zkušenostem jak se Západem, tak s Východem, které ještě dlouho neupadnou v zapomnění a které ani dnes nejsou zcela neoprávněné vzhledem k hospodářské převaze západního Evropského hospodářského společenství. Základ středoevropské jednoty by bezesporu tvořil více méně organický celek Čech, Slovenska, Podkarpatské Rusi a Polska, u nichž vedle společného osudu v období posledního půlstoletí i etnická příbuznost jistě přispějí k odstranění posledních překážek k užší spolupráci v rámci fede- rativního soustátí. To znamená, že národům polskému, slovenskému, podkarpato-ru- sínskému a českému se jakožto jednotlivým součástem federativního celku musí dostat oné míry samostatnosti, která vyhovuje dle možnosti jejich zvláštním potřebám a může být omezena ve prospěch moci ústřední jen potud, pokud je toho zapotřebí k účinnému hájení a sledování společných zájmů. Je tedy absurdní hovořit o česko- slovensko-polské federaci, když ve skutečnosti jde o federaci více národu Čechů, Slováků, Poláků a Podkarpatských Rusínů, znichž každý má přirozený nárok na úplnou národní autonomii, t.j. vlastní parlament, vlastní státní správu a své soudnictví, náprostou kulturní svobodu, zahrnující v sobě právo používání vlastního jazyka ve školách, v úřadech a ve veřejném životě vůbec, vlastní správu finanční i politickou. Mezi Čechy a Slováky ostatně došlo na základě zmíněných federa- tivních principů k dohodě již před více než 70ti lety v tzv. dohodě Clevelandské a v omezené míře v dohodě Pittsburghské, znichž prvně jmenovanou lze k vzhledem k její trvalé aktuálnosti označit za nadčasovou. Ústava z roku 1920 pak v rozporu s oběma jmenovanými dohodami popřela federatívni princip Česko-Slovenska a proklamovala ilusomí fikci “československého národa.” Odtud dodnes trvalá krise mezi dvěma bratrskými národy, které mohlo být zabráněno důsledným dodržením shora zmíněné Clevelandské dohody. Absurdnost současného vztahu česko-slovenského lze dokumentovat na příkladech, které by svou komikou obohatily mnohý humoristický časopis: - Území Československa obývají dva národy: národ československý a národ slovenský. V Československu existuje komunistická strana Československa a komunistická strana Slovenska. V exilu existují československé spolky bez Slováků a spolky slovenské. 7 [pageend15]Ergo: Češi nejsou Češi, ale Čechoslováci a Slováci jsou Slováci. Neschopnost rozlišit státní příslušnost od národnosti je bezesporu nedostatek, který lze odstranit na základě učebních osnov pomocné obecné školy. Za takovéhoto stavu věcí nelze ovšem žádné federatívni společenství budovat. Dříve než budou podepisovány jakékoli dohody s Poláky, nebo s kýmkoli jiným, musí být konečně zahájeno jednání o vzájemné budoucí spolupráci se skutečně representativní organisací slovenskou, kterou je bezesporu “Svetový kongres Slovákov”, čítající v zahraničí přes jeden milión členů. Dodnes se žádná z československých exilových organisací k odstranění tohoto závažného dilematu neodvážila. Prvním krokem k radikální nápravě tohoto neudržitelného stavu bylo ustavení České světové unie v červenci 1985 v zápa- doněmeckém Ellwangenu, která sdružuje Čechy všech náboženských vyznání, všech světových názorů a politických směrů (kromě komunistů a fašistů) v zahraničí, a to nikoli jen uprchlíky, ale též starousedlíky kdekoli na světě, pokud se dosud hlásí ke svému češství a není jim osud českého národa lhostejný. Česká světová unie je organisace demokratická, kde neexistuje žádná nominační komise, ani žádné směrnice pro přijímání nových členů připouštějící členství bývalých komunistů, ani neudržující oficiální či neoficiální styky s bývalou komunistickou prominencí. Všichni její vůdčí činitelé jsou svobodně voleni na základě svého zaujetí pro svobodu národa. Teprve na základě dohody mezi vrcholnou organizací českou a vrcholnou organisací slovenskou může dojít k ustavení vrcholné organisace Česko-SIovenské, která bude oprávněna uzavírat smlouvy a podepisovat deklarace. Ačkoli je české národní povědomí jen slabým odvarem slovenského či polského, přesto český nacionálni šovinismus především u starší generace ve velice bizarní formě existuje. Nás, Čechy, nezajímá ani tak vlastní národ, ale jsme zamilováni do československého státu, založeného T.G. Masarykem v roce 1918, který ovšem nepatřil jen nám, ale také Slovákům a Rusínům, přičemž náš láskyplný vztah k republice valnou většinou Slováků nebyl opětován. Čeští fundamentalisté tzv. “če- choslovakismu”, dovolávající se ústavy z roku 1920 a kteří očividně stojí stranou evropského poválečného politického vývoje s jeho jednoznačnou integrační federalistickou tendencí, by měli vzít na vědomí, že to byla Clevelandská dohoda z r. 1915, z níž nakonec na základě společné zahraniční akce vzešel společný nezávislý stát, Republika Cesko-sloven- ská a že dohoda Pittsburghská z 30. května 1918, rovněž zaručující plnou autonomii slovenského národa, byla podepsána předsedou “Československé Národní Rady”, profesorem Masarykem. A jako nevyvratitelná existence samostatného slovenského národa, který úspěšně přežil tisíciletou maďarskou nadvládu právě tak je nevyvratitelný jeho nárok na uplatnění práva sebeurčení, což není nic jiného, než výrazem železné logiky dějin. S politováním je nutno českým “čechoslovakistům”, kteří se rádi honosí svou demokratickou a liberální tradicí a kteří jsou ochotni Slováky domáhající se tohoto práva sebeurčení označit fašistickým a separatistickým přídomkem, vytknout, že jim toto přirozené právo upírají. Dalším paradoxem českého “če- choslovakismu” je existence jeho autokratického vrcholného exilového orgánu, který svou nominační, nikoli demokratickou praxí při výběru svých členů připomíná nechválně známé totalitní režimy spíše, než Svetový kongres Slovákov, v němž jsou členové na všech stupních orga- nisační hierarchie svobodně voleni. Odpůrcům Česko-Slovenského federativního uspořádání je koneckonců nutno připomenout, že dožadování se práva sebeurčení neznamená separatismus a že jakákoli exilová činnost a jakákoli ujednání bez skutečně representativní slovenské exilové organisace povedou k extrémnímu separatismu českému i slovenskému a tím definitivní likvidaci jakéhokoli česko-slovenského společenství. Takovémuto vývoji událostí, který by i v celoevropském kontextu představoval tragický krok zpět, chce Česká světová unie v rámci svých sil a možností zabránit. Česká světová unie vybízí tedy všechny Čechy a všechny dosud česky smýšlející krajany z celého světa k aktivní spolupráci a přípravách k vybudování spravedlivějšího federálního česko-slovenského soustátí, jehož vyhlídka stát se v rozšířené federaci s osvobozeným Polskem a Podkarpatskou Rusí jedním z pilířů celoevropské federace je současně výzvou všem českým demokratům v zahraničí, aby ve jménu zotročeného národa doma podstoupili všechna risika a oběti k uskutečnění vytčeného cíle. V Dietikonu dne 5. února 1986 8 [pageend16]Seine liebende, großzügige Seele empfahl mein Mann Valentin Prekop dem Gott, an den er glaubte und in dessen Dienst er sich als tapferer Kämpfer stellte. Nach 15 jähriger Peinigung in kommunistischen Gefängnissen, die seinen weiteren Lebensweg kennzeichneten, schlief sein Herz in der Morgendämmerung des 8. Juli 1986 ein. Wir sind dankbar, daß er bei uns bis zu seinen fast 62 Jahren in Liebe und Fröhlichkeit verweilen durfte. Er lernte uns, zwischen dem Bösen und dem Guten keine Kompromisse zu schließen und sich gegenseitig den festen Halt zu geben. Die Bestattung findet am Montag, den 14. Juli 1986 um 13.15 Uhr auf dem Friedhof in Lindau-Reutin statt. Anschließend um 14.15 Uhr Trauergottesdienst in der Kirche Königin des Friedens Lindau-Zech. Betet für ihn und verschenket dem Nächsten, was er braucht. Im Namen seiner Freunde Dr. Jiřina Prekop D-8990 Lindau Rotmoosstr. 4a [pageend17]Valentins Worte - aus seinem Roman „Wenn auch die anderen siegen“: „Als wenn neben der Liebe zu den Nächsten nicht auch ein Plätzchen im Menschenherzen für die Liebe zu sich selbst, für die Achtung des eigenen Ichs, für das demokratische Selbstbewußtsein der alten und der neuen Kämpfer Gottes eingeräumt werden müßte, wie für uns das der gemeinsame Gott der alten und der neuen Israeliten vorgesehen hatte. “ „Denn ohne des festen metayphysischen Punktes würden wir auch hier unsere Rechte nicht erkennen und ohne ihre Metaphysik sind wir auch nicht fähig, die Rechte der anderen zu respektieren. “ - in Gesprächen häufig von ihm gehört: „Die Freiheit wird uns niemand im Rucksack bringen, die müssen wir verdienen. “ - aus seinem noch nicht veröffentlichten Manuskript: „ Ich suchte weder Geld noch Erfolg, ich suchte alleine die Freiheit. “ „Ein echter Frieden ohne Freiheit ist lediglich eine Illusion der Träumer. “ „Freiheit ist die Luft, die wir zur geistigen Verwirklichung unseres Selbst atmen müssen. “ „Es gibt doch keinen Tod mehr. Der Tod kann doch nicht unser Teil sein. Es wird überhaupt keinen Tod mehr geben, weil das Vergangene unwiderruflich vergangen ist. Das ist fast so, als hätte man gesagt — es gibt keinen Tod, weil wir schon alles gesehen haben — es ist veraltert und es langweilt uns. Uns verlangt nach Neuem und das Neue ist das ewige Leben. “ [pageend18]Wer nach der Anreise ein Mittagessen einnehmen möchte, soll es auf mcU. ne Kosten im Gasthaus Rebstock, Kirchgasse 2 (bei Einfahrt von Friedrichshafen nach Lindau) tun. Und wer sich nach der Bestattung und der Heiligen Messe für den weiteren Weg auffrischen will, ist von mir im genannten Gasthaus herzlich eingeladen. Valentin wünschte sich zu Lebzeiten keinen Leichenschmaus zur Ablenkung vom wahren Gefühl — eher ein Gebet und eine gute Erinnerung an ihn. Im Gasthaus Rebstock hatte er seinen letzten Stammtisch. Dr. Jiřina Prekop D-8990 Lindau Rotmoosstr. 4a Tel. 08382/78186 [pageend19]