český zahraniční časopis POLYGON komentáře • názory • informace JAN KRISTOFORI 5 7. srpna 1995 [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Milena WAHLENOVÁ, tel. +41-1-272 1560 Adresa: Mgr. M. S. Wahlen, Ausstellungsstr.36, CH-8005 Zürich V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ), Box 9021 Terminal P.O., Ottawa, Ont, K1B 3T8 Sekretariát redakce/administrace: Jaroslav LAMBERT, tel. +41-1-372 0930 Adresa: POLYGON, Postfach 1737, 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11,63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH, 65 Kiama Av, YEPPOON 4703 QLD tel. +61-79-397 624, fax +61-79-397 552 TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Adolf F.J. KARLOVSKÝ (Švýcarsko), Jan KRISTOFORI (Norsko/Švýcarsko/ČR), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MEČŮ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr.50.00 norm, poštou, SFr.55.00 letecky (nebo ekvivalent jiné měny) DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 -1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA Jaroslav Bohanes, Dušan Novák (1): Život v našich republikách Vladimír Valenta (5): Životní zájmy Jaroslav Teplý (7): Zástupci (z) dnešní české populace Milan Hulík (8): Kapitoly z dějin česko-německého soužití (I) Václav Jakoubek (10): Bratři Pavel a Jiří Wonkovi Vlastimil Radkovický (14): Všetečné otázky Vladimír Cícha (15): Pavučina Jára Mečů (16): „Diplomacie" české demokracie Josef Koláček (18): Post ... Tomáš Krystlík (19): Posbíráno v zemích českých Josef Pejskař (21): Poslední pocta kněžím, zemřelým v exilu Marcela Čechová (22): Výlety do světa (1 - Argentina) Robert F. Lamberg (24): Proces zpevňováni kádrů L. J. Beran (26): Drama dvou národů v jedné zemi (intermezzo) Jaroslav Lambert (28): „Aby všichni jedno byli" Jan Beneš (31): Trestní stihání bratří Mašínů Příští číslo vyjde 9. října 1995 Redakční uzávěrka: 21. září 1995 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (12. ročník) (76. ročník) [pageend2]Život v našich republikách JAROSLAV BOHANES Politický přehled (4.6. - Ä.7.1995) Česko-slovenské vztahy V polovině třetího roku od rozpadu Československa zůstává nevyřešeno mnoho sporných otázek a problémů. Obraz vývoje vzájemných vztahů je od konce společného státu beze změny - ukazuje stále stejnou klesající intenzitu i frekvenci styků mezi politickými představiteli našich států. Odmítnutá schůzka (která se přece jen konala) Květnový dopis českého premiéra V. Me- čiarovi, v němž mu V. Klaus navrhoval schůzku a oznamoval úmysl české vlády vypovědět platební dohodu, zůstal dlouho bez odpovědi. V. Klaus žádal slovenskou odpověď do konce května. Když nepřišla, předala česká vláda svůj návrh parlamentu, který vypovězení platební smlouvy schválil 20. června s termínem platnosti od 1. října 1995. Teprve 7. června, když už bylo rozhodnuto v české vládě i v parlamentu, odpověděl Me- čiar a kritizoval český postup. Podle něho „slovenská strana nevniesla do vzájomných vzťahov nepokoj. Neprospieva vierohodnosti Českej republiky na Slovensku, ak postupuje tak, a to nie je prvýkrát za ostatné roky, že sa robia jednostranné kroky - bez ohľadu na záujem partnera“. Mnoho komentátorů českých i slovenských však nechápe, proč Me- čiar odpověděl na Klausův dopis tak pozdě, když jej dostal již 10. května. A o několik dnů později prohlásil v souvislosti s vypovězením platební dohody ve slovenském rozhlase, že nevýhody z celní unie jsou pro Slovensko větší než výhody. Ke schůzce Klaus - Mečiar nedošlo ani na konci června ve švýcarské Crans-Montaně, kde byli na mezinárodním setkání ekonomů a vedoucích politických činitelů oba přítomni. Mečiar opět odmítl Klausovo pozvání s odůvodněním, že mu bylo tlumočeno nevhodným způsobem. Přesto se nakonec oba krátce setkali. V. Mečiar při tom odmítl dlouho připravovanou schůzku nejen na nejvyšší, ale i na ministerské úrovni. Nad tím vyslovil V. Klaus politování s poznámkou, že takový přístup neprospěje vztahům mezi našimi státy. Poprvé od konce Československa došlo k tak výraznému a otevřenému ochlazení mezi premiéry. V. Klaus, kterého V. Mečiar vícekrát v minulosti označil za jediného českého představitele, jemuž lze důvěřovat, byl tentokrát „shledán lehkým". Vztahy na nejnižším bodě Česko-slovenské vztahy mezi politickými reprezentacemi klesly v těchto červnových týdnech na dosud nejnižší úroveň. Projevilo se to i při návštěvě ministra V.Dlouhého na Slovensku. Chtěl se setkat se slovenskými „ekonomickými" ministry. Ti však právě odjeli na návštěvu Ukrajiny a po svém návratu hned zase do Vranova na vnitrostranické jednání HZDS. Slovenští představitelé tedy neměli zájem o česko-slovenské rozhovory. Naopak, jako by se přímo snažili vyhnout se jim. Dříve mohl vznikat dojem, že méně zájmu je na straně české. V červnu 1995 došlo k obratu a nezájem projevuje strana slovenská. Proč? Zabírá snad současný vnitropolitický vývoj na Slovensku příliš mnoho jejich času a energie, nebo chtějí mít obtížné vnitropolitické otázky za sebou, než přistoupí k jednání s Čechy. Nebo je v tom jiný záměr? Ať tak či onak, vzájemným vztahům to neslouží, protože se zvolna vytváří jakási atmosféra lhostejnosti, ne-li přímo nepřízně. Přesto vzájemné styky nezanikly úplně. Náčelníci generálních štábů jednali v Praze o formách vzájemné součinnosti v tomto roce. Ministři vnitra dohodli ulehčení odbavovacího procesu na hranicích a vyřizování žádostí o výpis z trestního rejstříku. Došlo i k dalším jednáním na nižších úrovních o konkrétních praktických formách vzájemné komunikace, chyběly však ty základní kontakty mezi rozhodujícími činiteli. Česká republika Proměna politické krajiny pokračuje Vnitřní proměna české politiky dále probíhá, stranická pluralita krystalizuje a blíží se pozvolna standardnímu rozdělení ve stabilizovaných demokratických zemích. Poslední průzkumy veřejného mínění tento trend jasně potvrzují. Parlamentní práh by v současné době překročilo jen pět stran: ODS (26%), ČSSD (22%), KSČM (7,5%), KDU-ČSL (6%) a ODA (5,5%). Z toho tři koaliční a dvě opoziční. Z hlediska poměru koalice : opozice je to 37,5% : 29,5%. Krom toho se v obou táborech od května vztahy zřetelně zjednodušují a v jistém smyslu jsou si podobné. V obou táborech vyrůstá jedna dominantní politická sila - ODS a ČSSD. Do tohoto zjednodušovacího procesu zasáhla ještě iniciativa ministra vnitra, který předložil vládě návrh, aby se obrátila na Nejvyšší soud se žádostí o zastavení činnosti nebo rozpuštění těch politických stran, které nevyhověly platným zákonům, např. nemají- II v pořádku svoje stanovy, nedodržují-li pravidla hospodaření nebo jestliže jinak porušují právní normy. Jde asi o osm malých politických stran, které mají voličské preference hluboko pod 5%. Jsou proto bez reálné šance na zasednutí do poslaneckých lavic a jejich likvidace by nijak podstatně nezměnila poměr sil v české politice. Na druhé straně ovšem nelze přehlédnout, že jde o návrh na administrativní zásah, který by se mohl dostat do rozporu s demokratickým duchem naší ústavy i právního řádu. Je proto žádoucí, aby vládní strany postupovaly v této otázce velice uváženě. Aktuální problémy Poprvé od pádu totality jsme pocítili určité chvění v konstrukci sociálního míru v České republice. Železničáři se energicky dožadovali změny v celém systému řízení železnic a úpravy svých mezd. Hrozila generální stávka bez časového omezení a možné ochrnutí hospodářského života vyvolalo velké obavy. Vážnost nebezpečí dokazuje zásah samotného premiéra Klause, který na poslední chvíli odvrátil stávku kompromisem. Výměna ředitele železnic, změna v jejich transformaci a značná úprava mezd - to je cena, za kterou byla stávka odvrácena. Také zdravotníci a učitelé pokračovali ve svých požadavcích, i když ne tak razantně. Klid však dosud není. Mzdy ve všech uvedených oborech byly v červnu i v červenci předmětem intenzivního jednání s příslušnými ministerstvy. Jednání budou zřejmě pokračovat v dalších týdnech. Přes všechnu ostrou a nekompromisní rétoriku, která zaznívá v souvislosti se mzdovými požadavky z řad všech uvedených žadatelů, zůstává situace klidná, politická destabilizace zatím rozhodně nehrozí. V jedné významné sociální otázce se řešení přece jen podařilo, i když nebylo zdaleka jednomyslné. Nový důchodový zákon prodlužuje aktivní věk a odsunuje odchod do důchodu. Jde o velmi pozvolný postup. O dva a o čtyři měsíce se postupně bude prodlužovat pracovní věk tak, že muži budou po roce 2005 odcházet do penze na konci 62., ženy na konci 61. roku svého věku. Zákon vyvolal spor uvnitř koalice. KDU-ČSL jej odmítla, ale opoziční ČMUS za ni zaskočila a návrh podpořila, takže prošel. Byl to snad první případ, kdy při důležitém hlasování neodpovídal postup stran tradičnímu rozdělení parlamentu na koalici a opozici. Zatím je předčasné uvažovat, zda šlo o výjimku nebo o nový jev v naší parlamentní praxi. K současným vnitropolitickým problémům je třeba počítat také hospodaření, resp. financování politických stran. Výsledky jejich hospodaření za minulý rok, které byly v červnu zveřejněny, ukazují jejich finanční těžkosti. Až na výjimky mají všechny strany dluhy a starosti. Financování politických stran představuje těžko řešitelný problém všude na světě. Má nesmírně veliký vliv na politické a mravní ovzduší nebo zdraví každé demokratické společnosti. Ani Česká republika se tomu nevyhne. Je velmi žádoucí, aby se našlo relativně uspokojivé řešení nejen pro předvolební kampaň v příštím roce, ale i pro další dobu. Je jisté, že otázka financování bude, stejně jako v jiných demokraciích, trvaPOLYGON 5/1995 1 [pageend3]le otevřeným problémem, trvalým a vděčným diskusním tématem a oblastí, která bude kdykoli poskytovat nepřeberné příležitosti pro kritické hlasy. Znovu vztahy česko-německé Dalším tématem, které s krátkými přestávkami stále čeří českou politickou hladinu, byla i v červnu a červenci otázka česko-ně- mecká, resp. česko-sudetoněmecká. Česká veřejnost stále pozorněji sleduje postup svých představitelů a jejich jednání s německou stranou. Panuje určité napětí, ale současně většina věří, že se podaří česko-německé vztahy uspokojivě upravit ještě v tomto roce. V posledních týdnech se také méně ztotožňoval vztah s Německem se vztahem mezi Čechy a Němci z českého pohraničí. Postup českých představitelů získal podporu veliké většiny občanů. Česká strana v současné době napjatě očekává a pozorně sleduje, jaké řešení bude nabídnuto německou stranou. Extrémní požadavky a názory na obou stranách jsou rozhodně odmítány, ale občané pozorně sledují, s jakou odezvou se tyto požadavky setkávají v Německu. Ve dnech mezi 15. a 19. červencem došlo k primitivně hloupé provokaci českých extrémních kruhů. Protože vládnoucí koalice i část opozičních stran má podporu veřejnosti, ztrácejí krajní politické směry výrazně propagandu. Sáhly proto k nízkému a nečestnému obvinění vládní koalice z tajných dohod s německými představiteli o splnění všech podstatných požadavků sudetoněmeckého „Landsmannschaftu" po parlamentních volbách 1996. Přes milion letáků s textem o připravované zradě vládních stran na zájmech českého národa se během tří dnů dostalo do poštovních schránek občanů ve všech velkých městech v celém státě. Do tohoto vymyšleného komplotu zatahují nejen české, ale i německé vedoucí politiky. Z přípravy a provedení celé akce jsou důvodně podezřelí sládkovci. Tajemník jejich klubu, poslanec Vik, objednal tisk letáků v tiskárně „Mír“ v Uhříněvsi u Prahy. Záležitost je vyšetřována policií, mimořádně byl svolán parlament a bude rozhodovat o Vikově imunitě. Bude-li parlamentem vydán, hrozí mu trestní stíhání. Celá věc by mohla ohrozit jméno České republiky a vyvolat rozruch na domácí scéně, kdyby nebyla tak očividně hloupá a nesmyslná. Vážnou pozornost však zasluhuje skutečnost, že krajně pravicová strana s nepatrným počtem příznivců (pod 3%) dokázala v několika dnech zabezpečit organizačně tak náročnou akci. To lze jen důkladnou přípravou a s pomocí potřebného počtu spolupracovníků. Jistě námět k zamyšlení jak pro představitele koalice, tak i pro vedoucí lidi všech demokraticky orientovaných politických stran. Slovenská republika Vládní koalice tvrdě bojuje Rozhodnuto ještě není, ale vládní koalice v čele s HZDS nemilosrdně upevňuje svoji moc. Postupuje při tom po politické i hospodářské cestě. Parlamentní komise pro vyšetřování ústavní krize z roku 1994 pokračovala v zasedání a připravuje důkazy o „vině" opozičních politiků včetně prezidenta Kováče na vzniku tehdejší krize a pádu Mečiarovy vlády. V hospodářské oblasti došlo k zásadnímu rozhodnutí přijetím novely zákona o velké privatizaci. Místo akcií dostanou všichni občané státní dluhopisy za 10.000,-Sk, splatné k 31.12.2000. Změna koncepce privatizace znamená její konec, který zasáhne 3,4 milionů občanů Slovenska. Podle zasvěcených pozorovatelů umožní nový způsob privatizace - přímý prodej - soustředit hospodářskou moc v rukou malého počtu osob, blízkých současným vládním činitelům. Kromě toho byla značná část velkých a výnosných podniků vyjmuta z privatizace, čímž výrazně vzrůstá vliv státního aparátu. Socialistické prvky na Slovensku zůstávají viditelně v mocenské hře. Také duel premiéra s prezidentem měl pokračování. 17. června zasedalo představenstvo HZDS a usneslo se poslat prezidentovi důraznou výzvu, aby odstoupil. Podrobilo ostré kritice jeho interview v rakouském časopise „Profil“, kde „prezident opätovne spochybnil náš demokratický pluralitný systém, čím poškodil záujmy Slovenskej republiky a jej občanov v zahraničí". Protože jde podle HZDS o „recidivu“, žádá HZDS prezidentovu demisi. Při jiné příležitosti se premiér vyjádřil: „Ja si osobne nemyslím, že je to (prezident) osoba, ktorá dnes reprezentuje primeraným spôsobom. Či odíde odstúpením, to je jeho vec. Iné formy sú potom v rukách parlamentu a občanov." Menšiny Hovoří-li se na Slovensku o menšinách, jde vždycky především o maďarsko-sloven- ské vztahy. 19. června se sešli nejvyšší představitelé HZDS a Maďarské koalice (tří stran) a jednali o rámcové dohodě o ochraně menšin. Premiér vysvětlil dále postup vlády při přijímání základní smlouvy mezi Slovenskem a Maďarskem v NRSR. Třetí oblastí byla vnitropolitická situace. V.Mečiar vyzval k dialogu, jinak by podle něho došlo k vyostření vztahů. HZDS chce dialog. Maďarská strana konstatovala, že názorové rozdíly jsou veliké, ale existují styčné body. Největší rozdíly se týkají školství. Přelom nastal podle maďarských představitelů v tom, že je shoda o potřebě dialogu, který by měl pokračovat. Opozice je optimistická Podle J.Carnogurského sice vládní koalice postupuje jednotně v parlamentě a prosazuje tam svoje zákony, ale je ve zpoždění s legislativou. Nemá dostatek odborníků a její činnost se projevuje jen politickými výměnami osob na všech stupních státní správy a útoky proti prezidentovi a opozici. Nemá však vlastní pozitivní řešení. Proto je současná politická situace Slovenska vyhrocená, poznamenaná především bojem o charakter státu. Představitelé Moravčíkovy Demokratické unie vidí politickou situaci podobně. Čas vlády současné koalice je podle nich omezený. „Premiér Mečiar určitě cítí," prohlásil místopředseda DU L.Černák, „že stojí na čele najslabšej vlády za posledných 30 rokov a hľadá riešenie. Buď vytvorí novú koalíciu, alebo sa bude usilovať o predčasné volby.“ Pro Weissovu SDĽ je vládní postup v privatizaci nepřijatelný. Dokazuje, že vláda porušuje pravidla hry, která sama stanovila. SDĽ půjde vlastní cestou, ale shoduje se s opozicí v názorech na dělení moci ve státě. Odmítá také útoky vlády a koalice na prezidenta. Nehodlá proto jednat s HZDS o účasti ve vládě. Neuskutečnění schůzky mezi Klausem a Mečiarem hodnotí SDĽ jako neúspěch obou a žádá V.Mečiara, aby vysvětlil, proč odpověděl českému premiérovi až po vypovězení platební dohody z české strany. Papežova návštěva První návštěva papeže v samostatném Slovensku měla velice zajímavý průběh i ohlas. Všechny politické strany se snažily získat z ní co nejvyšší prospěch pro „svoje barvy“. Již v přípravě se objevily veliké plakáty s hlavami papeže a V.Mečiara vedle sebe, jako by tito dva muži byli společnými ručiteli slovenské samostatnosti a prosperity. Vládnoucí koalice se snažila vysvětlit návštěvu hlavy katolického světa jako zvláštní uznání současnému Slovensku, tedy především dnešní vládnoucí garnituře. Stejně i opozice, především KDH, se snažila využít jeho přítomnosti ke svému posílení, k oživení bývalé katolické tradice Slovenska. Hlavním papežovým poselstvím byla tolerance, k níž vyzýval všechny občany Slovenska. Pochválil mírový způsob rozdělení Československa, který by mohl být dobrým příkladem řešení sporů i v jiných částech světa. Známá papežova snaha hledat smírná řešení a východiska ze sporů přiměla nakonec dva slovenské rivaly - prezidenta a premiéra, aby si v jeho přítomnosti podali ruce. Tomuto gestu smíření však věřilo jen velice málo přítomných. Oprávněně, protože platilo snad jen několik málo hodin. Výbušnost slovenské politické scény a mimořádná citlivost některých slovenských politiků se projevila po vystoupení amerického průmyslníka maďarského původu G.Sorose na konferenci v Crans-Montaně. Jediná věta v jeho dlouhém projevu obsahovala zmínku o Slovensku a Mečiarovi. Vyslovovala možnost nedemokratického vývoje v zemi, ale jen mírným a hypotetickým způsobem. Přesto vyvolala ostrou reakci především představitelů SNS a HZDS. Zazněl i návrh, aby byl Soros prohlášen oficiálně za „personu non gratu“ na Slovensku. Autoři této zbytečně ostré kritiky si neuvědomují, že svým jednáním jen potvrzují Sorosovy pochybnosti a přispívají k obrazu Slovenska, jaký si určitě nepřejí. Uprostřed léta je tedy na Slovensku stále velice teplo nejen vlivem slunečních paprsků, ale i v důsledku „horkých“ debat mezi politiky a jejich stranami. Politický boj „zuří“ v plné šíři a lze souhlasit s výrokem J.Čarnogurské- ho, že jde o demokratický charakter státu. V těchto týdnech letních prázdnin je sice hladina poněkud zklidněná, ale pod ní napětí neutichá. Všechno nasvědčuje tomu, že podzim bude velice rušný. Mezi hlavní sporné otázky budou kromě souboje Mečiar - Kováč jistě patřit podpisové archy DU, menšinová politika v souvislosti se školstvím na jižním Slovensku a problémy 2 POLYGON 5/1995 [pageend4]privatizace, resp. její přeměny na zcela jinou kvalitu. Na druhé straně je třeba potvrdit s uznáním, že přes uvedené politické boje pokračuje hospodářský vývoj nečekaně klidně a pozitivně. Tím více je třeba litovat, že Slovensko zatím nenašlo potřebnou politickou zralost, která sice spory neodstraňuje, ale udržuje je v rámci obecně přijatých demokratických hranic. Stav přízně voličů na počátku léta: 1. HZDS 27,4% • 2. DU 11,5% • 3. KDH 10,0% • 4. SDĽ 8,9% • 5. MKDH 5,5% • 6-7. DS a SNS 5,4%. Ostatní politické strany jsou pod hranicí 5%, tedy mimo vstup do parlamentu O DUŠAN NOVÁK Hospodářský přehled Česká ekonomika Mírný vzestup cen i výroby Index spotřebitelských cen vzrostl v červnu o 1,1%, ve srovnání se stejným měsícem m.r. se cenová hladina zvýšila o rovných 10%. Tento nárůst způsobilo především zvýšení cen elektřiny, zemního plynu a svítiplynu. Potravinářské zboží za minulý měsíc podražilo o 0,9%. V závěru roku ceny potravin významně ovlivní konečný výsledek, zda inflace nepřekročí předpokládaných 10%. Podle premiéra Klause v ČR „dochází k návyku na pohyb cen, a to se promítá do všech navazujících kontraktů mzdových, platových, cenových, takže... hlavní příčinou je inflace samotná.“ (LN 14.7.95) Míra nezaměstnanosti zůstává v posledních dvou měsících na 2,8%. Ke konci června evidovaly úřady práce 144.000 uchazečů, dvě třetiny byly ženy. Počet volných pracovních míst se o něco zvýšil na téměř sto tisíc. Na jedno volné místo připadá jeden a půl uchazeče. Ke 30. červnu vydaly úřady práce téměř 50 tisíc pracovních povolení cizincům, nejvíce Ukrajincům (22 tisíc) a Polákům (10 tisíc). Za 5 měsíců 1995 se ve stálých cenách průmyslová výroba zvýšila ve srovnání se stejnými měsíci před rokem téměř o 5% a stavební o 9%. Podstatně rychleji však stoupají mzdy, za stejné období v průmyslu asi o 18%, ve stavebnictví o 16%. Ministr financí upozornil, že vzestup výroby zvýšil také příjmy státního rozpočtu, které do 30. června dosáhly 211 mid. a výdaje pouze 200 mid. Kč. Kladné saldo však bude činit jen kolem 5 mid. Kč, neboť některým podnikům finanční úřady vrátí daňové přeplatky. Ke zvýšení příjmů přispěla také lepší práce berních úřadů. Rozdíl mezi dovozem a vývozem za prvních 5 měsíců 1995 vykázal pasivum téměř 40 mid. Kč, ale v minulém roce ve stejném období docílila ČR aktivum 13 mid. Kč. Dovoz se letos zvýšil o 36% na 213 mid. Kč, ale vývoz pouze o 3% na 175 mid. Kč. Podle odhadů skončí letošní rok záporným saldem obchodní bilance mezi 50 až 90 mid.Kč. Služby poskytnou přebytek kolem 30 mid.Kč, čili běžný účet platební bilance by mohi na konci roku vykázat schodek kolem 60 mid.Kč. Kapitálový účet však trvale vykazuje přebytek, takže devizové rezervy státu jsou dostatečné a dosahují kolem 11 mid.USD, tj. 300 mid.Kč. Zadlužené podniky Nedobytné pohledávky podniků dosáhly 1.1.1995 podle odhadů 210 až 220 mid.Kč, z toho 90 mid.Kč představují dodávky do býv. SSSR, uskutečněné po roce 1989 podle tzv. indikativních spisků. Novela zákona o dani z příjmů považuje tyto dluhy za důsledek transformace ekonomiky a proto dovoluje podnikům odepsat ročně 10% jejich částky. Ekonomiku mnoha firem však také zatěžují pohledávky po lhůtě splatnosti. Některé společnosti přestávají dlužníkům dodávat další zboží, dokud nevyrovnají splatné faktury. Pražská energetika odpojuje denně kolem 40 odběratelům elektřinu. Jedním z největších věřitelů v ČR je Fond národního majetku, jehož pohledávky dosahují 7,8 mid.Kč, z toho nedobytné částky činí podle odhadu kolem 1,5 mid.Kč. Do konce května (tj. přibližně za 4 roky) krajské soudy prohlásily na 600 konkurzů. Ale v prvních pěti měsících 1995 přijaly 900 nových žádostí. Podle komentářů se nyní navrhovatelé i soudy v problematice lépe orientují a proto další postup již bude rychlejší. Nejčastěji se konkurzní řízení týká malých podnikatelů a společností s ručením omezeným, ani jednou nevyhlásil soud konkurz na podnik s majetkovou účastí státu. Vláda konečně vybrala pro finanční posílení dvou klíčových českých podniků dva zahraniční podílníky. Po 10 měsících jednání schválila nizozemsko-švýcarské konsorcium TelSource jako strategického partnera pro SPT Telecom. Jeho členové PTT Netherlands (podíl 51%) a Swiss Telecom (49%) zaplatí za 27% akcií českého Telecomu 1,45 mid.USD. Podle komentáře ministra Dyby je úspěchem vysoká cena. Vstup konsorcia ropných firem IOC (Agip, Conoco, Shell a Total) do českých rafinerií však oddálila francouzská společnost Total. Její nový prezident chtěl omezit investice, a proto od záměru ustoupil. Ostatní tři členové konsorcia však podíl Totalu převzali a podpis všech smluv se uskuteční do 15. listopadu. IOC za 49% akcií zaplatí 173 mid.USD a uskuteční během 5 let investice ve výši 480 mil.USD. Tyto prodeje představují pro ČR značný devizový přínos. Mzdy před vzestupem Premiér Klaus splnil již dlouho vyslovova- - né přání zaměstnavatelů i odborů a vláda zrušila mzdovou regulaci. Podle vyjádření premiéra v minulém roce vznikla povinnost platit sankce za překročení limitu jen 267 podnikům, což představuje pouze asi 3% sledovaných firem. Klaus hodnotí vývoj mezd jako rychlý a zneklidňující, ale mzdová regulace se vyčerpala, neboť vedla k podivnému návykovému růstu „patnáct plus něco“. Česká národní banka však považuje růst mezd za jeden z faktorů růstu inflace. Zaměstnavatelé vládní krok uvítali s odůvodněním, že nyní mohou přijímat a dobře platit kvalifikované odborníky, které potřebují, a zastavit jejich odchod do jiných profesí či k menším nesledovaným firmám. Až dosud údajně některé podniky zaměstnávaly pomocné síly jen proto, aby snížily růst průměrné mzdy a předešly tak sankcím úřadu práce. Na mzdové prostředky musí podniky získat finance úsporami v jiných nákladových položkách. Zrušení regulace velmi uvítaly odbory, neboť podle předsedy Falbra se „vytvoří lepší podmínky pro kolektivní vyjednávání“. Poslanci ČSSD očekávají, že lidé budou mít více finančních prostředků a budou více nakupovat. Veřejný sektor, železničáři, pedagogové a lékaři předkládají neúměrné požadavky pod hrozbou stávky. Po zrušení mzdové regulace se však stejné tlaky mohou objevit v podnicích, které případné nároky snadněji splní. Mnoho podniků má monopolní postavení v oboru a zvýšení cen jejich zboží odbyt příliš nesníží, proto zaměstnancům nehrozí ztráta pracovních míst. Největší nebezpečí pro českou ekonomiku však spočívá v tom, že proti odborům nestojí stejně silný protivník s opačným zájmem. Fondy svoje vlastnická práva uplatňují velmi váhavě a nebudou se proti mzdovým požadavkům příliš bránit. Management je solidární se zaměstnanci, při zvýšení mezd si zvýší také svoje prémie a nic neztratí. Druhá polovina roku bude bojem o nadsazené mzdové požadavky, které mohou zvrátit dosavadní slibný vývoj ekonomiky. Nepříznivá situace v podnicích Pokles odbytu tuzemského zboží na domácím trhu i na trzích zahraničních ukazuje, že se podniky dostatečně nepřizpůsobují požadavkům zákazníků. Stále nepatrná nezaměstnanost potvrzuje, že přebyteční pracovníci zůstávají v podnicích a racionalizace nepostupuje. Zprávy, které podniky uveřejňují, zpravidla vysvětlují, proč podnik utrpěl ztrátu, ale jen málo údajů o úspěších v odbytu. Základní příčinou obtíží je zaměření zaměstnanců většiny podniků: mnozí nepracují pro firmu, ale ve svůj prospěch, od ředitele až po vrátného. Podle některých kritiků privatizovaným akc. společnostem vládnou zaměstnanci, tj. svorně manažeři i řadoví pracovníci. Vedoucí sí přiznávají vysoké prémie a podřízeným zvyšují mzdy, aby případně neprotestovali. Zatím podniková sféra prakticky nezaznamenala stávku pro nízké mzdy. Důvodem je značné roční zvyšování mezd, které dosahuje kolem 17% při inflaci 10%, takže příjmy zaměstnanců stoupají reálně, proto nikdo nemá důvod k nespokojenosti. Pracovníci rovněž mnohdy oslabují svoji firmu zakládáním společností s ručením omezeným, které uzavírají s mateřským podnikem pro sebe výhodné smlouvy. Samotní zaměstnanci v těchto společnostech nepůsobí, neboť většinou museli podepsat závazek, že nebudou samostatně podnikat. Podílníky jsou rodiče, manželky, děti i další příbuzní a také přátelé. Společnost odebírá od podniku přednostně zboží a rozprodává s přirážkou dále, najímá si prostory, které za POLYGON 5/1995 3 [pageend5]vyšší částky poskytuje dalším zájemcům, kupuje levně nemovitosti apod. Privatizace kupónovou metodou se v mnoha akc. společnostech zatím příliš neprojevila. Dikové nemají na řízení žádný vliv, neboť vlastní málo akcií a postavení fondů je problematické. Vedení podniků zůstává v rukou starých kádrů, vyškolených na plánovaném hospodářství, kterým stačí udržet podnik v chodu a nenamáhají se, aby zvýšili jeho prosperitu. Mnozí autoři polemických článků ješté situaci zhoršují, poněvadž tvrdí, že fondy by snad měly pouze spravovat akcie. Ve skutečnosti však jsou to jediné instituce, které mohou na podnik dohlížet. Probíhající valné hromady akciových společností rozhodují také o dividendách. Podle zpráv uveřejněných v tisku asi dvě třetiny společností dividendy nevyplácejí, ale věnují zisk na další rozvoj podniku. Třetina dividendy vyplácí, podle náhodně vybraného vzorku kolem 45 Kč po zdanění na akcii (nominale 1000 Kč). Zpráv o ztrátovém hospodaření v roce 1994 je v tisku málo, řada společností zdůrazňuje, že v roce 1993 utrpěla ztrátu, ale v loňském již hospodařila se ziskem. Valných hromad se v letošním roce zúčastnilo jen málo drobných akcionářů, zpravidla 50 až 100. Společnosti již neposílaly každému pozvánku, ale oznámily konání pouze v tisku. Dikové se přesvědčili, že na valné hromadě se nic zvláštního nedovědí a jejich diskusní příspěvky či návrhy zapadnou. Pro společnosti i akcionáře se shromáždění již stala rutinní záležitostí. Slovenská ekonomika Srovnání ČR a SR Některé ukazatele se příliš neliší, u jiných je patrný značný rozdíl. V dubnu 1995 se zvýšily spotřebitelské ceny meziročně, tj. proti stejnému měsíci 1994, v ČR o 10,2% a na Slovensku o 11,2%, čili roční inflace se liší o jedno procento. Rozdílné jsou však ukazatelé nezaměstnanosti. V ČR se míra pohybuje kolem 3%, tj. přibližně 150 tisíc osob hledá práci, SR koncem roku 1994 vykázala 370 tisíc evidovaných uchazečů, tj. téměř 14%. V květnu i v dubnu se zvýšily spotřebitelské ceny v SR o 0,4%, za prvních pět měsíců roku inflace dosáhla 3% a meziroční míra se snížila na 11%. Nezaměstnanost se v květnu snížila na 13,3%. Příčiny jsou sezónní, ale také oživením ekonomiky a zřizováním nových pracovních míst. Hrubý domácí produkt (HDP) vzrostl v prvním čtvrtletí ve srovnání se stejným obdobím minulého roku o 5,8%. Česká republika vlivem různých nepříznivých opatření slovenské vlády proťi českému vývozu, jako je dovozní přirážka a vyžadování certifikátů na zboží, stále dováží více než vyváží. Proto překračuje hranici clearingového úvěru a toto pasivum obchodní bilance vyrovnává cizí měnou. Ke 30. červnu zaplatila ČNB Národní bance Slovenska 62 mil.USD a k 31. květnu 106 mil.USD a 221 mil.DEM. Dluhopisy místo kupónů Slovenská vláda rozhodla, že druhá vlna kupónové privatizace se neuskuteční. Přibližně 3,5 mil. slovenských občanů si koupilo kupónové knížky (1000 Sk/ks), ale vláda připravila nový model údajně spravedlivé privatizace. Občané dostanou místo akcií dluhopisy Fondu národního majetku (FNM) v nominální hodnotě 10 tisíc Sk, které jsou splatné spolu s výnosem 31. prosince 2000. Úroky se budou minimálně rovnat inflaci. Občané mají možnost uplatnit dluhopisy ještě před dobou splatnosti jako vklad do zaměstnanecké akciové společnosti, do důchodového a zdravotního pojištění anebo na odkoupení obecního bytu. Kdo bude mít zájem o akcie, může je získat ve speciálních prodejnách, nikoli však v RM-systému. Opozice namítá, že FNM je ztrátovou institucí a během pěti let 35 mid.Sk asi nezíská. Náhlé zastavení privatizace vyvolá nepříznivý ohlas u Mezinárodního měnového fondu i zahraničních investorů. Kritika vyslovuje podezření, že vládní koalice zamýšlí státní majetek ve výši kolem čtyř set miliard Sk místo občanům rozdělit mezi svoje věrné stoupence. Kromě toho některé části návrhu údajně odporují ústavě, např. povinnost obcí přijímat dluhopisy při prodeji bytů. Novelu o privatizaci má schválit slovenský parlament ještě na červencovém zasedání. CJ Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 11503 PRAHA 1 Telefon / telefax: +42-2-24 21 04 49 VIZE SVĚTLÉ BUDOUCNOSTI Recenze jedné velmi soudobé knížky Ti Češi to zvládnou! No ten přechod do tržní společnosti! Úspěšně! Jiní transformující se ať se oddávají mafii, bezradné anarchii, kriminalitě, občanské válce, Češi investují svoji veškerou jim vlastní při- činlivost, houževnatost a účelově produktivní fantazii tržnímu hospodářství. Jejich země prodělá v dohledné budoucnosti nový Hospodářský zázrak! K tomu přesvědčení dochází čtenář „Pražských hyen“ od Pavla Vernera (Mladá fronta, 1994). Nemůže se ubránit dojmu, že je mu podáván pravdivý obraz - ztvárněný ovšem silně literárními prostředky - soudobé nebo poněkud budoucí české skutečnosti, alespoň její dominující stránky. Kmenem děje je rodinný podnik, restituovaný zralému páru, původním povoláním byli oba velmi úspěšnými umělci. Ale už jen nedobrovolně a s určitým opovržením si vzpomenou na nuzotu prvních let po převratu, kdy své umění provozovali tradičním způsobem. Teď je, přeměněné, zcela inovativně angažovali do služeb svého podniku, tedy do služeb trhu. „Je snad nutné, aby pozůstalí poslouchali nudné a uslzené pohřební řeči, ta plytká slova na rozloučenou, a drásali si nervy tragickou melodií? ... O co moudřejší je oslavit zničení těla rozšafnou vzpomínkou na epizodu, jež otiskla člověka do srdcí všech, kteří se přišli s tělem rozloučit. Oslavit člověka divadlem. Není vlastně v tomto nejasná budoucnost dramatického umění? Místo příběhu pracně konstruovaném uchopit skutečnou událost a zhmotnit ji, přetavit v umělecký zážitek. To není jen vyšší forma pohřebnictví. To je vyšší forma dramatu!“ Tato ukázka textu prozradila branže aktivity našeho páru. Jeho krematorium nese firemní jméno KREMODRAMA, jeho pekárenské výrobky se nazývají KREMLÍKY, busty zemřelých jsou modelovány z KREMLITU. Během děje dojde k transakcím, fúzím a přesunům manažerů, z nichž, spolu s někdejší obyčejnou zoologickou zahradou, vzniká nová firma ZOOCINERAČNÍ EKODRAMA, zkráceně ZCEK. A nejen svoji dramatickou kvalifikaci a organizační talent zapojil herecký pár do provozu svého krematoria. V něm je s neuvěřitelně důslednou komerční racionalitou vkomponováno vše: technika, cirkulace hmoty i energie, služba společnosti, výroba dalších produktů, umění ve formě nejen už zmíněné, morbidní skony obyvatelstva, jež vlastní produkty podporují, a s čistou, morálně nehodnotící nepredpojatostí i zločin, o mírnějších zvrhlostech a neřestech už ani nemluvě. Ano, zločin. Je důsledně tržním myšlením, že nikomu nepřijde na mysl tento zločin morálně ospravedlňovat. Nacisté ospravedlňovali své zločiny rasovou morálkou, komunisté třídním bojem. Tržní společnost nemusí unavovat žádnou dodatečnou ideologií: Co je tržně prospěšné, je ipso facto ospravedlněné, a sice celospolečensky. Zákony se přitom musí obejít nebo se jejich překročení musí utajit anebo, a to především, musí se výkonné moci objasnit, že je lépe, když dotyčné jevy nevidí, jinak by totiž ohrožovala to nejvyšší, totiž tržní hospodářství. A to přece nechce nikdo. Ale absence jakéhokoliv i jen náznaku morálky není charakteristická pouze pro „tržní“ oblast knížky, nýbrž i pro její tržně irelevantní, „falotický“ kontrapunkt, reprezentovaný zrůdou neustále mas- turbující, týrající zvířata a nakonec zabíjející lidi. Jí padá za oběť několik postav děje a nakonec i ona sama, další jsou obětí tržní politiky nevinného ústředního páru, jako intelektuální Frederika, dívka opravdu „rozumných“ současných názorů, jejíž úvahy jsou vnitřním doprovodem a reflexí celého děje; v jeho průběhu nahlíží Frederika oprávněnost tržního jednání a nakonec se mu sebeobětuje. Celý text je neobyčejně hutný, bez přerušení poutavý, bezprostředně smyslný, a sice ne tak v erotických scénách jako spíš v náznacích tělesnosti každodenního jednání, především obžerství: „Zmínka o jídle probudila smysly tučné ženy. Vzepřela se na loktech a zvedla svých sto dvacet kilogramů z křesla. Vyhlídka na levnou a chutnou krmi... Odvalila se do kuchyně, potichoučku otevřela chladničku a nadzvedla pokličku kastrolu. Ponořila dva prsty do vystydlého guláše a vsrkla dva úžasné kousky hovězí kližky. V pokoji zavrzalo křeslo a matka Ludmila maso polkla, aniž by stačila poválet ho na patře, pomazlit se s ním na jazyku.“ Obžerství je přinejmenším tak význačné jako „falotismus“. A charakteristické je, že jeho aktéři jsou oběťmi trhu; u zdatných podnikatelů a manažerů se slabost či neřest nenajde. Žádná věta, žádná fráze, ani slovo není postrada- telné pro základní děj. Ten oplývá mimořádnou fantazií, která často zachází do říše absurdity či sarkastického surrealismu. Absurdní jsou ale jen předměty, zatímco jednání postav je spíš - k našemu zděšení - případně tržnímu potěšení - to čtenář musí konstatovat, podáno realisticky. Žánr knížky označuje autor podtitulem „románové falotikum“, a „falotický“ je surrealistickým způsobem předznamenán i závěr. Tragickou katarzi přežívají jen osoby čistě tržní, především ústřední pár. A to nám tedy potvrzuje reálnou vizi formulovanou úvodem. Nezbývá než doufat, že současný lid se o četbu příliš nezajímá a knížka mezi ním nedojde velké známosti. Jinak bych se musel obávat, že si český národ z jeho postav učiní idoly, podobně jako se to svého času přihodilo dobrému Švejkovi, a vyzbrojí se jimi pro nadcházející epochu. V tomto postavení by byly, obdobně jako Švejk v epochách núnulých, právě tak praktické jako tragické. L. J. Beran 4 POLYGON 5/1995 [pageend6]VLADIMIR VALENTA ŽIVOTNÍ ZÁJMY Národy, stejně jako člověk, mají zřídka příležitost vzít do ruky svůj osud a vzepřít se svému předurčení. Lidé snad jednou, dvakrát za lidský život, národy jistě ne tak často. I proto jsme od počátku devadesátých let sledovali s napětím, jakým způsobem danou situaci budou zvládat středo- a východoevropské národy, když nadešla jejich příležitost. Obávám se, že i to, co se stalo a ještě stane v Bosně, bude do značné míry charakterizovat osud i mnoha jiných národů, žijících v širokém okruhu na Balkáně a ve střední Evropě. Vlády států, které stály na vítězné straně studené války, jsou náhle bezradné, protože přehlédly potenciální nebezpečí i ze svého nedůsledného postupu vůči rozkládajícímu se post-titovskému režimu v Jugoslávii. Velkoryse přivřely oči, nebo spíše kryly nedokončený rozpad komunismu v Bělehradě a připustily rozpuštění jugoslávské federace dříve, než došlo k demokratizaci i v Srbsku. Osláblý komunismus v Bělehradě získal čas na konsolidaci a začal těžit z národnostních konfliktů mezi Srby a ostatními národnostmi v sousedních republikách. Ukázalo se, že západní demokracie, sdružené v NATO, skutečně nemají ofenzivní plán, jak léta tvrdili komunističtí propagandis- té, na ovládnutí Evropy a nejsou mezi sebou ani dohodnuty, jak by ta Evropa měla vlastně vypadat. Ze zdánlivě místních konfliktů náhle vyrostl požár, který jednou budou hjstorici asi srovnávat s občanskou válkou ve Španělsku v r. 1936 - 1939. Je v sázce naděje na svobodu všech Evropanů a na volný a nezávislý rozvoj evropských národů nejen v jihovýchodní oblasti. Je také v sázce prestiž západních demokracií. Ty největší mocnosti NATO neměly a nemají plán ani na to, jak vybřednout z horké kaše, v níž se octly. Ukazuje se, kterak ono historické vítězství studené války bylo promarněno v geopolitický pat. Vítězové odešli lehkomyslně ze své strategicky výhodné posice tak, jako president Bush odešel od vyhrané války v Iráku. Starořímská zásada, hledat viníka podle toho, komu co prospívá, platí i dnes. Komu to stojí za to, živit bosenský požár nekonečnými transporty munice a válečného materiálu, na který válčící strany v Bosně nikdy neměly a nemají tolik peněz, aby si je mohly znovu a znovu nakupovat. Ti, kdo zásobují bosenské Srby, jistě nemají zájem na obhajobě bosensko-srbských územních nároků, ale na tom, aby NATO a OSN se zcela zdiskreditovaly v očích Evropy. A ponechaly jim celý Balkán na pospas. Velmoci, která se nebezpečně rychle vzpamatovává z bolševického kolapsu. Evropské mocnosti NATO nemají takové argumenty, aby přesvědčily svoje občany o životních zájmech na nedalekém Balkáně, ale snad střeží jeden druhého, aby na tom nevydělal. Horší postavení má americká vláda, jejíž občané nemají vůbec chuť, aby se Spojené státy exponovaly kdekoli za mořem - pokud to neznamená okamžité zdražení benzinu. Je to sice pochopitelné, ale i nebezpečné. Navíc Amerika doplácí na to, co bylo jasné každému už dva roky: USA nemají přesvědčivou zahraniční politiku a nikdo ani neví, které jsou vlastně ty životní zájmy USA. Dosud málokdo chápe, že tak, jako nestačila jedna světová válka na vyhubení zla imperialistického prušáctví, tak také studená válka nestačila poučit carsko-bolševické imperialisty. Jediný americký senátor, nyní i uchazeč o kandidaturu na presidentství v r. 1996 - ale s velmi malou nadějí ke zvolení - Richard Lugar, uznávaný znalec mezinárodní politiky, si je vědom toho, že USA mají podstatné životní zájmy v Evropě. Až dosud marně přesvědčuje, že USA se mají v Bosně exponovat i za cenu válečného konfliktu, protože vidí, že to jediné může zastavit ruskou expansi směrem na jihozápad do Evropy. Ostatní vlivní politici hledí na jediné: jak se vyhnout tomu, co osudově jim jednou stejně spadne na hlavu. Vidí řešení ve zrušení embarga na zbraně pro Bosnu a odchodu jednotek Spojených národů z Bosny. Senátor Dole, republikánský champion na presidenta, dal dohromady v senátu silnou koalici republikánů i demokratů, kteří snad budou schopni přehlasovat i presidentské veto a prosadí zrušení embarga na dovoz zbraní pro Bosnu. To se zřejmě stane ještě koncem července. President Clinton kdysi zastával jako kandidát na presidenta podobné stanovisko. Kolikrát však on svoje stanoviska změnil! Jeho zahraniční politika USA, která po dlouhých desítiletích dnes už není společnou politikou republikánů i demokratů, nejeví známky odvahy, ale vypočítavosti, jak ponechat strategickou i taktickou iniciativu v rukou evropských spojenců a nenést odpovědnost za celý kolaps. Senátor Dole je tedy ve výhodě. Senát možná vnutí Clintonovi, co nechce. Když se nepodaří udržet americké pozemní síly mimo konflikt a v nastalém taktizování nakonec dojde k blamáži, zaplatí za ni spíše Clinton než Dole. Teprve pak se snad Američané rozpomenou na to, co říká senátor Lugar, ale možná také, že dají přednost „odchodu bez pocty", která nastolí staronový evropský systém rozdělených sfér vlivu. Západ tedy nemá pro Bosnu a Hercegovinu, a tím vlastně pro celý Balkán, jasné řešení. To přinese mnoho nedobrých důsledků pro ty, kteří mají tu smůlu, že jejich země dělí od Bosny jen několik desítek či stovek kilometrů. Požár u nedalekých sousedů nejen může zažehnout i střechu jejich domu, ale způsobit i to, že také ochranná ruka Západu se opatrnicky stáhne ještě více, než to činila až dosud. A bez ohledu na to, jak draze budou za to platit ode dneška za deset či dvacet let. Dějiny a metály Důvod, proč nebyla v Praze v květnu při příležitosti 50. výročí konce druhé světové války udělována žádná vyznamenání, je prostý: pozdržela se výroba metálů. Ale už je to napraveno a španělský král, který v červenci přijel do Prahy, dostal prvého Bílého Iva České republiky (dříve československý Bílý lev). Domácí si však musí na své metály počkat až do 28. října. Jména některých z nich, zřejmě těch, kteří měli být vyznamenáni již v květnu k 50. výročí konce druhé světové války, už byla zveřejněna. Jde asi o dvě desítky důstojníků. Dočetli jsme se u většiny z nich, že byli účastníky druhé světové války, většinou v zahraniční armádě. A pak to, že byli dlouhá léta v komunistických kriminálech. Ovšem, ti benjamínci mezi nimi - dnešní skorosedmdesátníci - odbojovou aktivitu během druhé světové války nemají uvedenu a ani nemohou - byli na to příliš mladí. Mají tedy uvedená jen léta strávená v komunistickém kriminále. Za co a proč v tom kriminále byli - není uvedeno. Oficiální historie nás, kteří jsme si tak či onak omočili ve III. odboji, chce znivelizoval jako ty nevinné ovečky, které byly předtím komunistickými potentáty a kteří upadli v nemilost a agitovali i v kriminále pro komunistickou partaj. Nikdo totiž nechce v Praze otevřít historii III. odboje. Nikdo nechce říci, že se dalo a mělo bojovat proti bolševikům od prvního dne - tam, kde dnes je v kalendáři ona tlustá čára. Nikdo nechce nastavit zrcadlo zbabělosti a prospěchářství, které pokřivilo za posledních padesát let český charakter. Nikdo se nechce podívat pravdě do očí, protože by zjistil, že největší hrdinové III. odboje leží na ďáblickém hřbitově nebo v oraništích okolo zdí československých vězení a mají namísto metálů „přišité" dodatkové tresty. Nebo jsou živí na Západě s nezrušenými tresty smrti. Nemyslím si, že by ti, kteří budou vyznamenáni, neměli ta vyznamenání přijímat. Zasloužili si je. A navíc budou moci mluvit s presidentem, který odmítl v červnu pode- psat zákon o odškodnění příslušníků zahraniční armády ve druhé světové válce, protože zákon z odškodnění vyloučil ty, kteří se často podíleli na jejich věznění a utrpení a kteří zradili a spojili se s bolševiky a se sovětskými okupanty. Zdá se totiž, že president, ani část české veřejnosti, neví, nebo spíše nechce vědět, že ve II. i III. odboji se bojovalo za demokracii, lidská práva a občanské svobody i nezávislost Československé republiky. Nechuť provětrat špinavé prádlo minulosti a učinit tak zadost spravedlnosti i dobré poPOLYGON 5/1995 5 [pageend7]věsti i jiných občanských skupin, které nena- smrádly bolševismem, se stala téměř obecným zvykem těch, kteří nechtějí o minulosti ani slyšet především proto, že se sami nemají čím pochlubit. Nedávno nám naznačil i předseda poslanecké sněmovny Milan Uhde, že.... většina lidí si myslí, že všichni emigranti jsou darebáci. “ Neříkal to proto, že by se s touto „většinou lidí" ztotožňoval v tomto názoru, ale také neřekl, kteří lidé to říkají. Bez voleb anebo alespoň průzkumu veřejného mínění může tedy jít spíše o většinu ze společenského okruhu pana předsedy - a tomu bych se už ani tolik nedivil. Právě v tomto vztahu k „české veřejnosti“, která si osobuje svévolně mluvit jménem celého českého národa, mají účastníci III. odboje a nekomunističtí demokratičtí emigranti mnoho společného. Ovšem emigranti mají tu výhodu, že mohou - kdykoliv se jim zachce - trávit čas mezi slušnými lidmi na Západě, kteří je za darebáky nikdy nepovažovali a nepovažují. Zatímco odbojári a političtí vězni, kteří více než čtyři desítiletí procházeli ústrky a pohrdáním téže „většiny lidí“, budou muset dožít mezi nimi v mizérii, kterou jim tato „většina lidí“ způsobila a kterou nechce napravit ani dnešní president svobodné republiky, dokud nebudou zákonem strčeni do jednoho pytle s komunistickými zrádci republiky a demokracie. Třebaže zasloužilými v II. odboji. Nejde o to, kdo dostane metál a kdo ne. III. odboj trval příliš dlouho, než aby ti, kteří do něj vstoupili hned po únoru 1948, mohli prohlašovat, že jejich boj přímo způsobil rozpad bolševického imperia v roce 1989. Jde o něco mnohem důležitějšího: za mého života se třikrát zhroutila československá demokracie - nebo aspoň náběh k demokracii - a stopy toho na národním charakteru vidí i ti pokřivení. Pro budoucí generace se to dá léčit jedině tak, že se to napíše do čítanek. Zatím je možno těm budoucím generacím jen napsat, že proti komunismu se v Čechách bojovalo tak, že se podepsala Charta. Předtím ti ostatní se dali odvést do komunistických kriminálů jako telata na porážku, aniž věděli proč a zač. Nic o tom, že se chopili nebo chtěli chopit ve vhodném okamžiku zbraní, že formovali ilegální demokratické a protikomunistické organizace, že psali letáky, poskytovali přístřeší hledaným a spolupracovali s politickým vedením v exilu. Nebo že byli příslušníky zpravodajských služeb demokratických států NATO už v době jeho založení. O tom všem se diskrétně mlčí. Masarykův řád bude udělován jen těm, o nichž se to neví a nesmí vědět. Ale T.G.Masaryk neodmítal ozbrojený odpor proti zlu. Naopak. On by jistě nevyzna- menával ty, o jejichž činech se nemá mluvit, protože obdivovává statečné občany, kteří byli ochotni bránit svobodu a nezávislost republiky. Ve skutečnosti však jde o něco docela jiného: Ať se dělá cokoli, národ je stále nebezpečně rozdělen. A české politické ran- hojičství to dělá tak, že přes zhnisanou ránu přelepuje náplast. Causa Beran a Syrový „Připravovala se redukce politických stran na čtyři, které se měly stát složkami tzv. Národní fronty. Obnovu jiných stran nebo vznik stran zcela nových zákon nedovoloval. Byl připraven koncept znárodňovacích dekretů. V duchu logiky hledající zrádce a kolaboranty i za obyčejnými konformisty a zbabělci byly koncipovány zákony a zejména praktické výroky lidových soudů, které nešetřily nejpřísnějšími tresty za provinění přinejmenším nestejně závažná. Mezi odsouzenými byl bývalý předseda pomnichovské vlády tzv. druhé republiky Rudolf Beran, a to navzdory tomu, že se po obsazení zbytku Československa 15. března 1939 uchýlil do soukromí a nacisté ho dokonce několik let věznili. Poválečný soud ho obvinil, že spolu se svým ministrem obrany, generálem Janem Syrovým, nese odpovědnost za kapitulaci a za vydání československých zbraní do rukou německé armády. Za zlé mu soud měl i styky s Henleinovou Sude- toněmeckou stranou v dobách, kdy byla legální složkou politického života. Proces s Rudolfem Beranem a Janem Syrovým a rozsudek, znějící na desítiletí vězení, byl článkem v řetězu politických aktů, zaměřených k likvidaci předválečné politické pravice a k odsudku politika, který se jako předseda vlády i předtím jako představitel pravého křídla ve své politické straně pokoušel prosadit lepší spolupráci s německými spoluobčany a jejich politickou representací. At už bylo jeho snažení záslužné nebo chybné, at bylo uskutečnitelné nebo nerealistické, v žádném případě nemělo být vykládáno právnicky jako trestný čin a morálně jako zrada. Začala likvidace československé demokracie, a to zevnitř. “ Milan Uhde, předseda poslanecké sněmovny ČR, 29.6.1995, v Betlémské kapli při příležitosti vydání biografie „Konrád Adenauer“ historika Miloslava Nováka. Setkání uspořádala německá nadace Konráda Ade- nauera. (Lidové noviny, 8.7.1995: „KDO TEDY KŘIVDIL? ŠÍLENSTVÍ") Letos v červenci byla odhalena pamětní deska presidentu Háchovi a hned se ovšem nalezl výtečník, který po něm plivl a označil jej za quislinga. Byl to sociálně-demokratický předseda Zeman. Nepamatuji se, že by se byl kdy pokusil zamést před vlastním prahem a projevil obdobné pohrdání třeba o předsedovi sociální demokracie, quislingu Fierlingerovi nebo o jeho stoupencích, kteří zavlekli tuto stranu na déle než čtyřicet let do komunistického společenství a učinili ji spoluzodpovědnou za zločiny, kterých se komunisté na demokracii dopustili. Ale to by se celkem dalo čekat od lidí, kteří se svezou s každým režimem. Více zaráží to, z čeho by měla být radost. Zamysleme se nad tím, co řekl předseda poslanecké sněmovny. Po pěti létech mlčení představitelů demokratické vlády, po všech pochybách, že snad oni to neví, jak to opravdu bylo, najednou vysloví pan Uhde téměř přesně to, co mělo být velmi dávno řečeno. Jak to, že mlčeli tak dlouho? Jak to, že při jimi prohlašovaném úsilí o mravní očistu toto mlčení tak dlouho snášeli? A přitom se nemohou mravně vyrovnat ani obecnímu zastupitelstvu a starostovi z Trhových Sviň, kteří odhalili pamětní desku svému rodákovi Emilu Háchovi. A ještě truchlivější je skutečnost, že se tak děje v kontextu projevu, určeném k objasnění česko-německých vztahů. Dnes, kdy roztávají ledy mezi Čechy a Němci, jsou Rudolf Beran a Jan Syrový vkomponováni do problematiky, s níž nemají nic společného. Ale jen tak, kvůli Němcům, to stálo za to, aby jejich čest a památka byla připomenuta. Teprve kvůli Němcům se můžeme zamyslet nad krutou nespravedlností, která poznamenala osud nás všech. Nic lépe neodkrývá pokrytectví nepodařeného politického triku zvaného tlustá čára za minulostí. Nemám nic proti termínu „jako představitel pravého křídla", ale pan Uhde není tady přesný: Rudolf Beran převzal předsednictví agrární strany po Antonínu Švehlovi, byl zřejmě i jeho volbou a byl představitelem nejen českého, ale i velké části slovenského venkova. Jeho strana byla spíše stranou středu. Pravice v této straně vzala za své s pádem senátora Práška již v polovině dvacátých let. To stojí za zmínku proto, že v tehdejším národ- ně-frontovním slovníku bylo označení „jako představitel pravého křídla“ synonymem pro „nacisticko-fašistický“. Asi tak jako kdyby soudruh Zeman dnes označoval politiky ODS jako skinheady. Co je horší, pan Uhde poukazuje na Beranovy styky s Němci, Henleinovou stranou. To je naprostý nesmysl. Rudolf Beran ovšem podporoval účast Němců ve vládě, ale to byli němečtí sociální demokraté a němečtí agrárníci. Že zvolil správné lidi, o tom svědčí jejich osud - za Hitlera mnozí skončili v koncentrácích a v exilu. S Henleinem a jemu podobnými Beran nevyjednával. Ani po Mnichovu, když poprvé na sebe vzal břemeno ministerského předsedy zmrzačeného státu (předtím byl pouze předsedou strany a slávu ponechával jiným), henleinovce do vlády nevzal, třebaže jich několik v československém parlamentě zůstalo a zastupovalo německou menšinu žijící např. na Jihlavsku. Jistě by se Hitlerovi zavděčil. Konečně, jaké by to mohly být s Němci styky: Rudolf Beran ani neuměl německý. Jsem zvědav, jestli se předseda sněmovny bude snažit podporovat příbuzné Rudolfa Berana a generála Jana Syrového, vrchního velitele ruských legií - jeho trpký osud byl dárkem československé vlády mstivému Stalinovi -, kteří usilují o nový soudní proces, který by očistil jejich památku. Mají-li mít slova pana Uhdeho nějaký význam, pak by měl ustavit ve sněmovně vyšetřovací komisi, která by prostudovala zápisy ze schůzí vlády Národní fronty. Snad by se tam našlo, jak zasahovala do soudcovské nezávislosti Národního soudu. Protože tenkrát nešlo o šílenství, jímž zlo minulosti pan Uhde vysvětluje, ale o dlouho promýšlený plán na likvidaci politicky nepohodlných osob a politických stran, nehodících se do plánů na trvalé uchopení moci v Československu. 21 července 1995 0 6 POLYGON 5/1995 [pageend8]JAROSLAV TEPLÝ Zástupci (z) dnešní české populace V poslední době si komentátoři provládního tisku - zdá se - konečně začínají uvědomovat následky systematického zanedbávání či podceňování významu morálky v hospodářském a politickém životě. Tak B. Pečínka konstatuje (LN, 16.5.95, „Mentalita černého trhu“), že ... jaké právní a morální vědomí, takový kapitalismus. Odtud ty tisíce neproplacených faktur, neúcta k zákonům a nekonečná řada podvodů kolem nás. Normalizační mentalita černého trhu se dnes vrací jako bumerang. Pokřivené vztahy nabídky a poptávky má často na svědomí i stát, když diferencovanými cly, daněmi a zákony rozhoduje o tocích peněz... a dále, že ... Pokud se nezbavíme naivní víry v moudrá rozhodnutí státu a zároveň také mentality černého trhu, budou i sebelepší zákony prázdnou deklaraZASEDÁNÍ POSLANECKÉ SNĚMOVNY cí. Skeptik ví, že pravé změny se buď odehrají uvnitř duše člověka, nebo se neodehrají vůbec. Politická rozhodnutí tomu mohou ovšem napomoci... Jeho kolega J. Pšenička (LN, 7.6.95, „Luxova zelená zpráva") píše o tzv. divoké transformaci ... v zemědělství, založené na „pragmatickém podvodu“. ... Na trnité cestě transformace zůstala řada podvedených a okradených. B. Pečinka by nám měl ovšem říci, jaká politická rozhodnutí tomu mohou napomoci, aby se ty prvé změny uvnitř duše člověka skutečně odehrály. Podle názoru Václava Klause, vůdčí postavy české polistopadové politiky (LN, 20.5.95, „Opravdu něco podceňujeme?“) ... má důležitý vliv na lidské chování systém, ve kterém se dlouhodobě nacházíme ... a dále ... přijměme proto lidskou přirozenost a její mírné posouvání k lepšímu i díky působení systému, založenému na politické svobodě a tržní ekonomice. Nezkoušejme předělávat člověka... S první částí citátu lze bezvýhradně souhlasit, ovšem v druhé části je důležitost systému zřetelně zredukována spojkou „i“ na okrajový faktor, přičemž není JAN KRISTOFORI jasné, proč by se lidská přirozenost měla bez jakéhokoliv popudu posouvat sama k lepšímu. Politická rozhodnutí, která by mohla napomoci změnám v duši člověka, tedy nemůžeme od Václava Klause očekávat. Můžeme se ovšem pokusit napovědět B. Pečinkovi se zpětnou platností. Nejobtížnějším problémem přechodu do nového systému po listopadu 1989 nebyla ekonomika sama o sobě, nýbrž zcela rozpadlá morálka, a to nejen pracovní. Překonávat tento rozpad bylo v českých podmínkách možné jen kombinací tvrdého až drakonické- ho postihu všech přestupků s příkladně morálním jednáním odpovědných osob, jmenovitě politiků, na všech stupních. Pro Václava Klause nebyla morální stránka faktorem, který by ovlivňoval jeho ekonomická rozhodnutí. Postavil se např. proti přešetřování původu (evidentně špinavých) peněz v malé privatizaci a trpělivě pak sabotoval jakýkoliv pokus řešit problém špinavých peněz, opíraje se přitom o stanovisko, vyvíjející se od „ekonomika nezná špinavých peněz“ přes „špinavé a čisté peníze neumíme rozlišit“ až po dosti ohromující „není těžké zlikvidovat špinavé peníze za cenu toho, že budou likvidovány peníze ne- špinavé“. (LN, 9.12.94, „Zákon se nesmí stát metlou na podnikatele". Protože V. Klausovi toleruje „občanský“ tisk téměř všechno, nikdo na něm nikdy nevymáhal nějaké podrobnější vysvětlení.) Překonávání rozpadlé morálky osobním příkladem osob zaujímajících důležité státní funkce se vyskytuje jen sporadicky. Opačných příkladů je ovšem dost, od nedávného dosti malicherného bytového problému V. Klause až po zcela odstrašující postoj parlamentu v otázce tzv. imunit, které se mají za normálních okolností vztahovat jen na politickou činnost. V současné době se dopouštějí někteří poslanci hospodářské kriminality, protože si např. dovážejí bezcelně různé výrobky či průmyslová zařízení, nemající žádný vztah k jejich parlamentní politické činnosti; poslanec si může postavit rodinný domek bez stavebního povolení a nebude potrestán; poslanec může pod vlivem alkoholu způsobit vážnou dopravní nehodu a nic se mu nestane - atd. atd. Podle ústavy prý nelze potrestat poslance za většinu těchto přestupků. (MF DNES, 11.5.95, -ajk- „O výhody imunity nechtějí poslanci přijít“) Návrh novely přestupkového zákona, předložený skupinou poslanců, kteří mají ještě trochu studu (i když návrh je, co se týče možných sankcí, doslova legrační, po- slanci po spáchání vážného přestupku by mohl příslušný parlamentní orgán říci; „I ty jedeni“), prý nemá naději na schválení. Jak je to vůbec možné? Tohle není parlament k rozpuštění (které prý z formálně-právních důvodů není možné), ale přímo k rozehnání! Co je to za absurdní spolek, vydávající pro všechny občany závazné zákony, kterým se sám odmítá podřídit? Jak je pak možné chtít od občanů, aby zákon respektovali? Snad je to tím, že parlament je - podle názoru mnohých, mezi jinými i svého předsedy -jen průměrný vzorek současné české populace, a v tom je to velké nebezpečí. Ma- jí-li se věci hnout k lepšímu, musí být poslanci zvláště po etické stránce výrazně lepší než je průměrný občan, a k tomu je zatím daleko. Buďme ovšem spravedliví: v takovém průměrném vzorku české populace, kterým parlament údajně je, musí nevyhnutelně působit i poslanci, dobře si uvědomující elementární význam morálky (či spíše jejího nedostatku) pro polistopadový vývoj. Jedním z nich je poslanec ODA Čestmír Hofhanzl, na jehož článek v Lidových novinách (12.1.95, „O normách, setrvalosti, zvyku a poctivé zprávě“) bych rád upozornil. Několik citátů ukáže, proč: Společnost, které se dvě i více generací vládne direktivně a neslušně, nemá vlastní lidské zdroje k rychlé a důsledné obrodě. Při zásadních společenských a politických zvratech závisí směr vývoje společnosti mimořádně na tom, zda u začátku stojí osobnosti s rozhledem, etickým nábojem a vizí... Každému z těch, kdo po listopadu vystoupili do popředí ... něco scházelo a schází... proto nebyli ani symbolicky potrestáni největší zločinci, zodpovědní za demoralizaci a úpadek naší společnosti a státu ... noví lidé necítili mravní potřebu takového aktu jako varování pro sebe, že jim totéž hrozí, zneužijí-li svého postavení... Není mi známo, že by tisk či parlament na názory Čestmíra Hofhanzla nějak reagoval. Není ovšem pochyby, že právě na půdě parlamentu je možno učinit první krok k návratu morálky do politického života. Po příštích volbách by měly strany zastoupené v parlamentu (tedy nikoliv poslanci) vypracovat nový imunitní či přestupkový zákon, který by chránil poslance jen výhradně v politických záležitostech. Podle způsobu, známého z první republiky, by nově zvolení poslanci podepsali svým stranám revers s blanko demisí pro případ, že by hlasovali proti přijetí tohoto zákona, který by byl na programu hned na první schůzi parlamentu. Pokud by tisk zorganizoval v tomto směru podpůrnou kampaň, nedá se o výsledku pochybovat. Nový jednomyslně či „jednomyslně“ přijatý imunitní zákon by značně zlepšil dosud velice ubohou prestiž parlamentu ve veřejném mínění a otevřel dveře k dalším podobným akcím v životě celé společnosti. Voorburg (NL). 5.7.1995 ■ POLYGON 5/1995 7 [pageend9]MILAN HULÍK Kapitoly z dějin česko-německého soužití Němci, Německo a problém česko-německého vyrovnání se po čtyřicetiletém antagonismu potlačené demokracie a „vítězné únorové totality“ stává dalším, tentokráte silně neurastenickým bodem nejen naší zahraniční politiky, ale celé společnosti vůbec. Svědčí o tom probíhající diskuse a rozporné názory nejen politické representace, politických stran, ale i mezi intelektuály, historiky a právníky, jakož i antagonismus generační - emociální chápání této otázky příslušníky starší generace a historií nezatížená vstřícnost mladé generace. I. Historický bumerang Je třeba otevřeně říci, že psychologicko- morální zatížení komunistickým režimem převážné většiny společnosti a i většiny jejích zvolených politických zástupců bylo a je příčinou neschopnosti vyrovnat se s komunistickým režimem a jeho zločiny. Tato skutečnost a současná právně-schizofrenní situace v ČR, ve které současně vedle sebe v právním řádu existují normy odsuzující komunismus jako zločinnou ideologii a kvalifikující její hlásání jako trestný čin na straně jedné a na druhé straně dovolující existenci dvou militantních komunistických stran, otevřeně hlásajících třídní a politickou nenávist, dává minimální předpoklady k tomu, abychom se nyní vyrovnali s problémem, který byl a je leitmotivem našich dějin. Tak to aspoň vyjádřil největší český historik František Palacký. (... „hlavní obsah a základní tah celého dějinstva česko-moravského jest ustavičné stýkáni a potýkání se Slovanství s Římanstvím a Němectvím“ ... „a jelikož Římanstvi dotýkalo se Čechův ne samo sebou, ale téměř veskrze jen prostředkem Němectva, může se také říci, že dějiny české zakládají se vůbec hlavně na sporu s Němectvem, čili na pojímání a zamítání způsobův a řádův německých od Čechův. “ Palacký: Dějiny národu českého, I., Praha 1939, str. 10.) Naše geografická poloha nám totiž omezila volbu. Je dvojí: Německo nebo Rusko. Volba o to těžší, že s oběma velmocemi máme ty nejhorší zkušenosti. Jakoukoli jinou zahra- ničně-politickou otázku můžeme znevážit či odložit, s problémem česko-australským nebo s otázkou česko-polskou nemusíme spěchat -Jejich řešení nepodmiňuje další existenci CR jako demokratického a právního státu. U otázky česko-německé je tomu právě naopak. Tolik proklamovaná cesta do Evropy vede totiž přes Německo nejen politicky, ale, a to především, geograficky. Nevypořádání se s minulostí posledního totalitního režimu a ekonomická symbióza jeho nomenklaturních kádrů s novým polistopadovým režimem přináší a do budoucna přinese spoustu problémů, které bývalí politici z OH a současní z pravicové koalice „odkázali" svým politickým nástupcům. Další nevypořádání se nás v tomto případě degraduje na staronovou východní gubernii nebo nám dopomůže ke státu slovenského typu - hybridu demokracie, totality a těch nejhorších reziduí minulosti. Nemůžeme se však odpovědně zabývat německou otázkou a neznát její vývoj přinejmenším od doby vzniku moderní politiky, což v poměrech českých zemí představuje rok 1848. Je zarážející, že mnozí lítí disputanti a rozhořčení strážci českého nacionalismu ve svých argumentech sahají pouze k období 1938 - 1945. Neznalost německého fenoménu před i potom, a to i u politiků formujících současný oficielní názor, je jednou z příčin zatímní bezvýsledné komunikace českých a německých politiků. Je třeba vědět, že léta 1938-1945 včetně let celé první republiky znamenají pro osudy Němců v českých zemích jen peripetii s následujícím exodem. Pro oba národy jsou tato léta i závěrečnou kapitolou jejich tisíciletého soužití v jednom státě. Toto období charakterizuje i historická inverze tohoto vztahu, protože německá menšina v českých zemích zaujímala obrácené postavení než doposavad. Jen konfrontací obou dějinných period a protikladného postavení této minority a majority v nich je možno porozumět nejen česko-německému problému v letech 1918- 1945, ale celé problematice právního postavení německé menšiny v ČSR, v Protektorátu Böhmen und Mähren a jejímu následnému vypuzení z obnovené ČSR. Historicko-právní pohled na poslední století německo-české otázky (dále jen německé) nelze oprostit od dosavadního celého jejího vývoje, byť nekomentovaného, tato antecedence je nezbytná, máme-li hodnotit jen určitou etapu, či dokonce závěrečnou etapu dějinného vývoje té které otázky. Pro naši potřebu postačí sledovat vývoj od roku 1848, pokusy o česko- německé vyrovnání v druhé polovině 19. století, vznik ČSR s německou reakcí - iredentistickým pučem v roce 1918, právní úpravu postavení německé menšiny v právním řádu první republiky, její novou superioritu v letech okupace a konečně tzv. odsun - akt, o který se vedou současné spory nejen z hlediska obsahového, ale i formálního - jak nazvat exodus tří milionů lidí, kteří odešli nedobrovolně ze své vlasti, kde jejich předkové žili po celá staletí? A nakonec je třeba i demýtizo- vat historii - třeba v tom, že postavení německé menšiny nebylo tak rovnoprávné a optimální, jak se obecně tvrdí. Tématem této úvahy není geneze přítomnosti německé menšiny v českých zemích, o této časové prioritě se však vedly rozsáhlé spory, mající dokázat pravdu jedné či druhé strany. Polemiky tohoto rázu zintensivnily vždy tehdy, když se vyhrotil národnostní spor (jako je tomu např. i nyní) a nacionalistická propaganda dokazovala právo na vlast. Tento spor můžeme uzavřít konstatováním, že prvotnost osídlení toho či onoho kraje ztrácí svůj význam při skutečnosti vzniku státu, jenž tyto kraje absorbuje. Nelze tudíž než mít zato, že území osídlená Němci byla součástí starého českého státu, o jehož jednotě a kompaktnosti dané přirozenou a geografickou hranicí se nikdy ani na německé straně nepochybovalo. Němci také nikdy toto území za zvláštní politický celek nepovažovali, nýbrž za integrální součást českého státu. Pokud se v druhé polovině 19. století a ve století dvacátém objevila teorie odtržení tohoto území, byla jen projevem ztráty vlivu německé menšiny a její realizace v roce 1938 toliko výsledkem hitlerovské expansivní politiky, usilující zničit celou ČSR, jako výchozí předpoklad pro ovládnutí středoevropského a evropského prostoru. Přes všechny změny v poměru sil, spory, posunování národnostní hranice mezi „českým a německým územím“ tento stát českým zůstal a ve své latentní podobě přetrval i během staletí habsburské říše, aby se v roce 1918 obnovil v nové formě. Bez ohledu na jeho vztah k sousednímu německému státu, umělou převahu německého živlu, jakož i úspěchy germanizace, zejména v období josefinismu a v první polovině 19. století, lze konstatovat, že Němci nebyli determinujícím činitelem dějin tohoto státu, byť se jako činitel kladný či spíše kontradiktorní na jejich tvorbě podíleli. Přes jejich přínos ke kulturnímu a duchovnímu bohatství těchto dějin jim ale nevtiskli vlastní ráz a vždy byli jen víceméně vlivnou jinonárodní menšinou českého, později československého státu. Svým způsobem je zajímavá otázka, proč během tak dlouhého soužití obou národností nedošlo ke vzniku jednotného národa, jako se to stalo v jiných zemích, složených z příslušníků různých národů, např. ve Švýcarsku a USA a pod. Tato otázka, přetřásaná zejména v historických pracích věnovaných česko-německému soužití, byla různě zodpovídána ve smyslu geopolitickém, historickém, rasovém a pod. Nejblíže pravdě bude zřejmě ta odpověď, která tuto „vzájemnou izolovanost" spatřovala ve státoprávním antagonismu českého a německého státu, kdy český stát v těsném sousedství německého státu musel pro zachování své integrity a samostatnosti čelit tlaku a rozpínavosti tohoto souseda. Snaha o zachování svébytnosti českého národa a jeho národního charakteru našla tak svoji analogii i v diskrepanci obou národů, žijících v českém státě. Avšak bylo by chybné posuzovat tento poměr jen z tohoto hlediska. Během společného života docházelo i ke spolupráci, a to nejen na poli politickém, hospodářském, náboženském, státoprávním a jiném, ale došlo i ke vzniku zajímavého fenoménu - tzv. zemského vlastenectví, vyznávaného určitým kruhem německého obyvatelstva českých zemí. Tento 8 POLYGON 5/1995 [pageend10]jev, k němuž sporadicky docházelo během staletí, a to nejen u jednotlivců, ale i u celých vrstev německého národa, se zdál naplňovat řešení německé otázky. (B. Bolzano: ...„Čechové a Němci, vy musíte vytvořit jeden národ, vy můžete být silni, jen když se přátelsky sjednotíte, jako bratři musíte na sebe nahlížet! a se objímati, jeden uč se řeči druhého, sděluj bratrsky druhému své řeči a poznatky.“ Převzato: B. Krofta. „Němci v čsl. státě“, strana 7.) Zmiňovaný jev tzv. zemského vlastenectví, dokumentovaný i v literatuře, viz kouzelné vyprávění Karla Čapka o hraběti K. Lažan- ském, u kterého Čapek „sloužil" jako vychovatel, Němci, řečí ale Čechu „jako poleno“, evokují dnešní restituční zákony, které vyloučily „ze zmírnění křivd" ty příslušníky české zemské vlastenecké šlechty, kteří v roce 1929 při sčítání obyvatel uvedli jako svou obcovací řeč němčinu, což tzv. Benešovy dekrety již pod hodnotícím kriteriem nacistických (německých) zločinů považují ve smyslu kolektivní viny Němců za důvod konfiskace majetku. Právě tato skutečnost je klasickým případem „připomínání se dějin“ efektem historického bumerangu, který se i po desetiletích vrací tam, odkud jej vymrštila křivda a nepotrestání pachatelů zločinů minulosti. Stejně tak se vrátí bumerang vyhozený českými politiky po 17.11.1989 a můžeme jen hádat, kdy se tak stane. Možná, že to bude již při příštích volbách. Nechejme se však historií překvapit, tak jako to již učinila tolikrát. Leitmotivem výhrad a námitek z české strany a pádným argumentem, používaným ve formě klacku vůči nynějším požadavkům mluvčích sudetských Němců, je právě tvrzení, že onoho českého vlastenectví, čsl. občanství a vůbec nároku žít v čsl. nebo českém státě se sudetští Němci zbavili svou zradou českého a slovenského národa v roce 1938, svojí participací na nacistických zločinech a realizací svého hesla „Heim ins Reich“, čímž dali jednoznačně najevo, kde je jejich domov. Aniž bychom se v této kapitole zabývali rozdílem mezi pojmy „Heimat“ a „Vaterland“, řekněme jen na úvod, že ony poválečné presidentské dekrety nerozlišovaly mezi sudetskými a říšskými Němci a dokonce ani mezi Němci žijícími v českých zemích mimo sudetskou oblast. A zde opakujme již vyslovenou kacířskou myšlenku, že bez přihlédnutí k souvislostem dobovým, psychologickým a poválečně emociálním jsou ustanovení dekretů, tj. zákonů č. 5/1945 Sb. „O národní správě majetkových hodnot Němců, Maďarů, zrádců a kolaborantů", 12/1945 Sb. „O urychleném rozdělení zemědělského majetku Němců, Maďarů, jakož i zrádců a nepřátel českého a slovenského národa", 33/1945 Sb. „O úpravě čsl. státního občanství osob národnosti německé a maďarské“ a 108/1945 Sb. „O konfiskaci nepřátelského majetku“, zakládajících svoji působnost jen na deklarování mateřské řeči před érou nacismu v Německu, hodnoceno z ryze právnického hlediska ustanovením popírajícím základní zásady přirozeného práva, a z hlediska politického ustanovením rasistickým. Nakolik toto ustanovení bylo determinováno dobovými souvislostmi a pochopitelnou poválečnou odvetou, budeme hodnotit v příštích kapitolách našeho česko-němec- kého miniseriálu. Jestliže komunistickému režimu vytýkáme uplatňování principu kolektivní viny (stejně tak činil režim nacistický), pak bychom se neměli tohoto principu zastávat ještě nyní, v době precisně formulovaných lidských a občanských práv. Česká demokracie stojí před nejobtížnějším problémem svých dějin. To, co bylo pochopitelné a snad i omluvitelné po válce, v době „svaté msty“ na kata- nech z Lidic a heydrichiády, nám nesmí po tolika desetiletích zjednodušovat tehdejší revoluční černobílá euforie. Ne každý Němec byl nacista a ne každý příslušník NSDAP byl zločincem. Toto - pro někoho možná rouhavé - tvrzení je možno dnes po zkušenostech s jiným zločinným systémem klidně vyslovit. Český národ po nacistickém režimu se velkou částí svých občanů „zasloužil“ o tuto jinou zločinnou hrůzovládu. A jestliže jako premisa B platí, že ne každý komunista byl zločincem, byť byl členem strany, prohlášené nyní zákonem za zločinnou, pak platí i premisa A. Právnicky jde o důkaz a contrario, lidsky a morálně o důkaz ze zkušeností žijících generací. Budeme-li tisíckrát opakovat, že na Benešovy dekrety nemůžeme vztahovat měřítka dnešní doby a že jde o právní normy „z jiného světa“, pak se nevyhneme otázce, nakolik srovnáme s naším právním řádem a svědomím skutečnost, že nejsme schopni explicitně právně deklarovat, že tyto normy kdysi platily a nyní neplatí. A těm, kteří argumentují zhroucením právního řádu v důsledku jejich prohlášení za nulitní, je třeba připomenout, že i Mnichovská dohoda byla morálně a politicky odsouzena, aniž by bylo konstatováno, že je od počátku neplatná. Právním laikům je třeba říci, že prohlášení neplatnosti této dohody od počátku bránily soukromé právní akty uzavřené po 30.10.1938 na území Sudet, které by se staly neplatnými a s nimi všechny rozvody, smlouvy o převodu majetku, sňatky atd. A stejně tomu tak musí být s Benešovými dekrety. Je příznačné, že kampaň proti nárokům „sudeťáků" vede Rudé právo a levicový tisk. Těm, kteří i zprava podléhají protiněmeckým emocím, je třeba říci, že zavraždění spoluobčané z Lidic, Kobylis, Pankráce a jiných po- pravišť, tak jako padlí českoslovenští vojáci z bojišť druhé světové války, sice zemřeli z viny Němců, kteří si zvolili Adolfa Hitlera, ale nám jde o vyrovnání se Spolkovou republikou Německo, ve které generace odpovědných za nacismus tvoří dnes již nepatrnou část národa. Ta zbývající byla vychována v mnohem demokratičtějším duchu (s výjimkou bývalé NDR), než většina českého národa a poválečná česko-západoněmecká hranice byla také vstupní branou do světa svobody a demokracie pro desetitisíce československých uprchlíků před komunismem, kterým se také dostávalo maximální pomoci od západoněmecké vlády. Před tím komunismem, pro který horovalo právě Rudé právo a řada dalších dnešních protiněmeckých bijců. Zde není výstižnějšího rčení, než latinské o, sancta simplicitas! svátá prostoto či spíše komunistická sprostoto! Náš výklad se musí vrátit do naznačené historické osnovy. Pokud jde o předchozí, po staletí trvající existenci německé menšiny v českých zemích, spokojme se s faktem, že v důsledku pronikání německého živlu ze sousedících německých zemí, historického vývoje, dynastických svazků s německými dvory, politiky českých panovníků, poskytování privilegií příchozímu německému obyvatelstvu a oslabení českého národa v krizových obdobích, vznikla v průběhu historického vývoje v českých zemích silná německá menšina. I když v její lokalizaci docházelo postupem času ke změnám, žila především v pohraničním území Čech a Moravy a z části i na Slovensku (Spiš a báňská města), dále pak v několika ostrovech izolovaných od sebe a pohraničního území českým živlem a v některých větších městech, mezi kterými zvláštní postavení zaujímala Praha. To proto, že na jedné straně měla pro Němce největší kulturní zázemí (vlastní universitu a techniku, střední školy, dobře redigovaný tisk, divadelní a spolkový život) a zároveň znamenala pro německý živel úplnou izolaci v ryze českém prostředí, pro které také svým celým národním charakterem představovala oprávněně hlavní město. Praha byla tedy sul generis významným činitelem, s kterým musely počítat obě strany. Jak ještě uvidíme, právě osud Prahy a její „ponechání na pospas českému živlu" mělo svůj retradující význam při úvaze o rozdělení či odtržení „německého" území. Po ústupu německého živlu ve 14. a 15. století a znovunabytí a rozšíření pozic po třicetileté válce, jestliže se zmíníme jen o nej- dúležitějších peripetiích tohoto vývoje, se národnostní hranice v Čechách na začátku 18. století shoduje zhruba s hranicí, v jejímž rámci se Němci jako národnostní menšina stali obyvateli ČSR. Ani období germanizace za Marie Terezie a Josefa II. přes devastující účinky na český národ tuto hranici vcelku nezměnilo. Předzávěrečná fáze česko-ně- meckého soužití se odehrávala v rakouském státě, v němž právě Němci a Češi tvořili početně největší národy. V roce 1900 žilo v Ra- kousko-Uhersku 9,170.000 Němců, 5,955.000 Čechů a 1,193.000 Slováků. (Dr. Heinrich Rauchberg: Der nationale Besitzstand in Böhmen.) Německá otázka se tak už proto, spolu s celým významem prostoru českých zemí pro Rakousko, stala otázkou, na jejímž vyřešení spočívala sama existence Rakouska, což dokázal právě rozpad této říše v roce 1918, mj. způsobený neschopností vypořádat se s tímto problémem. A historický bumerang se vrátil zase v roce 1938. Jakkoli bylo právní zajištění postavení německé menšiny v ČSR nejlepší ze všech evropských menšinových úprav, skutečností zůstává, že některá nedokonalá úprava tohoto postavení, jak o tom bude později řeč, nahrála hitlerovské propagandě a roztočila kola stále se stupňujících požadavků Henleinovy SdP. Takže nakonec tatáž příčina, která spolupůsobila při rozpadu Rakouska, sehrála svoji roli i při rozpadu ČSR. Je ovšem nutné zdůraznit, že nebýt nástupu nacismu a jeho vlivu na vnitropolitickou situaci v ČSR, dokázala by ČSR tento problém vyřešit vlastními silami, tak jako by vyřešila i sociální otázku, pomocí které zase rozbíjeli stát komunisté. S ohledem na výše uvedený stav obyvatelstva bude pro mnohé asi překvapením, že v roce 1938 žilo v ČSR dvakrát tolik Němců než Slováků. Tento úvod do česko-německé problematiky s nástinem jejího historického vývoje je nutným prologem před výkladem vývoje německé otázky v roce 1848 a desetiletích následujících. což bude obsahem našeho příštího pojednání. □□□ POLYGON 5/1995 9 [pageend11]Ve smyslu Czech-made zákonů Bratři Pavel a Jiří Wonkovi VÁCLAV JAKOUBEK(USA) Akce byla pečlivě připravena. Osm policajtů si rozdělilo úkoly. Čtyři obsadili únikové cesty a zbytek se připravil k samotnému zákroku: zneškodnit nebezpečné individuum. Nic netušící zločinec vstoupil do pasti, která bleskurychle sklapla - než se lump nadál, ležel s pouty na rukou v policejním voze, který rychle opustil místo děje. Zatčený o akci vypověděl: Jsem dost obezřetný a nečekal jsem takovýto zákrok na ulici za bílého dne. Viděl jsem nějaké muže v černém, myslel jsem si, že jde o „černé šerify“, kteří dávají „botičky“ cizincům. Pak jsem dostal ránu do vazu a kdosi mi podrazil nohy. Začal jsem volat o pomoc. Následovalo několik kopanců do zad a rána pěstí do hlavy. Zkroutili mi ruce za záda a nasadili pouta. Mlátili mě a nacpali pod zadní sedadlo auta tak brutálně, že jsem nemohl ani dýchat. Nohy mně vyčuhovaly ven a oni se pokusili zaklapnout dveře, že mi je málem zlomili. Dr. Liška ve vězení konstatoval, že mám na nohách výron způsobený dveřmi vozu. Tlačili mě hlavou dolů, abych neviděl, kam mě vezou. Datum a místo činu: 13. únor 1995, Vrchlabí, okres Trutnov, Česká republika. Jméno zatčeného: Jiří Wonka, bratr Pavla Wonky, umučeného komunisty v dubnu 1988. Důvod: snaha Jiřího, pohnat k zodpovědnosti viníky Pavlovy smrti. Jméno Pavla Wonky je známé, méně známo je, proč byl komunistickým režimem bezohledně stihán. Důvod je prostý: neváhal poukazovat na rozpor proklamací a činů komunistů. Byl velmi inteligentní a po maturitě se třikrát pokusil o přijetí na právnickou fakultu UK, ovšem marně. Negativní kádrový posudek byl směrodatnější než cokoliv jiného. Vzdělával se tedy sám. Během času nabyl značné právní znalosti, což mu umožnilo pomáhat jak spoluobčanům v jejich právních sporech, tak i pozdější obhajobou sebe sama. Znalost komunistického práva však vedla i k jeho záhubě - normalizační režim se nemínil nechat narušovat ani svými vlastními zákony. Čtyřikrát byl Pavel odsouzen, vždy šlo o porušení zákona ze strany režimu doktora práv Husáka. Díky znalostem čs. práva se Pavlovi podařilo to, co nikomu jinému: úspěšnou právní argumentací dosáhl zrušení dvou rozsudků a jejich vymazání z trestního rejstříku. O tom, že by se někdo pokusil pohnat k zodpovědnosti soudce, kteří vědomě vynášeli protiprávní rozsudky, není nikde ani slechu. Rozsudek třetí, též juristický neudržitelný, ležel v době jeho smrti u Generální prokuratury ČSR dva roky v trezoru a GP se jím odmítala zabývat i přes (nebo pro) porušení práva. Na základě tohoto protiprávního rozsudku si Pavel odseděl 14 měsíců. V roce 1986 se Pavel s bratrem Jiřím dopustili činu, jejž Husák kvalifikoval jako velezradu, třebaže dle zákona byl zcela legální: Pavel vyhlásil nezávislou kandidaturu na poslance Sněmovny lidu do Federálního shromáždění ČSSR. Za tímto účelem vypracoval dva dokumenty: „Provolání nezávislého kandidáta" a „Volební program". Nezávislá kandidatura kdekoho, toť čin trestuhodný, neb jeho eventuální následování by mohlo ohrozit samotnou podstatu normalizačního režimu. A to i přes to, že čin byl podle zákona přípustný. Zákrok byl proto proveden rychle a tvrdě. Bratři Wonkové byli zatčeni a uvrženi do vyšetřovací vazby. Oba jsou fyzicky ztýráni, Jiří nese následky dodnes. Po roce vazby byli bratři převezeni v březnu 1987 z Hradce do Prahy k „soudu". Líčení se konalo ve dnech 20. až 26. března PAVEL WONKA 23.1.1953 - 26.4.1988 v ruzyňské věznici bez přístupu veřejnosti. Byl to klasický monstrproces bez důkazů, jen s falešnými svědky. Díky pozornosti, kterou tomuto případu věnovalo zahraničí, bylo nutno nějak zdůvodnit roční věznění bratrů Wonkových. Za nezávislou kandidaturu Pavla je odsoudit nešlo, neb to zákon povoloval. Jiří byl proto odsouzen za „pobuřování“, jehož se měl dopustit obsahem „socialistického závazku", jehož text nikdy nikdo neviděl, kterým se údajně cítil pohoršen zaměstnavatel Jiřího, OPS Náchod. Trest mu byl vyměřen na jeden rok odnětí svobody, čímž se pokryla „vyšetřovací' vazba. Pavel, nezávislý kandidát, musel být exemplárně potrestán, aby někoho jiného nenapadla podobná vele- zrádná myšlenka. Protože čin trestný nebyl, estébáci si vymysleli jiný - údajné tvrzení bachařú z věznice Plzeň-Bory, kde byl Pavel dříve vězněn, že se „hanlivě vyjadřoval o poměrech v ČSSR, hanobil KSČ a její politiku a urážel čelné představitele ČSSR a SSSR". A na tyto velezrádné činy měli komunisti paragrafů kvanta. Za stupidní výmysly dostal Pavel 21 měsíců nepodmíněně a tzv. ochranný dohled v trvání tří let. Pavel prohlásil rozsudek za silné porušení zákona, což juristický zdůvodnil, a odvolal se k Nejvyšší- mu soudu. Ten ale odvolání zamítl a rozsudek potvrdil - jiného se v normalizačním temnu čekat nedalo. Byl odvezen do věznice v Minkovicích. Píše o tom: „Do Minkovic jsem byl odvezen a přitom zbit libereckou eskortou, která je známa svou brutalitou. Utrpěl jsem otřes mozku. Při lékařské prohlídce se mě lékař ptal, zda dosáhnu prstem na špičku nosu. Nedosáhl jsem. Čímž prohlídka skončila..." Pavel rozsudek nerespektoval a odmítl ve výkonu trestu pracovat. Důvod k tomu oznámil soudu: „Juristický se vůbec v NVÚ Min- kovice nemám nalézat, nebot jsem podal žádost o odklad ze zdravotních důvodů, která má odkladný účinek. Senát odvolacího soudu mi ale byrokratickou cestou zabránil toto právo využít. Ve věci dosud nebylo rozhodnuto, proto dle zákona mám být buď ve vazbě a nebo na svobodě. Místo toho jsem zde již přes měsíc týrán psychicky a fyzicky. Korespondenci mně zadržují pro údajnou zá- vadnost. Trpím silnými psychickými potížemi souvisejícími s mým odsouzením, které bylo vyvrcholením neuvěřitelné persekuce. Zhroutil se můj hodnotový úsudek, životní podmínky jsou nesnesitelné. Kupř. na bloku zavřeli okna, jen u mně okno otevřeli a z cely se stala větrná štola. Průvan mi rozdíral klouby, nebyl jsem schopen pohybu. Trpěl jsem nesnesitelnými revmatickými bolestmi v kyčlích a kolenou. Nohy mi ztuhly a zmodraly, dostával jsem křeče, svlečený jsem byl takto v průvanu tři dny. Pak přišli a začali mě různě týrat a mučit, plakal jsem a žádal, aby mi už dali pokoj... začal jsem držet hladovku, neb jsem raději chtěl zemřít hladem než zimou. Odtáhli mě k lékaři, tam jsem dostal injekci, nevím jakou, a zdravotní sestra se na mne s křikem rozpřáhla, že mě udeří...“ Během dvou měsíců zhubl o 21kg, což zalarmovalo i bohorovné bachaře. Z obavy o jeho život byl odvezen do vězeňské nemocnice na Pankrác, kde se během měsíce trochu zotavil. Pak byl převezen do věznice na Borech u Plzně. I zde odpíral pracovat ze stejných důvodů - protiprávnost rozsudku. Je proto odvezen do blázince v Bohnicích, psychiatrická porucha u něho však zjištěna nebyla. Odtamtud byl 26. února 1988 propuštěn. Protože nebyl schopen chůze, byl domů odvezen sanitkou. Svědectví jeho matky: „Když ho přivezli, vypadal jako Kristus sňatý z kříže ... nejdříve jsme ho museli očistit a zbavit červů, kteří hlodali v jeho těle, což se nám během několika dnů podařilo...“ Pavlův zdravotní stav se ale nelepšil. Nemohl chodit a podléhal depresím. Vzhledem ke své situaci se rozhodl požádat o povolení emigrace do Německa. V rámci tohoto řízení 10 POLYGON 5/1995 [pageend12]byl předvolán na Okresní vojenskou správu do Trutnova. Když se tam 5. dubna 1988 v 10 hodin ráno dostavil, čekala na něj úderná skupina estébáků. Oficielní zápis praví, že Pavel Wonka byl „vzat do vyšetřovací vazby“. Ve skutečnosti byl hned zbit do bezvědomí. Když přišel k sobě, bylo mu oznámeno, že na něho soudkyně Okresního soudu Trutnov Marcela Horváthová uvalila vazbu. Porušila tak, jak Pavel upozornil krajský soud, zákon: uvalit vazbu je možno jen po předběžném výslechu zadrženého a písemném předání rozhodnutí k vazbě. „V tomto státě je ale možné všechno,"fatalisticky komentoval nové bezpráví. Marcela Horváthová však věděla, co dělá. O Wonkově případu byla předem informována a pro jistotu o věci konferovala s krajským sekretariátem KSČ. Byla upozorněna, že Wonkův „zájmový“ případ je sledován nejvyššími stranickými místy. Soudružka soudkyně nezklamala. Polomrtvého Pavla, neschopného samostatného pohybu, do soudní síně na kolečkové židli přivezeného, odsoudila k odnětí svobody na pět měsíců nepodmíněně. Datum: 20. duben 1988. Suchá mluva dokumentů zaznamenává zvířeckou bezcitnost komunistického režimu, jež si nijak nezadá se zločiny nacistů. Dokud mohl, psal Pavel sám protesty a popis ukrutností vězeňského personálu. Když mu bachaři zchromili ruce, diktoval poslední dopisy spoluvězňům. Předsedovi Krajského soudu v Hradci Králové, 6. duben 1988: Včera, 5.4.1988, jsem byl v Trutnově zatčen a dopraven do věznice v Hradci Králové. Z toho, co se dělo, si pamatuji, že jsem byl zbit a za ruce vlečen po nějakých schodech. Orgány věznice jsem byl poučen, že na mě soudkyně Marcela Horváthová uvalila vazbu, což se příčí § 2/1,5,6,13 tr. ř. Žádám vás o osobní zásah v této věci, berte ale v úvahu, že někteří soudci jsou náchylní k upřednostňování účelu před zákonem. Existuje snaha stavět pyramidu z nezákonností, využívat nezákonné rozsudky jako základ k dalšímu trestnímu stihání. Tomu brání § 8/1 tr. ř. Jsem mlácen a vězněn. Proč? Vyřízení podnětu pro porušení zákona se dočkat nelze, což ostře kontrastuje s rychlostí, s jakou umí naše orgány zavírat lidi do vězení. Generální prokuratuře ČSR, 7.4.1988. Věc: Stížnost. Stěžuji si, že na mne soud uvalil vazbu bez mého výslechu a v době, kdy jsem byl v bezvědomí. Porušil tím § 2/1,5,6,13 tr. ř. Z vězení jsem byl dopraven až domů ve špatném zdravotním stavu, nemohl jsem chodit. Při první cestě, na předvolání OVS Trutnov ohledně mé žádosti o vystěhování z ČSSP, jsem byl doslova přepaden, zbit a uvězněn. V tomto státě mně není dovoleno normálně žít ani jej opustit. Rozsudek třetí, 3T 688/83 OS Náchod, je též juristický neudržitelný. GP ČSR je nečinná a obnovu řízení přes dva roky nenařizuje. Čtvrtému odsouzení jsem se nikdy nepodřídil a ne- podřídím. Vše má své meze, a to platí i pro justiční zločiny. Tím, že mě státní orgány zmalují záda do modra, se na věci nic nemění. Napáchali jste tolik zla a nezákonností, že vám nezbývá než v tom pokračovat... Ani na jeden dopis adresát nereagoval. Pavel Wonka konstatoval: „Prošel jsem dalším trestním řízením, které opět prokázalo zrůdnost našeho justičního systému. Odsoudili mě zase jen za cenu drastických porušení zákonů. Nemohlo jít o chybu, šlo o organizovanou akci, kdy každý orgán zakrýval nezákonnosti, kterých se dopustil ten předchozí. Nakonec i nejvyšší soudní orgán republiky porušil zákon. Lze učinit závěr, že občan ČSSR nemá žádné záruky, aby nebyl jako nevinný odsouzen. Zákon jej nechrání, ten slouží těm, co jej vykládají a aplikují. Občan se může jen zcela neúčinně dovolávat. Obhajoba je ignorována či nesmyslným způsobem vyvrácena. Kontroly a revize se soud bát nemusí ani v prokázaných případech falšováni důkazů. Je-li zákonů takto užíváno, ztrácejí svou funkci, z právního systému se stává pláštík pro maskování represí a perse- kucí...“ Na takovéto názory měl Husákův režim jedinou odpověď - systematické mučení. Posledním dopisem, diktovaným spoluvězni, se Pavel Wonka obrací na právního zástupce dr. Jelínka, mj. agenta StB: „Vážený pane doktore, nechávám si psát dopis. Několik dní jsem o sobě nevěděl. Jsem zcela bez vlády. Jídlo jsem měl naposledy před zatčením. Nemohu už ani pít, všechnu tekutinu zvracím. Nevím, jak dlouho vydržím. Včera jsem se, diky studeným obkladům spoluvězňů, sebral k sobě. Jen dik neustálým výplachům úst vodou se držím při životě. Spolknout nemohu nic. Žádám vás o okamžitý zákrok ve všech možných směrech. Trpím bolestmi pohybového ústrojí a ledvin, ležel jsem na betonu pod otevřeným oknem celý týden. Mám zmrzačené ruce, najdou se totiž tací, kteří mě dokázali bít pendrekem přes zmrzlé prsty i při přenášení k lékaři. Ve věci vazby jsem podal stížnost, návrh na potrestání ani rozhodnutí o vazbě nemám. Vazbu měl nařídit OS Trutnov, Horváthová. Převezměte aktivní obhajobu, nevím, zda to přežiji. Sám už nemám sílu utrpení snášet.“ Datum: 16.4.1988. Dopis, psaný cikánským spoluvězněm, plný pravopisných chyb, odezvu u váženého pana JUDr Jelínka nenalezl (trvalo dva roky, než jej bratr Jiří od pana advokáta vymohl). Čtyři dny nato se koná tzv. přelíčení. Polomrtvý Pavel, neschopen pohybu, je přinesen před samosoudkyni Horváthovou, která lidskou trosku před sebou místo do nemocnice na smrt do vězení poslala. Necelý týden po této frašce byl Pavel mrtev. Oficielní příčina smrti: plieni embólie. Svědectví o tom, jak bylo s Pavlem ve vězení zacházeno, podávají spoluvězňové (vynikající doklad povahy komunistického vězeňství): Bývalý vězeň (jméno, datum nar., adresa): Dosvědčím, že Pavel Wonka byl mučen a ubit k smrti. Nebyla to embólie, ale vražda. Pavel byl na cele vedle mne, se dvěma Romy, Absolonem a Balášem. Byl jsem svědkem, jak byl Pavel mučen a bit. Když mě vedli na zubní prohlídku, viděl jsem: Vyvedli ho z cely, vysvlekli do naha a pověsili za ruce na mříže, měl chodidla 10cm nad zemí a polévali ho hadicí. Ve vědru měli bachaři připraveno pět pendreků. Pět příslušníků SNV do něho řezalo tak dlouho, až už ani křičet nemohl, jen sípal. I ženy o poschodí výše bouchaly do dveří cel a volaly: „Vy do- bytkové, nebijte ho!“ Vím, že Pavel nemohl řádně chodit a měl v těle červy. O tom museli vědět i lékaři, brali ho na prohlídky, ale Pavel byl brán, jako by byl zcela zdravý, i když ho den před smrtí nesli na ošetřovnu. Jednou, když ho mučili, rozrazil jsem si úmyslně o topení hlavu. Bylo to zrovna po křiku, co Pavla domlátili. Devěťák otevřel dveře, byl jsem zakrvácený a odvedl mě na chodbu. Tam jsem viděl něco příšerného. Pavel byl pověšený na katru a nejevil známky života. Když jsem se vrátil od doktora, zabouchal jsem na Absolona, který mi řekl, že Pavel je na cele, v bezvědomí, a že ho ošetřují. Chci podat toto svědectví a očistit tak Pavlovo jméno od té špíny, kterou na něj totalitní režim nakydal a dnes se tak činí dál... Svědectví jiného vězně (jméno, datum nar., adresa): Pro pozůstalé, bez úmyslu jitřit rány, k objasnění pravdy a potrestání viníků. V březnu 1988, cestou na ošetřovnu, mě předvádějící vyzval, abych pomohl v chůzi vězni, který se držel zábradlí. Měl řídký vous, horečnaté oči, tepláky a pod nimi pyžamo, což svědčilo o tom, že měl povoleno ležet. Zavěsil se do mne a řekl: „Jmenuji se Pavel Wonka a jsem politickej. Policajti mě zmlátili.“ Pak mi řekl, abych mu vyhrnul tepláky v oblasti ledvin. Viděl jsem, že má na zádech krevní podlitiny. Jméno Pavel Wonka jsem znal, proto jsem se o jeho další osud zajímal. Umístili ho na celu číslo 136 ke dvěma Romům, jména Absolon a Baláš, přímo naproti. Jeho poslední noc si pamatuji přesně, neb připomínala horror. Sám jsem byl několikrát zmlácen do bezvědomí, tak znám všechny zvukové efekty. Bylo jasně slyšet, že exekútori bijí do bezvládného těla. Když to skončilo, okamžitě jsem se ptal Absolona, co se stalo. Odpověděl: „Museli jsme Wonku svléknout do naha a vystrčit z cely. Oni nám ho strčili zpět v bezvědomí...“ V noci, přesnou hodinu neznám, Pavel Wonka, pravděpodobně s posledním vypětím sil, se vyškrabal na okno a do tmy volal svá poslední slova: „Já nechci umřít, já chci doktora...“ Omlouvám se za jitření citů. Podpis. Nutno připomenout „zločin“, jehož se Pavel Wonka dopustil: kandidatura na nezávislého poslance do Sněmovny lidu FS ČSSR, státu, kde si dle bolševické propagandy „lid vládne sám“. Toť vše! Za to byl nelidským režimem odsouzen, mučen a doslova ubit k smrti. Husákové, Biľakové, Horváthová, či jak se ta vládnoucí sebranka jmenovala, měli k tomuto jednání důvod: Strach! Jeden z Pavlových spoluvězňů přesně vystihl podstatu případu: Wonka byl pro ně velmi nebezpečný, takových lidí se totalitní režim bál. Novodobé gestapo v rudém ho proto pověsilo na katr a řezalo ho jako králíka. Jeho zbraň byla tužka a papír, proto mu nakonec zmrzačili ruce, aby nemohl psát. Vězeňský lékař, ošetřující Pavla, MUDr Radim Pek (vězni mu říkali „Mengele“), se k Wonkovu případu vyjádřil (jen pro silné nervy): „Pokud se týče Wonkova úmrtí, nejsem si vůbec - nebo nejsme si vůbec vědomi, že to byla chyba lékařská. Byla to věc náhody. Bylo nás tam pět lékařů, kteří jsme vyšetřovali Wonku před smrtí. Z vězeňské služby nám nikdo nic neřekl o Wonkových zdravotních potížích, a proto hlavní vina odpovědnosti leží na soudkyni Horváthové...“ Tak je to! Pět lékařů - jaká to péče o zavřeného lumpa! Den před Pavlovou smrtí na POLYGON 5/1995 1 1 [pageend13]něm neshledali nic závažného. Krvavé podlitiny, modřiny, přelámané prsty, neschopnost jakéhokoliv pohybu, chrlení krve, symptomy, které popisuje řada vězňů, všem těmto „lékařům" tak nějak unikly. Dle nich byl Pavel zdráv jako řípa a jen náhodou pak za několik hodin zemřel. Dnes má dr. Pek soukromou praxi. Vědí pacienti, jakou kvalifikaci má jejich lékař za pasem? Nastala éra sametu. Začaly se napravovat zločiny a křivdy zkrachovaného režimu. Bratr umučeného Pavla Wonky, Jiří, se pokusil přivést k zodpovědnosti viníky bratrovy smrti, jmenovitě soudkyni Horváthovou. Avšak! Velký humanista a disident byl zvolen presidentem a prohlásil: „My nejsme jako oni!“ Nad prokazatelnými komunistickými zločinci vznesl ochrannou ruku a prohlásil je za stejné, ba větší oběti padlého režimu než tisíce umučených, které tito katané po 40 let vraždili. JUDr Marcela Horváthová se obratem z justičního zločince stala pomýlenou obětí. Takovýto právní velikán se musí využít. Na JIŘÍ WONKA návrh kohosi, proti silné oposici občanských iniciativ, jmenovitě VONSu a KPV, byla presidentem obdařena doživotním korytem, soudcem v Trutnově. Dnes je předsedkyní okresního soudu. Po tomto jmenování napsal Jiří Wonka paní soudkyni dopis, ve kterém jí sdělil, co si o ní myslí. Mezi jinými to, že ji on, Jiří, považuje za justičního vraha a že všichni, co se podíleli na smrti jeho bratra, jsou prasata. Něco takového si paní soudkyně líbit nenechala. Předala dopis dál a žádala potrestání viníka. Díky byzantským zákonům, které v sametuře vládnou, to nebylo obtížné. Vytáhl se paragraf 156 tr. ř., kde se v článku 3 praví: Kdo hrubě urazí nebo pomluví veřejného činitele při výkonu jeho pravomoci nebo pro tento výkon, bude potrestán odnětím svobody až na jeden rok nebo peněžitým trestem. Veřejná činitelka Horváthová se cítila „hrubě uraženou“, neb ona není žádný justiční zločinec, nýbrž oběť. Troufalost recidivisty Wonky se musela potrestat. Ten se zdržoval v Německu, kde si léčil poranění páteře, utrpěné při zákrocích komunistických bachařů, nyní ovšem „obětí“ bývalého režimu. Spřeže- nec dr. Horváthové na OS Trutnov, prokurátorka Eliška Rychlíková, zaslala Jiřímu obsíl- ku k soudu a když se Jiří nedostavil, byl na něho vydán zatykač. A vyčkávalo se, až se pachatel vrátí z ciziny. Stalo se to v pátek 10. února. V pondělí se vydala jednotka osmi ostrých hochů v černém lapit výtečníka Ten. ničeho netuše, se po poledni vydal na nákup dárku k narozeninám pro svou matku. K tomu si vzal 4000 korun. Po brutálním zatčení mu kdosi z komanda peníze ukradl. Výpovědi svědků: „Viděla jsem, jak několik policistů táhne neznámého muže a snaží se ho nacpat do vozu. On křičel >lidi pomoc, oni mě zabijí! <“. Jiný svědek: „Zákrok policistů byl naprosto brutální, osm na jednoho bezbranného člověka...“ Několik německých turistů zákrok černých šohajů přirovnalo k nacistické policii. K zatčení se též vyjádřili mluvčí policie. Karel Matula ze Semil: „Pokud jde samozřejmě o zákrok policistů, tvrdím, že byl naprosto adekvátní k jednání pachatele, který byl skutečně (!!) velice agresivní..." Mluvčí z Hradce Králové: „Jiří Wonka kladl výrazný odpor a policisty bezdůvodně fyzicky napadl. Na vozidle způsobil škodu 15.000 korun a byl obžalován z poškození věci v majetku státu." Zatčení Jiřího Wonky vzbudilo pozornost veřejnosti i médií. Jan Jitman z TV Nova se pokusil o interview vězně ve vězeňské nemocnici na Pankráci. Tiskový mluvčí věznice souhlasil s návštěvou novinářů, ti ale byli ředitelem Jaroslavem Gruberem odkázáni do patřičných mezí: „Gruber velice striktně, dalo by se říci hrubým způsobem vstup zakázal.“ sdělil reportér Jitman televiznímu publiku. Místo toho se objevil šéf zdravotní služby por. MUDr Alexandr Vobora a novinářům sdělil: „Pan Wonka zlomeniny žádné nemá, jen po těle modřiny a oděrky, konkrétně na bércích a za uchem. Na zápěstí pak patrnou rýhu od pout. Otřes mozku zjištěn nebyl.“ O jak zpatlanou akci šlo, svědčí porůzné vysvětlování. Úřad vyšetřování v Semilech, jehož policisté Wonku zatkli: „Wonka byl obviněn 31. března 1994 z trestného činu útoku na veřejného činitele dle § 156, odst. 3.“ K dotazu, zda jde o Wonkúv dopis soudkyni Horváthové, se mluvčí nevyjádřil. Předseda Nejvyššího soudu JUDr Otakar Motejl dal lidu na vědomí: „Wonka nebyl vzat do vazby za urážku soudkyně Horváthové, ale proto, že se vyhýbal trestnímu řízení." Na otázku, proč je konkrétně Wonka stíhán, dr. Motejl nereagoval. Soudkyně Horváthová také přišla se svou trochou do mlýna: „Mohu jen uvést, že sama jsem trestní oznámení na Wonku nepodávala. V průběhu posledních let jsem od něho obdržela několik dopisů - dá se říci výhružného charakteru, které jsem vždy předala dál.“ Vše vysvětlila Wonkova utrápená matka: „Bylo to kvůli tomu dopisu, co tady má, když se vrátil z Německa, ani to už nemohl najít, napsal tam: vy jste vrazi, prasata a něco ještě...“ K případu se vyjádřily Občanské iniciativy a Charta 77: „V případu Jiřího Wonky jde o pečlivě zrežírovaný akt odvety ze strany přebarvené komunistické moci za to. že Jiří Wonka nadále a tvrdošíjné zastává své nekompromisní názory...“ Jinými slovy, narušuje pokojné budování sametového režimu a dělá mu ve světě ostudu Bývalý disident Václav Benda, dnes předseda Křesťanských demokratů a šéf Úřadu pro vyšetřování komunistických zločinců: „Věznění Jiřího Wonky je skandál pro tuto republiku, většího rozsahu než celá aféra s BIS. Je nepřijatelné, aby byl někdo stíhán za ostrá slova na adresu spoluviníků někdejších komunistických zločinů.“ Ostrá slova, za něž muže ješitná soudkyně Horváthová pana Bendu stíhat dle uvedeného paragrafu. Karel Srb z Jazzové sekce, který si odkroutil za komunistů několik let basy, se obrátil na presidenta Havla: „S Pavlem Wonkou jsem byl v roce 1987 vězněn na Borech a vím, že každá hodina v kriminále je strašná, proto bych velice prosil pana presidenta, aby se tohoto případu ujal.“ Karel Mašita byl přesnější: „Záležitost dělá ostudu České republice a jejímu právnímu řádu, že něco takového je zde vůbec možné...“ Mluvčí presidenta Ladislav Špaček pak prohlásil, že president je o celém případu informován a své stanovisko sdělí v několika dnech po prostudování „všech důležitých dokumentů". Po onom „studiu" lidumil Havel 19. února udělil Jiřímu Wonkovi z „humánních důvodů“ milost a trestní stíhání zastavil. Milost za něco, co nikdo nikde řádně nedefinoval. Milost za „zločin“, který v žádné civilizované zemi trestný není - za soukromý dopis soudkyni, spoluviníci komunistických zločinů, která by jinde než v diktatuře (a nyní sametuře) soudní úřad zastávat nemohla. Rozumné hlasy tohoto charakteru se začínají v Česku ozývat: Petr Uhl: „Domnívám se, že soudkyně Horváthová svým postojem za diktatury nepřímo zavinila smrt Pavla Wonky a milost Jiřímu dnes nic neřeší. Je třeba, aby Horváthová, je-li loyální tomuto státu, ze soudcovského místa odstoupila...“ Osm starostů, dva místostarostové a tři duchovní z trutnovského okresu, kde Marcela Horváthová působí, podepsalo výzvu k jejímu odstoupení a předali ji ministerstvu spravedlnosti. K této výzvě se JUDr Horváthová vyjádřila takto: „S touto výzvou zásadně nesouhlasím a nemíním ji v žádném případě respektovat. Co se týče jejího obsahu, je psána bez znalosti věci a je zřejmé, že oni signatáři jsou informováni jednostranně." K soudkyni Horváthové se připojil ministr spravedlnosti Jiří Novák: „K věcem týkajícím se paní soudkyně Horváthové se vyjadřují lidé, kteří chtějí celou záležitost politicky využít, kteří neví o kause ani desetinu toho, co ví poslanci, kteří o této věci rozhodovali, co vím já.“ Co ví pan ministr, je známo: na mítingu ODS v Prostějově minulé léto prohlásil: „Wonka, to byl holt syčák, tak jako všichni disidenti." Konstatuji zde, že hulvát většího kalibru se jen tak honem nenajde. Na pravém, symbolickém místě to v republice české tento právní skvost sedí. A president Havel, který dle ústavy jmenuje soudce, se nechal slyšet, že on za jmenování soudkyně Horváthové opravdu nemůže - v době, kdy byla jmenována soudcem, tj. 10. listopadu 1992, on presidentem prosím nebyl. Na dotaz, co si myslí o paragrafu 156 odpověděl: „Tento paragraf je legitimní součástí právního řádu u nás i v zahraničí...“ Kde konkrétně, to ehm nedefinoval Soudkyně Marcela Horváthová, která Pavla de facto odsoudila k smrti, se dnes tváří 12 POLYGON 5/1995 [pageend14]nevinně. Ona totiž neměla tušení, že Wonka je „politický případ". To, že ho k ní přivezli polomrtvého na kolečkové židli, považovala za simulantství, neb těchto případů viděla víc. Ona, dáma z nomenklatury, dcera bolševického kádra z Vrchlabí, sama komunistická činitelka a věrná slouha zločinného režimu. V té době měla mj. výnosnou fušku - Husák ji jmenoval do specielní komise, která připravovala novou komunistickou ústavu. O tom, že vědomě ve Wonkově případu porušila zákon, se bavit nechce, neuznává to. Ona nic! Mučednická smrt Pavla Wonky bude strašit tak dlouho, dokud její viníci nebudou, alespoň morálně, odsouzeni - a ne odměňováni - ať se to Novákům či Horvátkám líbí nebo nelibí. Zatím se ke stíhání konkrétních osob nikdo nemá. VONS k tomu vydal 15. února 1995 aktuální prohlášení: „Jsou obavy z porušování lidských práv v České republice, projevující se sílící represí a novou vlnou politických procesů vůči bývalým disidentům a odpůrcům komunistické diktatury.“ Je zřejmé, že do kulturní, civilizované a slušné společnosti západního typu, kam údajně Czech Republic odhodlaně kráčí, má ještě moc daleko. • Také já čtu Rudé právo Komunistická propaganda vždy vynikala, a jak dokazuje dnešní RP, vyniká dosud tím, co komunistická vědecká ideologie nazývala dialektikou. Je to schopnost obrátit se o 180 stupňů a tvrdit to, co jsem včera popíral - nebo ještě lépe tvářit se, že to, co jsem desetiletí psal, hlásal a násilím vtloukal lidem do hlavy, nebylo nikdy řečeno. Je to jako v jedné americké veselohře, kde se nevěrným manželům radí zatloukat a zatloukat, a to i v situaci in flagranti, když jsme s milenkou přistiženi v posteli. Manželka během našeho lhaní a útěku milenky nevěří svým očím a později, jsme-li dostatečně drzí, přestane věřit, že něco vůbec viděla. Za desetiletí komunistického režimu a vlády jeho monopolistické propagandy jsme to zažívali často, pamětníci karibské krize si vzpomenou, jak komunistický tisk, vedený Rudým právem, se zalykal rozhořčením nad lživou a sprostou americkou propagandou, která tvrdila, že na Kubě jsou umístěny sovětské rakety. Letecké snímky, předložené velvyslancem USA v OSN přece mohly být pořízeny nad každým americkým cvičákem. Tak to tvrdil i nebohý televizní komentátor V. Tosek, později vystěhovaný disident, který po Chruščo- vově přiznání, že tam rakety opravdu jsou, se poté alespoň z vlastního studu na kratší dobu na obrazovce neobjevil. I dnešní psaní nezávislého levicového RP nemá přece nic společného s jeho předchůdcem, shodou okolností stejného názvu. Jen redaktoři, majetek, čtenáři, levicové zaměření a hlavně taktika zůstala. Vždyť i za první republiky bylo RP největším bojovníkem za demokracii a tvrdě tepalo korupci, skandály, obohacování a všechny zlořády, které si dnes mnozí z nových spoludržitelů moci, neznajíce historie první republiky a konce těchto arivis- tů, tak rádi opakují. A tak prožíváme jednu z absurdit, které nás mohli naši politici ušetřit. Komunistické strany všech modalit a variant, které u nás existují, jsou opět na koni. Jak by ne, když leckteří z těch pravicových politiků, kteří byli proti zrušení KSČM, dávají komunistickým nebo jen „nezávisle levicovým“ žurnalistům munici k soustředěné palbě do svých řad. Nedělají vše jen proto, aby RP mělo o čem psát, ale i vše pro to, aby levice uspěla při příštích volbách. Stejně tak levici a KSČ podporovali rychlo- kvašení zbohatlíci první republiky při svých lihových, cukerných a dalších aférách. Úspěchy a vliv KSČ včetně RP za první republiky nebyl způsoben jen vlivem a peněžními injekcemi SSSR a Kominterny a líbivou sociální utopií, ale i hloupostí a majetkovou lačností některých „zapřisáhlých pravičáků“. I to je jeden z důvodů, proč do „jit jiného “ RP píše předlistopadovým RP za teroristu označovaný a přece ideální komunismus vyznávající Petr Uhl, a proč se mnozí pravicoví politici předhánějí v poskytování interview RP. Jsou to přece čtené a hodně čtené noviny a budou asi, jak to vypadá, čtené ještě více. Vždyť i obranu Marty Chadímové, napsanou Lenkou Procházkovou, dcerou komunisty a Rudým právem pronásledovaného komunistického spisovatele Jana Procházky, otisklo jenom RP. Sterilita a uniformovanost stále více oficielnějšího tisku vede k tomu, že i já, budiž mi to odpuštěno, čtu RP a dokonce (to už se bojím i napsat) s některými články souhlasím. Je to smutné přiznání, ale ještě smutnější je fakt, že až sem to dokočírovali někteří koryfe- jové naší pravicové politiky. RP, které mělo být po listopadu 1989 okamžitě zakázáno (protože dějiny české žurnalistiky znají jen dvoje noviny, které dokázaly kopat do mrtvol - Árijský boj a Rudé právo), si získává, tak jako v první republice, opět reputaci ochránce slabých a ponížených. Nevadí, že z této ochrany vykukuje čertovo kopýtko komunistické taktiky a dialektiky - ostatně, vždyť bude stále přibývat mladých, kteří je nepoznají - důležité je, že bude přibývat i voličů levice. Nové kolo a nové rozdávání karet majetku, kariér a slávy v této zemi po listopadu 1989 přivodilo staronovou situaci - po převratu je třeba vyznávat přísloví „každý chvilku tahá pilku“! Proč by tomu mělo být jinak v situaci, když se po více než 350 letech opět rozděluje všechno bohatství a majetek země? A přece je tomu jinak! Na rozdíl od porážky na Bílé hoře nebylo popravených „českých pánů“, dokonce ani ne potrestaných (a právě zde vzpomeňme, že popravení na Staroměstském náměstí si svůj osud přivodili jen tím, že včas neuprchli, protože se obávali, že by útěkem propadl jejich majetek) a již vůbec ne majetkově postižených bývalých držitelů nemravné totalitní moci. Slavná a něžná, světem obdivovaná a levicovými intelektuály dodnes velebená listopadová revoluce však přinesla přece dějinnou prioritu - majetkovou odměnu protagonistům a defensorům krutého nedemokratického režimu, který v této zemi přinesl utrpení desetitisícům občanů, z nichž „jen některé“ připravil o život, majetek a vzdělání, a všechny o svobodu a základní lidská práva, i když si to mnozí z držitelů rudého pasportu neuvědomovali. To vše by bylo možné vyzkoušet jako dějinný experiment a lpět právě na základní humánní devise, že předností našeho nového režimu je právě to, že se nikomu nic nestalo! Toto krédo vyznávají někteří účastníci ankety „Listů“ č. 5/1994, jako Petr Pithart nebo Jiří Vančura: „... a tak, i když sami sobě často připadáme jako pěkní troubové, příliš bych neváhal označit zmíněnou sametovost za náš pozitivní vklad do moderních dějin. " Je možné uvěřit i tomu, že láska a spravedlnost přece jednou zvítězí, ale na jeden lidský život je příliš dlouho na to znovu čekat. Zvláště, když to čekání je diferencované. Jinak čekají ti (tenkrát i dnes), kteří patří mezi režimem vyvolené a hýčkané, jinak ti v kriminálech nebo jen v sociální nouzi. Ovšem je možno také konstatovat, „konec dobrý, všechno dobré“, jedni získají svobodu a druzí i majetek. Pak je nutno si podat ruku, odpustit si (i ta nová prerogativa) a začít znovu. Amen! Přiznávám, že jsem tento článek napsal navzdory vlastnímu zákazu - nelamentoval stále nad sametem. Přiměla mě k němu sobotní příloha RP - MAGAZIN RP. Je to vábivé čtení na víkend, slavné a populární osobnosti včetně pravicových, jsou čtenáři přibližovány pohledem do jejich soukromí a zaměstnání. Je to socialistická červená knihovna naruby. RP připravené na den >D< vyhlásit svátou třídní válku a smést polistopadový kapitalismus na smetiště dějin, doprovází svým reportérem Pavlem Dostálem od rána do večera ve své oblíbené rubrice „Den s.... “ politiky a osobnosti veřejného života. Jejich BMW, Mercedesy a Alfy Romeo nevadí, vždyť o nich Pavel Dostál referuje paní a dívky. Pavlu Dostálovi a dalším vyznavačům sametu je třeba připomenout, že listopadová revoluce byla přece jen „krvavá“. Vždyť zrušení StB, její kontrarozvědky a rozvědky bylo hříchem; tyto organizace byly přece plné profesionálů tělem i duší, kteří se vyznali perfektně nejen v Latinské Americe, ale i v jiných zemích. Jejich talentu, zkušeností, znalostí jazyků a profesionality nebylo využito, málokdo ví, že k talentu generála Lorenze patřily i matematické kombinační schopnosti a jak on, tak jeho nejbližší spolupracovníci připravili i návrat svobody v listopadu 1989! Vždyť přece stačilo StB jen přejmenovat a ti, kteří věrně vyznávali slavné čekistické heslo „Chladný rozum, horoucí srdce a čisté ruce “, mohli zůstat na svých místech. Naše BIS nemusela mít skandály a aféry, vyšetřování vládní a parlamentní komisí. Našim profesionálům by informace neunikaly! A že byli připraveni věrně sloužit po listopadu 1989 novému režimu, vím Z vlastní zkušenosti. Zde se polistopadový režim dopustil jedné ze svých největších chyb, a proto obdiv Pavla Dostála a dalších levých, pardon: levicových intelektuálů k sametové revoluci není na místě. Tím i já sebekriticky přiznávám, že se to s kritikou sametu a něžnosti listopadové revoluce přehání. Sorry! 1 6. července 1995 Milan Hulík POLYGON 5/1995 1 3 [pageend15]VLASTIMIL RADKOVICKÝ Všetečné otázky Všetečka je zvídavý šťoural, chce všechno vědět, všechno znát a všemu přijít na kloub. Známe všetečky typu Edisona nebo Sher- locka Holmese, známe i zvídavé paní správcové, jejichž okruh zájmů zahrnuje především intimní informace o obyvatelích domu. Rozhodujícím hlediskem je odpověď na otázku, čemu zvídavost slouží? Například plodů Edisonovy zvídavosti užíváme v technicky zdokonalené podobě dodnes všichni, zatímco plody zvídavosti paní správcových zasahují spíše jedince. Jedna paní správcová domu v Praze-Karlíně se v sedmdesátých létech proslavila závěry své zvídavosti i intelektu, když do vyžádaného kádrového posudku napsala: „Nohejl není žádný soudruh, je to obyčejný flákač. Do svých čtyřiadvaceti let nepracoval a jen studoval, potom se naučil pět cizích jazyků, teď jen sedí doma, něco si tam pořád píše a nedělá vůbec nic!" V totalitní době se i v mém kádrovém posudku skvěla perla naší soudružky správcové: „Chová se nekolektivně! Jak jsem zjistila, o telefonní přípojku si zažádal sám a vůbec ho nezajímá, že i my chceme mít telefon.“ Účel a úroveň otázek k naplnění zvídavosti předurčují směr i formu následné snahy po zodpovězení. Profesionálové ve sdělovacích prostředcích se snaží všetečné otázky nejen klást, ale i na ně odpovídat. I v jejich práci je rozhodující účel a směr, ne všichni sledují objektivní zodpovězení všech otázek a ve všech příslušných vazbách. Stačí pouhou jednu vazbu úmyslně zamlčet - a neúplná odpověď vytvoří základ k demagogickému závěru. Příkladem mohou být také požadavky mnoha levicových poslanců nebo odborových předáků, když prosazují tu či onu sociální výhodu, aniž je zajímají zdroje k jejich naplnění. Na opačné straně lze všetečnou otázku položit k jevu, kdy „schopní jedinci“ docilují milionové majetky a zisky: čím a jak jsou tyto hodnoty podloženy? Prací, důvtipem, odborností, novými nápady, pílí - nebo bezcharakterní „šikovnosti-“ v privatizačním procesu okrást stát? Kolik našich současných velkopodnikatelů-milionářú dosáhlo svého postavení s finančním a majetkovým základem získaným za služby totalitě, případné letitým okrádáním spoluobčanů v socialistické distribuci? Skromně přehlížíme náš světový rekord: neexistuje žádný jiný stát, ve kterém by (v poměru na počet obyvatel) za cca 5 let vzniklo tolik velkopodnika- telú-milionářů! My jsme totiž něco vynechali, přeskočili. Tím „něčím“ je přirozený vývoj. Rodiny Fordů i Baťů se nestaly velkopodni- kateli-milionáři za pět let. Každý nepřirozený vývoj je poznamenán anomáliemi, bez ohledu na to, zda jde o organismus či společnost. Sovětský svaz vzniknul z feudálního Ruska, aniž poznal a vstřebal etapu demokracie - a důsledky anomálie jsou patrny po více jak tři čtvrtiny století. Samozřejmě především v myšlení lidí. I u nás jsme několikagenerační absenci demokracie nezohlednili a tradiční návaznost generační podnikatelské píle jsme nahradili svéráznou privatizací. Ovšem s přímou návazností na totalitní nemorálnost. Proto rostou aféry malé i velké, podnikání je velkoúspěšné jen s velkopodvody. Miliardy z „rumové" i „olejové“ aféry se sčítají s miliardami dalších daňových úniků - a podnikatelská elita sílí. Sílí i mafie. Sílí tím také občané a stát? Jaké hodnoty se vytvářejí a komu slouží? Podle červnového průzkumu žije v ČR téměř 34% obyvatel na hranici chudoby, popularita premiéra a jeho strany prudce klesly. Všetečné otázky mohou plynout i z anekdot. Jeden americký milionář se svěřoval, jak přišel ke svému bohatství. „Byl jsem chudý a nezaměstnaný, potuloval jsem se ulicemi. U jednoho stánku s ovocem se prodavači vysypala jablka z bedny. Pomohl jsem mu je sebrat a jedno jablko jsem dostal za odměnu. Jablko jsem nesnědl, ale pěkně je naleštil a výhodně prodal, za utržené peníze jsem koupil dvě jablka, ta jsem také naleštil a prodal.“ Nedočkavý posluchač se ptá: „A tak jste pokračoval s těmi jablky až k získání milionů?" - „Ne, za utržené peníze jsem si koupil noviny a tam se dočetl, že můj strýc v Anglii zemřel - a zanechal mi milionové dědictví.“ - Nepřipomíná vám to překvapivostí pointy pravdivý příběh jednoho multimilionáře-politiká v ČR, který sice nedědil, ale odkoupil od státu obrovský majetek za 12 milionů, aby za 3 měsíce část tohoto majetku prodal za více jak 80 milionů a později prodal za mnoho milionů i zbytek? Z této privatizační „anekdoty“ jde děs. Ale nikdo se neděsí, vše je dávno nejen zapomenuto, ale právnicky dokonale zajištěno: nic nelze dokázat. Připomeňme si raději jinou anekdotu z USA, kde se dva chudí přistěhovalci ocitli v nouzi. Po měsících živoření se rozhodli, že každý zkusí docílit štěstí sám, za rok se sejdou na tomto místě. Za rok se tedy sešli: jeden v odřeném zimníku, druhý v nablýskané limusině. „Jak jsi k tomu autu přišel?“ - „Podnikám.“ - „V jakém oboru?“ - „Vyrábím skřivánčí paštiku a jde výtečně na odbyt." - „Skřivánčí paštiku? A za rok jsi boháč? Že ty tu paštiku něčím šidíš!" - „Tobě, kamarádovi, to mohu prozradit. Tovíš že šidím, jinak bych tak rychle nezbohatnul. Přidávám tam laciné koňské maso.“ - „Ale přesto... v jakém poměru to maso mícháš?“ - „Napůl: jeden kůň, jeden skřivánek..." A už tu máme vzor na rychlé zbohatnutí v podnikání. Jenomže kdo by se ze schopných u nás zatěžoval vymýšlením nějaké šizené delikatesy a bohatnul pomalu, když lze zbohatnout rychle v privatizačním procesu a na daňových podvodech? K získání bohatství vytváří podmínky stát, systém. Čím rychleji může více lidí enormě zbohatnout pouhou vychytralostí, tím je struktura státu problematičtější. Platí to i naopak, tedy o ztrátě soukromého majetku z vůle státu, jak se o tom i u nás mohly dvě generace důkladně přesvědčit - a mnozí přesvědčují i dnes! „Klasik Lenin" měl pravdu: Každá krajnost je škodlivá... Lékaři se bouří, vyhrožují stávkou, žádají dvojnásobné mzdy. Učitelé „jen“ o polovinu vyšší. Železničáři v červnu stávku odvolali pár hodin před jejím zahájením. V mnoha přečtených a slyšených komentářích, včetně komentáře premiéra, jsem jen v jednom zaregistroval skutečný důvod hrozících stávek: lékaři, učitelé i železničáři si jsou vědomi významnosti i náročnosti svého povolání, ovšem cítí se být finančně diskreditováni oproti tržní sféře! Žačarovaný kruh nenormálnosti v rychle vzniklém množství podnikate- lů-milionářů se uzavírá, stále více a více občanů se ptá, z jakého zdroje - kým vytvořeného a jak nyní nabytého - pramení majetky současných milionářů. Lidé začínají vnímat i závratné disproporce mezi tím, co je do pracovní činnosti vkládáno (či co je za pracovní činnost považováno!) - a mezi výdělky-zis- ky. Ve ztracenu končící podvodnické aféry, kterými „šikovní" podnikatelé (i politikové) získávají obratem i desítky milionů, vzbuzují logicky závist a nespokojenost. Přitom lze jen tušit, jak málo podvodů je odhaleno, domýšlet lze i rozsah zištné účasti na podvodech u státních úředníků, politiků, celníků, policistů. Vývojová nenormálnost a její následná, ovšem zcela přehlížená celospolečenská škodlivost mají jednoznačně základ v tom, že na nejvýhodnější startovní čáře k tržním změnám stáli na předních místech především lidé s nejhoršími charaktery, protože ti měli z totality finanční i majetkové prostředky k rychlým a nejvýhodnějším investicím. Čestný občan-podnikatel je dnes jen malým podnikatelem a většinou značně zadluženým, těm „schopným“ nesahá ani po kolena. Všetečné otázky se vnucují stále naléhavěji: Jak posloužily „tlusté čáry" a neznalost pojmu „špinavé peníze“ demokracii? Komu vlastně posloužily? České sdělovací prostředky nedávno začaly klást všetečné otázky k případu premiéra Klause. Ten se údajně ocitl v bytové krizi - a zažádal si o přidělení bytu v obvodu Prahy 6, tedy ve čtvrti tradičně vládní. Jeho žádosti bylo obratem kladně vyhověno. Bouřlivé odpovědi na všetečné otázky způsobily, že se za čas pan premiér nároku na státní byt vzdal. Obvodní úřad ale nalezl řešení: přepychovou vilu mu pronajme za jednorázovou úhradu podle odhadu dvou soudních znalců, finanční částky využije úřad na sociální účely. Všetečkové ale uvažují dál. Premiér, který je plným zastáncem zásady, že se o sebe musí každý postarat sám, svůj bytový problém řešil podáním žádosti, tedy snahou, aby jeho problém vyřešil někdo jiný - a ve svém důsledku na úkor nebydlících méně majetných spoluobčanů. Není málo těch, kteří v tom vidí pokračování totalitních mocipan- ských moresů ve smyslu „vodu hlásá - a víno pije". V podtextu je otázka nejvšetečnější: 14 POLYGON 5/1995 [pageend16]Kolik politiků (o podnikatelích nemluvě) je schopno a ochotno nadřadit zájmy státu nad zájmy svoje? Už jsem zaslechl odpověď; stačily by prý na to prsty jedné ruky... Samozřejmě, že podvodníky i z řad politiků najdeme na celém světě (viz italské aféry), ale je tu přece jen nepřehlédnutelný rozdíl. V demokratických státech jsou finanční a majetkové podvody vždy došetrený, plně zveřejněny a vinici stanou vždy před objektivními soudy. A ještě jeden rozdíl nás odděluje od demokratického světa: demokratický svět nezná ani nepostradatelné odborníky, ani tlusté čáry - a řeší pochybné činy staré třeba deset i více let. Pochopitelně bez ohledu na současné postavení potencionálních viníků! (Viz případ presidenta Clintona, který se musel tvrdě obhajovat z podezření účasti na majetkových machinacích, byť z doby jeho guver- nérské kariéry.) Všetečkové mohou pouze dodat: jiná země - jiná demokracie. Člověk s hlubšími životními zkušenostmi, tedy obvykle letitý, se jen obtížně brání srovnávání. Starosta v mé rodné obci bydlel v nedaleké osadě, téměř naproti mé tetě. Teta kdysi informovala maminku o starostově rodině, čímž i mně předala cennou informaci do života. Starosta měl se svým úřadem potíže - ale jen v rodině. Ne pro časovou náročnost, ale proto, že jeho žena říkala: „Kdybys nebyl starostou, mohla bych jako ostatní ženské nasekat trávu pro králíky na obecním, mohla bych v obecním lese nasbírat dřevo na zimu, nemusela bych si nechat líbit mly- nářčiny posměšky na můj odřený kožíšek, náš Pepík by se mohl také někdy s kluky poprat nebo s nimi zajít smlsnout si na ryng- lích ve statku.“ Pan starosta prý na takové řeči své ženy reagoval slovy: „To se nestydíš říkat před NÍM?“ - a ukazoval na zažloutlý obraz presidenta Masaryka. Úřad, byť i jen venkovského starosty, byl ctíš nároky na vysokou morálku celé rodiny! Současní pragmatici, s duší vycpanou tržními zájmy - a zřejmě i většina občanů České republiky, asi zařadí tenhle můj poznatek do říše pohádek a bájí. Tato tradice je prakticky neznámá, stejně jako Masarykův mravní odkaz - nehodí se nám. Proto se ale setkáváme (a budeme dále setkávat) nejen s neřešitelnou kriminalitou, ale s jevy „tržně běžnými a obyčejnými“, jakým je např. tenhle: V jedné soukromé jihočeské samoobsluze se porouchal nový typ prodejní pokladny. Majitel zatelefonoval do nedalekého servisu, přišel mechanik a šroubovákem odblokoval zaseknutou součástku. Celý prapovní úkon trval necelé tři minuty. Mechanik vypsal příslušný tiskopis a od majitele obchodu vyžadoval okamžité zaplacení účtované ceny: 750,-Kč. Proč se tedy divíme lékařům, že chtějí měsíční mzdu pouze 25 tisíc korun? Můj známý český truhlář, poctivý řemeslník, ovšem také všetečka, k situaci říká: „Český národ je geniální. U těch nejgeniálnějších, co hrabou miliony, je však obtížné posoudit, zda už nepřekročili tu tenkou hranici k duševní nemoci. Mluví totiž o demokracii - a myslí tím volný prostor pro kolosální podvody na spoluobčanech i státu. Možná onemocněli i proto, že dlouhá léta žili pro ideu boje proti vykořisťování pracujících, a teď jsou, chudáci, nuceni podnikat podle hesla kdo se živí vlastní prací, je vůl.1" Všetečkové jsou však schopni i pochválit. Např. ohlášené snížení daně z přidané hodnoty o 5% je jistě hospodářský úspěch. Nebyli by to ovšem všetečkové, kdyby k tomu nedodali: Poznáme snížení daně na cenách v celém sortimentu, kterého se snížení týká? Nenaleznou čeští koumáci nové „režijní položky“ v takovém rozsahu, že ceny zůstanou stejné? A zvláště tam, kde není konkurence? Následné snížení daně ze mzdy je bezesporu také hospodářským úspěchem. Prosperitu signalisuje i pololetní přebytek státního rozpočtu o více jak deset miliard korun. Pod příznivými zprávami se jaksi ztrácí fakt, že negativní saldo v zahraničním obchodě se stále zvyšuje, protože české výrobky jsou málo konkurenceschopné, chybí objasnění, proč několik významných zahraničních partnerů zrušilo svou účast na projektech v ČR. Stejně tak parlamentem přijaté postupné zvyšování věkové hranice pro odchod do důchodu poněkud kalí radost nad ekonomickými úspěchy. Určitě lze ale pochválit český rozhlas, stanici Radiožurnál, která do večerního pořadu Mikrofórum začlenila i rozhovor s dlouholetým politickým vězněm (a bývalým exulantem) panem Jelínkem. Jeho kritická slova k polistopadovému vývoji paní moderátorka bohužel přerušila výrokem, že k takovému závěru se dostává téměř každý, s kým vede rozhovor. Je pozoruhodné, že kritika na současný stav společnosti zazněla od tohoto mimořádně zkušeného (i zkoušeného) člověka naprosto ve stejném stylu i rozsahu, v jakém se s nimi setkáváme v Polygonu. Na závěr pan Jelínek vyzval mladé, aby si vybudovali nový zdravý stát, což určitě nebude lehké - a nebude to zadarmo. Ať dále slyšíme v Mikrofóru takových správných všetečků víc! □□□ Fejeton Pavučina VLADIMÍR CÍCHA Také se obdivuji důmyslným věcem a pomůckám, přístrojům a technickým vymoženostem. Jako by se člověk z jakéhosi pocitu špatného svědomí z časté škodlivosti vedlejších produktů snažil, aby ty hlavní byly co nejlepší, nejlákavější. A sofistika se objevuje ve všem. Čip, kouzelník a mág druhé poloviny našeho století, poznamenává náš život úžasnou rychlostí. Je přítomen v prostoru i v čase. Proměňuje nás v ovladače nejrůznějších elegantních tlačítek a spínačů. Jako vlhkost vzlíná do každodennosti našeho života. Za dveřmi máme éru absolutní elektronizace. Z klubovky v obýváku opatříte si všechno. Budete k tomu potřebovat jen jednotku PC s příslušným programem a modem. Už ani nebudete muset v obchodních domech hledat a prohlížet vytoužené zboží. Místo prodavače, zasvěceně hodnotícího ten či onen výrobek, budete na obrazovce sledovat barevné trojrozměrné obrazy oněch výrobků. Stiskem tlačítka si zajistíte dodání do domu, jiným tlačítkem zboží zaplatíte. Pak už se jenom objednáte k chiropraktorovi, aby posilnil zlenivělé, atrofújícíkončetiny... Úžas nad tím vším je namístě. Je součástí podvědomého zdůvodnění, Že snad i dnes, v rychlém vývoji techniky a technologie pozitivní převažuje negativní... Nicméně, letošní léto bylo nádherné. Slunečné a dlouhé. Zřejmě se líbilo i pavoukům. Na naší zahradě rozvěsili sítě mezi křovinami i stromy. Naše umírněná pracovitost je v tom příliš nerušila. Dnes ráno jsem spatřil proti slunci jedno takové dílo, zavěšené mezi dvěma cedříky. Dopolední slunce prosvětlovalo to delikátní dílo drobného, nemyslícího tvorečka. Křižák si hověl v samém středu té nádhery. Posadil jsem se do trávy a díval se na pavučinu, stejně nehybný jako její tvůrce. Kdo ho řídil při jeho práci? Kde má nástroje a měřidla? Jak dokáže tkát vlákna souběžná a přes ně vlákna kolmá, rozdělující třista- šedesát stupňů jeho díla na pravidelné výseče? A jak vůbec dokáže zavěsit svůj výrobek, obydlí velikosti pizzy na sotva viditelná vlákna, mezi keře? Docela sám, bez pomoci, bez porady. Užasl bych jistě, kdybych poměřil celkovou délku vlákna spotřebovaného na pavučinu. V tichém úžasu jsem seděl v trávě a díval se proti sílícímu slunku na dokonalý obrazec. Uvědomoval jsem si, jakým nicotným zlomečkem je dílo pavoukovo v celkovém množství podobných zázraků. Stačilo jen opustit pavučinu, rozhlédnout se kolem. Po nádherných barvách kytek, po delikátnosti nejdrobnějších kvítečků. Či pohlédnout k letitému smrku, Z něho^. se na podzim sesypou na chodník a trávu kila jehličí, aby z jara na jeho starých větvích narostlo znovu. Na jablka, každým dnem se zvětšující v objemu i váze, vyživované jen tenoučkou cévkou stopky. V samém středu pavučiny nadále nehnuté odpočíval křižák. Jakoby zaslouženě po té úctyhodné práci. Trpělivě čekal na výsledek své činnosti, svého důmyslu. Podobných pavučin je na zahradě víc. A podivných zázraků a kouzel přírody, jíž i my jsme součástí. Které jsme však, snad pod vlivem požadavků doby či vlastní nepozornosti, přestali vnímat. Obdivovat. Staly se nám všedními, samozřejmými. Dokonce jako bych slyšel... Vůl jeden, aby se z toho nepotento! Pavučina! Pitomost... kdyby radši vzal smeták a zbavil jich tu svoji zahradu! A postavil na ní trpajzlíka, který, řízen digitálními signály, pohybuje hlavou i rukama... • POLYGON 5/1995 15 [pageend17]JÁRA MECÚ "Diplomacie" české demokracie Ptáka po peří, marxistu po řeči... aneb Zpětné zrcadélko do českého svědomí Jelikož skleróza v české politice se nejvíc projevuje v nevraživých vztazích k demokratickému Německu, a to především v připomínání a zdůrazňování jeho - jak říkají komunisté - fašistické minulosti, popatřme nejdříve na fašismus (správné nacismus) český. Teroru na obyvatelstvu, jejž nemohli dokončit nacisté němečtí, se ujal krátce po jejich porážce a zdárně v něm pokračoval až do svého sametového podzimu roku 1989. Pražští političtí sklerotici si pochvalují, jak ten čas letí a nadýmají svou antifašistickou hrud Ptáme se tedy zpětného zrcadélka, jak vlastně vypadal a jak se rozvíjel ten česko-slo- venský antifašismus po druhé světové válce. A zrcadélko nám ukazuje obrazce téměř podobné obrazům a srdcervoucím scénám z hitlerovského Německa po roce 1933. Vidíme, že v době, kdy do prvních československých komunistických koncentráků hnali českoslovenští „antifašisté“ první desetitisíce demokraticky smýšlejících Čechoslováků, Svaz protifašistických bojovníků zahajoval tvrdý a neúprosný boj proti poraženému německému fašismu. V propagační síti tehdejšího poúnorového rudého naci-fašismu vykonal obrovský kus politické práce, a to především v masovém ohlupování lidí. V maskování brutální reality. S pěstí vztyčenou hřímali směrem k rozdrcenému německému nacismu, aby zakryli mohutný poúnorový nástup nacismu českého a slovenského. Patronaci po „Tisícileté říši" převzala nad dále porobeným Československem „Říše na věčné časy“. Pamětníci vědí, kolik násilí a bezpráví, kolik státního teroru se mohlo schovat pod kouřovou clonou protifašistické propagandy. Postupem let se tato nepřetržitá kampaň proti pohřbenému hitlerismu stala trvalou zuřivou kampaní proti demokratickému západnímu Německu. Celkem víc než dvaačtyřicet let protiněmecké propagandy nese stále své ovoce. Tak dlouhý čas nenávisti nelze vyvět- rat v pěti letech. Je-li navíc tato nenávist záměrně a v různých podáních přiživována, pak i výsledky naší nové proevropské vládní politiky jsou umenšovány a její čisté úmysly jsou v zákulisí západoevropské diplomacie zpochybňovány. Fakt o to horší, že tyto nabubřelé útoky na našeho demokratického souseda přichází ze země, ve které rudý na- ci-fašismus byl sametově odstraněn teprve před pěti léty. Podívejme se blíž na některé skrytější i otevřené formy pokračující kampaně. Kupředu do starých časů, zpátky ni krok! Politologa Václava Bělehradského není třeba představovat. Je filosofem věru řízným a jeho moudru jsou otevřena stavidla všech redakcí i TV kanálů. Z jaké studny moudrosti onen myslitel čerpá, nám napoví malá ukázka z jeho článku nadepsaného „Evropa jako výhrůžka“ (Lidové noviny 14.6.1995). Už sám titulek napovídá, že filosof-politolog má na mysli „přátelství“ mezi národy evropskými. Přečtěme si, co praví: „V MF DNES jsme si mohli nedávno přečíst, že vztahy mezi Kohlern a Klausem ochladly poté, co premiér Klaus na zasedání Evropské demokratické unie v Budapešti pronesl sžíravou kritiku sociálně tržního hospodářství, k němuž se hlásí Kohlova CDU. Bonnského kancléře údajně iritují štiplavé poznámky na adresu Evropské unie.“ Po této citaci z Mladé fronty DNES filosof- politolog Václav Bělehradský píše: „Jak rychle kancléř Kohl obsadil místo Brežně- va; pan Klaus si dovolil kritizovat nejen Evropskou unii, kterou Kohl považuje za svůj majetek, ale i ideologii Kohlovy strany! To irituje. Pan kancléř má zřejmě jiné představy o demokracii než my. “ To už je věru silný protiněmecký tón. My, kteří jsme v zubožené mase vystrašených přes 40 let tleskali protidemokratickým zákonům, poučujeme a hanobíme jednoho z předních křesťanských demokratů Evropy! Politika, který proslul svým úsilím o sjednocení demokratické Evropy, jakož i svým nesmlouvavým postojem k totalitarismu. Výpady, že „Kohl považuje Evropskou unii za svůj majetek" jsou převzaty z předlistopadového slovníku nepřátel demokracie a západní Evropy. S takovým slovníkem urážek budeme ještě dlouho přešlapovat na místě. Podmínky vstupu do Evropské unie nebudeme určovat my ani naši postkomunističtí filosofové, ale ONI. Vítězové, kteří nám při porážce impéria umožnili alespoň zacinkat klíčky - a počítat se tím mezi vítěze. Filosof-politolog Bělehradský čtenářům sděluje, že „mnoho Evropanů si myslí, že Evropa stále více mizí pod Německem." Zapomněl sdělit, které Evropany má na mysli. Pokud víme, tak od Moskvy až ke komunistickým a extrémně levicovým stranám západní Evropy o takové názory nikdy nebyla nouze. Pocházely z jednoho zřídla. Z jakého zřídla pili čeští filosofové-politologové před listopadem 1989, nikdo neví. V souvislosti s vyhnáním tří milionů obyvatel z našeho pohraničí náš filosof-politolog sice připouští, že sovětský „zachránce nás zotročil", ale jedním dechem hned dodává: „Ale to nic nemění na tom, že nás zachránil." Nezachránil, pane filosofe My nepili z otrávených studní. My víme, že nezachránil. Naopak! Vychoval z nás paskvily. Lidi ohebné a bez vlastní vůle. Zlomil v nás vzdor i vůli k odporu. Vypěstoval novou atrapu občana. Ten, jehož nazýváte zachráncem, přejmenoval otroky na socialistické občany a dokázal, že pod bičem strachu křepčili radostí a volali k jeho trůnu: Chceme tak žít na věčné časy! Ale listujme dál v tisku republiky, která chce do společenství svobodných, demokratických národů Evropy. Nezůstávejme u jednoho filosofa-politologa. Baziliškové s rozsévači nedůvěry jsou už dávno u svých kalamářů Publicista Tomáš Hájek se ptá čtenářů dvaačtyřicet let ohlupovaných a zastrašovaných německým fašistickým strašákem (Lidové noviny 29.6.1995): „Co vlastně chtějí oni tiší, vzdělaní, duchaplní, bohatí Němci, kteří se ze dne na den promění k nepoznání, když ucítí slabost protivníků a van vlastního vítězství?" Všimněme si pokřiveného myšlení! Dle publicisty Hájka se Němci dívají na své sousedy a kolegy v Evropské unii i v NATO jako na protivníky a ze dne na den se prý mohou změnit k nepoznání. Odkud to vzal? Pokud vím, tak my, Češi, jsme se změnili ze dne na den, a to k nepoznání, celkem třikrát v jedné půlce století! V únoru 1948, pak po srpnu 1968 a v listopadu 1989. Třeba právě tento mistrovský výkon v převlékání kabátů inspiroval našeho publicistu. Zřejmě se on sám dívá na demokratické Německo jako na protivníka. Člověk neví, zda je v této, ne zrovna zdvořilé otázce pana Hájka o Německu, závist vzdělání, duchaplnosti a bohatství, nebo jen obyčejná zášť občana, vypěstovaného v „socialismu nenávisti k majetným a vzdělaným". Jsme ovšem v právu položit onomu publicistovi otázku, která se nám přímo vnucuje: Kde je naše vzdělání, duchaplnost a bohatství? Kde jsme je zašantročili? Bylo to v nekonečných rozjásaných průvodech pod tribunou s politbýrem nebo ve svatyni Národního divadla při podepisování Anticharty? Proč jsme o blahobyt a svobodu nijak neusilovali? Proč kromě hrstky disidentů a přehršle exulantů jsme jen úderničili a souhlasili s bezprávím? Ke komu to chceme kázat? Na koho to ukazujeme s varovně vztyčeným prstem? Jak si chceme rozumět s Evropou, proti které jsme téměř půl století stáli v bojovém postavení, jestliže jsme se nedokázali domluvit s vlastními bratry Slováky, s nimiž jsme prošli peklem století? Proč ještě dnes proklínáme „Su- deťáky“, jestliže jsme my sami a téměř bez zájmu přihlíželi rozpadu Československa a neměli odvahu žádat a prosadit aspoň referendum? Ukazujeme přehnanou hrdost, ale vůbec nás nezajímá, kde byla včera. Proč tolik lidí dnes pláče a teskní po totalitě? Byla lepší, říkají, a myslí na tu hrst rýže, za kte16 POLYGON 5/1995 [pageend18]rou lízali důtky! Jakou to poddajnou hmotu z nás uhnětl český naci-fašismus! Každý politik nás může ztvárnit k obrazu svému. Kde je naše vzdělání, jestliže nevidíme tuto naši současnou podobu, ale s nadutostí nám vlastní mentorsky poukazujeme na dobu nacistického Německa, vymazaného z politické mapy Evropy už před půl stoletím. Není pochyb, že české mudrování nad Německem vychází z pozic věčně ustrašených a bázlivých. Z pozic, na kterých se věčně jen kapitulovalo. Všimněme si, že národy, jež byly s nacistickým Německem ve válečném stavu, jejichž země byly bitevním polem, žádnou „českou třasavkou“ netrpí. Po válečných bouřích s ním dokáží žít ve vzájemné úctě. Jako příklad takových vztahů k Německu vidíme především v politice Francie a v poslední době také v diplomacii Polska. Polská orlice si s německým orlem rozumí zatím rozhodně lépe než český lev, jehož na celá desetiletí sami Čechové zbavili koruny českých králů a zhanobili rudou hvězdou. O velmi dobré úrovni polsko-německých vztahů svědčí mnoho signálů. Národ, který bojoval s nacismem na život a na smrt, se dnes nad žádnými zatuchlými poválečnými dekrety netrápí. Po slavnostním a vpravdě historickém vystoupení šéfa polské diplomacie Bartoszew- ského v německém Bundestagu a po návštěvě německého ministra zahraničí Klause Kinkela ve Varšavě následovala třídenní návštěva kancléře Kohla. A tak zatímco Praha na cestě k Evropě před sebou tvrdošíjně valí balvan Benešových dekretů s kolektivním trestem pro téměř tři miliony lidí, ve Varšavě promlouvá Kohl v polském Sejmu o tom, že „Poláci a Němci mohou dát Evropě mír, klid a prosperitu“. Zdůrazňuje přání, že „Polsko musí vstoupit do NATO ještě před rokem 2000“ a zdůrazňuje „společné úsilí o vítězství demokracie v bývalém SSSR". Zároveň však upozorňuje, že před vstupem do Unie je třeba provést mnoho reforem a že „do evropské integrace nevedou žádné zkratky“. Srozumitelněji zchladil naše kocourkovské rychloběžce do Evropy ředitel zahraniční politiky Rady Evropy Peter Furrer: „V Praze podle všeho převládá názor, že pro fungování demokracie stačí dodržovat termíny voleb a že v mezidobí se vláda a parlament nemusejí příliš zajímat o to, co si myslílidé. To není správný přístup," prohlásil v Paříži. ČR by měla podle něho „věnovat naopak velkou pozornost podmínkám, v jakých obyvatelé obcí a regionů mají možnost podílet se na politice své země. Vyloučení obyvatel z politického rozhodování vytváří situaci, která by se v některých případech mohla ukázat jako velmi nebezpečná pro demokracii," řekl na adresu některých pýchou a mocí nadmutých rychle vykvašených demokratů. Poukázal na příliš velkou centralizaci, kterou nutno změnit. Na ústavu, jež v této oblasti dosud nebyla uvedena do života. Připomněl, že nebyl vytvořen senát ani dobře fungující regionální orgány s příslušnými pravomocemi. „Zdá se," řekl Furrer, „že ČR neprojevuje vůči cílům Rady Evropy dost sympatií. Vedení Rady Evropy někdy připadá, že ČR pokládá za nejdúleži- tější a rozhodující jen ekonomickou oblast... Vláda v Praze tak podceňuje pozornost, kterou je třeba věnovat budování právní tradice, jež je nezbytná pro dosažení vysoké úrovně demokratického státu. Proto je také třeba v ČR například rozvíjet soudní systém.“ Závěrem pak ředitel zahraniční politiky Rady Evropy Peter Furrer prohlásil: „Rada Evropy se zabývá otázkou tzv. demokratické bezpečnosti. Jde o bezpečnost založenou na důvěře, že země, vlády a národy se budou chovat v určitých situacích stejným způsobem v duchu respektování demokracie, lidských práv a zásad právního státu. Tato oblast je nezbytná pro sblížení evropských národů. Je proto těžko myslitelné, že by některá země mohla vstoupit například do Evropské unie bez předchozího aktivního členství v Radě Evropy a bez splnění příslušných kritérií v oblasti demokracie a lidských práv.“ Čeští demokraté z předlistopadové komunistické propagandy podobným prohlášením zřejmě nerozumí nebo jim nevěří. Chtějí kázat, chtějí poučovat. Rádi by dle svých postkomunistických představ modelovali NATO i Evropskou unii. Klausova sebechvála, například s bezuzdným poučováním ekonomických i vojenských, demokratických vítězů na různých mezinárodních fórech, patří spíše do politických kabaretů. Ministr vnitra Jiří Ruml takovým kazatelům a poučovate- lům říká spasitelé veškerého lidstva, kteří se, jak nedávno napsal, „neradi vzdávají zdánlivého primátu na pupku světa“. Ministr poukazuje na to, že znovu se objevuje pokušení poněkud chvastounského tvrzení, že právě my známe recept a jen my jsme schopni udělovat lekce na co nejrychlejší a nejspolehlivější cestu do zářných zítřků... „Nenapravitelní snílci se pořád považují za jakýsi předvoj.“ V závěru článku pak ministr vnitra Jiří Ruml dodává, že už jeho „přeštická babička o takových lidech říkávala, že snad snědli Šalomounovo enóno. Ona však volila výraz mnohem přesnější.“ Tolik pan ministr. Velké pozornosti by se měla těšit (žel nestalo se tak) i přednáška předsedy parlamentu Milana Uhdeho (ODS), kterou pronesl v Betlémské kapli 29. června. Stalo se tak u příležitosti prezentace prvního českého vydání životopisu kancléře Konrada Adenau- era. Třeba podotknout, že akci uspořádala německá nadace Konráda Adenauera. To, co k české (marxismem-leninismem vymyté) veřejnosti se dostává jen po kapkách, bylo konečně řečeno naplno a bez ubrousku. Ať máme nebo nemáme vůči předsedovi parlamentu různé výhrady - sluší se pravdě zatleskat. V tomto případě naplno. „Víme, že Němci mohou za nacistický režim ve stejné míře, v jaké Češi za režim komunistický, “ řekl Uhde. Dále pak zdůraznil, že „nerozpoznat totalitní princip jako příčinu války a následného vývoje by znamenalo podlehnout jeho pokušením... Zvlášť důležité je si uvědomit, co s lidmi provádí totalita.“ (Pamětníci ví, co všechno prováděla totalita se samotným panem Uhdem.) O to víc se pak sluší zatleskat i jeho závěrečným slovům, proneseným v Betlémské kapli: „Dokud se Češi nevypořádají s vlastní minulostí, nemohou se vyrovnat ani s česko-německými vztahy, ani s historií Evropy,“ zdůraznil Uhde. Na protiněmecké štváče a- různé ty rozsévače nedůvěry k západní evropské demokracii jsou právě tato slova tou pravou sprchou k návratu do reality. Podle dosavadního vývoje je však patrné, že původní harmonogram normalizace vztahů mezi Prahou a Bonnem se opozdí a připravované prohlášení parlamentů obou států, uzavírající nejtíživější kapitoly česko-německé minulosti, spatří veřejnost až na podzim. Jednou z příčin odkladu je podle diplomatických zdrojů i skutečnost, že Václav Klaus a německý kancléř Helmut Kohl spolu na summitu EU v Cannes navzdory očekávání nejednali. Přesto poslední titulky z českých novin po 10. červenci hlásí: Kohl chce navázat dialog s Klausem. Podtitulek: Podle českého premiéra je třeba řešit problémy minulosti. Česká nátura se nezapře. Všimněme si, že Kohl žádá Klause - ne obráceně. Klaus navrhuje řešit problémy minulosti. Jaká novinka pro Německo! Z článku se dovídáme, že Klaus navrhuje, Klaus řídí, Klaus doporučuje, Klaus míní atd. Inu, kultík osobnosti se dá pěstovat všelijak. Především poklonková- ním. Není nadto mít neomylného Vůdce! Další zpráva hlásí, že o společné rezoluci přijedou koncem července do Prahy jednat němečtí poslanci. Hned pod tím se dočteme, že česká strana prý dosud není domluvena s německými partnery na tom, jakým způsobem bude vytvořen text uvažovaného prohlášení parlamentů k česko-německé historii, současnosti a budoucnosti. Zatím prý neexistuje dohoda ani v rámci českého parlamentu. Český protiněmecký Kocourkov čeká rozhodující otázka: Jít k evropskému demokratickému společenství nebo s poválečným a postkomunistickým myšlením zůstat nadále trčet u Beneše a jeho dekretů a být jen pinglem a kašparem na periférii Evropy. Nejsem si tak jist, že nejsme blíže tomu druhému. Od února 1948 až do listopadu 1989 jsme roli pinglů, kašparů a pucfleků zvládli dokonale! Česká republika, červenec 1995 M CHCETE SE VRÁTIT DO VLASTI a nevíte ke komu? Nabízím byt ve vile v 1. patře v Praze-Klánovicích. Dům je však rozestavěný, hledám sponsora, který by vložil peníze do stavby a investici si odbydlel. Věra Mašková, Poupětova 16, 170 00 Praha 7 POLYGON 5/1995 17 [pageend19]JOSEF KOLÁČEK Post... První červencová neděle bobtná krví. Byla prolita před více než třemi staletími. Dodnes rozpaluje mysli. Vyskakují plamínky hněvů a starých záští. Protestanté protestují. Pravoslavní se zviditelňují. Novináři foukají do ohně. Potřebují třesk zbraní, drsná slova, slovní i skutečné výpady. Košice. Prešov. Dějiny píší v jediném dni nesmazatelně: svátý Marek Križevčanin, Chorvát. Svatý Štěpán Pongrácz, Maďar z Transylvánie. Svatý Melichar Grodecký, Slezan z Českého Těšína. Hajduci Jiřího Rakoczyho měli v roce 1619 po obsazení města Košic vyvraždit všechny katolíky. Naléhal na to kalvínský pastor Petr Alvinczy. Dobyvatel se nakonec spokojil s vydáním košického guvernéra Ondřeje Dóczyho a s „potrestáním tří pape- ženců“. Guvernér byl jako rukojmí za velkou sumu peněz propuštěn na svobodu. Ti tři kněží, ostřihomský kanovník a dva jezuité, byli umučeni a jejich těla vhozena do žumpy. 2.července 1995 je před třemi sty tisíci věřících Petrův nástupce svatořečil. Protestanté už v sobotu uspořádali oslavu 24 kalvínců, které dali roku 1687 po dobytí Prešova popravit císařští generálové Wallis a Caraffa. Pro ně to byli vzbouřenci. Převedli celé město na stranu protihabsburského povstání, vedenou spojencem Turků Tö- kölym. Je neděle 2.července 1995. Lehce mrholí. Jako na Dušičky. Před pamětní deskou 24 popravených kalvínců se Jan Pavel II. modlí. Na věži krátce předtím odbyla 17. hodina. Kapky deště omývají jména obětí z roku 1687 „Samuel Medvecky, Jiří Radvanszky, Ištván Kovacz ..." Vedle Petrova nástupce stojí se sepjatýma rukama spišský biskup František Tondra a po pravici bílé postavy apoštolského poutníka luteránský biskup Ján Midriak. Mají ve tváři vepsán úžas. Nikdy si nemysleli, že budou očitými svědky něčeho podobného. Biskupu Midriakovi táhne hlavou „distinguo“ nitranského biskupa kardinála Jana Chryzostoma Korce: „Je rozdíl, je-li někdo umučen s růžencem a nebo s mečem v ruce.“ Do modlitby těch tří před pamětní deskou, ale i těch stovek prešovských občanů okolo, vstupují tři košičtí mučedníci i tyto oběti „Prešovských jatek“. Protestantský starší Josef Oracz vyjadřuje své milé překvapení slovy: „Papež je osobnost vysoké duchovní úrovně. My si ho vážíme.“ Zaplněné náměstí vidělo bílou postavu v červeném plášti před obrovským věncem rudých růží, doprovázelo jeho modlitbu velebným mlčením. Přidalo se ke společné modlitbě Otče náš. Při závěrečném požehnání si snad všichni byli vědomi, že byli svědky mimořádné události. A to už atmosféra prešovského odpoledne byla nažhavena návštěvou a modlitbou Jana Pavla II. u hrobu řeckokatolického biskupa Pavla Gojdiče, „bílého mučedníka“ komunistických žalářů. Zemřel v roce 1960 na útrapy vyšetřování a věznění v leopoldov- ské věznici. Nyní odpočívá v řeckokatolické katedrále sv. Jana Křtitele v Prešově. Těch sto tisíc Prešovanů a obyvatel z okolních vesnic a samot, kteří se tísnili v ulicích kolem Městské haly a pak hlavně uvnitř, zakusilo jednu „praktickou lekci“, jak lze „očišťovat historickou paměť“ (příznačná definice Jana Pavla II., když mluví o předpokladech usmíření, odpuštění a obrácení na cestě k jednotě křesťanů). Avšak kolik lekcí a ještě víc kolik dobré vůle a otevřenosti srdce bude zapotřebí! František Marek z Olomouce píše (Katolický týdeník 2.7.1995)'. ,Nikde v katolickém tisku nevychází nic proti evangelíkům. Naproti tomu v evangelických novinách jsou pravidelně uveřejňovány články buď kritizující postup katolické církve nebo alespoň radící katolíkům, co by měli dělat, aby se evangelíkům zamlouvali.“ Na téže vlně je pražský „postmodemissi- mus“ Václav Bělehradský. Jeho vytrubovaným ideálem je „podvracet objektivní verze světa“. Jako předseda redakční rady Lidových novin má svou hlavní kazatelnu v tisku. Nazval encykliku Jana Pavla II. „Evangelium vitae“ (= Radostná zvěst života) „útokem na principy liberální demokracie, především na autoritu parlamentu a většiny“. Musel bych citovat většinu textu z odstavce 68-74 encykliky, aby vysvitlo, jak ideologicky povrchně soudí Bělehradský. Jako sůl v očích mu zní věta: „Společným kořenem všech těchto tendencí (útoků na život a jejich ospravedlňování) je etický relativismus...“ anebo další „z demokracie nelze dělat mýtus a náhražku mravnosti nebo univerzální lék proti nemravnosti. Ve své podstatě je ’uspořádáním1, jako taková je nástrojem, ne cílem. Její mravní charakter není automatický, nýbrž závisí na shodě s mravním zákonem, kterému musí být podřízena jako každé jiné lidské jednání: závisí totiž na mravnosti cílů, o které usiluje, a na prostředcích, které k tomu používá“. Jako červený plášť při korridě působí pak věty z encykliky: „Státní zákon nemůže v žádné oblasti nahradit svědomí, ani nesmí předpisovat normy, které nespadají do jeho kompetence“ ... „Umělý potrat a eutanázie jsou tedy zločiny a žádný lidský zákon si nemůže dělat nárok na jejich oprávnění. Zákony toho druhu nejenže nevytvářejí žádnou zá- vadnost ve svědomí, nýbrž spíše ukládají těžkou a přesnou povinnost vzepřít se jim prostřednictvím námitek z důvodu svědomí.“ Nejvíce našeho „postmodemissima“ dráždí, že zastánci umělého potratu, antikoncepce a eutanázie (tím i Evropský parlament, který v roce 1991 se k ní kladně vyjádřil) jsou obviňováni ze spiknutí proti životu a označováni za představitele kultury smrti. Petrův nástupce považuje alianci demokracie s mravním relativismem (= odmítnutí závazných mravních norem, desatera Božích přikázání). Každý si rozhoduje, co je dobré či zlé nebo „se domluví s jinými své- právnými občany na tom, co pro ně má být zákonem a proč“ (Bělehradský AD 95/6) za největší nebezpečí doby, vidí zmíněný post- modemissimus „v alianci demokracie s etickým relativismem zdravé jádro postmoderní doby“ (Proglas 1995/5). Čím méně přesvědčivých argumentů, tím větší hřmot silných výrazů, nadřazených úsměšků a hraného soucitu se „zpozdilými křesťany“. Jiří Fuchs (Proglas 1995/4) píše na adresu „našich buditelů“ Bělohraského a Třestíka: „Tito autoři ani nenahlížejí, že se svou averzí vůči racionalitě permanentně vyvracejí. Jejich triviální sofismata nestojí, filozoficky vzato, za pozornost.“ Filosof W. Welsh hodnotí irracionalistické výpady mnohých postmodernistů podobně (,Naše postmoderní moderna“) „Šíří iracionální nálady, primitivně odmítají racionální nároky, diskriminují pravdu a odůvodňování, znemožňují kritičnost a tím ryzí filozofování“. Právě překládám pro naše sestry Boromejky „Chartu zdravotnických pracovníků“, kterou vydala Papežská rada pro pastoraci pracovníků ve zdravotnictví. Evangelní ideál „vidět v nemocném Krista a sloužit mu právě v trpícím, slabém a opuštěném člověku“ přitahuje. Boromejek žije a pracuje u nás, většinou v nemocnicích (nejznámější je pražská nemocnice pod Petřínem), přes tři sta. A nemají nouzi o nová povolání. Pro postmodemistický stereotyp „staré shrbené řeholnice“, symbolu odumírání jistě nepříjemný fakt. Boromejky jako řeholní rodina kypí mládím. Nedávná generální kapitula zvolila celé vedení z mladších sester. A tedy právě ony cítí naléhavou potřebu jasně formulovaných pravd při svém denním styku s nemocí a smrtí. V takové situaci, jež vyžaduje nejen vytrvalost, ale stovky malých i velkých obětí a skrytých, o nichž se v novinách nepíše ani se na obrazovce neukazují, by s postmodemistickým mravním relativismem nevydržely dlouho. Ostatně to dosvědčuje nynější hromadný útěk absolventek zdravotních škol do jiných zaměstnání, ale i častý odchod už zaměstnaných civilních sester z nemocnic. Stává se hlavolamem pro ministra zdravotnictví, ba je to celostátní problém. Dokud se mluví v kavárně či při televizní debatě o „osvobození od absolutna“ či o „podvracení objektivních verzí světa“, vystačí postmodernista se svou bohorovnou soběstačností, s ohňostrojem svých neotřelých formulací a slovním kejklířstvím. Tváří v tvář nemoci a smrti oněmí. Raději to 18 POLYGON 5/1995 [pageend20]vytěsňuje ze svého vědomí. Nebo prostě popírá. Pomáhá si i pseudoobjevy, jako termín „skrupule, jimž chce dávat filosofickou důstojnost“ (Bělehradský v Proglas 1995/5). Scrupulus znamená v latině ostrý kamínek, a to ještě v botě. Přeneseně: úzkostné, trýznivé pochyby. Skrupule v duchovním životě je patogenní stav, který je nutno léčit všemi prostředky, překonávat. Člověk se skrupulemi je uhrančivě zahleděn do sebe. Nic pořádného nevykoná. Dávat filosofickou důstojnost skrupulím jen zakrývá nedůtklivost postmodernistů vůči svědomí, které rozeznává, co je zlé a dobré a má člověka k tomu, aby volil dobro. V pozadí je totiž straší útěšná jistota křesťanů, že skrze svědomí mluví k člověku sám Bůh. Proto se raději s celou vervou vrhají na skrupule, jen aby se nesetkali s Tím, který jest. Řím, 9. července 1995 O P. S. V pondělí 10. července byl zveřejněn „List ženám“, kterým se Jan Pavel II. obrací ke každé ženě a ke všem ženám na světě. - Kdo si chce přečíst hodně moudrých a láskyplných slov o obraně důstojnosti, úlohy a práv žen, ať sáhne k úplnému textu a ne k novinářským komentářům, a už vůbec ne k postmodemistickým. J. K. Posbíráno v českých zemích TOMÁŠ KRYSTLÍK • •• České podniky využívají od roku 1991 proexportní opatření - podhodnocený a stálý kurs koruny k volně směnitelným měnám. Většina z nich se však cítila se současným stavem spokojena a neudělala nic, co by jejich výrobky, jdoucí do ciziny, učinilo schopnějšími konkurence. Vlivem inflace výhoda podhodnocené koruny mizí. Jen mzdové náklady stouply za toto období více než dvojnásobně. Naši výrobci nemají cizině téměř co nabídnout, kromě velmi levného zboží, které najde odbyt jen díky své láci při podprůměrné kvalitě, nebo suroviny - zboží s minimálním podílem kvalifikované práce. Struktura vývozu - převaha surovin - ukazuje na zaostalost ekonomiky. Pasivní saldo v zahraničním obchodu signalizuje na jedné straně pokles vývozu a na straně druhé vzestup dovozu, v němž je zahrnut i dovoz nových technologií, nutných pro výrobu kvalitnějšího zboží, schopného mezinárodní konkurence. Je však otázkou, zda budou dostatečně rychle zavedeny do provozu, aby včas zvrátily pasivní bilanci zahraničního obchodu. • •• Vláda přijala návrh nového devizového zákona. Novela odstraňuje hranici ročního nákupu deviz (dosud za 100.000 Kč), připouští nákup nemovitostí v zahraničí i využívání zahraničních úvěrů. Občané ČR nebudou i nadále smět mít konto v zahraničí a investovat do zahraničních cenných papírů. Zda budou moci cizinci nakupovat nemovitosti v ČR, sděleno nebylo. -• Rozdílné ceny pro cizince a tuzemce se od 1. července, podle znění nově přijatého zákona, již nesmí požadovat. Češi by nebyli Čechy, kdyby nedokázali i tohle obejít. Tuzemci budou mít výraznou slevu. A je to, zákon nezákon. V armádě ČR dosud slouží 1650 důstojníků bývalé vojenské kontrarozvědky a 3800 bývalých politruků. V Generálním štábu AČR je 17 absolventů vojenských vysokých škol SSSR. Kolik z nich asi bylo naverbováno GRD nebo stávající ruskou vojenskou rozvědkou SVR? Navíc na jednoho plukovníka AČR připadá pouze pět (!) vojínů. • •• V květnu se sešli v Praze zástupci jedné moskevské firmy specializující se na získávání tajných strategických informací s bývalými příslušníky naší armády a policie a jednali o nákupu informací. Zástupci moskevské firmy pracovali pravděpodobně dříve pro KGB a měli zájem o práci a chod ministerstva vnitra, armády a policie, včetně konkrétních jmen osob a jejich funkcí. Výhledově chtěli informace o kriminálních případech týkajících se politiky a informace hospodářského charakteru. Schůzka se konala v jedné z pražských restaurací a s nejvyšší pravděpodobností ministerstvu vnitra i Bezpečnostní a informační službě unikla. Buď zástupci oné moskevské firmy shánějí informace pro organizovaný zločin, nebo pro některou z ruských tajných služeb. —• Nejvyšší soud ČR zamítl stížnost ministra spravedlnosti Nováka k rozsudku nad bývalými premiéry protektorátní vlády Rudolfem Beranem a Janem Syrovým, které v roce 1947 odsoudil Národní soud za kolaboraci s nacisty ke 20 letům žaláře. Nejvyšší soud ji odmítl jako nepřípustnou, neboť nelze hodnotit rozsudky mimořádných soudů zřízených podle Benešových dekretů. Chtělo by to dodat: „Nesmíme dopustit kvůli zlým Sudetá- kům, aby byl byt jeden jediný Benešův dekret zpochybněn!!!“ —• Po pěti letech snažení se zdálo, že se váleční veteráni z druhé světové války dočkají odškodnění za čtyřicetileté útrapy nachystané jim komunisty. Chtěli zákonem zvýšit důchody na úroveň důchodů komunistických funkcionářů, udavačů a vrahů a pár sociálních výhod. Půlparlament (tj. poslanecká sněmovna parlamentu ČR, senát dosud chybí) jim místo toho přiřknul jen jednorázovou částku 100.000 Kč s tím, že onu částku nedostanou členové LM, StB a další v intencích lustračního zákona. Zákon se podařilo přes zuřivý odpor opozice schválit, leč „humanista“ Havel jej nepodepsal a vrátil poslanecké sněmovně, aby o něm znova rozhodla, nyní tzv. kvalifikovanou většinou, tj. nadpolovičním počtem všech poslanců (tedy nikoliv pouze většinou poslanců momentálně přítomných). Jak se dalo čekat, zákon neprošel a váleční veteráni nedostanou nic. „Humanista“ se přiřadil po bok komunistických a postkomunistických stran. —• Zdá se, že nepřímý úplatek od firmy Helbig (Polygon 1/95) ve formě zdarma zapůjčených mercedesů přijal i Václav Havel a jeho choť. Firma Helbig jim Mercedes 600 a Mercedes 300 zapůjčila v době, kdy byl Havel po abdikaci na funkci presidenta prostým občanem. Zda je měli ještě zapůjčeny v době, kdy Havel vykonával funkci presidenta ČR, nebylo oficiálně potvrzeno ani vyvráceno. Podle ministerstva vnitra existuje seznam asi stovky bezplatných zápůjček mercedesů předním českým politickým osobnostem a organizacím. Podle Kanceláře presidenta republiky se na ni během loňského roku obrátilo asi 30 tisíc lidí s problémy, které nejsou organizace k tomu určené schopny vyřešit. Tento relativně vysoký počet lidí, kteří spatřují poslední záchranu v presidentovi, není dobrou vizitkou fungování státních orgánů. •— V půlparlamentu, tedy v poslanecké sněmovně parlamentu ČR, sedí opravdoví zástupci lidu. Nejenže si stále zvyšují platy, ale zabývají se i schvalováním důležitých zákonů - zákona o zákazu kusového prodeje cigaret (aby stát nepřišel o pár korunek daní z kusového prodeje neokolkovaných cigaret) či zákona o povinnosti prodejců vykupovat zálohované láhve (od piva a limonády). Ale o vypsání voleb do druhé komory parlamentu - senátu, nebo o ustavení krajů (oficiálně: Vyšších územních samosprávních celků) se ne a ne dohodnout. Protože jejich docházka je nevalná, schválili si i nový zákon o jednacím řádu poslanecké sněmovny. Ten nejen neobsahuje sankce za neomluvenou absenci poslanců, ale rovněž stanovuje schopnost usnášení při účasti pouhé třetiny poslanců. Je tedy možné, že bude pracovat jen 67 poslanců a zbylých 133 se může rekreovat! Dodnes se půlparlament neusnesl na zákoně o střetu zájmů. Jeho absence umožňuje poslancům podnikat a paní Klausové zasedat ve třech správních radách. Na dotaz novinářů, co učiní paní Klausová, bude-li přijat zákon o střetu zájmů, který jí znemožní činnost v řídících složkách podniků, odpověděla, že pak okamžitě ze svých funkcí odstoupí, nebo že se s Klausem rozvede. Ale že by to udělala hned, to ne! Poslanecká sněmovna se však dopracovala k novele zákona o politických stranách, která znemožňuje stranám podnikat. Ale i to se dá obejít. Založí se nadace, na kterou se převedou obchodní aktivity strany a podíl alespoň 51% a nadaci budou spravovat titíž jedinci, kteří jsou ve vedení strany. A je to! Vlk se nažere a koza zůstane celá. Bližším zkoumáním kauzy Lehké topné oleje (Polygon 4/95), kdy přeměnou deklarace z LTO na motorovou naftu přišel stát na daních podle některých odhadů až o 200 miliard korun (I), se přišlo na to, že ministerstvo financí rozeslalo závazný výklad, že obchodník, který koupí LTO bez daně a prodá ho jako motorovou naftu, není plátcem daně ani tehdy, i když jej prodá za cenu motorové nafty. Plátcem daně je podle POLYGON 5/1995 1 9 [pageend21]MF konečný spotřebitel. Tento výklad MF vede v tisku k úvahám, zda někteří jedinci z ministerstva nebyli spřažení s obchodníky s LTO. Někteří žurnalisté jdou ve svých úvahách ještě dál. Podezírají tvůrce daňového zákona o LTO a motorové naftě a poslaneckou sněmovnu, která jej schvalovala, že tak učinili záměrně, aby k daňovým únikům dojít mohlo. • •• Německý bulvární' časopis Bild zveřejnil zajímavou statistiku. Celkem 8,7% všech zahraničních turistů je v České republice nějakým způsobem okradeno. Za ČR následuje Gambie s 8,3% a Polsko se 7,9% okradených zahraničních turistů. „Tradiční" Itálie, kde se podle pověstí má v Evropě nejvíce krást, dosahuje jen „bídná“ 4,1%. Český tisk reagoval dost pobouřeně nacionalisticky zaměřenými traktáty. Uvedme pro ilustraci výsledek kontroly České obchodní inspekce z oblasti pro cizince zvlášť ožehavé - z taxislužby. Poté, co si sehnala také dobrovolníky z řad cizinců, vyzkoušela si poctivost pražských taxikářů na pevně stanovené trase o délce 1,4km. Všechny jízdy byly předraženy a v některých případech požadovali taxikáři za necelých jeden a půl kilometru jízdy i 800Kč. —• Obdobný malér s půjčkou straně se po ODA nevyhnul ani vládní ODS. Novináři vypátrali, že Investiční a poštovní banka poskytla ODS úvěr ve výši 55 milionů korun. Na tom by nebylo nic zajímavého, kdyby ručitelem nebyla malá kulturní nadace Český kulturní trust s pouhým třímilionovým jměním. Měl se snad opakovat scénář, který byl použit ve jménu ODA, kdy byla věřitelské bance prodána firma s minimálním jměním, jejíž cena byla s odkazem na cenný know-how firmy více než desetinásobně zvýšena, aby tím byl pokryt dluh? Zajímavý je ještě fakt, že ODS několik let dluh nesplácela a začala teprve tehdy, když se na veřejnost provalila aféra ODA. —• Václav Klaus občas pronáší přímo myšlenkové perly. K Česko-americké obchodní komoře v Chicagu: „Nepřejeme si vývoz socialismu ze Západu na Východ a může se stát, že v Evropské unii nakonec proběhne po našem vstupu jakási obdoba sametové revoluce.“ Zde nejde o fakta, nebol všichni víme, jak v EU vládnou socialistické manýry, ale o namyšlenost. Pana premiéra vhodně doplnil poslanec za ODS Syká: „Němci se k nám budou jezdit učit, jak se dělá sociální reforma.“ Kdo je obeznámen s poměry v Husákově Československu, toho překvapí i další premiérův výrok: „Nesouhlasím s tím, že všichni a za každou cenu museli sestoupit až k místům nočních hlídačů. To byla v mnoha případech prostě dobrovolná pozice, protože jako noční hlídač mám spoustu hodin volna, mohu si číst nějaké vznešené texty a hlavu mám čistší, než když dělám bankovního úředníka“ (Klaus, který se před časem prohlásil za vrchního antikomunistu v Husákově režimu, „trpěl“ pod ním jako bankovní úředník) „protože to je přece jen práce, kterou musím docela seriózně vykonávat.“ Klausovo stanovisko k debatám politiků na televizní obrazovce: „Je neúnosné, aby televize svolávala předsedy politických stran této země a rozhodovala se, že ona s námi udělá debatu.“ A jak by to mělo podle Klause vypadat?... předsedové politických stran by se měli rozhodnout, že se musí k něčemu sejít, a pak bychom mohli pustit televizi, aby si něco z toho natočila.“ A co když se, pane premiére, oni předsedové nerozhodnou? Nebylo by vlastně lepší předem připravit scénář, co kdo bude na obrazovce říkat a každý se svůj part naučí nazpamět? —• Se zpožděním se v českém tisku objevily i další výroky ministerského předsedy, pronesené na jeho cestě po Spojených státech, které stojí za pozornost. 1. května uspořádali studenti na Chicagské universitě konferenci s názvem „Začlenění střední Evropy do Evropské unie a západního světa“, kam pozvali českého premiéra jako hlavního řečníka. Hned v úvodu kritizovali profesoři Holmes a Sunstein skutečnost, že dosud nebyly v ČR vyřešeny otázky společenské a politické, které by přece měly mít přednost před ekonomikou. Jako příklad citovali nedostatky v ústavě ČR v oblasti záruk osobních svobod a práv. Co na to pan Klaus? „Máme v ústavě také jakousi část, kterou vy nazýváte Bill of Rights.“ Když mu profesor Sunstein odporoval s tím, že tato část české ústavy má jiné znění, trval Klaus na tom, že znění české ústavy je podobné. Teprve tehdy, když prof. Sunstein prohlásil, že pro jeden výtisk české ústavy dojde do své kanceláře, premiér odtroubil se slovy, že to není třeba. V diskusi s posluchači to vypadalo pro ČR poněkud trapněji. Na dotaz, zda nebyla chyba ponechat peníze komunistům, protože oni byli jediní, kteří měli kapitál na privatizaci, premiér odvětil: „Ale prosím vás, komunisté neměli víc peněz než kdokoli jiný, možná jen na auto či barák. To jsou neopodstatněné výmysly, že komunisté měli nějaké velké peníze!“ Jiný tazatel nejdříve citoval článek z Washington Post, podle něhož peníze získané z prodeje státních podniků, které by měl vlastnit Fond národního majetku, jsou používány na krytí schodku státního rozpočtu, a pak se zeptal: „Pane předsedo vlády, víte, kde jsou ty peníze?“ Klaus se pokusil z toho vyvléci protiotázkou: „Proč to chcete vědět?“ Tazatel kontroval tvrzením, že by jako předseda vlády měl přece vědět, kde ty peníze jsou. Klausova odpověď byla arogantní: „Já vím, kde jsou ty peníze, ale proč to chcete vědět vy?“ Tazatel učinil poslední pokus: „Domnívám se, že konference je uspořádaná tak, že my se ptáme a vy máte odpovídat na naše otázky.“ Poté V. Klaus odmítl se tímto tématem dále zabývat. Zajímavá byla i premiérova reakce na otázku: „Pane ministerský předsedo, plně souhlasím s názory profesorů Holmese FLORIDA JASMIN VILLA MOTEL Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: +1-305 - 941-7930 Fax: +1-305 - 941-9717 Tel. pro USA a Kanadu: 1-800-941-9939 a Sunsteina, kteří dávají na první místo vyřešení otázek ústavních, politických a společenských před řešením otázek ekonomických. Kdy zrušíte zákon, podle něhož kdokoliv usvědčený z pomlouvání presidenta či parlamentu může být uvězněn až na dva roky?" V. Klaus odpověděl velice podrážděně: „O názorech pánů profesorů se již bavit nebudeme. Zákon je bezvýznamný a v praxi se nepoužívá.“ Zde poznamenejme, že pravdou je pravý opak. Vrcholem Klausova vystoupení byla tato jím pronesená věta: „Všichni emigranti odešli a odcházejí do Spojených států z prospěchu a ekonomických důvodů." Dovedete si představit, jak to muselo zapůsobit na přítomné Američany, kteří jsou vesměs potomci emigrantů nebo emigranti sami? Po skončení konference byly slyšet názory studentů na průběh konference a na českého premiéra. „V té České republice to musí být špatné, když nemají jiného." - „Proč nepošlou někoho, kdo by neměl tak arogantní chování?“ A nakonec mínění jednoho z profesorů: „Proboha, jak může někdo takový vládnout?“ (V poslední době se četnost nehorázných výroků českého premiéra zvyšuje. Možná, že tento článeček je předzvěstí pravidelné rubriky v Polygonu. To ovšem nezávisj na nás, ale jen na panu předsedovi vlády České republiky.) O BEZ POLYGONU JAKO BEZ RUKY Vážený pane Šuchmo, Polygon je jedna z mála radostí, které nám ještě zbývají a já jsem bez něho jako bez ruky. Všechny ty fundované články v něm bych opravdu postrádala. Věra Sevelková, Kanada ADU ZAKOUŘILA, údajně žijícího ve Švýcarsku, hledá Vojta Frýzek z Kanady. Adresu nebo telefon sdělte laskavě do kanadské redakce Polygonu(Západu). UBYTOVÁNÍ V PRAZE Třípokojový byt s kuchyní a přísl. v Praze blízko st. metra za rozumné ceny. Volejte +42-2-256806 nebo pište na adresu: J. Plíhal, Mánesova 48, 12000 Praha 2 20 POLYGON 5/1995 [pageend22]Dostane se zemřelým českým kněžím, kteří působili v exilu, ocenění za jejich záslužnou činnost? Poslední pocta kněžím a duchovním, zemřelým v exilu JOSEF PEJSKAR (USA) Během 401eté komunistické vlády v naší zemi zemřelo v exilu přes padesát českých kněží a duchovních. Již na samotném začátku v letech padesátých se režim snažil působení duchovních ve školách sabotovat, zakázal náboženskou výuku. Cenzuroval náboženská kázání a zatýkal kazatele, kteří se režimu nelíbili. StB se zaměřila proti každému knězi, který nerespektoval její předpisy. Výslechy a prohlídky na farách byly velmi časté. Není divu, že mnozí duchovní dali přednost exilu, aby unikli perzekuci. Byl mezi nimi tehdejší nejvyšší představitel církve, dr. Josef Beran, pražský arcibiskup a kardinál (nar. 1888 v Plzni, zemř. 1969 v Římě. Viz „Poslední pocta“, I. díl, str.9). Jen malý počet duchovních se dožil návratu domů. V exilu zemřelí duchovní: František Jaromír Bílek; byl farářem čs. církve husitské. Nejdříve jako student Husovy fakulty byl předsedou sboru studentstva této církve. Vysvěcen na kněze v chrámu sv. Mikuláše na Starém Městě Pražském. Když mu hrozilo zatčení, rozhodl se odejít za hranice. V polovině srpna 1948 odjelo 1200 politických exulantů do Itálie, odkud většina pak emigrovala do různých zemí. Bílek si vyvolil působení v Uruguay!, kde se stal ředitelem knihovny. František Dostál, S.J. (*1910 Vysoké Mýto, t1974 Londýn). Na kněze vysvěcen v Irsku 1939. Vstoupil do Jezuitského řádu. Pak byl povolán Tovaryšstvem Ježíšovým do Que- beku (Kanada). Usadil se v Montrealu. Navštěvoval vzdálené české osady v Kanadě. Po neschůdných cestách projel několik tisíc mil ve snaze nalézt zapomenutou českou duši -českého exulanta. Je zakladatelem zemské skupiny Cyrilometodějské ligy v Kanadě. Organizoval poutě k sv. Antonínu do Chatha- mu v provincii Ontario. Petr Eliáš (*1913 Pardubice, Ť1993 Plzeň). Arciděkan inž. P. Petr Eliáš studoval v Liberci, avšak studium vyšší školy mu komunisté nedovolili. Proto vystudoval chemii. V roce 1964 dostal povolení jet do Vídně. Zpět se však nevrátil. Odjel do Říma, kde studoval theologii. Několik let pobyl v Itálii a ve Švýcarsku. 12.1.1967 byl vysvěcen na kněze. Dobrovolně se přihlásil ke službě v Austrálii. Působil jako kněz v Adelaidě a v Sydney. Jako misionář se staral o čs. exulanty v celé Austrálii. Koncem roku 1989 přiletěl do Prahy a u příležitosti návštěvy papeže Jana Pavla II. v Praze sloužil mši svátou v kostele u sv. Antonína v Praze 7. Pak byl jmenován plzeňským arciděkanem v katedrále sv. Bartoloměje. 18.7.1993 odsloužil večerní mši a poté odjel na týdenní dovolenou s cílem SRN a Švýcarsko. Ale nedojel. Nedaleko Plzně zemřel ve svém voze na infarkt. Je pohřben v Liberci. ThDr Blahoslav Hrubý (*1911 v Josefově, Ť1991 v New Yorku). Graduoval na theologické fakultě Jana Husa v Praze. Až do roku 1939 byl tajemníkem Světové studentské asociace a duchovním protestantské mise v Paříži. Dále byl hlasatelem francouzského rozhlasu. Vysílal pořady do Němci okupovaného Československa. V Marseille organizoval pomoc židovským uprchlíkům. Po porážce Francie odjel do USA, kde studoval na Meadville Theologie Seminary. Roku 1942 dobrovolně vstoupil do US-armády, kde sloužil jako kaplan v Office of Strategie Service. Působil v misi třetí armády generála Pattona, se kterou se dostal do Prahy, právě ve dnech pražského povstání. - V roce 1949 pracoval v rozhlasové stanici Svobodná Evropa jako poradce a hlasatel náboženských pořadů. Od r. 1952 do 1954 působil v Mnichově jako ředitel evropské kanceláře Amerického fondu pro čs. uprchlíky. Mnohým umožnil emigraci, především do Ameriky. Vydával anglický čtvrtletník RCDA Religion in Communist Dominated Areas. Msgr. Jan Kukrál, (*1913, Chrastany u Týna n. Vit., Ť1992 v Houstonu, Texas). Absolvoval theologickou fakultu UK. Vysvěcen na kněze 19.6.1938 v Českých Budějovicích. Působil ve Kdyni a v Loučenci, okr. Domažlice. Pro kritiku komunismu byl dvakrát uvězněn. Po propuštění emigroval do USA. Už od podzimu téhož roku byl kaplanem v texaském East Bernardu, kde později působil jako farář. Od roku 1951 byl kaplanem a pak farářem v Texas City. R. 1967 se vrátil do East Bernardu, kde působil jako farář až do důchodu. Msgr. Petr Lekavý (*1910, Dolní Bojanovi- ce, t28.3.1990). Byl vedle svého kněžského poslání politicky činný v Čs. straně lidové v Brně. Po absolvování Lateránské university v Římě, kde získal doktorát theologie, se vrátil do Brna, kde jej biskup Kupka pověřil řízením semináře. Současně přednášel theologii na brněnských gymnasiích. Po jejich uzavření nacisty pracoval v duchovní správě, především v chrámu sv. Tomáše. Po válce byl zvolen místopředsedou MNV. Po únoru 1948 se zachránil před zatčením odchodem do exilu. Nejdříve působil v západoněmec- kých uprchlických táborech, kde organizoval duchovní správu. Po zrušení táborů odešel do USA. Nejdříve byl farářem v obci Warsaw (v polském kostele), pak v obci Cavalier (ND), rovněž v polském kostele. Tam se sjel velký počet polských a českých kněží, kteří za přítomnosti kardinála dr. Josefa Berana důstojně oslavili milénium Polska. Účastnil se aktivně eucharistického sjezdu v Austrálii. Po pensionování se odstěhoval do Houstonu, kdejako 79letý zemřel. Avšak jeho pozůstatky se nacházejí v jeho posledním působišti, v Cavalieru. P. Ladislav Pavelka (*1901, Landškroun, 71991 Fribourg, Švýcarsko). Původně studoval přírodní vědy na UK. Stal se profesorem gymnasia na Podkarpatské Rusi, kde se rozhodl, že se stane knězem. Po vysvěcení 1935 působil jako vikarista v kostele sv. Víta. Spolu s P. Klimentem vedl ministrantské hnutí Lego Angelica a angažoval se v katolickém skautingu. V létech nacistické okupace byl pro tuto činnost několikrát vyslýchán gestapem. 1946 jej tehdejší pražský arcibiskup dr. J. Beran poslal jako duchovního správce do domova důchodců ve Fribourgu (Švýcarsko), kde se dožil požehnaných devadesáti let. P. prof. Josef Pojar (*1914 ve Vídni, t1992 tamtéž). Pocházel z české rodiny, která se aktivně podílela na českém životě ve Vídni. Mladý Josef vstoupil ke „Kongregaci Těšitelů“ a po svém vysvěcení působil v české duchovní správě a vyučoval náboženství. Za války vytvořil ilegální skupinu „Revoluční výbor“, jehož jádrem byli členové Orla. V r. 1944 se mu podařilo navázat kontakt s jugoslávskými partyzány. S nimi se pak dostal k Britské vojenské misi SOE, operující v Jugoslávii, ta jej dopravila do města Bari v Itálii k velitelství čs. zahraniční armády. Prošel zpravodajským a parašutistickým výcvikem. 1944 byl z letadla vysazen u Senice v Jugoslávii a hned nato vedl v britské uniformě spolu s dvaceti partyzány boj proti sovětské armádě. Pak odjel do Vídně s posláním zaktivizoval odbojovou skupinu. Náhodným zatčením jednoho z kurýrů se podařilo gestapu zatknout řadu členů, především Po- jara. Z nacistického vězení se dostal, až když poslední němečtí vojáci vyklidili Vídeň. Okamžitě se zapojil do obnovení krajanské činnosti. Stal se předsedou nově vytvořené vrcholné organizace našich krajanů ve Vídni. V r. 1947 byl povolán do Československa, kde přispíval jako důstojník čs. armády k organizování katolické duchovní správy v čs. armádě v hodnosti majora. Po komunistickém puči byl obviněn ze zrady a odsouzen k trestu smrti. Rozsudek byl poté změněn v doživotní žalář. Po třinácti letech byl propuštěn z vězení, ale duchovní činnost již vykonávat nesměl. Pracoval jako údržbář. Když se mu po létech podařilo dostat do Rakouska, stal se tam významným funkcionářem, členem ÚV Jednoty sv. Metoděje, vzdělavatelem čs. lidového sdružení. 18.6.1991 byl povýšen na plukovníka čs. armády v. v. O POLYGON 5/1995 21 [pageend23]MARCELA ČECHOVÁ Výlety do světa Sametová revoluce sice neudělala mnoho pro potrestání a potření komunismu, ale otevřela Čechům dveře do světa. Je pravda, že komunističtí pohlaváři měli ty dveře otevřené vždycky a dnes mají mnohem víc peněz než jich má obyčejný smrtelník, ale pro tuhle „elitu“ nepíšu. Mé skromné cestovatelské postřehy jsou určeny pro ty, kteří těžce skládají dolárek k dolárku a potom s hrůzou sledují, jak rychle jim ubývají. Píši pro ty s poloprázdnou kapsou, pro romantiky, kteří, ačkoliv už je skleróza dohání a vlasy šedivějí, stále ještě usilují o uskutečnění dávného snu cestovat po světě. Jim patří můj obdiv a snaha pomoci. Píši pro ty, kteří necestují v organizovaném zájezdu („nalevo vidíte..., napravo vidíte...“), ale jsou odhodláni starat se sami o sebe, což není lehké, ale ušetří to peníze a připraví člověku plnější zážitky. Nechci se zmiňovat o zemích v Evropě, které každý našinec už buďto zná z vlastní zkušenosti, nebo se na ně může zeptat souseda. Pokud v mých črtech čtenář najde přemíru kriticismu, i to je záměr. Brožurky cestovních kanceláří, nabízené na křídovém papíře s krásnými fotografiemi hotelu a palem na břehu moře, se nezmiňují o skutečnosti, že moře může být špinavé a ulice za hotelem smetiště. Myslím, že užít si plně krásu světa a vidět to nejpěknější, co ta která země skýtá, lze i dnes bez nadité prkeni- ce, ale nemám ambice psát o tom příručku. Na to jsou jiní, lepší. Mým cílem je pouze sdělit, kde se - podle mého nejlepšího vědomí a svědomí - může průměrný našinec stále cítit dobře, kde je krásně a v čem turistické propagační brožurky lžou, čemu se vyhnout a kam se člověk může vracet. Prosím čtenáře o shovívavost, pokud se mi to nepovedlo. (1) Argentina Argentina zní našim uším exoticky. Nepřehledné pláně pampy, gaučové, cválající na po- lodivokých koních točí nad hlavou bolasem a shánějí dohromady stáda skotu. Vážení, ne- chcete-li si nadobro zničit své romantické představy, nejezděte do Argentiny. Gaučové už téměř vymřeli a spatříte-li jednoho či dva mužské na koních na tisíc kilometrů dlouhé cestě otravnou plackou, které se říká pampa, můžete tvrdit o štěstí. Navíc pampa není vůbec exotická nepřehledná pláň, ale je rozkrájená ostnatým drátem na jednotlivé farmy a farmič- ky. Nazývají se sice libozvučně estancie, ale turista je ze silnice stejně nevidí, může je jenom tušit někde v dálce v hloučcích stromů. V letadle Aerolineas Argentinas měli sice časopis o místních krásách a v něm řadu nádherných fotografií estancií, které prý přijímají hosty („servis na stříbře, starošpanělská architektura i interiéry“), ale když se pak v hlavním městě Buenos Aires v centrální turistické informační kanceláři pídíte po možnosti pobytu na takové estancii, nevědí. No, žádná škoda, stejně je to záležitost pro milionáře, předražená ještě víc než všechno ostatní v Argentině. Co se týče drahoty, v Argentině se vám budou protáčet panenky. Chceš si, turisto, půjčit auto, abys nebyl závislý na nepohodlné veřejné dopravě či na předražených turistických zájezdech? Za malý Fiat Suizo, hodně ojetý a ještě víc otlučený, zaplatíš US$1100 za 21 dní, a to od malé soukromé firmy. U Hertzů, Avisů či ostatních známých firem je to ještě dražší. V sousedním Chile dostaneš úplně nový vozíček stejné kategorie na stejnou dobu za polovic. Přesto je pro našince, který chce vidět to pěkné, co Argentina skýtá, vypůjčení auta nezbytností. Pěkná je totiž neplacatá část Argentiny, oblasti pod Andami Chaco a Jujuy. To, pokud cestujete v červnu až říjnu, kdy oblast Patagónie, jižní Argentina, je zamrzlá a nepřístupná. Ve zbývajících měsících je zase pouštní oblast Argentiny tak horká a vyprahlá, že je lépe tam nejezdit. Každý Argentinec si dnes při cestování vozí s sebou stan. Přenocovat v hotelích se díky vzrůstu cen stalo výsadou horních deseti tisíc a zároveň vzrostl počet autocampingů pro obyčejné smrtelníky. Vybavení takového camArgentina. Krajina v provincii Jujuy pu je sice minimální (záchody turecké a voda studená), ale zato jsou cenově snesitelné. Chceš, turisto, dát svým milým vědět, žes dobře dorazil a že Buenos Aires je krásné? Zapomeň! Obyčejná, mizerně provedená pohlednice stojí americký dolar a známka na něj druhý. Chceš, pro urychlení, poslat domů fax? Za jednu stránku formátu A4 zaplatíš US$28. Tentýž fax v Santiagu de Chile stojí čtyři dolary. První dojmy z Argentiny nejsou tedy zrovna nejpříjemnější. Buenos Aires - česky: Krásné Vzduchy - rozhodně nedělají čest svému jménu. Rozlehlé do nepřehledná, po latinskoamerickú špinavé a ovzduší stejně dýchatelné asi jako v Praze-Holešovicích. Nevylučuji, že i v Buenos Aires sluníčko někdy prorazí clonu smogu a zasvítí na ubohou travičku v místních parcích, kam profesionální venčitelé pejsků (každý jich má na vodítku šest až deset) vyvádějí ta privilegovaná zvířata, jejichž pánové si mohou takovou službu zaplatit. Nám se ale vidět slunce nepoštěstilo, ačkoliv jsme ve měs- tě krásných vzduchů pobyli skoro týden. Jinak ne že by v Buenos Aires nebylo co dělat a vidět. Je tu třeba Recoleta - výstavní a obchodní centrum, udělané ze starého kláštera s obdivuhodným citem. Kousek dál je galerie, kde obvykle vystavuje některý prominentní kumštýř a divákovi k té příležitosti nalejou pravý argentinský Fernet Branco, který se, rozředěn Coca Colou, dá docela pít. V parku se zachovaly stromy „obra“, v podstatě obrovské stromové fíkusy. Lze také zajet autobusem do čtvrti Boča, kde se v neděli v uličce Cami- nito prodávají velice vkusné upomínkové předměty. O víkendu se určitě vypravte do čtvrti San Telmo na náměstí Dorego. Obklopeni nefalšovaným davem místňáků předvádějí pouliční profesionálové pravé argentinské tango. Vidět tančit argentinské tango na veřejné ulici vynahradí turistovi všechny nepříjemnosti, které v Argentině musí překonávat. Vyžilý tanečník s cigaretou ležérně prilipnutou v koutku úst svírá krasavici ve vyšponované minisukni, zadní část rozměrů barokní almary, tvář s půlcentimetrovou vrstvou maškary. Hudba, složená ze dvou až tří mírně ošumělých muzikantů, spustí - a co ti dva dělají, těžko prostými slovy popsat. To není něžné a romantické kroužení náměstím, to je kouzlo, drama nebo ještě spíš boj, přetahování, přetlačování, v němž kyprý předek tanečnice hraje roli odrazného štítu, je to pravá španělská erotika i nevinnost zároveň. V jednu chvíli se tanečnice přisaje svými vypouklinami na hrudník tanečníka stylem životem protřelé lehké dámy, aby se od něho v příštím okamžiku cudně odvrátila a vykrucovala se před ním, dotýkajíc se svého protějšku jen konečky prstů. Tanečník ji vzápětí škubnutím přitáhne, ohne do oblouku a když už si pozorovatel myslí, že musí dojít k nejhoršímu, zase ji vymrští a odhodí dva metry od sebe. Argentinské tango je nejpěknější a nejpravdivější tanec na světě, tanec, který odráží realitu života. Nedejte si ho v Argentině ujít. Stejně tak si nedejte ujít Iguazu. Je to víc vody pohromadě než má Niagara a Victoriiny vodopády a zatímco na Niagaru a Victoriiny vodopády koukáte ze břehu (na Victoriiných jsou vyhlídky umístěny tak nešikovně, že celý vodopád můžete vidět jen z letadla), Iguazu můžete pozorovat ze samého centra. Lodička vás zadarmo dopraví na ostrůvek Isla San 22 POLYGON 5/1995 [pageend24]Martin, kde je řev a síla vody taková, že přehluší i kravál produkovaný mládeží z organizovaných výprav a pokud nejste hodně rychlí, ani snímek neuděláte, neboť vodní tříšť zalepí čočku. Lze také pohlížet na hranice tří států (Argentina, Brazílie a Paraguay) s dobrým pocitem, že v Argentině je turista bezpečný, kdežto koukajícím z druhé strany hrozí okradení, případně podříznutí krčku. Bezpečnost je kladem Argentiny. Turista kvůli ní nemusí vyhledávat Ritz, může spát pod stanem nebo v levnějším hotýlku, kde lze složit hlavu za méně než US$50 za noc. Není takových míst ovšem moc a pokud jsou, bývají dosti ošumělá, může vás však utěšovat, že ani ve drahých hotelích neteče často teplá voda v době, kdy by ji turista potřeboval, a že bidet, který je nevím proč součástí každého hotelového zařízení v Argentině, nefunguje a nikdy nefungoval. Bidety se zřejmě datují z doby, kdy Argentina usilovala vypadat v očích světa jako vyspělá země a zřejmě je dobře, že nepracují, protože k čemu bidet, není-li pak příslušnou část čím utřít? Toaletní papír se vyskytuje jen v lepších hotelích a i tam jsou věrni jihoamerické tradici a stavějí odpadová potrubí s úzkým profilem. Díky tomu neznalý našinec, který toaletní papír neodhodí do připraveného koše (vynáší se jednou za den, máte-li štěstí) a spláchne jej do mísy, způsobí kalamitu a ucpání celého odpadového systému. Již ale dost líčení krás sociálních zařízení v Argentině, vraťme se ke krásám přírody. Po- mineme-li otřesnou placku pampy, která rozhodně krásná není, k nejhezčím přírodním útvarům patří na severu hory, Kordilery, na jihu pak Patagónie. Nepůjčili-li jste si auto a nedostali se do Jujuy, vaše chyba. Přijdete nejen o pohled na horské velikány, ale neuvidíte ani nádherné cukrově svítící kostelíčky, zhotovené ze dřeva kaktusu saguaro, ani jedinečný indiánský hřbitov v Maimare, přijdete o skvostnou cestu do výšky 4170m u Purna- marky, nepojedete kolem solného jezera, kde jediné přežívající domácí zvíře je osel, neuvidíte polozasypané ruiny indiánských staveb a nepojedete skrz kaňon Quebrada de Cafaya- te, něco, s čím mohou barevně soutěžit jen kaňony Utahu či střední Austrálie. Do těchto míst vás žádná společnost autokarem nepove- ze. Jsou další příjemná místa v Argentině, která je třeba vidět, než si člověk vytvoří o Argentině závěrečný úsudek. Jeďte se podívat na Saltu, poměrně čisté město s krásným náměstím a parkem, kde roste snad největší pepřovník na světě. Jeďte do Cafayate, kde v okolních vinicích vyrábějí sedm a půl milionů litrů vína ročně. Vyspat se můžete v campingu s krásnou vyhlídkou do okolí a ráno si v hospodě na náměstí poručíte submarine, což není ponorka, ale horká čokoláda. Pokračujte hroznou silnicí, ale nádhernými skalami údolím řeky Vina do Cachi a obdivujte se přitom indiánským stavbám s mohutnými sloupy a kaktusům Sokolská loterie v Saenz Peňa, „cadron“. Zastavte se v Molinos v kostelíčku, který je vyzdoben tapiseriemi utkanými ze srsti lamy a zpovědnici má svázanou dohromady z kaktusového dříví. Nelekněte se, až budete z hor sjíždět do Taft del Vale. Je tam smog, ale není, tak jako v Buenos Aires, vyráběn továrními komíny, spíš je to opar ze smažených kuřat, která tam opékají na otevřených ohništích a různými bylinnými oleji přivádějí k vynikající chuti. Prohlédněte si také druhou stranu jezera u El Molar a zastavte se v Quilmes, je tam jediné původní indiánské sídliště z 9. století, daleko před periodou Inků. V Catamar- ce se nezdržujte, ta je pro mastňácké turisty a jedině pěkná je tam katedrála. Jeďte přes La Rioja do Chilesita a pak do hor, které se dají srovnat jen s americkým Grand Canyonem ve stonásobném provedení. Budete-li mít štěstí, vyšplháte se až do výšky 2000m a pak vás čeká sjezd do doliny, kde, když zaprší, voda smyje všechno - silnici, obydlí, lidi, zvířata i lahve od Coca Coly a plastikové pytlíky, nezbytnou to ozdobu jihoamerické krajiny. Naštěstí neprší často a tak se pravděpodobně bez obtíží dostanete zpět do civilizace, do Mendo- zy, čímž jste viděli to, co jste měli v Argentině vidět. To ostatní, Mendoza například, je pro turistické mastňáky, cestující v tlupách autokarem. Navíc Mendoza nepatří do Argentiny - je zelená, ošetřovaná, spořádaná a čistá. Žijí tu Němci. Čtvrť „lepších lidí“ je zadrátovaná vysokým plotem a u brány ve dne v noci hlídkují policajti. Turista si pak smí postavit stan v campingu za „pouhých“ US$10. Pokládejte to za levné, protože v dalším campingu kus dál chtějí za vztyčení stanu pro dva US$18 a na ceny hotelů se raději neptejte. Nevím, zda v Mendoze žijí nějací krajané, rozhodně jich ale hodně žije v místě, kde by to nikdo nečekal, v městečku Saenz Peňa, posazeném do zaprášené, suché a placaté krajiny. Město se sice v turistických brožurách pyšní „termálními lázněmi“, ale jediný bazén, kde by mohla být teplá minerální voda, je v hotelu, hotel, ač nedokončený, už se rozpadá, bazén je prázdný a za půlhodinky v betonové šedivé dírce s teplou vodou chtějí US$3.50. Takže pro našince jediná hezká věc v Saenz Peňa jsou milí lidé, krajané. Už pátá česká a moravská generace a stále, prakticky až do nástupu sametu v Čechách, udržovaly tradice, Sokol, české divadlo, školu. Tihle krajané spojují všechno, co od nich demokratická republika pana presidenta Havla a pana premiéra Klause Argentina. První cena: auto! může chtít: jejich tatíci a dědové odešli z republiky dlouho před komunismem, čili o nic nepřišli, nic nepožadují k vrácení a při návštěvě staré vlasti nešetří obdivem. Ve srovnání s jejich městem vyhlížejí i Kralupy nad Vltavou čistě a úpravně. Typické také je, že, ač jsme se ptali na vyslanectví v Buenos Aires, o téhle krajanské komunitě nikdo nevěděl. Sbohem, Argentino. Nebyla jsi vysloveně ošklivá, ale ani nezapomenutelně krásná. Turista, který tě jednou viděl, o nic nepřijde, když se k tobě nevrátí. Ill (Fotografie: Marcela Čechová) POLYGON 5/1995 23 [pageend25]Z dějin socialismu v Československu - část XI Proces zpevňování kádrů aneb Kterak budovat! šťastné zítřky a přitom se nepřetrhnout! ROBERT F. LAMBERG My se práce nebojíme, půjdeme do fabrik a do dolů... (Z vrchnostenské bajkové tvorby, léta poúnorová) Po deseti měsících vojny jsem se v prvních dnech civilu opájel pocitem nově získané svobody, než na mne svou šedou tíhou dolehla lidová demokracie. Odstěhoval jsem se definitivně z Bratislavy, kde jsem obýval průchodící pokoj bez záchodku, koupelny nebo jiných buržoazních přežitků. Stěhování nebylo obtížné: sbalil jsem vše do dvou kufrů (nábytek v mém pokoji byl vypůjčený). Do menšího kufru jsem složil reservní kalhoty a veškeré prádlo, přiložil cvičky, boty, trošku kuchyňského nářadí a americkou vojenskou deku; do většího jsem nacpal knihy - a davaj na vlak! V Praze mě očekával krásný pokoj - pohled do zahrady - ve střešovické vile, která patřila rodině mého kamaráda Jendy Nč- mejce, jehož služeb u 18. pěšího pluku se Čepička-jenerál prozatím ještě nemohl zříct. Horší to bylo s mými financemi: Měnová reforma mi zanechala jmění v Kčs asi tak na měsíc subsistence: polévka v polév- kámě na Národní třídě (roh Voršilské) v poledne, knedlíky s omáčkou nebo vepřenku v automatu večer, deset cigaret a čtyři tramvaje denně. Ještě štěstí, že mně moje platonická láska někdy vypomáhala večeří a každou neděli vydatným obědem. Koncentroval jsem se zcela na hledání práce, dychtivý po účasti na budování socialismu. I v tom mi moje láska pomáhala. Měla dobrý přístup k jedné kádrovníci na ČSAV a ta se na kádrovácké slezině informovala o volných místech pro právníky na jednotlivých pracovištích akademie. Šmahem našla tři volná místa. V Zeměpisném ústavu CSA V řekli rovnou, že žida mezi sebe nechtějí, když se neopatrností mé lásky přes filose- mitskou kádrovníci ČSAV dověděli, že to ten mladý socialistický právník s norimberskými zákony má naštorc. U dvou zbývajících zájemců jsem vyplnil příslušné „kádri- culum mortis“ s poukazem, že kádrový materiál o žadateli leží u praporu v Boru u Tachova. Tam, to jsem věděl, se už o další postará kámoš Pepík Pospíšilů, pomocník „rozvědčíka“ a kádrová autorita přes vojíny základní služby. # SR Ale Pepík nezaúřadoval jak jsem předpokládal: žádnému z obou kádrovníků jsem se nelíbil. Byl jsem ohromen: že by se kamarád nedržel čestného slova, kterým mne ubezpečil, že kádrový spis JUDra Lamberga zpadě- lá? Nebo že by Pepíka byli přeložili? Že by byl nemocen? (Byl, a kádrovou agendu vyřizoval po dobu jeho pobytu na ošetřovně někdo jiný. Ale to jsem se dověděl až o rok později.) - Cítil jsem se zase jednou sám, vyhoštěn, opuštěn - opojení civilní svobodou náhle pominulo. Kde si jen sehnat práci, kde? Na „parasity“, na ty, co se nezařadili do pracovního procesu, čekal lágr, to mi ještě tak chybělo... A tu se najednou před nahým v tmí objevil Honza Zbořil. Kolega z dávných dob bratislavské fakulty, který tu jako Čechúň a buržuj - bydlel přece v „Mandrláku", v jediné výškové budově hlavního města Slovenska, a tam bydleli prý jen boháči - neměl v době studií na růžích ustláno. I Honza se odstěhoval do Prahy a nyní působil v právním oboru Ministerstva hutí a rudných dolů. Ne, na nůsto mezi právníky na „Hutrud- mini" jsem samozřejmě aspirovat nemohl, ale v Ústředních skladech hutního průmyslu potřebovali dočasné pracovní síly. Zařazení do dopravního oddělení „Hutěskladů“ se uskutečnilo bez kádrových šetření, jelikož jsem byl veden jako pomocný dělník, a i to jen s úvazkem do konce roku. S výjimkou ředitele podniku, vyzáblého soudruha inž. Svobody, jsem byl jediný nositel akademického titulu mezi 250 zaměstnanci. Dostal jsem proto také nejnižší plat: Kčs 601,20 do kapsy, o necelou stovku méně než naše hezoučká a hloupoučká 171etá telefonistka, která se honosila druhým nejnižším platem. * t ř íK Nezasvěcený by si mohl myslet, že srovnávání a odháčkování položek na dvou dlouhých papírových pásech s malými, špatně čitelnými čísly nákladních vagonů, ve kterých se z CCCP za účelem budování socialismu dovážela železná ruda značky Nikopol, Čiatura a Krivoj Rog, jakož i vanadová struska, působí nelidskou, zabíjáckou nudu. Nebylo tomu zdaleka tak: Jednak se i doprava rudy přes Čiernou pri Čope neobešla bez MU, tj. bez „mimořádných událostí“. Například když slovenští ajznboňáci vyklopili u Vrútek 65 vagonů nejlepší rudy kvality Čiatura na trať, aby ji těmi šutráky opravili. Jednak třeba ale také kajícně přiznat, že zaměstnanci dopravního oddělení většinou nepracovali, nýbrž u kávy nebo čaje vyčkali až odbije. Dámy mluvily o dětech, kuchyni a skrovných nákupních možnostech, páni se většinou bavili o chovu psů (byli mezi námi tři zkušení kynologové) nebo politizovali. To se mohlo bez jakéhokoliv nebezpečí, protože v dopr. odd. Hutěskladů pracovali výlučně reakční živlové, byvší lidi a přímí nepřátelé dělnické třídy, to jest hodní pantátové a starší ženy z domácnosti. Naši prvorepublikánskou pohodu nemohla zkazit ani otravná práce - jelikož jsme si ji, jak již naznačeno, málo všimli -, ani drsné vnější politické podnebí. Jistěže, každý si dával bacha, pekelného bacha, ale jen mimo pracovní dobu a pracoviště, které se nám proto zdálo domácí, teplé a lidské. Dopravní oddělení bylo - a to je, myslím, zvlášť důležité uvést - technicky odloučenou jednotkou, která sídlila mimo centrálu. Tam, v samotném podniku, se naskytly možnosti jakési kariéry, a proto se i vyskytly kariéris- mus, zloba, donášení a jiné průvodní zjevy budovatelské. V dopr. odd. se kariéra dělat nedala; místo ctižádosti se osazenstvo věnovalo veselému ruchu anarchie. Měli jsme sice šéfa, ale toho jsme se nebáli, ačkoliv se našich politických debat nikdy neúčastnil (seděl ostatně sám ve vlastním pokoji) a vrchnosti sem tam posluhoval: Jmenoval se totiž Řivnáč a byl bývalým majitelem známého pražského zasílatelství stejného jména, takže to měl kádrově na doživotí polepené. Soudruzi si ho udrželi, jelikož potřebovali alespoň jednoho odborníka na „maršrutizaci" a podobné dopravní a zasílatelské hry. Řivnáč ostatně trpěl na odpornou, provokativně buržoázni neřest: chodil do práce v předválečných oblecích designu Prince of Wales a v náprsní kapsičce měl naškrobený bílý kapesníček ke štráfkované košili s hedvábnou kravatou, byť i obstarožnou, z doby před Hitlerem. My, jeho podřízení, jsme dávali přednost větrovkám a zeleným estébác- kým košilím. Ne snad pro afinitu k Bacílko- vě gardě, nýbrž proto, že takovéto košile se daly někdy sehnat a nemusely se prát více než jednou týdně. Počátkem listopadu 1953 jsme se ale stejně dostali do mely, když nás navštívil soudruh ředitel. Inž. Svoboda nás shromáždil v popředí sálu, ve kterém jsme pracovali, a poučil pozorně naslouchající obecenstvo o důležitosti 36. výročí VŘSR. Pak nám všem k Leninově vítězství pogratuloval a požádal, abychom si s ním zazpívali Internacionálu. Řivnáč, který vytrval po celou dobu v polopoklonce vedle Svobody, nám dal tón. Zanotování se ovšem omezilo na naše dvě autority, dva docela obstojné tenory: u nás, proletářů, se nenašel jediný, který by byl Svobodu a Řivnáče chtěl doprovodit. Pětkrát se o to vrchnost pokusila. Mamě! 24 POLYGON 5/1995 [pageend26]Až nám s. ředitel nehezky vynadal do reakcionářů, vykořisťujících dělný lid, a Řivnáč se zoufalstvím ve tváři - vždyť se jednalo o jeho vlastní oddělení - zaječel: „My od vás přeci jen chceme, abyste byli loajální...!“ Svoboda naštvaně odešel a bývalý zasílatel se na konci onoho památného dne postavil do dveří a každému odcházejícímu podal s úšklebkem provinilce ruku. Mně na- šeptal odkaz pro všechny: „Víte, pane doktore, někdy je člověk nucen říkat věci, kterých by se normálně štítil...“ Kdo s kým, kdo na koho a jak: Na podzim 1953, tak se mi zdá, to mnohý ještě nevěděl. Nejlépe, za- zichrovat se na obě strany. $ £ * V době, kdy jsem nastoupil do svého závi- děníhodného zaměstnání, vykonával kádrovou práci v „Hutěskladech“ sám ředitel. Časem mu to ale asi přerostlo přes hlavu, a tak někdy na podzim 1953 zřídil v podniku kádrový referát a obsadil jej více méně gramotným cikánem ze.Slovenska jménem Emil Rigo. Krátce po svém ustavení se s. Rigo dostavil i k nám, mlčky šel od stolu ke stolu, nikomu se nepředstavil, nikoho se na nic neptal, jen při odchodu silně bouchnul dveřmi. Při druhé - a do mého odchodu z podniku poslední - kontrolní obchůzce byl vlídnější. Sice zase nikomu ruku nepodal, ale zato v klasické českoslovenštině, která mi připomínala hrdé měsíce u Čepičků, nám vysvětlil, že jméno Rigo je staroslavné „sovětské jméno“, zapsané zlatými písmeny do pamětní knihy VŘSR. (Ve skutečnosti je Rigó - takhle, s dloužkem na „o“ - dosti tuctové maďarské jméno. Není snad Newyorčana, který by neznal báječný „Rigó - Hungarian Pastry Shop " se svými makovými a ořechovými rohlíky na 77th Street, mezi První a Druhou Avenue.) Po vysvětlení původu jména Rigo se s. kádrovník zastavil před paní Fischerovou, neprovdanou dámou, která se blížila k šedesátce. „Súdružko, k prvému lednu tě pošleme do penzie, už ti to teraz oznamujú!“ Fischerka zbledla: „Prosím vás, soudruhu, nechte mě ještě dále pracovat! Mám starou matku, kterou musím vydržovat...“ - „To ale súdružko něidě, musíš udě- lať miesto mladým, zdravým sílám! O tvoju matku se už postará lidovědemokratický štát!“ Zanechal paní Fischerovou v slzách a nás podnítil k rozjímání o socialistickém humanismu. - Patnáct let později kooptovali v Praze soudruha Riga do politbyra jakožto reformkomunistu. Lidské tváře náš ex-kádrovák ale brzy na to zanechal a vrátil se na rodné Slovensko. Nevím, jestli se dožil sametu. Pokud by, tak se jistě zapojil. Na čest! Práci stráž! řlí # Jelikož moje nasazení v „Hutěskladech“ mělo podle domluvy končit automaticky ke konci roku, začal jsem nějakou tu novou fachu hledat již počátkem prosince. K mému překvapení mě proti původní úmluvě Svoboda a Rigo obšťastnili písemnou výpovědí s podtrženým zdůvodněním: „Podnik zpevňuje kádry. “ Pomsta za nezazpívání Internacionály? Úder pod pás zasílatelem Řiv- náčem, jehož ječivý hlas jsem k velké švandě osazenstva uměl dokonale napodobit? Papír ze zaměstnání jsem každopádně na žádné kádrovce ukázat nemohl. Ovšem já stejně už nic jiného než práci pomocného dělníka neočekával, takže jsem kádrové výkazy a podobnou dokumentaci pro lepší lidi vlastně ani nepotřeboval. Buď jak buď: ačkoliv jsem čím dále tím zoufaleji hledal, žádnou práci jsem nenašel: Pomocných dělníků bylo, zdálo se, všude plno, ale příslušné nekvalifikované práce málo. Leckterý doktor nebo inženýr v tehdy stejné situaci jako já mi to potvrdí. Na Perštýně jsem potkal kolegu Vladimíra Šimůnka, který se mnou vystudoval práva, jehož zájem ale tvořily finance a hospodářství. Nekomunista z Brna, ke kterému jsem měl určitou důvěru, i když na fakultě pochodil kádrově podstatně lépe než já: „Člověče, nyní mne volají na vojnu! Přitom mám krásnou práci - víš, studuji finance a přitom mne za to platí ... Nechceš moje místo? Je to na Hlavní správě státních spořitelen, studijní referát. Já se tam stejně už nechci vrátit, jelikož mám přislíbenou ještě lepší práci na ministerstvu financí.!“ Jistě bych byl rád tu práci měl, ale - namítl jsem - byly tu třeba určité kádrové zábrany... Ši- můnek mávl rukou a naléhal, já to risknul: třeba Pepík v Boru přece jenom stojí ke svému slovu a můj nešťastný „profil“ změní. Vedoucí kádrového odboru Hlavní správy státních spořitelen (HS STSP) Václav Prokůpek měl zájem o socialistického právníka a přislíbil rychlé rozhodnutí po obdržení kádrového posudku z vojny. Dva dny před koncem mého hostování v „Hutěskladech“ volal Prokůpek. Prý jestli mohu začít brzy, již 2. ledna 1954. Jistěže. Tak abych ihned přišel na pohovor. Kádrovák mě vítal se širokým úsměvem: „Mnoho štěstí jako studijní referent HS STSP!“ Pepík Pospíšilů splnil slovo! .Děkuji. Co bude mou pracovní náplní?“ - „No, takhle všeobecné, studijní otázky... Víš, soudruhu, náplň si vlastně určíš sám. Jo, a musíš spravovat naši malou odbornou knihovnu... Ale to nejdůležitější, a proto vlastně tě na HS chceme: Uděláš nám tady to samé, co jsi udělal na vojně, nadmíru to potřebujeme.“ Proboha, co jim ten můj Pepík nalhal? Musím se to nějak dovědět! „To, co jsem dělal na vojně, tady přece v civilu dělat nemohu!“ - „Co říkáš, soudruhu? Mladí lidé jsou stejní, v uniformě jak v civilu. A lidová demokracie je jen jedna, pro všechny mladé!“ - „???“ - „Už si nevzpomínáš nebo si hraješ na skromného? Na vojně jsi založil skupinu CSM a politicky ji řídil. To samé zorganizuješ s našimi mladými na HS STSP. A očekáváme, že z nich uděláš stejně nadšené mládežníky, jak jsi to dokázal tam u vojáků!“ V komunistickém nadšení mi Prokůpek srdečně potřásl rukou. Začal jsem se potit. Pepíku zlatý, ty vole, tys na mne ušil boudu! Buenos Aires, květen 1995 □□□ ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny PRODÁM V PRAZE-VRŠOVICÍCH perfektně renovované domky, 170 - 230m2 za 230.000,- - 300.000,- CHF (platby možné i v korunách). Domky leží v klidném zeleném prostředí, dvě minuty od stanice tramvaje - dvě stanice od metra, vybaveně vším švýcarským komfortem, vč. telefonu atd. Pod zn. „Švýc. komfort“ na adresu Polygonu. Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 Levně a rychle prodám RODINNOU VILKU s překrásnou vyhlídkou na Orlické hory. Velká ovocná zahrada, 5 místností a příslušenství, ústřední topení, velká veranda. Cena dle dohody. M. Naegeli, 6 Dalvista Crt, Werribee, VIC 3030, Australia POLYGON 5/1995 25 [pageend27]Drama dvou národů v jedné zemi Intermezzo Minulý článek (Polygon 7+8/94) byl zřejmě koncipován s přílišnou tíhou a tak vážně byl, jak ukazují ohlasy čtenářů, také pojímán. Zdá se tedy, že si ono téma zaslouží před event, dalším pokračováním nějakého uvolnění, třeba odlehčení beletristického. Jako takové nám může výborně posloužit alespoň jedna kapitola z knížky Otfrieda Preußlera „Útěk do Egypta - Královsky česká část“. Pojednává právě o našem tématu, o onom tak problematickém soužití obou národů v naší zemi, v pohledu vyšší inspirace než naše dosavadní tak těžkopádné vývody. Preußler, původem z Liberce, je jedním z nejprominentnějších současných německých spisovatelů, proslavený především dětskou literaturou, překládanou do neuvěřitelného množství jazyků. Naše knížka je jeho téměř jedinou pro dospělé - a také jedinou, která dosud nevyšla v žádném cizím jazyce, v německy mluvících zemích má ale už 14 let mimořádné úspěchy. Týká se totiž jen Němců - a Čechů. A Češi se k ní teprve prokousávají. V mém překladu vyjde příštího roku v nakladatelství Vyšehrad, jemuž tímto děkuji za povolení k přetištění 23. kapitoly z této knížky. Děj se odehrává s jistou neurčitostí a s četnými půvabnými anachronismy v Čechách pozdního Rakouska, tedy zřejmě počátkem tohoto století. Svatá rodina prchá před krvežíznivým králem Herodem z Betléma do Egypta. „A tato cesta vedla zřejmě tehdy, za oněch svátých dob,“ - citujeme z první kapitoly - „přes Království české, napříč přes severní část země, kolem Sluknova, pak Českolipském, potom kolem Ještědu, ale ne až úplně k němu, dál jizerským a krkonošským podhůřím, chudými krajinami, zalidněnými převážně skláři, tkalci a chalupníky, až do blízkosti Trutnova - nakonec po Staré celní silnici přes Žacléř ven do Slezska, odkud to pak do Egypta už nebývalo příliš daleko. Sice si to ctěný čtenář, když bere v potaz dnešní zeměpisné mapy, bude moci těžko představit. Jenomže: ty dnešní mapy nebyly právě tehdy ještě v používání, to za prvé; také se ovšem mohlo stát, že se cesty a silnice mezi biblickými místy od těch dob přesunuly, to za další; za třetí a hlavně by se ale muselo zkoumat, jak by tedy byl mohl svátý Josef, tehdy na útěku před králem Herodem, vůbec s Ježíškem a Matkou Boží Královstvím českým projít, kdyby cesta z Betléma do Egypta neprobíhala druhdy shora zmíněnými krajinami. A že Královstvím českým procházeli, o tom nenížádných pochyb, není přece vůbec nouze o svědky, kteří to potvrdili, mezi nimi obě moje babičky, a nechybí úřední osoby, které se byly dočasnou přítomností Svaté rodiny na královsky českém teritoriu dokonce služebně zabývaly, jako např. pan c. k. velitel četnické stanice Leopold Hawlitschek z obce Kuří Vody. “ (Z 1. kapitoly.) Bibličtí poutníci urazili v průběhu dvaceti dvou kapitol značný kus cesty Královstvím českým, naší zemí, setkávajíce se s nejrůznějšími lidmi obou jazyků, nikým nepoznáni, a přece zanechávajíce ve všech duších hluboké stopy. A nyní dorážejí do Valteřic pod Krkonoši a tam se snaží využít jejich pobytu pro své dobré cíle svátý kníže Václav. Hlava dvacátá třetí která betlémské poutníky doprovodí do Valteřic, k ševci Eisnerovi a jeho rodině - načež se dozvíme, jak se tamtéž vedlo svátému knížeti Václavovi se dvěma čackými pány z Jilemnice U Hrabačova museli bibličtí poutníci Jizeru opustit, protože se teď dali po silnici k Vrchlabí. Ve Valteřicích byl zase pomalu čas, aby se svátý Josef porozhlédl po nějakém noclehu, aby ho nemuseli, jak se jim to přihodilo včera ve Sklenařících, shánět zas potmě. A jak tak právě před stmíváním procházejí vesnicí, kolem kostela a malého hřbitova, tu jim jde naproti muž s otepí roští. Ptají se ho, jestli by jim snad nemohl poradit, jsou zde totiž cizí a hledají nocleh, ale nemělo by to být pokud možno moc drahé, tedy něco dost jednoduchého. No, povídá muž s roštím, to jim nebude radit tam či onam, nýbrž nocleh mohou mít zrovna u něho: Jestli jim je to recht za, řekněme šedesát haléřů, tak mohou jít rovnou s ním. Ten muž s otepí se jmenoval Elsner Josef a byl ševcovského řemesla. Třetí chalupa za kostelem patřila jemu, tam bydlel se svojí ženou a oběma dětmi; Annla mohla mít sedm, Pepprla kolem pěti. Jak teď ten švec se svými hostmi dorazil domů, nebyla Elsnerka v prvním okamžiku zrovna nadšená, že přivedl v sobotu večer cizí lidi do kvar- týru; ale jak se tak dívá na tu ženu s miminem, nemohla jim nocleh přece jen odepřít a vybídla je tedy, aby šli dál. Toho osla, povídá Eisnerovi, má odvést do chlívka k oběma kozám a ať ho na noc zaopatří vodou a senem. Sama pomohla cizincům z kabátů a bot a přinesla jim vlněné ponožky - a pro děcko, říká, mají na půdě ještě kolébku po Peprlíkovi. Rychle ji přinesla dolů a oprášila, a pak do ní nacpe zvlášť ještě jeden polštář, aby to měl ten malý červíček pěkně měkké. Potom společně povečeřeli, všichni dohromady: byly brambory na loupačku, s tvarohem a troškou lněného oleje k tomu, jenom děti dostaly po plátečku másla, aby byly velké a silné, jak Elsnerka řekla - a brzy byl pro Peprlíka a pro Anku čas, aby šly do hajan. Nato se Elsnerovic asi půl hodiny bavili s biblickými hostmi. Mluvili o špatném počasí toho roku, o revmatismu (a jak se proti němu člověk může nejlépe chránit), o té drahotě v zemi a o lo- tynce, s níž si člověk dělá skrovnou naději, že ta čísla snad jednou padnou. Na noc přinesla Elsnerka svátým lidem do světnice dva staré slamníky, které jim docpala senem; a jak ti ševcovi odešli do své komory spát - no, to se svátý Josef hned na jednom slamníku s chutí uvelebil. Matka Boží zůstala naproti tomu sedět na lavici u kamen, s Jezulátkem na klíně, jako kdyby si chtěla ještě chvíli ohřívat záda. Snad si při tom skutečně nic nemyslela, ale možná, že ano, neboť její chování bylo naprosto přesně v souladu s určitým úmyslem, který si svátý vévoda Václav pro dnešní noc předsevzal a k němuž mu bylo z nejvyšších míst uděleno výslovné povolení, i když s výhradou, že mu úspěšný výsledek celého konání nemůže být zaručen. Nejprve si svátý Václav pro provedení svého plánu posloužil pomocí dvou andělů, a sice těch menších, kteří se pro takové úkoly zvlášť hodí, zejména když se v sousedství nemá vzbudit velký rozruch. A tak se celá historie, jíž se musíme na příštích stránkách zabývat, odehrála v patřičné tichosti, aniž by si při ní, kromě pánů Bělohlávka a Weißhäuptla, někdo něčeho povšiml. Zmíněný pan Bělohlávek udával za své bydliště. kdykoli se ho někdo na ně zeptal, Starkenbach, zmíněný pan Weißhäuptl naproti tomu Jilemnici - a přesto žili oba pánové v jednom a témže městečku, přičemž pan Bělohlávek používal vždy výhradně německého jména tohoto městečka a pan Weißhäuptl principielně jen českého - což byl v podstatě ten nejlepší postup. Protože přirozeně, když člověk mluví vlastní rodnou řečí, používá také místních jmen, jaká jsou v této řeči běžná; a když se člověk vyjadřuje v jiné řeči, bude zas používat formy, běžné v této řeči. Jako my, když mluvíme česky, říkáme Praha a ne Prag, a když mluvíme německy, říkáme Praze Prag, a je to vyřízeno. Tehdy však, za dob pánů Bělohlávka a Weißhäuptla (jejichž příjmení znamenají ostatně totéž), tehdy bylo v Království českém ohledně jazyků a místních jmen plno těžkostí a sporů, zvlášť tam, kde spolu česky a německy mluvící území hraničila. Když si člověk uvědomí, že tato hranice mezi oběma národy byla v mnohých krajinách nezřetelná, někde žili Češi a Němci v jednom místě společně a vedli pak o ně spor, pak se člověk nemůže divit, že v takových krajinách docházelo k otevřeným rozepřím, které svátému Václavovi působily ve Věčné blaženosti nemalé hoře: Jako patron země české byl před trůnem Božím ochráncem a přímluvčím obou, jejích českých, právě tak jako německých obyvatel; a když se mnohdy musel dívat na to. jak se děti jeho země vzájemně k sobě chovají nepřátelsky jenom proto, že jedněm byla tato řeč nade všecko a oněm ta druhá - no to se s nimi dost často pěkně natrápil. A tak si nepřál nic toužebněji, než aby se mu s pomocí Boží jednoho dne podařilo, že se oba národy spolu navždy usmíří. Nejdřív chtěl ale zkusit v malém, co by se snad jednoho dne dalo udělat ve velkém. Pojal proto plán, že tu věc nejdřív vyzkouší jenom na dvou osobách - a sice na pánech Weißhäuptlovi a Bělohlávkovi z Jilemnice. Přitom musíme vědět, že každý z obou pánů byl poctivým a rozhodným bojovníkem za věc českého respektive německého národa v Království českém - a tak pociťoval přirozeně ke všemu, co bylo vyjadřováno německy respektive česky, 26 POLYGON 5/1995 [pageend28]automaticky nenávist. Šlo to tak daleko, že oba jmenovaní pánové, ač se od dětství znali, odepí- rali si vzájemný pozdrav a mnohdy si dokonce na otevřeném náměstí nadávali, když se náhodou cestou ke spořitelně nebo úřadu potkali. Pana Bělohlávka, jako upřímného Němce, žralo přirozeně hluboce, že má české jméno, dokonce s háčkem nad e; a obráceně pan Weißhäupti přirozeně také nebyl svým jménem nadšen. Ale v Království českém se nezřídka vyskytovalo, že Češi měli německá a Němci česká příjmení, takže pak bylo ze strany pánů rodičů zhusta napomoženo tím, že se pro děti našlo takové křestní jméno, které manko tohoto příjmení zas vyvažovalo; a tak nosí pan Weißhäupti od křtu svátého jména Jaroslav Vojtěch, pana Bělohlávka naproti tomu pokřtili pouze jménem Joseph. Ale zato si zvolil sám o to němečtější jméno biřmovací, totiž Sigisbert; od té doby je používá na místě Josepha, aby opravdu nikdo nebyl na pochybách, ke kterému národu ho má laskavě počítat. Pan Bělohlávek byl Eichbeamter u k. k. Be- zirksamtu in Starkenbach, tedy cejchovním úředníkem u c. k. Okresního úřadu v Jilemnici, a pan Weißhäupti pokladníkem Městské spořitelny. Vedle toho jsou oba pánové - každý na své straně, to se rozumí - činní ve vícero národních spolcích, každý ve vedoucím postavení, ať už jako Obmannstellvertreter im Deutschen Schulver- ein, tedy zástupcem předsedy Německého školského spolku, respektive jako přísedící v Matici školské (kteréžto obě společnosti se věnovaly budování a udržování vlastních škol v jazykově smíšených obcích), či jako náčelník Německého Turnvereinu v Arnau (Tělocvičné jednoty v Hostinném v Čechách; v Jilemnici na vlastní německou tělocvičnou jednotu bohužel nestačili, ani jednotlivé družstvo se panu Bělohlávkovi nepodařilo vzdor všemu úsilí založit) respektive jednatel Sokola. Mimoto byl pan Bělohlávek pokladníkem im Vorstand der Ortsgruppe Hohenel- be des Bundes der Deutschen in Böhmen (v předsednictvu místní skupiny Vrchlabí Svazu Němců v Čechách) a pan Weißhäupti prvním tenorem v Českém pěveckém kroužku v Jilemnici. A od nedávna je pan Weißhäupti dokonce členem Svazu českých lyžařů, kterému se minulého roku podařilo, nikoliv bez jeho, pana Jaroslava Vojtěcha horlivého přispění, ke značné nevoli Německého krkonošského spolku (Deutscher Riesengebirgsverein - kterému byl opět pan Bělohlávek oddán tělem i duší a měsíčním příspěvkem padesáti haléřů), získat a vystavět nedaleko Špindlerova Mlýna, ve Friedrichsthalu (Chalupy), tedy uprostřed německé jazykové oblasti, boudu, která teď slouží českým lyžařům jako opěrný bod. Ale ve skutečnosti se zmíněná bouda stala záludným předsunutým stanovištěm poslovanštění domácího horského světa. Tak to alespoň popsal pan Bělohlávek v jednom jím sepsaném článku ve Volksbote. Ctěný čtenář se tedy nebude moci divit, že právě oba zmínění pánové působili svátému knížeti Václavovi nejen časté mrzutosti, nýbrž že se mu přímo nabízeli jako pokusné osoby pro vyzkoušení toho, jak by se snad národy země české daly spolu smířit. Každopádně jsou už k nim vysláni oba menší andělé a už nemůže dlouho trvat, než do Jilemnice dorazí. Táhne na půl desátou v noci, pan Sigisbert Bělohlávek je na cestě domů, jako každou sobotu strávil večer s několika přáteli (přirozeně německými) v Zámecké hospodě při taroku. Už stojí u domovních dveří, už nahmatává svazek klíčů v kapse svrchníku - tu se najednou zarazí a ohlédne se, neboť má náhle dojem, jako by někdo svítil lucernou přes jeho levé rameno. Ale bylo to jen světlo andílka, který teď podle svého úkolu panu Bělohlávkovi naznačuje, že má nechat klíče v kapse a jít s ním, byla mu totiž udělena veliká milost nebes, a on se teď nemá dlouho vyptávat, neboť na vlastní oči uvidí, jakmile bude na místě. No dobrá, pan Bělohlávek - co měl dělat, když ne to, co bychom asi udělali všichni, kdyby se nám před dveřmi zjevil anděl (i když malý) s takovým poselstvím? Na místě zas klíč od domu schoval a pak následoval anděla, ven na silnici, zčásti v údivu, zčásti ze zvědavosti. Světla bylo právě tolik, aby v těch hlubokých, zledovatělých brázdách od koňských saní nezakopával a aby trochu rozeznal směr, kterým ho anděl vede. Tak konečně došli do Valteřic za kostel, k chalupě ševče Elsnera, kde se v sednici ještě svítí. A musí to být, zdá se, zvláštní světlo, jak si pan Bělohlávek všiml, když přišel blíž. Je stříbrné a zlaté zároveň, jako by vycházelo společně z měsíce a slunce - osvětluje ho to přímo jako Království nebeské. A tak si drží ruku před očima, levou, zatímco pravou stlačuje kliku a vchází k ševci Eisnerovi. V témže okamžiku se ale z druhé strany v předsíni objevuje pan Weißhäupti, vchází dveřmi naproti (to tak zorganizovali na minutu přesně naši andělé), a oba stojí zároveň, pan Sigisbert a pan Jaroslav Vojtěch, před dveřmi světnice, které se samy otvírají - a hle! Matka Boží sedí u Elsnerů na lavici před pecí, s Jezulátkem na klíně. Vítám vás, pane Bělohlávku, praví česky jednomu, a Seien Sie willkommen, Herr Weißhäupti, německy jedním dechem k druhému. A pak ji pan Bělohlávek slyší dál říkat česky, co též zároveň oznamuje německými slovy panu Weißhäuptlovi: Chtěla by jim ve jménu Otce i Syna i Ducha svátého poděkovat, praví, že nelitovali té noční cesty a odebrali se tak pozdě z Jilemnice respektive ze Starkenbachu do Valteřic k Jezulátku, které nyní smějí společně uctívati, welches sie nunmehr gemeinsam anbeten dürfen. A to také oba činí. Poklekají před děťátkem a jeho matkou a, neustále se křižujíce, koktají, každý ve své mateřštině: Buď pozdraven, milý můj Spasiteli, gegrüßet seist du mir, lieber Heiland mein! A Jezulátko se na ně usmívá, jako kdyby jim rozumělo každé slovo, a oba pánové jsou z toho přešťastní a nemohou se samou blažeností vzpamatovat, a když teď, vznášejíce se u hlavy Matky Boží, zapějí andělíčci velebný betlémský zpěv, GLORIA IN EXCELSIS DEO, vyrazilo pánům Bělohlávkovi a Weißhäuptlovi jako ze srdce: A na Zemi pokoj! a vpadli radostně do chvalozpěvu, a lidem všem libost, und allen Menschen ein Wohlgefallen! A zpívají plným hlasem, vřele a oddaně, pan Weißhäupti česky a tenorem, pan Bělohlávek německy a barytonem. A je to skoro zázrak, že svým zpěvem neprobudili svátého Josefa; a ani Peprlík ani Anka se jimi nenechají rušit ze spánku, ani Elsnerka a Elsner nepřiběhnou ze své komory dohlédnout. - Ale proč jsme řekli ’skoro“? Vždyť to byl doopravdy pravý skutečný zázrak, co se dnes v noci událo v ševcově světnici ve Valteřicích: Přesně tak, jak si to svátý vévoda Václav u nebeského Otce vyprosil. Oba už této hodiny nevědí, ti pánové Bělohlávek a Weißhäupti, mají-li Jezulátku pět chvály česky nebo v jazyku německém. Teď už je jim to úplně lhostejné, už není žádný rozdíl, teď už je jen jedno: Že jsou zde, před tváří tohoto děťátka a jeho matky, které se k nim nyní obrací, plné milosti, a žehnajíc pozvedá ručičku nad jejich hlavy: Der Friede des Herm einem jeden in diesem Lande, der guten Willens ist - pokoj Páně každému v této zemi, který je dobré vůle - amen, amen. O půlnoci pak poslala Matka Boží oba andílky zase do Království nebeského a pánové Bělohlávek a Weißhäupti se též společně vydali na cestu domů do Jilemnice/Starkenbachu - a když ne ruku v ruce, tak přece jen svorně spolu, jako by staré nepřátelství úplně zapomněli. Každý z nich se nakonec vrátil, potom, co se na náměstí rozloučili, do svého domu a do své postele, kde se brzy ponořili do hlubokého, pokojného spánku. No, svátý kníže Václav byl nade vší míru potěšen, když pokus s oběma pány skončil takovým úspěchem - a tak hned zítra přednese nebeskému Otci prosbu, zda by se nemohla nechat Matka Boží zjevit všem dětem Království českého najednou, s Jezulátkem na klíně - aby promluvila ke všem jako k pánům Weißhäuptlovi a Bělohlávkovi, aby pohřbili ve jménu Božím to nepřátelství v zemi, jak to učinili této noci už zmínění pánové. Ale teď se zas jednou, ctěný čtenáři, ukázalo, jak se bohužel i přátelé Boží a svátá knížata mohou někdy v lidstvu zklamat. Následujícího dne totiž, za časného-nedělního rána, pomyslil si pan Bělohlávek, probudiv se ze spánku (a s panem Weißhäuptlem tomu bylo nejinak), tedy ten pan Bělohlávek se chytil za hlavu: Co tak nemá člověk v noci všechno za sny! - jako například včera, to se mu ve snu zjevil andílek, vedl ho kus cesty krajinou, k Matce Boží; ve Valteřicích ji našel, v domě nějakého ševče, jestli si dobře vzpomíná, sedící na peci, Jezulátko na klíně - a zároveň s ním před ní předstoupil ten němco- žrout, ten chlap ze špárkasy, ten Weißhäupti, který v poslední době nosí svůj nos tak vysoko, jako kdyby už celé Království české patřilo Sokolům, o Jilemnici už ani nemluvě. To tedy tomu Bělohlávkovi nikdy ani nepřišlo na mysl, že bude jednoho dne ještě snít o Weißhäuptlovi! Ale ve snu se musí počítat se vším, například i s tím, že člověka Matka Boží, ještě k tomu v přítomnosti toho óbrčecháka, osloví po česku. Na to tedy nemůže vůbec ani pomyslet, a jediné dobré na tom je, že celou tu věc zažil jen ve snu a ne ve skutečnosti! Jinak by totiž úplně vážně vyvstávala otázka, zda si to člověk, jako dobrý Němec v Království českém, může nechat líbit, že Matka Boží dává přednost české řeči - i kdyby to mělo mít za následek, že se člověk z tohoto důvodu případně odvrátí od katolické křesťanské církve a stane se přinejmenším protestantem! Ale snad by bylo lepší, kdyby se člověk prohlásil za volnomyšlenkáře, i když na druhé straně zase vznikají obavy, že si tím v c. k. Okresním úřadě, jakmile se to roznese, způsobí nemalé nepříjemnosti. K podobným úvahám, jak už bylo ctěnému čtenáři naznačeno, se cítil být onoho rána podnícen i pan Weißhäupti, a jak to svátý kníže zpozoroval, byl následkem toho velmi smuten, takže se stáhl do nejzastrčenějšího kouta Věčné blaženosti a hořce zaplakal nad svojí zemí a jejími oběma národy, které v ní žijí ve sváru a rozepři - a ani Boží zázrak je nedokáže, jak pokus ukázal, přivést k rozumu. Ale třeba k tomu ještě nedozrál čas, a tak neustane, to svaté české kníže, a bude za oba prosit, za Weißhäuptly a Bělohlávky, aby se jednoho dne nepřivedli vzájemně do neštěstí, spolu se svými národy. - A kdyby to měli přece jen provést, nechť to Bůh ve svém úradku zařídí tak, aby alespoň potom, když se jim všem to neštěstí už stalo, našli k sobě cestu a jednou provždy zjednali na tomto světě mír. ■ ■ ■ POLYGON 5/1995 27 [pageend29]"Aby všichni jedno byli" JAROSLAV LAMBERT Od květnové návštěvy papeže Jana Pavla II. uplynulo sice již několik měsíců, ale přesto na aktuálnosti různých aspektů s touto návštěvou spojených neubylo ani v tom nejmenším. Ba právě naopak. Zdá se, že k dosažení „míru pod olivami“, či lépe řečeno „pod lipami“, nám ještě pěkný kus cesty schází. Kdo by se chtěl domnívat, že doba uplynulých 40 let násilné ateistické glajchšaltace celých dvou generací našeho národa probudila u křesťanů viech konfesí v naší rodné vlasti touhu po vzájemném sblížení a svorné spolupráci na značně zpustlé „vinici Páně“, ten se mohl názorně přesvědčit událostmi při papežově návštěvě, že ne všichni povolaní jednotlivých církví, které se označují za „křesťanské“, jsou ochotni přijmout a dále šířit pravdu historie, a to pravdu naprosto objektivní, ale hlavně celou. Přitom je zcela pochopitelné, že i žurnalisté světonázorově usměrnění studiemi na státních školských ústavech po dobu více než 80 let katolictví nepřejících, tu zamlčováním historických faktů, jinde zas jejich překrucováním, vydatně přispívali ke zdaru obrazu, jaký by lahodil oku „uvědomělého dědice“ slavných husitských tradic. Ovšem ne všude se „režie“ setkala se žádoucím úspěchem. Zatímco všechna sdělovací média (zdejší zahraniční nevyjímaje), uvedla z celého papežova citátu o omluvě za křivdy v průběhu dějin spáchané katolíky na nekatolících jenom jeho první část, přičemž o druhé části, která doslovně zní „Zároveň ujišťuji, že katolická církev odpouští všecko zlé, co vytrpěly její děti“, už nechtěla nic vědět, budiž zde vzdána čest a chvála Lidovým novinám ze dne 22. května 1995, které papežův zmíněný citát - snad jako jediný deník - zveřejnily v plném znění. Ovšem podle tenoru úvodníku téhož čísla LN. který pochází z pera pana Dušana Třeštíka a byl umístěn bezprostředně vedle papežovy fotografie, lze usuzovat, že o zveřejnění i té nemilé a obecně zamlčované části zmíněného citátu musel být v kuloárech redakce LN sváděn tuhý ideologický boj mezi oficiózními reprezentanty konvenčního trendu, mocným tohoto světa poplatné „usměrňovači“ žurnalistiky - a na druhé straně pak zástupci k LN přičleněného bývalého tiskového orgánu Čs. strany lidové - „Lidové demokracie“. Protože morálnímu nátlaku této druhé skupiny nebylo možno vzdorovat ani tak silné redakční autoritě, jako je pan Třeštík, využil tento redaktor své autority k tomu, aby veřejnosti naservíroval „osvětu“ podle svého vkusu - a pochopitelně i úměrně k úrovni svých vlastních historických vědomostí, kterými ho pro boj proti „reakci a za pokrok“ vyzbrojily výklady všech školních dějepisů, jak se utvářely, přetvářely či „modifikovaly“ v průběhu jeho studií. Obsah jeho „osvětového elaborátu“ je podle toho také uspořádán tak, že by ho bylo možno nazvat pestrou paletou různých vzájemně si odporujících ideových zmatků a nevědomostí. Kdyby se autor elaborátu nespokojil jenom s tím, co mu škola nalila státním trychtýřem do hlavy a z lásky k pravdě historie pracoval i mimoškolně na rozšíření svého intelektuálního horizontu, pak by si jistě ušetřil blamáž, jakou je jeho naivní tvrzení o tom, že Jan Sarkander byl protireformačním světcem. Pak by totiž věděl, že protireformace se konala až po bitvě na Bílé hoře, tedy prakticky od roku 1621, zatímco Jan Sarkander byl protestanty bes- tiálně umučen ještě v době předbělohorské. I přesto, že protestanté na jaře 1619 odmítli přijmout dopis, v němž jim na trůn nastupující král Ferdinand všechna česká zemská privilegia výslovně potvrzoval, čímž manifestovali jednostranně vypovězení platnosti Rudolfova Majestátu z roku 1609, Ferdinand II. zásady této části českých privilegií-oč už nemusel -ještě respektoval až do Bílé hory. A to i vzdor faktu, že v Praze už panoval vzdorokrál Fridrich Falcký. Tedy o „protireformačním světci“ může mluvit jenom historický diletant. V době platnosti Rudolfova „Majestátu“ se totiž ani žádná „protireformace“ konat nemohla! Ale pan Třeštík, takto horlivý obhájce papežem údajně „uražených“ evangelických tradic, zůstává věren i jiné staré tradici, kterou je vymýšlení a šíření desinformací, pokud chce vzbudit dojem, jako by všichni představitelé nekatolických církví odmítli se s papežem setkat. Je pochopitelné, že se mu nechce líbit, že tak učinili pouze zástupci čtyř ze všech českých nekatolických církví, o nichž však nelze pochybovat, že jsou řízeny ze zahraniční centrály, jejíž pokyny musí bezpodmínečně provádět, jak bude dále podrobněji vysvětleno. Tím se vlastně dostáváme ke smyslu dopisu z 2. května 1995, který velice smířlivě a v pravém duchu křesťanské lásky a pokory formulovaný. zaslal Jan Pavel II. panu Dr. Pavlu Smetanovi. Občanu býv. ČSSR, který byl aktivně angažován v ekumenickém hnutí za doby persekuce křesťanů, nic nedbaje toho, že tím upadal v nemilost u všemocné KSČ, je jistě podivné, proč adresátem byl právě v ekumenickém hnutí za doby nesvobody neznámý pan Smetana, když takové velké pozornosti by si jistě právem zasloužil evan- gelík-chartista Dr. Lad. Hejdánek, který společně s katolíkem Jiřím Němcem neohroženě vedli ekumenickou společnost se sídlem v kostele v Praze v ulici „V Jirchářích“? - Odpověď na tuto otázku je naprosto jasná. Papežově sekretariátu se zřejmě dostala informace o tom, že se u příležitosti jeho návštěvy Prahy chystá určitá „rádoby- nenápadná“ provokace, inspirovaná z ústředního sekretariátu tzv. Světové rady církví se sídlem v Ženevě. Abychom získali jasno o tom, jaké cíle tento údajně „všekřesťanský“ konglomerát sleduje, je třeba především všimnout si jeho historického vývoje: od konce první světové války se snahy po spojení všech křesťanských církví stávaly stále účinnější, až vyústily v tzv. „ekumenické hnutí“. Jemu předcházela mezinárodní spojení (Evangelická aliance 1845, Světový svaz YMCA 1855, Světová misijní konference 1910); další konference se konaly 1925 a 1927 v Lausanne. - Když v roce 1948 Stalin dokončil únorovým pučem v ČSR rozšiřování svého rudého impéria směrem na západ, použil taktiku rozleptávání západních demokracií zevnitř zintensivňováním infiltrace různých stávajících internacionálních organizací prokomunistickými živly, či s pomocí svých agentů zakládáním nových subversivních organizací, jako npř. „Hnutí obránců míru“, „Russelův tribunál“ atp. Jedním z nejúčinnějších šachových tahů této taktiky rozkladu křesťanské civilizace a z ní vyšlé evropské kultury bylo, že se Stalinovi r. 1948 podařilo s pomocí svých agentů uskutečnit sjednocení všech až dosud po dobu více než 100 let o účinnou akci usilujících antikatolicky orientovaných náboženských společenství do tzv. „Ekumenické světové rady církví“ se sídlem ve švýcarské Ženevě. Tento tah sledoval dvojí cíl - a to: směrem na západ od „železné opony“ ochromoval pod rouškou křesťanství akce antikomunis- tických sil - zatímco směrem na východ, ve svých satelitních státech, likvidovat křesťanství podle zásady „divide et impera!“. Že se tato stalinská strategie ukázala být velice účinnou především v býv. ČSR, o tom nám podává spolehlivé svědectví kniha „Československé dějiny v datech“ (Svoboda, Praha 1986), kde se dozvídáme následující fakta: (Psáno komunistickou „agit- propčickou“ hantýrkou své doby.) 3.5.1948 - „Biskupové římskokatolické církve se rozhodli nedat povolení žádnému knězi k volební kandidatuře ... zaměřeno hlavně proti J. Plojharo- vi.“ (Str. 496) 16.8.1948 - „Konference římskokatolických biskupů v Nitře. Přijato memorandum vládě, ve kterém se projevily negativistické tendence vůči rozvíjení lidové demokracie a budování socialistické společnosti.“ (Str.498) 1.2.1949 - „Generální synoda duchovenstva Církve československé schválila rezoluci o účasti církve na výstavbě socialistické společnosti.“ (Strana 500) 25.4.1949 - „... Předsednictvo ÚV KSČ se vyslovilo pro oslabení vlivu Vatikánu mezi věřícími a nižším klérem pro jeho nepříznivý postoj k lidově demokratickému Československu.“ (Str. 500) 29.4.1949 - „K. Gottwaldovi byl zaslán protest proti údajnému porušování svobody katolické církve. Od března 1949 byla církevní otázka jedním z hlavních politických problémů.“ (Str. 500) 19.6.1949 - „Římskokatolická církevní hierarchie nařídila čtení pastýřského listu při bohoslužbách, ve kterém projevila negativistické stanovisko k politickému vývoji v ČSR...“ (Str.501) 16.3.1950 - „Ministerstvo zahraničních věcí požádalo, aby představitel pražské nunciatury Vatikánu opustil ČSR vzhledem ke svému negativnímu politickému působení.“ (Str. 502) 29.3.1950 - „Nekatolické církve v ČSR uveřejnily prohlášení k instrukci vatikánské kongregace o ekumenickém hnutí. Snahu po sjednocení s Římem tyto církve odmítly, neboť se Vatikán stavěl negativně k politickému vývoji v ČSR.“ (Str. 503) Potud historická fakta - inteligentnímu čtenáři netřeba komentáře! Docela právem tedy prof. V. Černý v knize „Paměti 1945 - 1972“ (str. 338) sumarizoval celý vývoj procesu „ekumenických“ vztahů v ČSR za doby komunistické totality v uvedeném období následovně: „Od počátku se ozřejmila eminentní mravní a kulturní důstojnost katolicismu; církve založené na principu náboženských tradic nebo netradic nacionálních se rozmázly v blátě služeb- nické kolaborace...; církev Československá “husitská,, se pohnula jen o málo, ale bylo to na smetiště dějin.“ Zde je v zájmu objektivní pravdy upřímně litovat, že Václav Černý už nestačil do svých pamětí zahrnout i čestné a statečné jednání mladých evangelických ekumenistů z „Jirchářů“ (viz shora), vedených Dr. Lad. Hejdánkem. Tato kapitola cti by tam po zásluze patřila. Ale vraťme se ke „Světové radě církví“. Podobných úspěchů, které tato organizace zaznamenala především v ČSR, bylo dosaženo ještě v době, kdy její pseudoekumenická činnost od r. 1948 byla z Moskvy řízena prostřednictvím lokálních kolaborantů té které západní země. Jiná, pro Moskvu jedinečná situace ovšem nastala od roku 1961, kdy president USA J.F.Kennedy ukončil „studenou válku“, čímž „vypukla“ nová éra tzv. „mírového spolužití“. Tím se tedy v témže roce totiž sovětská pravoslavná církev spolu s ostatními nekatolickými církvemi satelitních států staly „salonfähig“ pro přijetí za členy Světové rady 28 POLYGON 5/1995 [pageend30]církví. Nato v ženevské centrále Rady zabouřily neobyčejné orgie nadšení nad „návratem“ až dosud bolševickými ateisty násilně likvidovaného ruského pravoslaví do lůna světového křesťanstva. Stalinovi potomci tím dostali právo odeslat do vedení ústředního sekretariátu Rady v Ženevě své zástupce, na jejichž počest zde došlo k provádění „povinných cviků“ ve vzdávání úcty a respektu. Že však tito „narychlo vykvašení křesťané“ byli vesměs vysocí důstojníci KGB s úkolem provádět na Západě pod rouškou akcí Světové rady církví protikřesťanskou činnost ve prospěch bolševické světové revoluce, o tom by mohl pochybovat jenom notorický politický idiot. Přímo klasické svědectví o aktivitách takto personálně vybavené pseudokřesťanské Rady nám - opřen o seriosní prameny - podává spis Dr. Beata Bäschlina, nazvaný „Protestantské církve ve víru komunismu“ (Protestantische Kirchen im Sog des Kommunismus, Selvapiana Verlag, CH-6652 Tegna). Na otázku: „Je Světová rada církví řízena KGB či nikoliv?“ odpovídá tisková agentura „idea“: „Veřejné kritiky z vlastních řad a chvály se dostalo ze strany »Evangeli- kálního teologického konventu konference (Boha) vyznávajících společenství< poslanci CSU Hansu Huynovi za jeho »Dokumentaci o komunistickém rozkládání evangelických organizací - především Světové rady církví<. Náměstek předsedy evangelického pracovního kruhu CDU/CSU, president rýnsko-falckého zemského sněmu Albrecht Martin v Mohuči (Mainz), vyzval Huyna, aby své >neúnosné< tvrzení, že Světová rada církví se stala »Světovým církevním sovětem < a že generální sekretář této organizace je marxista, dokázal a nebo se za ně omluvil... <. Toto hlášení agentury >idea< bylo uveřejněno v »Erneuerung und Abwehr< a opatřeno následujícím komentářem: >Huyn jako předseda pracovního kruhu pro zahraniční-vnitrostátní-obrannou a vývojovou politiku CSU ve spolkovém sněmu se na 112 stránkách, obsahujících dokumentaci >Za mír a svobodu< vyjádřil, že evangelické církve se staly »cílovou skupinou komunistické infilt- r?ce<. Jak Světová rada církví tak i »Křesťanská mírová konference<, »Světová rada míru<, »Německá mírová společnost< a »Akce znamení smíření / Mírové služby<, jak se politik vyjádřil, jsou proniknuty sovětskou tajnou službou. Huyn se zde přitom opíral o materiál Spolkové zpravodajské služby, jakož i o ústavní zprávu spolkové vlády. Obě tato sdělení byla doplněna o zjištění, že neexistuje ani ta nejmenší pohnutka k omluvě za shora zmíněnou kritiku. < Pozitivně se vyjádřil k této dokumentaci i president Teologického konventu prof. Dr. Beyerhaus z Tübingen...“ Potud zpráva Dr. Beata Bäschlina. Doufám, že ze shora uvedeného už není těžké uhádnout, kdo pan Dr. P. Smetana je a jaká je jeho funkce v českém ekumenickém hnutí. Pan Smetana ve své funkci pfedsedy Ekumenické rady církví je tedy šéfem české sekce „kágébáky“ řízené Světové rady církví se sídlem v Ženevě, na jejíchž starých praktikách se po velmocenských dbhodách z Reykjaviku a Malty (Gorbačov, Reagan, Bush), podle nichž se komunistům nesmí „ubližovat“, ničeho nezměnilo. A tak tedy i tam, v Ženevě, úřadují nerušeně „staré struktury“ neustále po svém, stejně tak jako v České republice či v ostatních postkomunistických zemích. Adresoval-li papež svůj dopis z 2. května tr. právě panu Smetanovi, pak tak učinil s plným vědomím, že tím oslovil kompetentního potentáta, jemuž ústředí Světové rady církví „propůjčilo“ úřad jakéhosi duchovního marxisticko-křesťan- ského „Reichsprotektora in Böhmen und Mähren“, který dostal za úkol (či snad jenom souhlas?) u příležitosti papežovy návštěvy v Praze zorganizovat nějakou „taškařinu“. Tak tedy on, poslušný, ve své „křesťanské pokoře“ užívající heslo Jana Lucemburského „Ich dien“, své pří- kazce nezklamal a nechal si napadnout něco „grandiosního“. Bohužel ale nic originelního, protože používat různými historiky „usměrněného“ Jana Husa jako „beranidlo“ proti katolictví, je už „stará mašle“ z minulého a ještě začátku našeho století. „Loserthovské trauma“ z roku 1888 se svými z něho plynoucími následky, by mělo být všem, kdo podobných metod používají, poučením a výstrahou. Ovšem - komu vůbec bylo dopřáno dovědět se, co toto „trauma“ bylo? Oficielní dějepisectví se zde zahalilo v hrobové mlčení - a také jistě vědělo, proč. (Ale to už je jiné téma.) Snad proto, že ani sám pan dr. Smetana o oněch nepopulárních událostech z dob minulých nemá ani toho nejmenšího tušení, objednal si u svých nadřízených v Ženevě, aby zařídili „požehnání“ UNESCO k akci, jíž měla být u příležitosti 580letého výrbčí Husovy cesty do Kostnice, rekonstrukce této historické události. Protože v UNESCO zasedají také mnozí „duchovně spříznění“ s vedoucími činiteli ze Světové rady církví resp. jejího ústředního sekretariátu, požehnání ve formě záštity došlo, a tak se sehnalo přes 60 (jistě dobře placených) nadšenců, kteří na sebe oblékli dobovou válečnou „braň“ a táhli na Prahu tak, aby tam dorazili přesně v hodině papežova projevu. Organizátoři této maškarády však ujišťují, že prý tato akce nikterak nesouvisela s papežovou návštěvou; prý se zde jednalo o čistě náhodnou časovou kolizi. „Kdo tomu věří, ať tam běží!“ Takovéto naivní oblbovačky si český člověk skutečně nezaslouží. Když se mělo jednat o his- toricko-vědnou rekonstrukci Husovy cesty do Kostnice, pak je třeba položit otázku: „Proč ji organizátoři realizovali v květnu a nikoliv v den jejího historického data 11. října? - A co vůbec měla tato pestrá spoléčnost co hledat v Praze, když Hus odjížděl do Kostnice se svým doprovodem z hradu Krakovce na Rakovnicku, aniž se vůbec zastavil v Praze, kam jenom předtím poslal svůj dopis Pražanům, spolu se svou poslední vůlí, adresovanou k rukám svého nejmilejšího žáka Mistra Martina z Volyně?“ POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den II! Informujte se u: raseara für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 - 932 32 22 FAX 01 - 932 52 03 Ovšem papež, kterému jistě vše, co je zde uvedeno, není neznámo, zůstal smířlivý a velkorysý, omluvil se za křivdy, které katolíci v minulosti spáchali na nekatolících a prohlásil, že i katolická církev odpouští stejná provinění, která byla spáchána v minulosti protestanty na katolících. Doufal-li snad, že z opačné strany se mu dostane stejné smířlivosti ve formě podobného prohlášení, pak bohužel musel zjistit, že ona barikáda, postavená mezi křesťany v minulosti, dosud, ani po tragických zkušenostech z minulých 40 let komunistické persekuce, nebyla odbourána. A tak „standardní konsument“ zpráv z denního tisku, jemuž byla za účelem manipulace jeho mínění zamlčena druhá část papežova autentického citátu, se cítil být ujištěn v přesvědčení, že papež sám tím uznává, že v minulosti vždycky jenom „autoritářští“ katolíci ubližovali „tolerantním“ evangelíkům a teď že kajícně „přilézá ke křížku“. Tak tedy náš „malý český člověk“ byl utvrzen ve starých mýtech, jako by husité nikdy neublížili ani mouše, že jenom chodili a zpívali a měli švandu z toho, jak nepřátelé utíkali jako zajíci. A že by husité po přijetí 4 pražských artikulů někdy ustanovili 40 inkvizitorů, jejichž úkolem mělo být pečovat, aby z obce a z celého okolí byl jakýmkoliv způsobem vyhlazen každý jedinec, který by se nehlásil k husitské víře - a nebo snad že by ten „dobrý táta“ Žižka, když zajal 28 bezbranných mnichů, kteří odmítli vyznávat kalich, dal tyto zajatce „práčatům“ (táboritským dětem), by si je pro ukrácení dlouhé chvíle či v rámci „branné výchovy“ upálili - to všechno jsou jenom .katolické lži“, které „austrofil“ Palacký ve svých „Dějinách“ napsal jenom proto, aby se zavděčil habsburské monarchii. A dokonce ani není pravda, jak píše Palackého žák prof. A. Gindely ve svém spise „Geschichte der Böhmischen Brüder“, že by husitský arcibiskup Jan z Rokycan někdy zřídil slídivou inkvizici k pronásledování Českých bratří, které nechal vyhánět ze země a nebo mučit bestiálním způsobem, jakým i bratři jejich vlastní konfese o 150 let později dali umučit Jana Sar- kandra. A proto protestanté se nemají katolíkům za co omlouvat - a basta! POLYGON 5/1995 29 [pageend31]Tak myslí průměrný typ našeho českého člověka, duchovně „odkojený“ mateřským mlékem státního školství počínaje rokem 1918 až podnes. Abychom však mohli naplnit hlavní zásadu ekumenie v tom nejvlastnějším slova smyslu, jejíž vůdčí deviza zní „Aby všichni jedno byli“, pak musíme být upřímní sami k sobě, a proto musíme chtít vědět i to, co nám profesionální usměrňovači mínění - ať už na školách všech stupňů, v literatuře či v žurnalistice - zanechali jako „bílá místa“ s varováním „Hic šunt leones“. Podívejme se třebas, jak se muselo „hoblovat, přiřezávat“ či jinak laborovat, aby se podařilo historickou postavu Jana Husa vtěsnat do takové šablony, která by vyhovovala partajním zájmům profesionálních vlastenců. V knize „Ze zpráv a kronik doby husitské“ (Svoboda 1981) se na stranách 73 a 74 od Petra z Mladenovic dozvíme plné znění dopisu, jímž Hus v plénu university za svědecké přítomnosti několika královských notářů odpověděl dne 1. září 1411 na pozvání k audienci do Říma, kde se měl před kardinálskou komisí zodpovídat ze svého učení. Zde je velice zajímavé, že tento, jako jeden z nejdůležitějších historicko-vědeckých dokladů, čítající celkem 67 řádků, odbývá Palacký pouhými sedmi řádky. (Dějiny, díl 3., 1939, str. 76) Z obsahu Husova dopisu prostě nemohl uveřejnit v něm zmíněné ujištění o tom, že je s arcibiskupem vyrovnán, protože na téže straně uvedené plné znění dopisu arcibiskupa králi Václavovi by Husa jednoznačně usvědčilo z hlásání vědomé nepravdy. Dále Palacký nemohl uveřejnit Husovo odmítnutí dostavit se do Říma, které Mistr Jan zdůvodňoval tím, že prý mu po cestě Němci ukládají o život. Ono by se totiž mohlo stát, že by se zvídavý čtenář zeptal, jak a čím se mohlo přihodit, že 20. října 1414 na cestě do Kostnice píše Hus z Norimberka v dopise do Prahy: .Potom mne v Novém Městě (Neustadt) všichni Němci mile viděli... Také vězte. že jsem dosud nezpozoroval žádného nepřítele...“ (Z kronik, str.33 a 34). Palacký sám v této věci potvrzuje: „Byv pak všude v Němcích ... pokojně a vlídně přijat, nabyl brzy přesvědčení, že králova glejtu na cestu ani nepotřeboval...“ (str.99). Ještě markantnější je manipulace s Husovou poslední vůlí. Na straně 99 Palacký dále píše o tomto, rovněž jednom z nejdůležitějších dokumentů pro vědecké bádání: „Tutéž dobu oznámil nejmilejšímu žákovi Martinovi svou poslední vůli v psaní zavřeném, jež nemělo se otevřít dříve, než by došla úplná jistota o jeho smrti.“ Dále ani jediné slovo z obsahu Husova testamentu! Nedávno napsal Vladimír Valenta ve svém článku v Polygonu, že Palacký, když nemohl napsat pravdu, raději mlčel. Ano, toť nanejvýš pravdivý poznatek! Ovšem v našem případě Otec národa nemlčel z obavy před nějakou c.k. rakouskou cen- surou, ale proto, že by ho za napsání nepříjemné pravdy „roznesli na koňských kopytech“ jeho vlastní, fanatickou nenávistí ke všemu katolickému přímo posedlí, konfesijní s pólu partaj níci. Zatímco Palacký se v této věci zahalil do hrobového mlčení, šel T.G.Masaryk poněkud dále. Ve svém účelovém spise „Jan Hus“ (Konfrontace, Curych 1979) píše v kapitole ke studentům: „Mravní poměr Husův k českému studentstvu posud vyznačen je v závěti, kterou Hus psal roku 1414 svému žákovi Martinkovi z Volyně: v ní máme skutečně Husa celého." (str. 128) Dále však TGM pokračuje jenom velice skromným a pečlivě vybraným výtahem citátů z uvedeného testamentu. Zde je namístě položit si logickou otázku: Když máme v Husově závěti Husa celého, pak proč TGM také studentům nedal celé doslovné znění tohoto význačného dokumentu? - Odpověď je jednoznačná: TGM jako disciplinovaný člen jedné z protestantských církví si nemohl dovolit napsat žádnou z historických pravd. která by nebyla v souladu se stranickými zájmy jeho konfese. Hus totiž svoji závěť začíná slovy: „Mistře Martine, nejmilejší bratře v Kristu! Vyzývám tě v Pánu, aby ses bál Boha, zachovával jeho přikázání, vyhýbal se stykům se ženami a byl opatrný, když nasloucháš zpovědi žen, aby tě Satan ženským pokrytectvím neošálil; protože praví Augustin: ’Nevěř zbožnosti, protože čím zbožnější, tím chlípnější, a pod rouškou zbožnosti se uvnitř skrývá lep chlípnosti.’ Proto se střež, abys neztratil své nenahraditelné panictví, které, doufám, dodržuješ.“ (Z kronik, str. 29 a 30) Ještě v očekávám brzké smrti napomíná Hus mistra Martina v dopise ze 16.6.1415: „Vyhýbej se rozprávkám se ženami a zvláště buď opatrný při slyšení zpovědi, aby ses nenechal polapit osidlem smilstva, vždyť doufám, že jsi panic čistý, Bohu zasvěcený.“ (Z kronik, str. 180) Tato velice nepříjemná fakta se už studenti nesměli od TGM dozvědět, prostě proto, že při představě, že by se Jan Hus měl nějakým zázračným způsobem objevit v naší době - opatřen příslušnou pravomocí pak by musel všecky křesťanské církve, mající ženaté kněze, prohlásit za kacířská společenství - a vzhledem k dnešní, pod vlivem marxismu stále pokračující feminizaci veřejného života, by všechny ženy-farářky hnal k upálení na hranici. Vždyť přece před koncilem prohlásil upálení na hranici za spravedlivý trest pro kacíře, ovšem on sám že kacíř není! Kdyby toto TGM otevřeně podle pravdy přiznal, pak by si nikdy nemohl dovolit ve svém spise „Česká otázka“ (Čin 1948, str.201) o Karlu Havlíčkovi napsat, že „náboženství pojímal v duchu Husově: důsledně požadoval reformu církve ... žádal hlavně zrušení celibátu ... atd.“ Zde už není možné, aby si TGM nebyl vědom toho, že hlásá vědomou nepravdu! - Toto je jenom jeden názorný příklad za četné jiné z jeho děl, kde TGM nestojí jednoznačně na straně objektivní pravdy. Jistě že pro nás všecky, kdo si vysoce ceníme - a jsme přesvědčenými stoupenci - Masarykovy sociologie, je těžko smířit se s nutným poznáním, že i náš antimarxistický idol, který už před sto léty ukazoval právě naší, vulgárním materialismem postižené generaci, cestu k důstojnému smyslu života, se spolupodílel na vytváření jakéhosi „Lžihusa“, s jehož pomocí ještě dnes - a právě dnes! - má být prohlubován kulturní a politický rozkol v našem národě. Ale v tomto ohledu je mi aspoň slabou útěchou, že to nejsem já, kdo jako jeden z prvních se veřejně přimlouvá za revizi kultu TGM jako usilovného a nesmlouvavého hledače pravdy. Na trhliny v tomto kultu totiž poukázal již prof. V. Černý ve svazku „Paměti 1921-38“, kde na stránkách 143 a 144 uvádí: „Vědecky vzato měl prof. Pekař pravdu ... Masaryk uměle konstruoval niterné mravní dějinné svazky. A nekonstruoval je dokonce z popudu cizího, a ke všemu německého?“ To byl tedy šok: Masarykova „filosofie národních dějin“ cizím ohlasem! Bohové, pomozte, co si tu myslit a jak rozplést ten zádrhel? ... omylem, a to stejnou měrou kultumě-historickým jako politicko-praktic- kým bylo i Masarykovo zdůraznění tradice nábo- žensko-reformistické na úkor obecně křesťanské, které jitřivě vylučovalo katolicismus z podílnické účasti na tvorbě „smyslu českých dějin“, ba div ne smyslu obecně kulturních vůbec! Který katolík si tohle dá, může dát líbit? Nejvíc smyslu pro uvažujícího mělo ještě nechat stranou otázku Masarykovy koncepční originality, jež byla sporná, i otázku jeho historické přesnosti, jež pokulhávala, a vyjít ... z Masarykova subjektu... - Potud tedy vyznám jednoho z nejoddanějších Masarykových stoupenců a dokonce smýšlejícího socialisticky. Právě letos vzpomínají Pražané 80. výročí odhalení Husova pomníku na Staroměstském náměstí v Praze. I T.G.Masaryk přispěl k jeho realizaci svou intelektuální „hřivnou“. I když, jak „zákulisní“, tak i následné okolnosti spojené s historií tohoto monumentu neskýtají v každém ohledu pohled všeobecně naprosto uspokojivý a co do pohnutek ideově jasně vyhraněný, věřím, že katoličtí znalci této historie se nesníží k tomu, aby evangelíkům kazili radost z této oslavy zveřejňováním některých „choulostivých“ detailů, tím méně pak nějakou neseriosní provokací, jako tomu bylo z opačné strany při letošní návštěvě Jana Pavla II. v České republice, zvláště pak v souvislosti se svatořečením Jana Sarkandera. Budiž však vzdána čest a chvála těm representantům nekatolických církví, kteří nenásledovali provokačního příkladu pana Dr. Pavla Smetany a v upřímné ekumenické snaze „aby všichni jedno byli“ setkání s Janem Pavlem II. nebojkoto- vali. A chtěl-li by snad - i přes tento neúspěch svých snah - pan Smetana, coby šéf české expozitury pochybné Světové rady církví vyhrožovat, že by záležitost svatořečení Jana Sarkandra mohla mít za následek přerušení ekumenických styků s katolíky, pak by se jednalo o gesto stejné závažnosti, jako kdyby Reinhard Heydrich vyhrožoval Čechům, nepřestanou-li se domáhat své státní suverenity, pak se za ně přestane u Hitlera přimlouvat. Závěrem ještě slovo k panu Třeštíkovi z LN. který si ve svém historicko-eklektickém pamfletu dělá starosti s „čistým svědomím katolíků“. Zde může být naprosto klidný; katolíci mají v tomto směru o obhájení své cti dobře postaráno - ať už ve vztahu k tzv. „reformaci“ a nebo k době nacistické či komunistické lůzovlády. Kdyby si pan Třeštík nemyslel, že moc umí a kdyby se rád a pilně učil, aby se dověděl i to, co mu státní osvětový monopol nedovolil vědět, mohl by dnes být seriosním a váženým žurnalistou - jak říkal Karel Havlíček Borovský: „Mohl být vlasti chlouba“ ... ale takhle? £ 30 POLYGON 5/1995 JAN FRIEDE [pageend32]Konečné skončila jedna komunistická nespravedlnost Trestní stihání bratří Mašínů zastaveno Odpoledne, ve čtvrtek dne 13. července 1995, dopsal jsem svou odpověď na takovou malou ničemnost, kterou v cause „Mašíni“ otisknul u pana Hvížďaly nějaký Wollner. Večer, ve čtvrtek dne 13. července 1995, zazvonil u mne telefon. Což se děje málokdy, protože dovolat se je u nás opravdu, ale opravdu problém, o kterém neví, zdá se, pouze pan ministr Dyba. Tentokrát však stály zřejmě hvězdy ve správné posici, ačkoli mi pan Bau- dyš horoskopy nikdy nedělal, ba ani z ruky nevěštil. O malou chvíli dříve právě skončilo „Radioforum“ Českého rozhlasu o cause „Mašíni“. Konalo se poté, co redaktorka Jana Klusáková souhlasila s podmínkou, že u mikrofonu nebude Jan Beneš. Zvláštní, jaké podmínky může takové české veřejnoprávní vysílání vyžadovat. Zajímavé by bylo vědět, kdo je vyžaduje, případně proč. Malé a podlé ničemnosti prostě nejsou vyhraženy jen nějakým Wollnerům. V tuto chvíli však bylo důležité, že se „Mašíni" do vysílání dostali. Telefonní ohlas byl mohutný a pro jejich věc - a na mou duši: věc nás všech - positivní. Ve skutečnosti již ve chvílích vysílání bylo už o Mašínech rozhodnuto. Zda to přispělo k tomu, že se causa konečně dostala do vysílání, inu, to na mou věru nevím. Tím telefonem, kterým se tentokrát dovolal, volal náš velmi vysoký státní úředník a dožadoval se adres bratří Mašínů v USA. Pochopitelně jsem si přál vědět, proč. „Protože je třeba oznámit jim, že jejich stihání bylo zastaveno.“ Potom přišla poznámka, myslím, že zbytečná: „Ale ne proto, že o nás píše Beneš.“ Podal jsem požadovanou informaci. Tudíž, dobrá věc se vydařila. Je třeba poděkovat všem, kdož se o ni zasloužili. Úředníkům větším i menším, všem, kdo projevili zájem, účast, a dali najevo svou vůli po spravedlnosti. To, co bratřím a celé jejich rodině už po dekády dlužíme, to, co dlužíme paní Mašinové, v tom dnes už konečně označeném hrobě v Ďáblicích, bylo aspoň částečně napraveno. Generál Mašin, otec bratří Mašínů, nemá nazpět svou ulici. Ale snad i na ni dojde. Snad dojde i na Morávka, a konečně snad i ona ulice v Dejvicích bude správně pojmenována jako „Generála Eliáše“ a ne jen „Eliášova“. Nehodláme na to zapomenout. Telefon Petrušky Šustrové do 23,00 hod. nefungoval a tudíž jsem se s ní nemohl o tu zprávu podělit. Až propukne na Ruzyni velké vítání bratrů Mašínů, doufám, že se mi podaří dostat se tam i skrz početnou ochranku. Pokud ne, taky dobře. Vy všichni, drazí lidé, kteří jste nám - a mně osobně napsali, děkuji zvlášť. Je to hlavně aje- dině vaše zásluha, že dosud má smysl o cosi usilovat. JAN BENEŠ K fotografiím: Mramorová deska, na níž jsou v bronzu ztvárněna torza lidských rukou v ostnatých drátech. Desku financovali Čechoameričané z Los Angeles. Projekt vypracoval Jiří Karger a pomáhali mu Antonín Kulda a arch. Karel Gronwaldt. Fotografie je z loňského odhalování pomníku na Ďáblickém hřbitově v Praze. U pomníku stojí vikář generálního opata a opat želivský Vít Tajovský, který hroby obětí rudého teroru i pomník samotný posvětil. Počet zde pohřbených politických vězňů se odhaduje na 240. Pohřebiště bylo do listopadu 1989 utajováno, tvořily ho prohlubně zarostlé křovinami. Do společných hrobů se pohřbívalo v 8 vrstvách. Mezi obětmije např. P. Josef Toufar z Čihoště, umučený při výslechu esté- báky, a matka bratří Mašínů, paní Zdeňka Mašinová. POLYGON 5/1995 31 [pageend33]s Báchorky a skutečnost Čtu časopis Polygon, protože se zabývá minulými i současnými politickými událostmi z nových netriviálních pohledu. Československá starší i novější historie je plná subjektivně vykládaných událostí, a dramatické politické změny, kterými prošel český a slovenský národ v posledních sto letech, to bohatě umožnily. Aby inovativní přístup, který pochopitelně musí vyvolávat u mnohých čtenářů kontraversní pocity, měl skutečně objektivní platnost a hlavně pomohl v orientaci i čtenáři v naší původní vlasti, musí být vyjádřen s maximální péčí o fakta a musí se vystříhat laciného zjednodušování. To je ovšem náročné nejen pro pisatele, ale i pro redakci, která si musí být vědoma své odpovědnosti vůči čtenáři a musí být náročná k sobě i k dopisovatelům. Chtěl bych upozornit na některé informace, které se prohřešily tomuto pravidlu v nedávné době. Tak Otakar Zoufalý (3/95) správně upozorňuje na svádění národní slabosti na Jaltskou dohodu (kde se o Československu nejednalo a kde se obecně zdůrazňovalo právo východoevropských státu na sebeurčení a na svobodné a demokratické uspořádání). Potud je všechno správné. Mylná je však věta, která jmenuje řadu významných osobností (Zb. Brzezinski aj.), že uvěřili v sovětské desinformace o této konferenci. Problém je v tom, že to, co platí např. o Československu a Jaltě, neplatí o Polsku, protože Jaltská konference se zabývala důsledky rozporu mezi polskou vládou v Londýně a Sovětským svazem (akcentovaného ka- tynskou aférou), a západní mocnosti ustoupily pod tlakem mocenské reality od garance obnovení předválečného Polska a souhlasily s ustavením kompromisní Mikolajčíkovy vlády pod sovětskou patronací. Tím de facto uznaly hegemonii SSSR v Polsku výměnou za nesplněný slib svobodných voleb. Daleko větší problém je s článkem Jar. Lamberta (Polygon 1/95). Článek je sympatický - vyjadřuje zmatek v mysli mnohých, kteří pozorují paradoxy politického vývoje v zeměpisném prostoru, který jsme si zvykli nazývat střední Evropou. Autor pravděpodobně není zatížen znalostmi profesionálních politologů a historiků, ale má zřejmě upřímnou snahu se v současné historii orientovat, hledá nějakého jednoduchého společného jmenovatele k vysvětlení nedávných a ještě ted probíhajících událostí. Celý článek je založen na údajném svědectví současného ministra zahraničí Ruské federace A. Kozyreva o údajné dohodě o uspořádání střední a východní Evropy na schůzkách amerických presidentů s Gorbačevem. V dalším článku J. Lambert (Polygon 3/95) odpovídá na dopis kritiků. Bohužel v odpovědi se nedotkl tzv. „Kozyrevova svědectví“ a tím všechny ostatní argumenty nabývají podružný význam. V pramenech mně dostupných jsem nenašel, že A. Kozyrev se zúčastnil schůzek amerických presidentů v Reykjaviku a na Maltě s Gorbačevem a byl náměstkem ministra zahraničí SSSR Ševardnadzeho. Věříme-li biografickým údajům, které asi napsal sám o sobě pan Kozyrev, tak byl zaměstnán na ministerstvu zahr. věcí SSSR od roku 1974 v podřízených pozicích, pak na počátku r. 1989 byl zástupcem šéfa odboru pro mezinárodní organisace, pak se stal šéfem tohoto oddělení, v r. 1990 byl členem sov. delegace u OSN a byl v doprovodu Gorbačeva v Japonsku, v říjnu 1990 se stává min. zahr. Ruské rep. a 1992 Ruské federace. Nahlédnutím do rejstříku New York Times se přesvědčíme, že v letech 1989 až 1991 existují o Ko- zyrevovi pouze tři zprávy a žádná z nich v souvislosti se schůzkami amerických presidentů s Gorbačevem. Teprve v roce 1992 se jméno Kozyrev stává v americkém tisku běžným, napsal několik článků o zahraniční politice. Propagoval přesné představy, které odpovídaly koncepci Gorbačevovy perestroj- ky. Články dále svědčí o tom, že Kozyrev byl velmi opatrný, aby nepřekročil rámec stavu vnitropolitického vývoje v Sovětském svazu. Jediný článek, který jsem byl schopen nalézt a který Kozyrev napsal pro americká media v roce 1992, byl publikován ve Foreign Affairs pod názvem „Russia: A Chance for Survival“. Neobsahuje nic, o čem se zmiňuje pan Lambert, s výjimkou obecného ujištění o ruské roli v nově vytvořených nezávislých státech z bývalého SSSR. (Doslovný citát: „Rusko si nemůže dovolit zapomenout na svou speciální odpovědnost určenou historií a vycházející ze svého statutu velmoci a stálého člena Bezpečnostní rady spojených národů." V roce 1992 se Kozyrev zúčastnil „Konference o bezpečnosti a spolupráci v Evropě“ .(Stockholm 14. prosince), kde napadl ve své řeči Západ a obvinil jej, že konšpiruje proti jeho zemi a varoval, že Rusko je připraveno vojensky intervenovat na straně Srbů v občanské válce v Jugoslávii. Jeho řeč způsobila ve světě značný rozruch a Kozyrev od svého prohlášení ucouvl s odůvodněním. že řeč byla pouze varováním, co by se stalo s ruskou politikou, kdyby se ruští konservative! dostali k moci. Tento incident, na který již jistě mnozí zapomněli, by mohl být stále považován za důkaz Kozyrevova nemístného žertování, kdyby ruská zahraniční politika za jeho vedení od té doby nezaznamenala obrat právě ve směru, který tehdy on sám údajně položertem naznačil. Bez ohledu na to, zda se Kozyrev zúčastnil schůzek v Reykjaviku a na Maltě či nikoliv, a bez ohledu na to, zda o nich v americkém tisku podal zprávu ze svého hlediska či nikoliv, zůstává otázkou, zda skutečně tyto dvě konference naznačily podrobný vývoj uspořádání ve střední Evropě a jejím národům tím omezily jejich roli ve vytváření své budoucnosti. Na to je možno docela jednoduše odpovědět, že jedinými zásadními právními důsledky těchto konferencí (a dalších jednání na jiných úrovních) byly smlouvy, týkající se atomových zbraní, odzbrojení a smlouva tzv. 4+2, týkající se sjednocení Německa. Všechno ostatní má spíše význam objasnění názorů participantú schůzek a pokud byly dány určité sliby, pak nepřesahovaly z americké strany - a patrně ani ze sovětské - význam krátkodobé shody názorů, jejichž platnost byla omezena na dobu setrvání příslušných administrativ ve funkci. Vývoj mezinárodních vztahů po roce 1990 svědčí, že na straně západních států neexistovala (a patrně dosud neexistuje) jasná politická koncepce a pokud existovala jasná koncepce SSSR v mysli Gorbačeva a spolupracovníků, tak se ukázala neproduktívni a úplně ztroskotala. Není pravděpodobné, že by si Gorbačev přál, aby v čele Československé republiky stál Havel a aby tato země ekonomickou orientací se dala na cestu, kterou jí vtiskl Klaus. Jistě si také nepředstavoval, že KSČ v Československu se bude chovat jako sníh na jarním slunci. A jistě si levice přála, aby dostala novou příležitost „to dělat tentokráte lépe" a vrátit se k únoru 1948 anebo k roku 1968. Z historického hlediska je více závažné studovat, proč se tak nestalo a navíc: my se musíme ještě snažit pomáhat, aby se tak nestalo v budoucnosti. Vývoj v jiných východoevropských zemích ukazuje, že taková obava není zbytečná. Bylo v zájmu Gorbačeva, ale i USA (tedy Bushe), aby změny ve východní Evropě pokračovaly klidně bez velikých otřesů a krveprolití. Bylo také základní politickou linií Bushovy administrativy udržet stabilitu státních útvarů ve východní Evropě, a to z mnoha důvodů, z nichž nejdúležitější je otázka kontroly atomových zbraní (viz npř. Bushúv projev při návštěvě Kyjeva a podpora Bushovy administrativy v zachování integrity Jugoslávie). K dělení Československa se americká místa chovala zdrženlivě a spíše si oddychla, když separační proces skončil bez mezinárodních komplikací. J. Lambert dokazuje cizí (zahraniční?) manipulaci v českém politickém procesu na Václavu Klausovi. Nevím, zda si p. Lambert zjistil (asi by to nebylo obtížné, stačilo by se zeptat Klausova sekretariátu a nebo mluvčího Cornellovy university v New Yorku), zda pan Klaus byl ve Spojených státech na čs. státní stipendium. Jistě to není vyloučeno, ale je to velmi nepravděpodobné. Znám desítky Čechů a Slováků, kteří v období na zlomu 60. a 70. let studovali nebo pracovali v západní Evropě nebo v USA, a přitom většina z nich nebyla prominenty komunistického režimu. Za možnost pobytu v zahraničí vděčila svému nadání, píli, odvaze a osobní schopnosti navázat produktivní styky se zahraničními institucemi a kolegy, a také politickému tání, které tehdy v Československu probíhalo, ale nevím o nikom, kdo by byl v těchto zemích za čs. peníze. Vesměs byli odkázáni na podporu zahraničních sponsorů. Myslím, že není na místě mluvit o zevní manipulaci Klause, spíše je správnější se snažit rozpoznat vlivy, které ho formovaly jako člověka, ekonoma a politika. Snadno v jeho vývoji můžeme rozpoznat vliv amerického monetárního ekonoma Miltona Friedmana, vliv sociálních a politických zkušeností z života v akademickém i neakademickém prostředí komunistického Československa, a dále mu musíme přiznat poměrně dobrý instinkt v odhadu sociálně-politického chování, xenofóbie a egalitárních tužeb průměrného českého občana, což z něho až doposud udělalo úspěšného politika. Závěrem bych chtěl ještě vyslovit své tajné přání, aby se mezi námi našel někdo kalibru Ferdinanda Peroutky a zaznamenal politické turbulence ve východní Evropě tak výstižně a objektivně, jak se podařilo Peroutkovi popsat události kolem vzniku první republiky v „Budování státu“. Některé články v českém tisku domácím i zahraničním ukazují, jak je to žádoucí nejen z hlediska zachycení historické pravdy, ale i pro zajištění morálního zdraví českého národa. Zbyněk Brada, Boca Raton, Florida, USA 32 POLYGON 5/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA ČESKŤCtl Khltl PŮJČOVNA ČfSKtnO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnlctví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma Je Vám denně k dispozici Již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend35]POLDI STEEL Ltd. KLADNO THE FIRST PRIVATISED STEEL - MAKING COMPANY IN THE CZECH REPUBLIC MANUFACTURER OF HIGH - GRADE STEELS IN LONG PRODUCTS WITH 100 YEARS' TRADITION CARBON AND ALLOY ENGINEERING STEELS STAINLESS, TOOL AND HIGH - SPEED STEELS AS ROLLED AND AS FORGED POLDI STEEL Ltd., Průmyslová 1343, 272 62 Kladno Tel.: ++42/312/4868, 4112, 3187, *803 Fax.: ++42/312/76853, 5269, 4823, 3253 [pageend36]