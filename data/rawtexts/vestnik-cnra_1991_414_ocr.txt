VĚSTNÍK ČESKOSLOVENSKÉ NÁRODNÍ RADY AMERICKÉ Číslo 414 Květen 1991 PREHLÁSENIE ČESKOSLOVENSKEJ NÁRODNEJ RADY AMERICKEJ K ČESKOSLOVENSKÉ VEREJNOSTI My Američania, českého a slovenského povodu, sledujeme z dialky vaše poburujúce a tvrdé prebudenie pri zisťovaní škod, a to nielen tých materiálnych, ale hlavne morálnych, napáchaných na celom národe brutálnou mocou nenávidenej ideológie. My všetci, trebárs plnoprávni občania Spojených štátov amerických, ale z krvi slovenských aj českých predkov máme ustarostený záujem o prospech našej “starej vlasti”. Sme ustarostení nad vašou nejednotnosťou, uprostred ťažkých problémov, ktoré vás dnes sužujú, ale ktoré pri budovaní vašej stability musíte ešte očakávať. Len v jednote je sila! Len jednotné Československo môže odolávať vonkajším tlakom. Buďte si rovní a neprevyšujte sa jeden nad druhého. Majte svoje práva, ale nezabúdajte na svoje povinnosti. Nikto z nás nie je narodený vyvoleným a nikto z nás nemá viac práva nad druhým. Brána na Západ je pre vás plne otvorená — nepremárnite ju svojou nesvornosťou. Nezabudnite, že tá prvá Republika vyrástla nielen z bojov a životných obetí oboch našich národov, ale i z tvrdej práce, a buďte hodní jej dedičstva. Vaši dedovia obetovali svoje životy pre budúce generácie — to jest — pre vás! Nedopustite, aby nedávno pokorená ľudská nemravnosť nad vami opäť zvíťazila, pretože vieme, že vo vašich vlastných radoch sa k tomu ďalej pracuje. Nedopustite návrat k opätovnej decivilizácii. Neverte našepkávačom. Vznášame naliehavú výzvu na všetkých potomkov “Ríše Veľkomoravskej”: Nezabudnite na Svätoplukové tri prúty a jeho troch synov! Buďte svorní — a Boh vám požehná. Vaša — na svoj rodný kraj spomínajúca 7. marca 1991 Československá národná rada americká Z RADY SVOBODNÉHO ČESKOSLOVENSKA Výbor Rady svobodného Československa se sešel ve Washingtonč v sobotu 16. března 1991. Hlavními body jednání byly volba federálního předsednictva výboru, současná politická krize v ČSFR a pomoc, kterou může Rada poskytnout Československu. Na návrh nominační komise bylo zvoleno federatívni předsednictvo výkonného výboru v tomto složení: Mojmír Povolný, předseda; Milan Fabry a Vladimír Kabeš, místopředsedové; Mary Hrabík-Šámal, Karel Hrubý, Miloš Knor, čeští členové; Samuel Belluš, Ján Gabriny, Štefan Papánek, slovenští členové; a Jan Babinec za Podkarpatské Rusíny. Ex officio jsou členy federálního předsednictva předseda zastupitelstva Milan Ondruš, místopředsedkyně Mary T. Šimko a nově navržený místopředseda zastupitelstva Vilém Brzorád. (Milan Ondruš byl právě jmenován prezidentem Bushem do představenstva nově ustaveného Czech and Slovák American Enterprise Fund.) Výbor zaujal k současnému vývoji v ČSFR jednoznačné stanovisko na podporu společného státu Cechů a Slováků v ČSFR a proti jakémukoli separatizmu. V tom smyslu vydal zvláštní rezoluci a poslal telegram prezidentu Havlovi, v kterém podporuje jeho neochvějný postoj a úsilí za zachování ČSFR. Výbor se dále zabýval otázkou soudní rehabilitace čs. občanů, odsouzených po únoru 1948 pro protikomunistickou činnost. Někteří byli odsouzeni na smrt, nad některými byl rozsudek vykonán, jako např. nad Miloslavem Chocem, jiní mu unikli, protože byli už v exilu, jako Bohumír Bunža nebo Vratislav Bušek. Podle rozhodnutí Městského soudu v Praze ze 17. prosince 1990 byly tyto kapitální tresty zrušeny. Avšak takto “rehabilitované” oběti komunistické justice byly zároveň znovu odsouzeny na dlouhá léta vězení — zesnulý dr. Bunža na 15 let — “za zločiny rehabilitací nedotčené”, s právem “stížnosti do tří dnů”! Proti tomuto skandálnímu postupu současné čs. justice výbor protestoval u prezidenta Havla a žádal o okamžitou změnu tohoto protiprávního a protiústavního postoje rehabilitačních soudů. Jednalo se rovněž o zákoně o mimosoudních restitucích a rehabilitacích. Z restituce komunisty zkonfiskovaného majetku po 25. únoru 1948 jsou vyloučeni občané, kteří odešli do exilu, nabyli cizí občanství a nemají trvalý pobyt v ČSFR. Výbor uznal v plné odpovědnosti, že se republika nachází v obtížné hospodářské situaci. Zaujal však stanovisko, že toto opatření diskriminuje občany, kteří se stali obětí stejné nespravedlnosti jako ti, kdo odešli do exilu. Exulanti si proto zaslouží stejné spravedlnosti. Výbor rozhodl, že Rada bude finančně podporovat nevládní organizace v ČSFR, které pěstují demokratickou kulturu a československou vzájemnost, a uvolnil na tuto podporu příslušné fondy. [pageend1]VESTNIK May 1991 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - O. Kovar Office: 2137 So. Lombard Avenue, Cicero, Illinois 60650 Telephone: 656-1117 VĚSTNÍK Květen 1991 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - O. Kovářová Úřadovna: 2137 So. Lombard Avenue, Cícero, Illinois 60650 Telefon: 656-1117 BUDOVÁNÍ STÁTU PŘEHLEDY ČESKOSLOVENSKÉ POLITIKY Několik závěrů Současná politická krize na Slovensku je příčinou zatím poslední z nepřetržité řady státoprávních krizí, jimiž Československo procházelo od 17. listopadu 1989 a z nichž každá byla horší než předešlá. Z nich je možné vyvodit několik závěrů. Rozkol VPN prokázal neúnosnost polistopadových představ o politickém systému, založeném na občanských hnutích a postupném zatlačování úlohy politických stran. Z tohoto hlediska byl rozkol VPN přímo zákonitý. Politická síla, jíž chybí dostatečně jednotící idea, jednolitá voličská základna a pevná organizace a jejíž vedoucí kádry mají od počátku zcela rozdílné politické koncepce, nemůže normálně politicky fungovat. Pokud se takovéto uskupení — hnutí — stane rozhodující silou ve státě, přenáší se jeho vnitřní nedostatky i do státních politických mechanismů. Z tohoto důvodu vyjadřoval obavy a nespokojenost s vývojem VPN i dr. Čarnogurský, jenž by za normálních okolností musel být s faktickým rozpadem svého hlavního konkurenta jen spokojen. Přesto je jisté, že KDH z “veřej nostných” konfliktů vytěží politický kapitál. Březnové události na Slovensku vyvolaly několik různých pohledů či přímo scénářů, kterými byla veřejnost doslova bombardována. Krajní názor zazněl 12. března v televizi z úst šéfredaktora časopisu Echo Žitného. Vyslovil podezření, že jde o koordinovaný postup levicových, především komunistických sil, nacionalistů a separatistů, při čemž nevyloučil souvislost s akcemi nově vytvořené platformy VPN-ZDS, a to vše v režii nebo s přívětivým vyčkáváním zahraničních sil. Obavu v tomto smyslu projevil i poslanec VPN a člen jeho vedení M. Strýko, který upozornil na výrok sovětského konzula v Bratislavě Orlova, že SSSR by nic nenamítal proti vytvoření samostatného Slovenska. Podle Žitného šlo o pokus o “levicový puč”, který probíhal podle obdobného plánu jako komunistický převrat v r. 1948. Demonstrace v Bratislavě měly vyvolat představu nadřazenosti “vůle lidu” nad slovenským parlamentem, který Mečiarovi a za ním údajně stojícím reformním komunistům z obrody překážel. Podstatné složky státního aparátu jsou podle této teorie již v rukou bývalé StB (vnitro a obrana). Obdobné, i když méně radikální, obavy z vývoje na Slovensku přednesl i prezidentův mluvčí Žantovský — “rozkol ve VPN je třeba vidět v celkovém kontextu politické situace na Slovensku a v celé republice.” Na Slovensku jako by se prý utvořila koalice reformních komunistů roku 1968, současných komunistů a otevřených separatistů, která oživuje myšlenky nacionálního socialismu. Tato vysvětlení se točí kolem Mečiarova boje o konkrétní moc. Vladimír Mečiar plnil v minulosti (při nepolitickém chování opozičních stran) často úlohu silné opozice, kterou vítaly i některé kruhy v Čechách a na Moravě. Březnové dny však na celém území státu vyvolaly obavy z růstu jeho ctižádosti a panovačné naústupnosti. Na sklonku loňského roku nekompromisním postupem odstranil ze slovenské vlády ministra Andráše, vyvolal zbytečný konflikt kolem kompetenčních zákonů, několik dní před vystoupením Kňažka připravoval odvolání místopředsedy vlády SR Kučeráka, známého svou kritikou některých Mečiarových výroků. Tlak na Kučeráka byl vyvíjen na základě lustrací, jichž je jinak slovenský premiér velkým odpůrcem. Jestliže některé dřívější Mečiarovy tvrdohlavé a přímočaré výstupy při jednání s federální nebo českou reprezentací mohly působit dojmem jakési výslednice slovenských profederál- ních a nacionalistických sil, jimiž byl Mečiar neustále tlačen (v neposlední řadě KDH), v poslední krizi nejde ani tak o zájmy Slovenska, ať jakkoli chápané, jako spíš o zájmy Mečiarovy skupiny ve VPN a jeho osoby zvlášť. Mečiarova mimořádná oblíbenost na Slovensku z něho činí klíčovou postavu. V dané konfiguraci mu umožňuje podstatně ovlivnit rozhodování o osudu společného státu. Toto zjištění závislosti existence státu na jediném člověku, který zatím projevil malý respekt před demokratickými institucemi, a malé skupině kolem něho ukazuje na vážné nedostataky politických procesů v Československu. Vlády, vedoucí představitelé, předsedové vlád, prezidenta a předsedové stran a hnutí stále předjímají činnost, která přísluší svrchovanému, svobodně zvolenému federálnímu shromáždění. To bylo zvoleno právě pro vytvoření nového demokratického a federálního uspořádání státu, k vytvoření ústavy. Místo něho se tímto úkolem stále zabývají jiní činitelé, jejichž pravé povinnosti jsou jinde. Velká část zodpovědnosti padá nesporně na samotné federální shromáždění, které neprojevilo takovou iniciativu v ústavotvorné oblasti, by si vynutilo příslušnou vážnost a účinně a s plnou autoritou pracovalo na svém nejvlastnějím poslání. Konečně je nutné vzít v úvahu mezinárodní ohlas. Události na Slovensku škodí celému státu, protože ničí jeho pověst jako konsolidované a spolehlivé demokracie. Této pověsti nenabyl ani lehce ani rychle: vysloužil si ji vnitřní i zahraniční politikou Československé republiky a jejím principiálním odporem proti nacistickému Německu před Mnichovem i po něm, houževnatou snahou o obnovení demokracie i ve stínu Sovětského svazu v poválečných letech, pokusem o “pražské jaro” a naposledy vytrvalostí a obětavostí Charty 77 i masovými projevy náboženské povahy. Svět se díval na Československo jako na malý stát, který byl opětovně hrubou silou (a selháním západních 2 — Věstník [pageend2]demokracií) poražen a sražen, ale znovu a znovu vstal, aby se pokusil dosáhnout demokracie i za nejtěžších okolností. Průběh “sametové revoluce” tento obraz jen potvrdil. Evropa i Spojené státy proto s ním počítaly jako se spolehlivým demokratickým a demokratizujícím činitelem v oblasti, v níž jinak demokracie nikdy nezapustila kořeny. Nedemokratické počiny na Slovensku tento obraz postupně ničí. Zprávy o fyzickém ohrožení Havla, který pro celý svět je obdivován prototypem humanitního demokrata, změnu v nazírání na Československo podporují. Mezinárodní, politické a hospodářské následky skutečnosti, že k těmto nedemokratickým metodám dochází ve spojitosti se snahami obnovit Slovenský štát, jehož spojenectví s Hitlerem a diktátorské a antisemitské stigma žádné vysvětlování nikdy nesmaže, by Slovensko v plné síle pocítilo teprve, kdyby jeho separatistické síly dosáhly svého. Hůř a hůř Budoucnost státoprávního uspořádání je samozřejmě ovlivňována působením politických sil v obou částech státu i veřejným míněním v českých zemích a na Slovensku, ale již delší dobu je stále více závislá na vývoji slovenské vnitropolitické situace, resp. vývoji postoje slovenské republikové reprezentace. Tento vývoj se začátkem března výrazně zrychlil. Iniciativy v přípravě nových ústav se ujal prezident svoláváním schůzek vedoucích politických představitelů do restaurace Vikárka. Přípravná jednání o tvorbě ústav ukázala při prvních dvou setkáních rozdíly v názorech a naznačila budoucí obtíže při hledání společného stanoviska. Ke konci února se po sněmu VPN v Topolčanech zdálo, že vznik dvou samostatných proudů v Občanském fóru nezmění celkovou federální scénu a že společný postup obou odnoží OF — Občanské demokratické strany a Občanského hnutí — a jejich koaliční spojení s Verejnosťou proti násiliu umožní pokračovat v přípravě ústavních zákonů. S odlišným pojetím federace přišlo jen KDH, a i když jde o silné politické hnutí na Slovensku s vyhraněnými postoji, zůstávala naděje, že se postupně najde přijatelný kompromis, budou-li všichni ostatní účastníci přípravných jednání postupovat společně. Třetí setkání vedoucích představitelů na Vikárce se konalo 4. března. Na něm se dosáhlo shody v řadě bodů: 1. Československo má být federální stát dvou svébytných národů a jejich republik. 2. Bude vydána společná deklarace o vytvoření společného státu. 3. Základem státu bude federální ústava. 4. Společná deklarace bude vyhlášena v předvečer přijetí všech tří ústav. 5. Všechny tři ústavy budou přijaty současně federálním shromážděním, Českou a Slovenskou národní radou. 6. Bude vypracován harmonogram tvorby všech ústav. 7. Byly rozdány návrhy na federální ústavu, vypracované prezidentem, SNR a KDH, aby se s nimi všichni seznámili a předali je zastupitelským sborům. 8. KDH souhlasí jen s bodem č. 1, jinak trvá na svém návrhu státní smlouvy. 9. Postavení Moravy a Slezska se bude řešit. 10. Na příští schůzce bude na pořadu moc zákonodárná, výkonná a soudní. — Z Přehledů—Dr. V. Chalupa Z OBLASTÍ A ODBOČEK Československá národní rada americká Odbočka Masaryk — Detroit NÁŠ KALENDÁŘ 4. května (sobota) — May 4. (Saturday) 6:00 PM Přátelská beseda s p. konsulem dr. Galuškou v Clubhouse of the Glens of Bloomfield. 5. května (neděle) — May 5. (Sunday) 3:00 PM Annual Concert at Grosse Pointe War Memorial of the pro Mozart Society of Detroit present Mozart in Prague. Guest speaker: Honorable representative from Czech and Slovak Federal Republic in Washington, D.C., Consul Dr. Galuška. Admission: $10.00, senior citizens $6.00. Inform.: Alice Herman (313) 272-1766, Marie Samsinak (313) 626- 0851. 21. května (úterý) — May 21. (Tuesday) Z Československa přijede populární kapela “Pražská Klamovka”. Bude účinkovat v budově ZČBJ v Owosso. Podrobnější informace: Antonín Čech — Tel.: (313) 638- 5109. 22. května (středa) — May 22. (Wednesday) “Pražská Klamovka” bude hrát v Maria’s 88 Avenue Lounge, 10200 Conant, Hamtramek. Informace: Walter Cortis (313) 464-8861. Helen Turchan (313) 565^816. 5. června (středa) — June 5. (Wednesday) 7:30 S velkým potěšením Vám oznamujeme, že v Sokolovně, 23600 West Warren, Dearborn Heights, bude účinkovat pětičlenná moravská umělecká skupina. Vedou ji známí zpěváci Hana a Petr Ulrychovi a na programu budou moravské lidové písně. Informace: Jan Šrámek (313) 781- 4107. — Vstupné $12.00. 23. června (neděle) — June 23. (Sunday) Gymnastické vystoupení předvede Sokol Detroit na Sokolském táboře u Sandy Bottom Lake. Program začíná ve 2 hodiny odpoledne. Stánky s občerstvením budou otevřeny od 10 hod. dopoledne a oběd se bude podávat od dvanácté hodiny. Hosté vítáni. Plánujte ztrávit tento den s námi a přiveďte přátele. 12. , 13., 14. července — July 12., 13., 14. Pořádá Sokol Detroit již čtrnáctý Československo-Ame- rický Festival ve Wyandotte v Yack Arena, Third Avenue a Eureka Road. Bohatý program. O dobré jídlo a pití bude postaráno a po všechny tři dny bude vyhrávat kapela k poslechu a tanci. Nezapomeňte si datum poznamenat ve vašem kalendáři. OZNAMY: Při Vaší návštěvě Československa nezapomeňte se zúčastnit všeobecné čsl. výstavy v Praze, která se koná nepřetržitě v době od 15. května do 28. října 1991. Jde o mimořádnou akci, která navazuje na první průmyslovou výstavu na evropském kontinentě pořádané před 200 lety, konané u příležitosti korunovace Leopolda II. českým králem. Příspěvky pro “Náš Kalendář” posílejte na adresu: Jan Šrámek, 43321 Villa Circle, Shelby Twp., MI 48316. — Tel. (313) 781-4107. Roční předplatné Věstníku — $5 Věstník — 3 [pageend3]— UPOZORNĚNÍ — XXL SOKOL USA SLET a mezinárodní gymnastická kompetice se bude konat 26.-29. června 1991 v Indianapolis, Indiana v Convention Center. ČSNRA — Oblastní výbor, Michigan Vás srdečně zve na koncert komorní hudby MOZART V PRAZE, pořádaný Mozartovou Společností Detroit v neděli 5. května 1991 ve 3 hod. odpoledne v budově Grosse Pointe War Memorial. Na téma Mozart v Praze promluví první sekretář a konsul čsl. velvyslanectví ve Washingtonu, D.C. dr. Vladimír Galuska. Vstupné $10, senior citizens $6. V předvečer Mozartova koncertu v sobotu 4. května v 6 hodin večer jsme připravili přátelskou besedu s p. konsulem dr. Galuškou a krátký hudební program v klubovní místnosti The Glens of Bloomfield — 14 Mile a Telegraph — Birmingham. Prodejní výstava knih, občerstvení, vstupné dobrovolné. Přiveďte své přátele. Těšíme se na shledanou. Czechoslovak American Festival JULY 12, 13, 14, 1991, at Yack Arena, 3131 Third St. at Eureka, Wyandotte, Michigan (4 miles East of 1-75). Friday, July 12 — 6:00 p.m.-12:00 a.m. (Dinners Available), 7:00 p.m.-12:00 a.m. Carl Binovec Orch. Saturday, July 13 — 4:00 p.m.-12:30 a.m. (Dinners Available), 4:00 p.m.-8:00 p.m. Joe Tomes Band. 8:30 p.m.- 12:30 a.m. Carl Binovec Orch. Sunday, July 14 — 1:00 p.m.-9:30 p.m. (Dinners Available), 1:00 p.m.-5:00 p.m. Carol Binovec Orch. 5:30 p.m.-9:30 p.m. Joe Beno Orchestra. Admission: Adults $3.50, Seniors (65 & Older) $3.00, Children (14 & under free accompanied by adult). Hardwood dance floor - Gymnastics - Dance Groups - Music - Food - Refreshments - Authentic Artifacts - Air Conditioned. Sponsored by Sokol Detroit: M. Eisenstein (313) 721-4050. Jubilejní ples Čechů a Slováků v Clevelandu Když byl v roce 1972 uspořádán první ples — nikoho ani nenapadlo, že se dočká dvacátého výročí... Letošní jubilejní ples se konal v sobotu 16. března ve zcela vyprodaném sále St. Michael’s Woodside Party Centru. Na začátku programu přivítala všechny přítomné předsedkyně Evelyn Pražáková a popřála všem příjemný večer. Mezi hosty byli čestný předseda Ing. Stanislav Maršík se svou manželkou Zdeňkou, manželé Křížkovi z Chicaga, Vejšických z Columbus a jiní. Za zmínku stojí návštěva delegace United Lutheran Society, která si záměrně určila stejné datum své výroční schůze v Clevelandu, aby její členové mohli zakončit setkání v dobré zábavě na našem plese. Před chutnou večeří pronesl Rev. Paul Payerchin, Jr. krátkou, ale důstojnou modlitbu. Následoval přípitek a po něm Colin Moore přečetl zdravici od kongres. Mary Rose Oakar. Potom představil 29 bývalých debutantek, které byly bouřlivě přivítány. Každá z nich obdržela pěkný karafiát. Mary Hepka uvedla tři studenty, kterým byl předán z výtěžku plesu peněžní dar — Scholarship Award. Paul Loyd představil dvě sličné debutantky tohoto roku — Michelle Rcne Fazekas a Shannon J. Schraegle, které obdržely kytici růží. Po formálním uvedení do společnosti zatančily se svými otci tradiční valčík. Slavnostní a vlastenecký ráz, který odpovídá vážnosti doby, dodalo sborové zazpívání God Bless America, nad pěkným dortem ke dvacátému výročí českého a slovenského plesu. Zbytek večera proběhl ve výborné náladě zásluhou dobře hrající hudby Normana Vopaty a Chet Kaye. Domů si hosté odnášeli nejenom příjemné vzpomínky ze zdařilého večera, ale i pěknou programovou knížku. Všichni se shodli na tom, že se za rok opět sejdou na příštím plese Čechů a Slováků v Clevelandu. Za to patří vřelé díky celému výboru a všem, kteří se svou tvůrčí prací na úspěchu plesu podíleli. Za tiskový výbor, Zdeněk Pražák VÝROČNÍ SCHŮZE SVAZU V CLEVELANDU V neděli 27. ledna odpoledne se konala v budově České katolické jednoty na Dolloff Rd. výroční schůze clevelandského Distriktního svazu českých katolíků. Sešlo se na ni přes 60 členů a přátel Svazu. Schůzi zahájil předseda br. Václav Hyvnar vzpomínkou na naše zemřelé členy, zesnulé v uplynulém roce: sestry Marie Keřková, Anna Rusňáková a Elsie Filous, bratří Josef Hezoučký a R. Voráček. Za ně pak byla zahajovací modlitba, kterou pronesl náš kaplan Otec Jan Anděl. Br. Hyvnar blahopřál Otci Andělovi k jeho 80. narozeninám, které oslavil 19. ledna ve škole u sv. Prokopa. Tajemník br. Václav Hesoun podal jednatelskou zprávu o činnosti našeho distriktu v uplynulém roce. Zprávu uveřejňujeme v plném znění. Jeho zpráva byla s povděkem přijata. Předseda br. Hyvnar o zprávě řekl, že svědčí, že máme za sebou další úspěšný rok. Náš kaplan Otec Jan Anděl přítomné pozdravil povzbudivou promluvou. Místopředseda br. Joseph Kocáb do svého projevu zařadil také náš budoucí program, především naši stolečkovou zábavu (Card Party) v neděli 7. dubna ve škole P. Marie Lurdské. Br. Edward Hejra jako II. místopředseda oslovil přítomné krátkou zdravicí. — Finanční zprávu podal pokladník br. Rudolf Peřina. Revizní zprávu o řádném vedení pokladny a účetních knih podal br. Přemek Kocián, který odporučil udělení absolutoria, což se také stalo. Pokladní zprávu doplnil řadou připomínek. Br. předseda Hyvnar jmenovitě poukázal na clevelandský dar kardinálu Fr. Tomáškovi u příležitosti návštěvy delegace NSČK v Praze. Připomenul, že pomoc katolické církvi v Čechách a na Moravě od české Ameriky dosahuje za minulý rok skoro 100 tisíc dolarů. — Předseda poděkoval také České katolické jednotě a jejím úředníkům za dobrou spolupráci a jejich pomoc Svazu v uplynulém roce. Br. Josef Douda se přimlouval za návštěvu českobudějovického biskupa Miloslava Vlka v Americe a řekl, že nejvhodnější doba jeho návštěvy v Clevelandu by byla svatováclavská oslava. 4 — Věstník [pageend4]Nastolení úředníků na rok 1991 vykonal náš osvědčený přítel, mayor emeritus Ralph J. Perk. Úředníky na rok 1991 zůstávají stejné osoby jako v roce minulém: předseda Václav Hyvnar, kaplan Otec Jan Anděl, místopředseda Joseph A. Kocáb a Edward Hejra, tajemník Václav Hesoun, pokladník Dr. Rudolf Peřina, účetní Joseph Doufá, štábní odbor Entertainment Gusta Doudová. Ralph Perk děkoval úředníkům za jejich obětavou práci a vyzvedl obzvláště oddanost br. Hyvnara Národnímu svazu českých katolíků a jeho úsilí o zachování dědictví Otců. Na návrh br. Kocába byl odhlasován dar $25.00 pro Dillonville Fund. Krajané v hornické osadě Dillonville ztratili při požáru svou spolkovou budovu — a konají nyní sbírky. Po skončení jednání byla přátelská beseda s občerstvením. Zpráva o činnosti Distriktního svazu českých katolíků v Clevelandu za rok 1990 Naši činnost jako jiná léta jsme zahájili výroční společenskou schůzí v neděli 28. ledna odpoledne ve škole P. Marie Lurdské. Sešlo se na ní na 60 členů a přátel Svazu. Zahájil ji modlitbou náš kaplan Fr. John Anděl. Předseda br. Hyvnar přivítal přítomné. Připomněl, že se scházíme ve šťastné době plné radosti, protože do staré vlasti v uplynulých týdnech se vrátila zase svoboda občanská i náboženská. Tajemník br. Václav Hesoun přečetl svou podrobnou zprávu o činnosti Distr. svazu v r. 1989, v níž vyzvedl clevelandskou sbírku na kanonizační fond sv. Anežky České a naši účast na jejím svatořečení v Římě. Jeho zpráva byla s povděkem přijata a schválena. Místopředseda br. Kocáb ve svém projevu doplnil zprávu br. Hesouna o nezapomenutelných zážitcích z Říma během svatořečení a setkání s poutníky z Československa. Zprávu o stavu naší pokladny podal br. Rudolf Peřina a br. Kocián jako revisor účtů doporučil její schválení a pokladní zpráva byla všemi hlasy schválena. Svoji zprávu podal také účetní br. Douda, jež byla rovněž přijata. Fr. Anděl hovořil o úspěšné sbírce kanonisační a o všestranně zdařilé činnosti Svazu a vyzval nás, abychom v ní pokračovali. Br. Hyvnar ve své předsednické zprávě především poděkoval úředníkům za jejich práci a dobrou součinnost, členům za podporu všech našich snah. Dále hovořil o událostech v Československu, jež vzápětí po svatořečení Anežky České jako vichřice hněvu božího smetly tyranskou vládu komunismu. Budeme si muset zvykat na nový vztah k Československu a jeho představitelům, vůči nimiž jsme byli přes 40 let v oposici a odboji. Bude třeba pomáhat katolické církvi ve staré vlasti. Svaz svoji pomoc bude poskytovat prostřednictvím episkopátu, především kardinála Fr. Tomáška. Krajanský výbor zahájil sbírku pro pomoc Československu — zřízením Fondu Václava Havla. Br. Josef Douda navrhl, aby svaz dal na tuto sbírku dar $100.00. Jeho návrh byl schválen. Br. Ralph Perk nastolil úředníky Distr. svazu pro rok 1990: Václav Hyvnar, předseda; Fr. John Anděl, kaplan; místopředsedové br. Joseph Kocáb a Edward Hejra, tajemník Václav Hesoun, účetní Joseph Doufá, pokladní Dr. Rudolf Peřina, zábavní odbor Entertainment ses. Gusta Doudová. Ralph Perk pak promluvil o dalekosáhlých změnách, jež v uplynulém roce proběhly ve střední Evropě. Po schůzi byla přátelská beseda při chutném občerstvení. V únoru jsme uveřejnili v Hlasu národa seznam dárců na kanonizační fond Anežky České a všem větším dárcům jsme poslali děkovné dopisy, spolu s jedním výtiskem Hlasu národa. V neděli 1. dubna jsme pořádali oblíbenou stolečkovou zábavu v auditoriu školy P. Marie Lurdské. Řídila ji ses. Gusta Doudová. Zábava byla hojně navštívena a tudíž byla i finančně úspěšná. Výtěžek karetní zábavy byl určen pro Fond kardinála Tomáška, pro pomoc církvi ve staré vlasti. V měsíci dubnu na pozvání arcibiskupa kard. Fr. Tomáška odletěl br. Václav Hyvnar, ve funkci předsedy Národního svazu českých katolíků, do Československa. Vedl spolu s arcibiskupem Danielem W. Kučerou delegaci Národního svazu na příjezd sv. Otce Jana Pavla II. do Československa. Delegace se účastnila mší sloužených sv. Otcem v Praze na Letné a na Velehradě. Dále delegace navštívila rodiště sv. Jana Neumanna, město Prachatice. Tam byla na jeho rodném domě odhalena pamětní deska, pořízená z darů Národního svazu. Odhalení a posvěcení desky provedli arcibiskup Kučera společně s českobudějovickým biskupem Miloslavem Vlkem. Slavnostním řečníkem při odhalení byl br. Hyvnar. Delegace byla také slavnostně přijata na prachatické radnici starostou města. Druhou neděli v červnu jsme měli dvoudenní autobusový zájezd na pouť ke sv. Antonínku v Chathamu, Ontario. Výpravu řídil br. Kocáb. Den českých katolíků jsme pořádali v neděli 29. června. Dopoledne v 11. hodin byla slavná mše sv. u P. Marie Lurdské. Celebrantem byl farář osady Fr. Mašek, kázal Fr. John Anděl. Odpoledne byla obvyklá občanská slavnost v České síni Karlín. České obědy připravila ses. Doudová. Po obědě byla pak taneční zábava. V krátkém programu vystoupila slovenská taneční skupina Trávnica, která předvedla slovenské lidové tance. Průběh dne byl všestranně úspěšný. V měsíci září, při své cestě po Americe, zavítal do Clevelandu v pátek 21. září moravský metropolita, arcibiskup olomoucký František Vaňák. Účelem jeho cesty po Americe bylo získat fondy pro zřízení semináře. Byl hostem na Lurdské faře, kam ho přišel přivítat clevelandský sídelní biskup Antonín Pilla. Arcibiskup Vaňák sloužil večer slavnou mši svátou u P. Marie Lurdské za účasti biskupa Pilly a spolucelebranty byla řada českých místních kněží. Po mši sv. se konala recepce v České síni Karlín, hojně navštívená. Hrála tam Malá staročeská dechovka za řízení Luboše Hromádky. Pana arcibiskupa Vaňáka tam pozdravil Ralph Perk a Msgr. Josef Heruday. Valná část našich členů se zúčastnila svatováclavské oslavy, jež byla u P. Marie Lurdské. Při slavnostním obědě byl řečníkem Fr. Michal Lavell, rektor John Carroll university. Mluvil o své cestě po Československu. Distr. svaz byl spolusponsorem Národní veselice, pořádané Krajanským výborem na oslavu návratu svobody do staré vlasti při výročí čsl. nezávislosti 28. října. Veselice byla v České národní síni. Během roku jsme konali jenom několik pracovních schůzí před našimi podniky. Nechť sv. Václav a naši patronové a světice žehnají další práci našeho Distriktního svazu. Václav Hesoun Věstník — 5 [pageend5]Odbočka Washington, D.C. Pan JUDr. Miloslav Chrobok, chargé ďaffaires čs. velvyslanectví ve Washingtonu byl odvolán do Prahy a pověřen vedením čs. diplomatické mise na ostrově Malta. Během svého ročního působení ve Washingtonu získal si Dr. Chrobok úctu a přátelství jak v diplomatických kruzích, tak i mezi čs. krajany. Jeho úkol byl nelehký, po mnoho měsíců musel také zastupovat nemocnou paní velvyslankyni a “zaučovat” nové mladé diplomaty, kteří postupně nahrazovali komunistické úředníky. Ve středu 20. února se s Dr. Chrobokem rozloučili na velvyslanectví jak jeho američtí přátelé a kolegové, tak i zástupci čs. organizací. Paní velvyslankyně mu v krátkém projevu poděkovala za práci a pomoc a za krajanskou veřejnost promluvil Dr. O. Horná. Ve svém projevu zdůraznil, že krajané vesměs litují, že odchází a nakonec dodal: “Všichni zde víme, jaké to bylo obtížné administrativní a diplomatické poslání zorganizovat nové čs. velvyslanectví tak, aby si opět získalo důvěru a vážnost jak americké tak i české a slovenské krajanské veřejnosti. Udělal jste výborný kus práce pro nové Československo, což my zde můžeme pravděpodobně lépe zhodnotit než lidé na druhé straně oceánu ve staré vlasti.” Nakonec Dr. Chrobokovi poděkoval a popřál jemu a jeho milé paní, která si získala brzy po příchodu srdce všech co ji poznali, mnoho zdaru v jeho novém působišti. Přítomní setrvali v srdečné zábavě ve společenských místnostech velvyslanectví ještě po skončení oficiální recepce. Zpráva o činnosti odbočky Československé Národní rady americké “Milan Rastislav Štefánik” Odbočka M. R. Štefánik konala výroční schůzi 6. dubna 1991. K dnešnímu dni má naše odbočka 61 členů. Naše vřelé díky patří členům odbočky, kteří se přestěhovali do jiných států (manželé Halaškovi do Colorada, Jarka a Ela Kalinovi do Georgie, Vojta Vacek s Ivankou do Oregonu) a zůstali nadále našimi věrnými členy odbočky. Na schůzi se připojili 4 noví členové. Vítáme je mezi nás, protože oba páry jsou z nejmladší generace. Jsou to manželé Jan a Ivana Dvořákovi, kteří jsou v USA pouze něco přes 2 roky, manželé Leszek a Jaroslava Wroblewski, jsou z téže generace. Je to důkaz, že continuita naší odbočky bude dále pokračovat v přátelské činnosti i nadále. Rovněž musíme vzpomenout naši nejstarší členky sestry Anny Hubkové, která ač je již přes 91 roků mladá, je členkou od založení Odbočky a pilně navštěvuje všechny schůze i podniky odbočky. Činnost naší odbočky v minulém roce byla skromnější, než jiná léta, protože hodně našich členů jelo na návštěvu do svobodného Československa a někteří prvně po 42 letech. Měli jsme jen 3 členské schůze a Mikulášskou zábavu. Naše odbočka darovala na fond “Američané Československu” $500 ze spolkových peněz a mnozí členové udělali totéž soukromě. Členové odbočky se zúčastnili všech podniků, které pořádala Československá Národní Rada a oblastní výbor v Chicagu. Předsedou odbočky byl zvolen opět br. Kraupner a celý výbor byl zvolen aklamací, jako v minulém roce. Marie Dellinová Zastavení: Vzpomínka na Dr. V. Fleischera Život je těžký, strastiplný let stěhovavých ptáků do krajin, kde jsi sám. A nikdy nazpátek. A pro nás všechny, které jsi zanechal za sebou zbývá jen útěcha, že jsi se tam setkal s rodinou, přáteli a díváš-li se dnes na svůj bohatý život nelituješ vydané energie, úsilí a oběti, které jsi přinesl pro “dobro věci”, pro velkou emigrantskou rodinu a její organizace. Bylo tomu v lednu již 7 let, ale my nemůžeme zapomenout a i když o tom nemluvíme, cítíme, že jsi tu často někde mezi námi, abys z povzdálí pozoroval. Chybíš nám, Míťo, a co nás nejvíce bolí je, že jsi se s námi nedočkal listopadu předminulého roku. My ale věříme, že i tam nahoru došla ta radostná zpráva, a zase, jako obvykle potřebujeme tvou pomoc. Vždycky jsi se uměl hezky modlit a tak tě prosíme, aby ses přidal k nám v motlitbě za naši starou vlast, aby ji vedli lidé moudří a spravedliví a za nimi stáli ti trpěliví, nesobečtí. A hlavně aby se všichni drželi za ruce, protože jen tak mohou zvítězit na té dlouhé kamenité cestě, která vede ke skutečné demokracii. Děkujeme Ti. Za přátele, Milada Hornová DOPISY Z ČESKOSLOVENSKA Odpověď poradce prezidenta České a Slovenské Federatívni Republiky Pánové, V Praze dne 25. března 1991 jménem prezidenta Václava Havla Vám velmi srdečně děkuji za dofns ze dne 19. února a za pozvání pana prezidenta do Chicaga. Bohužel, program pana prezidenta je již plný a neumožňuje mu návštěvu Chicaga uskutečnit. Pan prezident si velmi váží práce krajanů v Chicagu. Tlumočte jim prosím jeho uznání a srdečné pozdravy. Děkuji za zprostředkování. S pozdravem, Saša Vondra Vážení pánové Dr. Leopold Rozbořil a Dr. Jan Papánek Czechoslovak National Council of America 2137 So. Lombard Ave. - Room 202 Cicero, Illinois 60650 USA. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! Prosíme oznamte včas změnu adresy 6 — Věstník [pageend6]LIDICE — tragedie znovu připomenutá Tradiční zájezd do Lidic (Crest Hill) poblíž Joliet, Illinois, je stanoven na sobotu 8. června 1991. Na letošní pietni vzpomínce česky promluví Betty Prenerová, anglickým řečníkem bude Robert Baumbruk. Odjezd autobusu bude ve 12:30 odpoledne z parkoviště ČSA (2701 S. Harlem Ave., Berwyn, Illinois — vchod z Riverside Drive). Cena autobusové výpravy spojené s večeří ve White Fence Farm je $20.00. O reservaci volejte ČSA -708-795-5800. Český Národní Hřbitov — Výzva krajanským organisacím a krajanské veřejnosti Vážení krajané: Po více jak 100 roků, Sbor Českého Národního Hřbitova pořádal každoročně vzpomínkovou oslavu v Den Zdobení Hrobů (Memoriál Day) a v pondělí, dne 27. května 1991 bude tato tradiční vzpomínka opětně uspořádána. Vzpomínková tato slavnost bude zahájena mohutným průvodem vojenských, občanských a krajanských organisací a spolků, který se seřadí v 9 hodin dopoledne na pozemku Českého Domova, odkud vystoupí v 9:30 hodin dopoledne směrem severním do hlavní brány hřbitovní a pak ku pomníku veteránům občanské války, kde bude proveden slavnostní program. Hlavními řečníky budou: v české řeči — Vlasta Snebergo- vá, místoředitelka MidAmerica Bank v Ciceru, Illinois, v anglické řeči — Albert Schnabl za Sokol Berwyn, Illinois. Zvláště po návratu svobody a demokracie československému národu, tato vzpomínková oslava na Českém Národním Hřbitově je skutečně jedna z mála příležitostí, při které američtí občané českého a slovenského původu mohou manifestovat svou oddanost zásadám svobody, demokracie a spravedlnosti, na kterých byla naše americká vlast založena, a ku záchraně kterých zásad tisíce amerických vojínů, včetně mnohých českého a slovenského původu, věnovaly své životy, kterým věnujeme zaslouženou poctu a úctu. Naše krajanská veřejnost může býti plným právem hrdá nad tím, že Český Národní Hřbitov je jeden z mála míst v chicagském okolí, kde se tyto vzpomínkové oslavy v Den Zdobení Hrobů konaly nepřetržitě po více jak 100 roků, a může tuto hrdost prokázat hojnou svou účastí. Činíme Vám, vážení krajané, srdečné pozvání k hojné účasti v pondělí, dne 27. května 1991. Vítány budou národní kroje, spolkové či organisační oděvy, a vlajky americké, československé a spolkové. Podrobnosti budou oznámeny v krajanském a místním tisku a na krajanských radiových rozhlasech. Budeme Vám vděčni zašlete-li nám přesnou zprávu o své účasti. S upřímným krajanským pozdravem, Sbor Českého Národního Hřbitova v Chicagu Peter C. Vojtík, předseda James V. Krákora, tajemník Roční předplatné Věstníku — $5 Dary na činnost ČSNRA In Memoriam... Na uctění památky drahého zemřelého Ing. Adolfa Pluhaře věnuje manželka Marie Pluhařová............................$25.00 Nová celní nařízení v ČSFR Podle nových celních nařízení si bude moci každý čs. občan přivézt bez cla z ciziny zboží v hodnotě 3 tisíce Kčs. Je-li hodnota zboží vyšší než 3 tisíce, ale nižší než 8 tisíc Kčs, clo bude vyměřeno ve výši 5% hodnoty importovaného zboží. Základem k určení cla je hodnota zboží v zemi, ve které bylo koupeno. Tato částka se převede na Kčs podle platného výměnného kurzu. Je tedy zrušeno oceňování zboží na základě cen na československém trhu, které bylo často příčinou svévolného a nespravedlivého vyměřování celních poplatků. Dovážené zboží s hodnotou vyšší než 8 tisíc Kčs bude procleno podle platných celních sazeb celního tarifu z r. 1988. Všechny tyto změny jsou platné od 1. února 1991. Red. VÝZVA K POMOCI ČESKOSLOVENSKU V první i druhé světové válce Češi a Slováci v Americe prostřednictvím svých krajanských organisací mezi sebou vybrali značné částky pro osvobození své staré vlasti, pro poválečnou pomoc a pro upravení československé demokracie v duchu amerických ideálů. Ve stejném duchu dnes Československá národní rada americká zahajuje novým rokem sbírku na fond “Američané Československu” (Americans for Czechoslovakia), z kterého budeme podporovat činnost, směřující k obnovení Masarykovské demokracie v Československu. Vyzýváme proto všechny své členy a složky, všechny krajanské organizace a jejich členy i všechny ty, kdo patří do rodiny Čechoslováků v Americe, aby na tento fond přispěli. Sbírka bude uložena v Americe a peníze budou uvolňovány případ od případu podle nestranných a nepolitických měřítek. Šeky a dary zasílejte na šekové konto: “Americans for Czechoslovakia”; na adresu: Czechoslovak National Council of America, 2137 S. Lombard Ave., Cicero, Illinois 60650. Zašlete zdarma ukázkové číslo Věstníku na: JMÉNO _________________________________________ ADRESA ________________________________________ Věstník — 7 [pageend7]ČSA nejstarší bratrská a sesterská podpůrná jednota v Americe jest připravena poskytnout! vám nejvýhodnější druhy životních pojistek plně zabezpečujících vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CS A Fraternal Life Fl Czechoslovak w^3^Society of America “Pioneer of Fraternal Life Insurance” CSA PLAZA • 2701 SOUTH HARLEM AVENUE • BERWYN, IL 60402 Telefony (312) 795-5800 — (312) 242-2224 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 FIRST CLASS MAIL 436 [pageend8]