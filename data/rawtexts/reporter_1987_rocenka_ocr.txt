REPORTÉR POLITIKA -KULTURA - KOMENTÁŘE - REPORTÁŽE D V O U M É S í Č N í K ZWEIMONATSSCHRIFT IN TSCHECHISCHER SPRACHE BI MONTHLY IN CZECH LANGUAGE PÉRIODIQUE BIMESTRIEL EN LANGUE TCHEQUE ROČENKA 1987 [pageend1]OTA ULČ MY A ONI PŘED A ZA ATLANTIKEM POLYGON [pageend2]Sazbu provedl a jako ročenku 1987 časopisu REPORTÉR vydal: POLYGON, CH-8048 ZÜRICH, Postfach 1737 Kresbami doprovodil: JAN KRISTOFORI Tisk: GRAPHIC, CREATION & PRINTING Zürich © by OTA ULČ (1987) Cena: SFr. 15,60 [pageend3]MY A ONI PŘED A ZA ATLANTIKEM [pageend4]UVEDENÍ Přemýšlím, co předkládám: Záznamník, rozčarovník či dokonce reakční listář? Pokusil jsem se slepit snad informativní, snad užitečnou a nikoliv zcela negativistickou rukověť. Parchant jeden rejpavej, kousat podanou ruku, ať táhne, když se mu tady nelíbí — tyto hlasy jsem už leckdy slyšel a na ně odpovídám, že vskutku jsem vděčen demokracii za mnohá, mnohotvárná dobrodiní a právě že to je demokracie, můžeme my, svobodní lidé, hartusit, nemusíme jen mávnout rukou, na všechno se vyfláknout a odtáhnout k tučňákům do Antarktidy. A rovněž nás tam nikdo za trest za hartusení neodtransportuje. Vděk se přece nemusí a věru by se neměl projevovat mlčením o zhovadilostech, jejichž odstranění by zemi prospělo, a o toto odstranění již usilují dobří, myslící lidé. Americký právní pořádek či nepořádek, absurdity soudního počínání nám poslouží příkladem. V USA jsem od roku 1960, déle, než většina našinců, s nimiž se potkávám, a měl jsem možnost víc nahlédnout do některých koutů a pod některé pokličky. S Evropou na mysli začínám demoličním pokusem rozmetat generalizace o Americe, ona lichá klišé, leč se železobetonovou výdrží. Do druhé části jsem vměstnal rady emigrační, právní. Nikoliv juristický suchopár, vyčerpávající vademecum, k němuž mě pár dobrých lidí ponoukalo: k uskutečnění takového projektu bychom potřebovali tým andělsky trpělivých badatelů a sepisovatelů. Na některých radách není nic specificky amerického — jde spíš o aplikovanou zámořskou zkušenost. V třetí části jsou příspěvky o pozorování a povídáni mezi námi exulanty, emigranty, vystěhovalci, a též s návštěvníky, návratnými našinci zpět za dráty. A na závěr jsem si neodpustil antinostalgický přídavek, nakouknutí zpět na původní humna, s odstupem vidět, jak se tamější svět mění a nemění. Aspoň některé z krás nechtěného z hlav znormalizovaných zcela nezapadnou. Dosepsáno na jaře Orwellova roku. 5 [pageend5]■ • - ■ - - - ■■ - ■ [pageend6]AMERIKA O GENERALIZACÍCH »Tak hele, jaký to doopravdy je v Americe? Jen nám to napiš — po pravdě, a nezkresluj!!« Proslulé evropské výzvy jsme asi obdrželi my všichni s adresou za velkou vodou. Požadavek, tak sympaticky přímočarý, a nelze mu vyhovět. Někteří z nás se revanšují zopakováním dotazu: »Jakýpa to je v Evropě? « Co to je za pitomou otázku. Přece každý ví, že jinak vaří ve finské a jinak ve francouzské restauraci, dosud si nikdo nespletl britské a burgundské víno, belgickou a bulharskou demokracii. A u vás v Americe — města a vesnice na jedno brdo, všude McDonald’s a pod zlatým obloukem rychle a s úsměvem servírováno jídlo nevalné chuti. Jsme velká země . . . Že Kanada je větší. Ano, je větší, jen Sojuz je ještě větší, největší — ale Kanada na rozdíl od té naší Ameriky je též fádnější. A beztoho — víc než devadesát procent všech Kanadanú žije ve stomílovém pásmu podél naší hranice, pásmu vesměs plochém a věru fádním. Moment, moment!, ozvou se naši Kanadáné, a co naše Skalisté hory, scénická Alberta a Britská Kolumbie, až dolů pěkně k vodě, do Vancouveru, kde je nás už pořádná československá horda? Odkazem na výjimku pravidlo nepozbývá platnosti. Kanada vskutku postrádá různojakost svého jižního souseda. U nás lze být potrhán a pozřen jak ledním medvědem, tak teplovodním krokodýlem. Nelze si splést zbožné mormony v utažské poušti se zálesáky v louisianských močálech, jejichž řečí je zpotvořená franština. Mnohé jižanské osady připomínají Ugandu jak bytovou péčí tak stavem gramotnosti. Ano, různojakost. Amerika je taková i maková. Sobecká a velkodušná, fádní a dramatická, přecpaná a prázdná, primitivní a intelektuální, černá a bílá ve všech možných smyslech. A co tak zvaný »melting pot« — onen proslulý hrnec, v němž se asimilačním procesem přistěhovalci převaří, vitamíny jejich etnické a kulturní individuality vypaří? Melting pot, amerikánský to asimilační eintopf, již není kýženým cílem pro stále větší množství obyvatelstva. Místo uniformity se zdůrazňuje pluralismus, hezká, obohacující perspektiva. Donedávna se z Dezidéra Cehlarika stal Dick 7 [pageend7]Clark, jen co vystoupil z přistěhovalecké lodi. Dnes je redaktorem výborného měsíčníku The American Spectator Američan Wladyslaw Pleszczynski. Nemá se ale přehánět a již se přehnalo. V řadě končin, od Texasu po Kalifornii, se lze již domluvit jen Španělsky. Ďábel quebecký precedent přešlapuje za rohem. »Krucinál, furt se nevytáčej, k věci — co se ti líbí a nelíbí!«, dychtí našinec za louží. Tedy k věci. Mám tu rád silnice, mosty, supermarkety, ač nenakupuji, mám rád neformálnost v úředních i osobních stycích. Ledaskomu se ale zadírá. Jeden docent se z New Yorku vrátil domů do Bratislavy jen proto, že se mu nepodařilo přinutit personál k úslužnému docentování. Pravda, americké vodnaté pivo, vatovitý chléb, ohavné okurky, divný ocet — to nám nikdy nezachutná. Jenže míváme po ruce alternativy: pivo z dovozu, okurky z Krakova, chléb od krajanského pekaře. A krajanský uzenář vyrábí jitrnice a párky rozhodně lepší, než jaké polyká znormalizovaný národ. Týž úkaz může být jak plusový tak minusový. Je pohodlnější zajet na nedělní odpolední popovídání s kamarádem, jenž bydli deset a ne sto kilometrů daleko. A my se tu trmácíme na weekendové návštěvy do vzdáleností od Aše po Cop. Pohyb na prázdných silnicích je ale též nervům prospívající únik od davů, od napěchované člověčiny. Divím se, že nikdo ještě nezavedl turistické výlety řekněme z Frankfurtu do Wyomingu, tam si sednout do auta a jezdit po nádherných prázdných Skalistých horách. Mít náš stát New York hustotu obyvatelstva Anglie, vešli by se nám sem všichni Američané, a čtyřicet devět států by zůstalo zcela prázdných. Na svět se ovšem můžeme dívat jen svýma dvěma očima, záleží na dioptriích, a ty do značné míry ovlivnila různojakost odchodu z našeho původního prostředí. Zrak nejméně zakalený si zachovává člověk, motivovaný útěkem od něčeho k něčemu. K růžovým brýlím aby měl nejblíž utečenec z cely smrti, ten, kdo se vysmekl ze šibenice, a ne, kdo odjel od prebend a slávy národního umělectví, aby zjistil, že s medailemi v Hollywoodu neprorazí. Že není kapitalistických Dobříšů a vládou vydržovaných celebrantů. Čili: čím méně očekávám, tím méně mě realita zklame a tím spíš najdu uspokojení ve svém novém údělu. A mějme, pokud možno, štěstí. »Pánové, očekávám od vás schopnosti, ale to nestačí — musíte mít i štěstí,« pravil prý Napoleon svým generálům, a jak to s jeho štěstím, muškou zlatou, dopadlo, mohl si podrobně produmat na svaté Heleně. Když mi vlak ujede údy, nebudu se radovat ani za sebekrásnějších politických podmínek. Poněvadž Štefanu Romanovi našli na kanadských polích uran, stal se z něj miliardář. Též se z něj stal — ač nemusel — slovenský nacionalista. Českého miliardářského nacionalistu nemáme. Spíš tedy spoléhat na schopnosti neuplatnitelné v podmínkách vědeckého socialismu. V roce 1949 dorazil do Austrálie našinec Vyhnálek a v Tasmánii vybudoval továrnu LACTOS na výrobu sýrů. Jenže mnohamilionový majetek padl v r. 1977 žehem, když Tasmánii zasáhly obrovské požáry. Krajan neskočil v zoufalství ke žralokům, za půl roku znovuvybudoval, dnes je to druhá největší výrobna v celé Austrálii a jedna z nejmodernějších na světě. V r. 1950 se do USA přistěhoval Otto Čacko, stal se z něj Otto Clark, a spolu s dvěma našinci založil ve státě Illinois firmu Clark Copy International Corporation. Firma v roce 1982 zvítězila v soutěži s giganty, včetně IBM, o získání výlučného výrobního kontraktu v Číně. 8 [pageend8]Richard Řehák, člen bratislavské filharmonie, přišel do Švédska, do Austrálie a do USA, zanechal violy a zahájil studium zubního lékařství. Úspěšně ordinuje ve washingtonské oblasti. Též jsem potkal českého lékaře, jenž se živí jako uklizeč. Mete koridory na prestižní universitě. Krasobruslaře Ottu Jelínka zvolili do kanadského parlamentu za konzervativce. Komunistu Jiřího Pelikána do evropského parlamentu za italské socialisty. Anarchistu Milana Horáčka do bonnského parlamentu za německé zelené. Jeden Polák se stal na Madagaskaru králem. V devatenáctém století. Jedna Češka se stala královnou krásy ve Španělsku. Nedávno. První dva loupežní vrazi, pověšení po druhé světové válce v australských Northern Territories, byli Češi. Čili zas — štěstí a schopnosti. Vraťme se k první větě prvního odstavce: jaká teda je Amerika? Přímočaře se vyjádřím o právním systému a justiční praxi: obé zatracuji, alergii netajím, občas na téma píši. Cokoliv absurdního, nesmyslného jste o tématu kdy slyšeli, s největší pravděpodobností jste slyšeli pravdu. Rozhlédneme-li se po horizontu, po bližší inspekci zjistíme, že sice ne všechno, ale mnohé je značně jinak, než jsme věděli, na beton znali. Každý ovšem máme nárok na vlastní názor, ale ani demokracie neposkytuje nárok na vlastní cifry. Reagan že je »trigger-happy« a zbrojí horečně a ještě horečněji. Jenže výdaje na obranu v roce 1984 byly nižší než za Kennedyho. Reagan že zničil sociální programy. Jenže výdaje na tyto programy od doby presidenta Johnsona, zakladatele oné Great Society, vzrostly do r. 1984 desetkrát — s odhlédnutím od inflačního přírůstku. Válečný štváč Reagan v r. 1980 slíbil znovunavázání diplomatických styků s Taiwanern a s ohledem na nelibost Pekingu slib nedodržel. Též odmítl dodat afgánským vlastencům rakety, jimiž by škodili vražedným sovětským helikoptérám. Na vyhlášení stanného práva v Polsku v r. 1981 Reagan reagoval mírně a na syrskou účast na masakru příslušníků americké námořní pěchoty v Beirutu nereagoval vůbec. Leč studenoválečníkem, velehrozbou světovému míru, zůstává na jazyku většiny generalizátorů. Universitní vzdělání v Americe — to je jen pro bohaté. Na amerických universitách už učím dvacet let. Devadesát devět procent studentů, co jsem kdy potkal, jsou nebohatí. Školy základního vzdělání jsou mizerné, neboť stát je nedostatečně podporuje. V r.1984 školy ve státě New Hampshire jsou na posledním místě žebříčku padesáti států: dostávají nejméně. A žactvo státu New Hampshire je na prvním místě: nejvíc se učí a naučí. Americká medicína je kšeft, lékařskou péči si mohou dovolit jen bohatí, privi-l legovaní. Leč v r.1981 černošské obyvatelstvo v průměru navštívilo lékaře 4.7 krát, kdežto zbytek obyvatelstva 4.6 krát. Američané s příjmem nad S 25 000 šli k doktorovi 4.4 krát, Američané v nejnižší příjmové kategorii (pod S 7 000) šli 5.6 krát. Kapitalističtí lakomci, lakomci! Leč soukromá filantropie v USA je ta největší na světě, pětkrát větší než v Kanadě — v propočtu na obyvatele. Zločinnost černochů a rozpad jejich rodiny zaviňují bída a rasismus. Leč od šedesátých let se životní úroveň černošského obyvatelstva zdvojnásobila a kriminalita rovněž zdvojnásobila či už dokonce zvíceronásobnila. A přibývá dětí narozených mimo manželství. V newyorském Harlemu je jich již 77%, v Pennsylvanii 9 [pageend9]66% (10% v případě bělošských dětí). Vzdálenost od problému je přímo úměrná ochotě radit, ba věru i přesvědčení, že raditel pozřel Šalamounovo cosi. To se to, panečku, panu Čecháčkovi drmolí o mezirasové harmonii! Tolerance plná ústa, a jen co mu do paneláku nastěhují pár cikánských partají, může se uvřeštět. A co když se z »rákosníkú«, z dočasně dovezených vietnamských gastarbeitrú, stanou permanentní Čechoslováci? Však v Kalifornii jsou tucty čtvrtí, kde Asiatů je většina. Asiaté sedí v talárech u vysokého kalifornského soudu. Bude toho bohdá kdy, že rákosník zasednejta OrváTkoyLLSíQlicr-spravedlnósSXTT čtrař dovezou sliběnýcKosmdesát tisicTMo- zambičanú na Ostravsko? Dojde k rozmnožování, pět, deset capartů na plodo- nosiče. Chacharská robátka nám zčokoládoví. Pak nám přijďte, panstvo, radit. Angličané, poté, co okusili pár mumrajú rasového nedorozumění s ulicemi v plamenech, již polevili s poučováním. Méně se též dokonce dozvídáme od kárajících Švédů, již se začínají ošívat s Turky v kožichu. Týden před tímto sepisováním jsem jel sedm hodin onou naší prázdnotou do Kanady. Pustil jsem se do zpovídání třináctiletého synátora česko-čínsko-švýcar- sko-americké směsi. Chudák se jmenuje jako tatínek, ale mohlo to dopadnout hůř, paličatá matka rodička tehdy hrozila Rusalkou, povije-li dceru. Ptám se, zda se mu spolužáci smějí — kvůli jménu, vizáži, kvůli bůhvíčemu. Prý nesmějí. Ve třídě mají Vietnamce, neárijce, černochy, Indy. A že by svatouškovská harmonie? Kdepak, kluci se perou, ale pokožka či přízvuk nezpůsobují zvednutí pěsti. Vzpomeňme si na naše školní léta ve středoevropském, monochromatickém, ba vlastně monotónním prostředí. Jen se někdo trošku odlišit, a bác, hned jsme mu ji ubalili. Každá záminka dobrá. Stačily pihy, zrzavá hlava, a už se trestalo. Vzpomeňme chudáčků spolužáčků s brejlemi na nose. Jak kruté jsme jim zdrsňo- vali léta růstu! A absolventi homogenního světa pak plni pocitů morální převahy radí do vzdálených končin, o nichž nemají zbla ponětí. A čím jsou rodiče tvých spolužáků, ptám se potomka, neboť jsme do Kanady ještě nedojeli — však ony vzdálenosti! Nevěděl, čím jsou rodiče. Zda bohatí či chudí jsou jeho nejbližší kamarádi, ač k nim chodí pod střechu a oni chodí k nám. Na politickou příslušnost rodičů jsem se nepřeptal. Jak by kdy mohlo dítě demokratického světa pochopit dotaz na stranickou angažovanost, politickou a často i policajtskou příslušnost, udavačství a pozor-na-hubu-dání. Vraťme se ke generalizacím. Nejbohatší že aby přece byly noblesní kalifornské enklávy nebo něco na Floridě, kam jdou na stařecký odpočinek nestoři mafie, pokud se dožijí. A nejchudší že určitě je mississippská močálovitá delta. A ono ne. Podle nejnovějšího statistického zjištění nejbohatším městem je Newton ve státě Massachusetts a nejchudším městem je Camden v nedalekém státě New Jersey. Jenže, marná sláva, i když si většina Američanů může dovolit světský luxus, baráky, velké bouráky, co z toho, vždyť to jsou nešťastníci, neurotici, jen se podívejte na statistiky, zeptejte se odborníků. Tedy zeptejme se, podívejme: Londýnské Sunday Times uveřejnily v r.1983 výsledek důkladné studie Gallupova ústavu o smýšlení, očekávání, optimismu a pesimismu obyvatelstva v 16 zemích. A věru, k nevíře, zjistilo se, že Američané jsou lidé nejspokojenější. Zpívající Italové, tančící Španělé, v technologii a ekonomii superúspěšní Japonci jsou nejnespokojenější. Američané jsou též nejpatrio- tičtější. Osmdesát procent je velmi hrdo na svou zemi. Jen 55% Britů, 33% Fran- 10 [pageend10]couzù, 30% Japonců a 21% východních Němců se tak vyjádřilo. 84% Američanů vyjádřilo naprosté uspokojení se svým povoláním, s výsledkem své práce. Britů bylo 69%, Japonců 37%, západních Němců 15%, Francouzů 13%. 95% Američanů věří v Boha, 71% věří v posmrtný život; chechtejte se, máte-li dobrý důvod. A na závěr generalizaci s Orwellem, jehož rok 1984 je v čínském kalendáři ROKEM KRYSY. Jakou že má rok reputaci, zeptal jsem se čínských příbuzných. Prý nic zvláštního, ani ryba ani rak. Tedy toliko hlodavec. Všichni jsme četli varovačky, podobenství, jak že se nám Velký Bratr sápe na chřtán. Pokud je tedy vůbec cokoliv naprosto jinak, toto, prosím, je v Americe jinak. Pohrdám breptaly, neschopnými rozlišit Grenadu a Afganistan, Mylai a Osvětim, Jižní Afriku a severní Sibiř. Americe nehrozí totalitární reglementace, ale anarchie. Stát nehrozí jedinci, ale jedinec je ohrožen rostoucí impotencí státu. Gangsteři pílí v cadillacích, marně se je snaží dohonit policejní chevroletky, vetché, neboť daňoví poplatníci na nic lepšího nepřispějí. Kolik že je v zemi ilegálních přistěhovalců? Prý něco mezi třemi až deseti miliony, odpověděli příslušní funkcionáři. Víc nevědí, víc nedovedou. V Kalvínově Ženevě policejní náboženští čmuchalové viděli do každého talíře a pod každou peřinu. V Americe nejnovější, nejliberálnější zákony zakazují jakoukoliv inventuru, jakýkoliv přehled společenského počínání. Takže — kdokoliv z nás sem přijede, bude na sebe sám, se státem se téměř nepotká, je to dobré či špatné, stát nebude břemenem, břemenem pak zůstává odpovědnost za naše vlastní rozhodování, kam, hrůzo, vkročit a co učinit, a je pak jen na nás, zda se staneme velkokapitalistickými výrobci tasmánských sýrů či španělskými královnami krásy či metaři universitních koridorů. Takže jsme dogeneralizovali. KDE DOMOV MŮJ Opakujme, že nejbohatším městem, s průměrným ročním příjmem S 33.700 na domácnost, je Newton ve státě Massachusetts, a nejchudším (s příjmem S 11.800) je Camden v New Jersey. Nejvyšší procento domácností s příjmem nad S 50.000 měla v roce 1979 Aljaška (15.7%) a nejnižší měl stát Maine (1.8%). Aljaška spolu s Connecticu- tem má nejnižší procento chudého obyvatelstva — 6.7% dle jakýchci federálních ukazatelů -, kdežto nejvíce chudású živoří v Mississippi: 26.1% čili každý čtvrtý tvor. Obyvatelstvo s vyšším vzděláním: vede horské Colorado (23%), poslední je uhlířský stát West Virginia (10.4%). V sedmdesátých letech uskutečnil Midwest Research Institute of Kansas City výzkum »kvality života« ve 243 amerických metropolitních oblastech. Zvítězila oblast Portland (Oregon-Washington) a za ní následovaly: 2. Sacramento (Kalifornie), 3. Seattle - Everett (Washington), 4. San Jose (Kalifornie), 5. Minneapolis - St. Paul (Minnesota), 6. Rochester (New York), 7. Hartfort (Connecticut), 8. Denver (Colorado), 9. San Francisco - Oakland (Kalifornie), 10. San Diego (Kalifornie). Na konci tabulky za zcela nejšerednější končinu vyhodnotili Bir- 11 [pageend11]mingham (Alabama) a Jersey City (New Jersey). Nyní v osmdesátých letech nová studie 277 metropolitních oblastí došla ke značně odlišným závěrům na základě řady faktorů, jako jsou např. klima, bytová situace, zločinnost, veřejná doprava, školy, rekreační možnosti, kulturní možnosti, místní daně a zaměstnanecké příležitosti. Kritici studie poukazují, že badatelé pominuli »šarm« — věru těžko měřitelný faktor, rovněž neuvážili kvalitu místních restaurací. Vítězná desítka oblastí: 1. Atlanta (Georgia), 2. Washington (D.C.), 3. Greens- boro/Winston-Salem (North Carolina), 4. Pittsburgh (Pennsylvania), 5. Seattle/ Everett (Washington), 6. Philadelphia (Pennsylvania), 7. Syracuse (New York), 8. Portland (Oregon), 9. Raleigh/Durban (North Carolina), 10. Dallas/Fort Worth (Texas). Co se stalo, přihodilo? Kam a proč zmizeli čtyři kalifornští vítězové a jak se mohl dopředu prodrat průmyslový Pittsburgh? Pittsburgh má nízkou zločinnost, rozumné ceny nemovitostí a dost kulturních příležitostí. San Francisco propadlo zásluhou vysoké kriminality a absurdně drahého bydlení. To jsou též příčiny všeobecného sestupu v žebříčku pro města ve slunečných státech — Floridy, Texasu a Arizony. Nejlepší, nejslunečnější, nejvyrovnanější počasí má texaské El Paso, toliko občasná písečná bouře dovede pozlobit. Nejlaciněji si lze pořídit dům (za průměrnou cenu S 26.279) v Terre Haute, Indiana. Nejdráže v Honolulu, Hawaii (průměr ř 169.571). Nejbezpečnější končinou je St. Cloud v Minnesotě. O titul nejnebezpečnějšího města zápasí řada uchazečů. Nejvíc automobilů ukradnou v Jersey City a v historickém patricij- ském Bostonu. Nejvíc se vraždí v rovněž historickém Novém Orleansu. A na rozbití pověsti: nejmlhavější není San Francisco, ale Charleston (West Virginia). Je zahaleno mlhami 111 dní v roce. Nejdeštivější není Seattle, ale Boston. Nejhorší vodu mají v čistém Albuquerque (New Mexico). Nejvyšší státní daně v poměru k výdělkům nutno platit v Minneapolis-St. Paul a v Roches- teru ve státě Minnesota. Nyní informace o konci tabulky 277 analyzovaných končin: pět posledních jsou Panama City (Florida), Lowell (Massachusetts), Pine Bluff (Arkansas), Fitchburg-Leominster (Massachusetts) a naprosto nejposlednější je Lawrence- Haverhill, rovněž v Massachusetts, politicky to nejpokrokovějším státě Unie. Tolik tvrdí urbanističtí vyhodnocovatelé. Ale poslouchá je lid? Kam se lid stěhuje? Washingtonští statistici oznámili, že v období 1980 - 1983 nejvíc přírůstků získaly ony tři slunečné státy Kalifornie, Texas a Florida. Percentuálně nejvíc získala velikánská a stále prázdná Aljaška. Vzrostla téměř o 20%, ale celkový počet půl milionu obyvatelstva ještě nebyl dosažen. Na obyvatelstvu ubylo ve třech státech: Indianě, Illinois a Michiganu, vzájemných si sousedech. Přibývá nejen přistěhovalců, legálních a ilegálních, přibývá též vlastníků koupené půdy, cizinců, kteří své majetky třeba vůbec neviděli a neuvidí. Kongresman Tom Harkin spočítal, že státy, vyvážející olej, mohou za výdělek 394- denní produkce koupit veškerou půdu farmářského státu lowa. Nebezpečí dosud nehrozí, polnosti Araby nepřitahují. Největšími investory v amerických nemovitostech jsou Němci a Italové. Liechtensteinský vládce Franz Josef zakoupil v Texasu 16 000 akrů k rančování, když byl pozbyl svá panství na Moravě. 12 [pageend12]O SOCIALISMECH NESOVÉTSKÉHO, DOKONCE AMERICKÉHO TYPU O mormonech zpravidla jen víme, že jejich domovem je americký stát Utah, že jsou přísná náboženská sekta, ale s tradicí a občas ještě praxí mnohoženství. Komu je ale známo, že mezi mormony není bratr bratrovi vlkem a sestra vlčicí? Hospodářská krize v třicátých letech nebyla ještě překonána a nikdo ze souvěrců se nemusel obrátit s prosíkem na stát. Tehdy totiž došlo ke zrodu programu so- ciálně-ekonomického zabezpečení pro členy církve. Kdokoliv potřebný dostal — a stále dostává — jak peníze tak spotřební statky. Účelem naprosto není podporovat zahálku. Naopak, podarovaní se musí revanšo- vat výpomocí na církevních pozemcích, farmách, skladištích, konzervárnách, jiných podnicích. Socialistické »Kdo nepracuje, ať nejí« se v utažské verzi přeměnilo ve slova »není mormona, jenž by nechtěl pracovat«. Čili zrod nového člověka. Reální socialisté se Sovětským svazem v čele na cíli teprve pracují. Mormoni rovněž, na rozdíl od SSSR, neholduj! centralizaci, že by na církevním velitelství seděly roty byrokratů, štemplujících bumážky. Naopak, systém je založen na místní autonomii. V každé farnosti (zvané »ward«) funguje laický biskup, jenž má na starosti resort sociálního zabezpečení. Lidumilných projektů je teď v provozu na celosvětové bázi asi tisíc. V roce 1980 160.000 mormonů (z celkového počtu pěti milionů) dostávalo podporu. Dalším desetitisícům našla církev zaměstnání. A kdo to platí a podporuje? Inu, farníci. Odvádějí desátky. A chodí na brigády o weekendech. Intelektuál, obchodník, dělník vyrábí ve vlastní továrně konzervy s pomazánkou z burských oříšků. V této třídně antagonistické společnosti zahnívajícího kapitalismu. Za podmínek stále rostoucího nelítostného vykořisťování náboženští tmáři dali do provozu systém, jako by z Marxova plnovousu vypadl. Ještě větší problém aby stranickým ideologům způsobil vývoj zvaný ESOP. Nic společného s Ezopovým bájením, ale zkratka systému Employee Stock Ownership Plan čili Zaměstnanecký plán vlastnictví akcií. Zaměstnanci, dělníci, vykořisťovaní proletáři se stávají vykořisťovateli sebe samých. Třídní sebehana, zrada proroků či realizace jejich vizí? Konkrétně: SOUTH BEND LATHE, soustružnická továrna v Indianě, jejich 440 zaměstnanců ji vlastní do posledního šroubku. S přechodem na sebevykořis- ťování produktivita a profit notně vzrostly. V sedmdesátých letech na systém ESOP přešlo — zčásti či zcela — několik set podniků. O výhodách ESOPu dokonce dumá American Telephone and Telegraph Co., gigant se 770.000 zaměstnanci. Některé suverénní státy, členové OSN, mají jen desetinu občanstva. Co vzrušuje a přitahuje ATT? Podnět je daňové povahy. Láká totiž výhoda daňových odpisů, jež pro účel růstu a úspěchu systému ESOP prosadil jeden senátor. Že by něco tak pokrokového kdy sedělo v americkém kongresu? Novotu prosadil senátor Russel B. Long, předseda finančního výboru, proslulý konzervativec. Stát, kapitalistické spřežení, tedy není proti. Je někdo proti ? Dělnické unie jsou. Odboráři se bouří; budou-li vlastnit výrobní prostředky, jakže by pak uplatnili právo stávkovat? Právo na menší námahu a větší odměnu? Odborový předák jménem June Molnar uvedl, že dělníci-spoluvlastníci v South 13 [pageend13]Bend Lathe kádruji zájemce o zaměstnání za účelem preventivního vymýcení lajdáků. Kolektiv je jednou velkou brigádou socialistické práce. Rudoprávní duchové by zde našli perfektní inspiraci k sepsání klasické socialisticko-realistické ódy. Jenže — moment — něco tu je ideologicky a zajisté i prakticky v nepořádku: v Československu je dělník vlastníkem výrobních prostředků už skoro dvě generace a budovatelským úsilím zmíněného typu se ještě nepřetrhl. Takže něco je velmi v nepořádku. Bud's oním dělnickým vlastnictvím, to však nepochybně nikoliv, však toto vlastnictví je slavnostně zakotveno v československé socialistické ústavě. Tak tedy je to podvod se soustružníky v Indianě, s výrobci zbrani v Dallasu a s výrobci pohlednic v Kansas City. Pozlátka ovšem, kapitalistická pozlátka. Platí jen náš socialismus sovětského, byť jaksi méně blyštivého typu. A ti mormoni, tmáři a mnohosouložníci, ti ať taky zalezou. KRITICKÝ NEDOSTATEK PRACOVNÍCH SIL V PODMÍNKÁCH NEZAMĚSTNANOSTI Co to je za blbost, aby reagoval nezasvěcenec. Na ideologických odděleních Strany aby zvlášť bujaře hýkali. Vždyť to mají v přemíře brožurek o nevyhnutelnosti utrpení v kapitalismu, jak že žadatel s čepicí v ruce buší, věru ani si netroufá bušit, jen vysláble poťukává na zariglovaná vrata továren. Tlustí upíři v cylindrech, co si hoví na žocích zlata, vyždímaných ve vykořisťovatelském procesu, je však nevyslyší. Vyslyšeni nejsou proletáři, nabízející za babku svůj um, ba nepochodí ani inženýři s akademicky ověřenými znalostmi. Strčit si musí diplom za omšelý klobouk, klouzat aby se šli. Vše však je značně jinak: včera, dneska a tím spíš zítra v těchto USA, u kanadských sousedů a leckde jinde mimo naše břehy. Ano, nezaměstnanost v Americe je — momentálně sedmiprocentní. Například mechanizace bavlníkových plantáží v mississipské deltě vskutku nahradila polní pracovní síly a plno pologramotných černochů se odstěhovalo do severních průmyslových center, aby prokázali svou naprostou ekonomickou neužitečnost. Takže značné množství jich žije odkázáno na veřejnou podporu. Žijí tak již několik generací a úřady je vedou v kategorii takzvaných »nezaměstnatelných«, na rozdíl od »nezaměstnaných«. I kdyby se hrnuli k práci s lopatou, těžko ji dostanou, takových prací je pramálo. Já jsem snad lopatu v Americe za dvacet let neviděl a zemi jsem projel od Atlantiku po Pacifik několikrát. Právě jsem se vrátil z Kalifornie, kde mě známí vzali do keramické fabriky; veškeří zaměstnanci byli Mexikáni. »Bez nich bych to tu musel zavřít,« hořekoval kapitalista. »A copak zdejší černoši a věru i běloši? Nezaměstnanost tu máte v Los Angeles značnou,« obořil jsem se. »Pravda, jenže těm se nechce. A těm, co by se snad chtělo, neumí a nic se nenaučí,« tvrdil. Nechrne stranou slova příslušníka odumírající, historicky, dialekticky a zejména vědecky odepsané společenské třídy. Ale i vousatí klasici aby uznali, že když se naprosto nekvalifikovaný junák zajímá o zaměstnání za mahagonovým direk- torským stolem, uspěje stejně málo, jako bača, co se z Oravy odebere na Barrandov s vírou, že pro národy natočí filmové opusy či opy. V Americe jsem měl příležitost číst trapně primitivní žádosti o místo, kde se ke kvalifikaci vyžadovalo vysokoškolské vzdělání. Odmítnutá oběť pak třeba zvedla revoluční pěst a zasyk- 14 [pageend14]la s třídní záští. Leč nakolik se liší od Nány z Votic, co přijela autobusem na zmíněný Barrandov s dychtivostí, že bude nová Bardotka, a oni ji neoslyšeli? Není tajemstvím, že třeba v kanadském Torontu je schopná sekretářka - ti. osoba znalá těsnopisu a psaní na stroji - téměř nesehnatpiná. polích či městysech tomu není jinak. Budu mluvit ze zkušenosti; ze zkušenosti svého bratra. Po sovětské pancéřové pomoci odešel z gubernie a usadil se ve státě New York, v místě, kde žiji. Jsme z automechanické rodiny, bratr se podržel tradice, v Americe se pustil do vlastního podnikání, od začátku měl několikanásobně víc zákazníků než kdy mohl stačit, vše měl — až na jedno: na automechaniky. Nejsou. V našem starodávném evropském slova smyslu neexistují. V Americe neexistují učňovské školy, výuční listy a státní dohled nad výchovou. (Výjimku tvoří holiči. Ty stát kontroluje. Registrace jezevčíka je rovněž zákonná povinnost, na rozdíl od držení zbraní, nikoliv jen lehkých. Leckde se lze zásobit hazukami do sytosti a stát se nezajímá.) Takže včera jsem třeba rozvážel mléko a dneska jsem se vyhlásil za automobiloid- ního fiškuse. Certifikátu mi netřeba. Těch kouzelníků, co se u bratra otočilo, jsem viděl pár tuctů. U nás se takto vlasaté a tetované kádry nejspíš pohybovaly u kolotočů v národních lunaparcích. (Teď je bratr v Kalifornii a má tam prima českého mechanika.) Nechybějí jen kádry, chybějí i obory. V Americe například neexistuje auto- elektnkářstvT jako řemeslo, ačkoliv 80% všech oprav v prvních třech rocích po- jízdnosti má co dělat s elektrikou. Podívejme se na příčiny. Těmi je individualismus a kapitalistická lakota. Páni kapitalisté si spočítali, že je lacinější kvalifikovaného dělníka přetáhnout, zlanařit od konkurence. Bude je to stát O šesták víc na hodinu, ale nebetyčně míň, než jak by naskočily výlohy s trénováním neznalých od samého prvopočátku. To je velejednoduchá aritmetika, kdokoliv se dovtípil, a zbylých programů po různých privátních továrnách ubývá, ano, programy hynou. Metoda nechat vyškolit a zmoudřit osobu osobou třetí má mnoho precedentů a pěstuje se na nejvyšší úrovni. United States Air Force trenuje piloty a daňové poplatníky trénink stojí mnoho milionů. Když se kandidát všechno naučí, od obrany vlasti přesedlá k zmnožení osobního měšce. Vyklouzne z uniformy k privátní letecké společnosti, tam mu budou platit mnohem víc. Náš federální berní úřad se jmenuje Internal Revenue Service. Rok co rok ztrácí vytrénované, zasvěcené znalce. Oni totiž odcházejí za desetinásobný žold k opozici: jednotlivcům, skupinkám či mamutím koncernům, usilujícím o fiskální podtrhy. Od federální justiční správy - Department of Justice — právníci rovněž mizí do všelijakých služeb: včera jsem ho pronásledoval, dneska ho za mnohonásobek ochráním. Monopoly, Mafie, gangsteři, ti všichni zaměstnávají a štědře platí někdejší vládni rady. Včerejší vyšetřovatelé se na obrtlíku mění v dnešní právní poradce vyšetřovaných. Je-li mezi čtenáři někdo s potížemi u Immigration and Naturalization Service, doporučuji najít advokáta — vyklouza z těchto služeb. Důležitý týdeník TIME uveřejnil 6. července 1981 zprávu »A Shortage of Vital Skills« — ano, nedostatek navýsost důležitých znalostí. Dotýká se příčin i následků. Že ovšem není žádný »glamour« v černých řemeslech. Ani jeden televizní seriál se nezabývá zpocenou dělnickou třídou ve výrobním procesu. Kariéra soustružnická, nástrojářská, frézařská či modelářská neláká americkou mládež. Vocational schools — jakési pseudoprúmyslovky — věnují víc času výuce o kosmetice a módě než všem strojírenským oborům dohromady. V současné době je každý třináctý dělník bez místa. Nicméně, průmysl trpí 15 [pageend15]nedostatkem několika set tisíc znalců černých řemesel. Podle odhadu amerického ministerstva práce bude průmysl ročně potřebovat 31.000 nových zaměstnanců, schopných zacházet se stroji. Prozatím se norma plní na méně než 10%: jen 2.300 se jich kvalifikuje. A nejde, prosím, o špatně placené proletáře. Dosahují výdělku až 40.000 dolarů ročně, tedy notně víc, než je národní průměr a než je příjem universitních profesorů. »Průmyslově nejvíce rozvinutá země světa je v nebezpečí stát se zemí indust- riálních negramotů,« prohlásil odborový předák William W. Winpisinger. Slovy Seymoura Melmana, profesora inženýrství na kolumbijské universitě, je to »unmitigated disaster« — čili katastrofa. V roce 1964 podíl USA na světových trzích ve strojní výrobě byl 21%. Nyní podíl poklesl na pouhých 7%. Celonárodní úpadek manuálních znalostí a zručností se musel nutně odrazit v obraněschopnosti země. Však si svět všiml v dubnu 1980, že se Americe nepodařilo vypravit pár helikoptér na záchrannou expedici během iránské krize. A to se pak doma konečně začaly ozývat hlasy: nač že je dobré mít nejkomplikovanější zbraně a pokud možno nejpitomější lidi k jejich obsluze. Nejde jen o obsluhu, ale i o produkci těchto zbraní. Northrop Corporation, jež se podílí na výrobě stíhačky F/A-18 Hornet, nemůže splnit plán pro nedostatek schopných manuálních pracovníků. Firma Condec Corporation produkuje jak kanóny a rakety, tak mírumilovné roboty. Předseda společnosti Norman I. Schafler prohlásil, že na dnešním trhu nabídky a poptávky nelze vůbec sehnat kádry sou- stružnické a nástrojářské. Je-li mezi čtenáři někdo s kvalifikací a zájmem, nechť robototvůrcům napíše. Condec sídlí v Old Greenwich, stát Connecticut. Za Reaganova presidentství se situace už nezlepší. Sice se o problému veřejně hovoří, Kongres debatuje, Bílý dům zdůrazňuje — jenže filosofií Republikánů je omezovat intervenci státu do počínání ekonomie. JEŠTĚ PÁR SLOV O AMERICKÉM UMU Několik čtenářů mi vynadalo za zveřejněný článek o nedostatku pracovních sil v USA: že jsem nevděčný vůči své adoptivní zemi a že beztoho groteskně přeháním. Snad nejvíc je popudilo mé tvrzení, že v americké armádě mají co nejkomplikovanější vybavení a nejpitomější kádry. A jak tohle mohu tvrdit, copak jsem neslyšel o vynikajícím úspěchu Columbia shuttle — meziplanetárním vozidle? Odpovím dvěma případy. Oba jsou z amerického tisku téhož dne — 25. listopadu 1981: Manévrů v egyptské poušti se zúčastnilo i americké letectvo. Šest bombardérů B-52 přiletělo ze základny Minot v Severní Dakotě. Každý shodil 27 bomb přesně na cíl, necelou míli od pozorovacího stanu s vojenskými přidě- lenci, včetně přidělence československého. Peruť se vrátila do Dakoty aniž v Egyptě přistála. Aniž kdekoliv přistála. Sestatřicetihodinový výlet o celkové vzdálenosti 15.000 mil byl non-stop. Na těchto manévrech si pozorovatelé mohli hlavy ukroutit nad výkonem letadla F-16. Dovede totiž zasáhnout cíl za letu jednak velmi nízko, jednak velmi vysoko nad zemí. Supersonické stroje se strefovaly se smrtelnou přesností, ale nebyly ani na okamžik vidět. Do americké armády se hlásí částeční a též úplní analfabeti. Známý žurnalista Jack Anderson uveřejnil zprávu o pokusech Pentagonu naučit své kádry číst a psát. Cílem je dosáhnout vzdělanost na úrovni páté třídy základní školy. Tento 16 [pageend16]záměr se uskutečňuje prahanebně. Velitelským sborům nezbylo, než přepsat příručky a cvičebnice do formy dostatečné primitivní, aby je mužstvo mohlo pochopit. Některé materiály jsou zpracovány obrázkovou formou »comic books«. Válečník si tedy bude louskat v pentagonské verzi Mickey Mouse a mačkat smrtící knoflíky. Doufám, že se nedopouštím šovinistických generalizací. Země měla své Ediso- ny a Fordy a dodnes dostává zdaleka nejvíc Nobelových cen. Nejde přece o otázku genetickou, ale o kombinaci faktorů ekonomických, politických, společenských a kulturních. Zkrátka, jde o civilizaci a její současný vývin. Mládež se vyhýbá černému řemeslu, poněvadž v něm není »glamour« a poněvadž ani stát ani kapitalista se (dosud) nestarají. Ke zrušení vojenské služební povinnosti došlo z politických důvodů (vietnamská kocovina) a z těchže důvodů nebyla obnovena. Americká společnost zápolí s fází přehnaného individualismu. Já, já, jen na mně záleží, na společnost a stát kašlu. »Vlast« je slovo, jemuž je dosud nutno se vysmívat v některých, zejména universitních kruzích. Naštěstí se již ozývají hlasy, upozorňující na přílišný luxus těchto postojů. Že totiž by mohly vést ke dni, kdy by smích velkou většinu přešel. O NEPŘESPÁVÁNÍ POD MOSTEM V Kalkutě v pseudosocialistické Indii asi půl milionu chudáků žije a umírá na chodnících a ve škarpách. Čtenář československého znormalizovaného tisku občas aby získal dojem, že americké metropole Kalkutu již dohnaly a ba i předehnaly. V »Tvorbě« z 26. května 1982 jsem četl o 36.000 hudebníků bez přístřeší v New Yorku, jak v krutých mrazech zkřehle fidlají s kloboukem na mince u nohy. Kdykoliv přijede delegace s reálnými socialisty, nejdřív míří na Bowery, ohavnou enklávu vagabundů, vesměs notorických alkoholiků, jak že ten typický, pravý kapitalismus vypadá. Kapitalismus vypadá též jinak a leckterý čekatel na bytový dekret na druhé straně třídně rozděleného světa by patrně souhlasil s výměnou osudu. O rodiny bez domova — »homeless families« — se musí starat město, tedy i město New York. A zatímco se stará, mnohým svěřencům vyrůstají podivné hřebínky. Newyorská městská správa nastěhovala rodiny do motelů, dokud pro ně nenajde permanentní, ovšemže bezplatné ubytování. Poté, co našla, leckteré rodinky odmítly byty přijmout. Byly tak špatné? Nikoliv. Ale neměly plavecké bazény, na něž si moteloví nájemníci zvykli a nemínili si odvyknout. O tom bylo psáno 5. října 1983 v Daily News, největších, nikoli však nejlepších newyorských novinách. Co teď? Starosta Edward Koch hledá právní zdůvodnění, jak přestěhování prosadit. A oheň je na střeše. Pokrokový tisk se zlobí. Dosud jsem se ale nedočetl, že by krutého starostu obvinili z příbuzenství s llsou Kochovou buchen- waldské paměti. O AMERICKÝCH UNIVERSITÁCH Na nedávné návštěvě v západní Evropě jsem potkal řadu našinců, včetně návštěvníků z Československa, a často se řeč stočila na americký universitní ži17 [pageend17]vot, jak to tam se studiem vlastně vypadá. Vystudoval jsem jak v Praze tak v New Yorku, teď už delší dobu na universitě učím, mohu tedy porovnávat a na otázky odpovědět. V porovnání s Evropou, ať už na té či oné straně hraničních drátů, jde o fundamentální rozdíl. Začněmu věru od podlahy: americké vysoké školy jsou oázy, enklávy a v městech, a nikoliv rozcourané baráky po metropoli, k nimž je nutno pachtit se tramvají. Na universitách většina studentů bydlí. Domů jezdí vesměs jen o prázdninách. Však jsme země velikánská a všude je příliš daleko. Škola, kde funguji, se jmenuje Státní newyorská universita v Binghamtonu, má asi 12.000 studentů, kteří za pět minut mohou dojít buď do knihovny, jež má milion svazků a ty, co nemá, si pomoci kompjútru vypůjčí od majících sousedů, mohou dojít do tělocvičny, na několik tuctů tenisových kurtů, k použití bez rezervace a bez placení. Nebo lze za těchže 5 minut dojít do přírodní rezervace, asi sto hektarů, větší to nebude. Jednou jsem tam potkal medvěda — žádná hrůzná potvora, jež by vztyčené bušila na plece, ale stvoření jen metrové a mručící. Velké university lze často najít v malých městech, kde vlastně nic jiného není. Nebo to »jiné« zásluhou university začne se teprve objevovat. Například v kalifornské pouštní končině jménem Davis vzniklo vynikající učiliště, uprostřed ničeho. Tak jaké že jsou ty školy, blbé, že ano, ptali se Evropané. Neposkytl jsem jednoznačnou odpověď. Tato země získala od konce druhé světové války 140 Nobelových cen. Většinu jejich nositelů lze potkat právě na zdejších universitách. Některé jsou staré, jiné vznikly včera. Některé jsou vynikající, jiné nejsou. Zmínku si zaslouží tzv. Ivy League — doslova »Břečťanová liga« — sedm, možná že víc než sedm starých škol v atlantické oblasti, škol břečťanem porostlých a prestiží obrostlých: např. Princeton, kde dumával Albert Einstein. A naprosto nejprestižnější — ono numero uno — je universita harvardská v městě Cambridge v bostonské oblasti státu Massachusetts. Nás Čechy a zejména Moraváky potěší sdělení, že Harvard marně nabízel Janu Amosů Komenskému, aby se stal jeho prvním rektorem. Není mi známo, že by od té doby byli našincovi nabídli tak znamenitou poctu. Pokračujme na téma americké různojakosti: vysoké školy jsou buď státní, soukromé nebo církevní. To znamená, že kapitalista vlastní universitu jako že vlastní továrnu na zubní kartáčky, nebo že kněží a kněžky učí tmářství v hodinách paleontologie? Nikoliv, ovšemže nikoliv! Škola je státní, jestliže hlavní zdroj jejích příjmů přichází ze státního rozpočtu. Stát ale do fungování školy zasahuje minimálně. Do fungování škol privátních nezasahuje vůbec. Též jim z veřejného měšce nepřispěje. Odkud tedy berou fondy? To vše vyždímají z chudáků studentů? Nevyždímají. Z vlastních zdrojů vesměs berou. Americká filantropie je pozoruhodný úkaz. Avarell Harriman, bývalý guvernér státu New York a též bývalý velvyslanec v Moskvě a dobrý znatel jistého Josifa Visarionoviče Džugašviliho, věnoval nedávno 11 milionů dolarů kolumbijské universitě, jedné ze škol břečťanové ligy a mé almy mater, aby víc dumala o komunistických zemích a záležitostech. Kapitalista jménem Stanford poskytl k uctění památky svého syna miliony a založil vynikající universitu téhož jména Stanford v kouzelném koutu Kalifornie, kde ředitelem Institutu politic- kých studií je našinec. Jan Tříska. Některá soukromá učiliště mají víc majetku než mnohé státy Třetího světa — a na rozdíl od oněch mnohých států se mohou ra- 18 [pageend18]dovát z luxusu notné své nezávislosti. A školy církevní? Např. na katolické universitě Fordham v New Yorku značnou část učitelského sboru a studentského davu tvoří nekatolíci. Vynikající universita Georgetown ve Washingtonu je jezuitská. Nepamatuji se, že bych tam kdy byl potkal osobu v sutaně. Tamější Ústav strategických studií poskytuje přístřeší dokonalým jinověrcům, Henry Kissinger nám poslouží příkladem. »Kdo si ale může dovolit v Americe študovat?«, vybafli na mě krajané a já zas odpovídal složitě. Že přijde na to. Že jsou školy různě drahé, jako např. Harvard, jímž kdysi Komenský pohrdl, a že ještě dražší je Brown university v nejmrňavějším státě Rhode Island. Několik českých profesorů tam učí a školné už je ve výši asi 15.000 dolarů za rok — čili suma, jež by postačila k obživě větší vesnice v Bangladéši. Ale na státní škole, takové, kde vyučuji já, poplatek v porovnání s Brownem, je jen desetiprocentní. Znamená to, že poskytujeme vzdělání desetiprocentní kvality? Naprosto neznamená. Cena nezaručuje kvalitu. Tak proč se někdo vůbec hrne tam, kde je draho? »Elementary, my dear Watson,« říkával Sherlock Holmes: Poněvadž si to mohou dovolit. A některé university jsou naprosto zadarmo, ani halíř netřeba zaplatit za možnost vzdělání, za možnosti bádání v laboratořích a knihovnách, kde je k mání jak čerstvá moskevská Pravda, tak značně zatuchlý Karel Marx v prvotním kompletním vydáni. Když jsem přijel do Ameriky, anglicky jsem se sice domluvil, ale zemi jsem nerozuměl. Například jsem neuspěl ani s jednou žádostí o stipendium. Bud’jsem žádal příliš brzo nebo příliš pozdě. Jakožto americký neobčan jsem byl diskvalifikován ze soutěže, kde americké občanství bylo jednou z podmínek; jakožto přistěhovalec jsem neuspěl v soutěži o peníze svěřené pro cizí, tedy nepřistěho- vavší studenty. Vztekal jsem se, ale ne natolik, abych si šel koupit oprátku. Na Druhé avenue u 72. ulice na Manhattanu jsem si koupil pseudosmoking u českého vetešníka a šel čísničit do Vašatovy restaurace na 75. ulici u První avenue. Tento svůj úděl jsem dokonale nenáviděl. Též jsem polil drštkovou polévkou hosta jménem Kerenský. Ano, onoho muže historie, Leninova předchůdce. Z mokvajícího saka jsem mu sbíral roztroušené drštky. Jenže za dva měsíce letního číšnického plahočení jsem sesbíral dost spropitného k obživě, studiu, školním poplatkům na celičký rok. A jednou jsem si navíc i mohl odjet na léto pobíhat po Evropě. Vzdělání v USA není především finanční záležitost. Dřív jako student, nyní jako kantor existuji v americkém universitním prostředí už dvacet a něco let. Už jsem tedy potkal tisícovky studentů. Ale ještě jsem nepotkal tvora, jenž nemohl studia dokončit z výlučně finančních důvodů. Samozřejmě že bohatec je ve výhodě před nuzákem — ale za tímto poznatkem nemusíme do Ameriky. Praha postačí, též Kapúšany postačí. Mnozí studenti zazáří a pak předčasně zhasnou. Oženil se, nebo se neoženil, ale odstěhoval se do Utahu mezi mormony pěstovat mnohoženství. Jeden z mých talentovanějších svěřenců se přesunul do Kalifornie s dědictvím po babičce, jež mu mělo zaručit poklidné přežití na studiu práv. Jenže dotyčný dědictví zcela investoval do melounové plantáže. Jeho nešťastný otec, zaměstnanec na jednom z málo užitečných státních úřadů, za mnou přijel s prosíkem, abych se prý pokusil odvrátit tragedii. Než jsem se mohl pokusit, melounový podnika19 [pageend19]tel vydělal pùl milionu dolarů za sezónu. Tatínek již dal na úřadě výpověď, přestěhoval se též do Kalifornie a jeho nedostudovavší syn ho zaměstnává. Stipendia jsou k mání z mnoha zdrojů, ale na každého se nedostane. V dnešní době jsou na tom nejlépe požitníci programu, zvaného »Affirmative Action«. Tato tzv. »Kladná akce« poskytuje studijní a finanční výhody příslušníkům minorit, zejména mládeži černošské, latinsko-americké a indiánské. Všichni studenti bez ohledu na rasový či třídní původ mají nárok na bankovní půjčky. Část úrokové sazby hradí vláda. Žel, ne všichni graduant! platí své dluhy. Nedávná prověrka objevila tisíce lékařů, právníků, byrokratů, jak si již dnes tyjí, aniž by byli splatili haléř. Já jsem si kdysi vypůjčil pár stovek od České matice v Chicagu. Půjčili mi ochotně, bezúročně, na čestné slovo. Dluh jsem splatil z první profesorské gáže. Existuje ještě další alternativa, jak se zcela zbavit materiálních chmur: dát se totiž k vojenským pánům. Na rozdíl od Československa nemáme ve Spojených státech brannou povinnost. Na vojnu chodí jen dobrovolníci? A dobrovolníci z řad studentstva se mohou přihlásit na jakousi vojenskou přípravku. Studují na těchže školách tytéž předměty, ale navíc je učí vojenskému umu, a o prázdni- nách musí strávit nějakou dobu. pachtěnim_v_terénu. Za odměnu se armáda, námořnictvo či letectvo stará o své svěřence naprosto mateřsky. od opravy chrupu po možnost zvládnutí užitečných oborů, jako je např. inženýrství v oboru elek- troniky či mikrokompjútru. Ne ale každá škola poskytuje tyto možnosti. Např. na našem newyorském učilišti v Binghamtonu nemáme s uniformami naprosto nic společného. Americké vysoké školství charakterizuje především jeho neuniformita. »Kaká- ja anarchia!« aby rozhořčeně zvolali zastánci totalitního způsobu života. Však i samo studentstvo je různorodé: studuje tu např. deset tisíc cizinců ze Saudské Arabie, dvacet tisíc z Nigerie, třicet tisíc z Iránu. Svoboda též znamená břemeno rozhodování. Žádná kádrová komise mi nepřikáže, kde a co musím či nesmím studovat. Já se musím rozhodnout, bez pomoci umístěnkového řízení. Jenže jak se má novic orientovat? Přenešťastně jsem listoval v tlustých informačních knihách, abych mezi stovkami učilišť si vypídil ono nejpříhodnější. Když vypídím, nemám ještě vyhráno. Vždyť mě nemusí přijmout. Některé školy odmítnou 19 z 20 uchazečů. Je velmi obtížné dostat se na nejpres- tižnějží instituce jako je Harvard, Yale či Princeton, a na některé obory, jako npř. na zvěrolékařinu je obtížné dostat se na kterékoliv instituci. Poté, co obdrží tzv. Bachelor of Arts Degres a stanou se tedy »Bakaláři umění«, řada mých studentů se rozhodne pro právnickou kariéru. Právnických fakult jsou tu tucty. Jak se tedy rozhodnout? Musí zvážit několik faktorů. Jedním je průměrná známka z dosavadních studií - čtyři celé nula je ideální výsledek: čili samé jedničky. Na některé školy se lze dostat jen s průměrem nad tři celé sedm. V případě černošských uchazečů se k těmto přísným kritériím nepřihlíží. Netřeba snad příliš zdůrazňovat, že tento systém udělování výhod není všeobecně oblíben. Žadatel též podstoupí celonárodní zkoušky. Čím víc dosažených bodů, tím lepší šance. My profesoři píšeme doporučující dopisy a zaškrtáváme absurdně detailní rubriky ve formulářích. V průměru uchazeč pošle přihlášku na pět až deset škol, jedna až tři ho přijmou, jednu si pak vybere. V poslední době dochází ke kýženému trendu nezdůrazňovat jen ty jedničky, ale za ciframi objevovat člověka s velkým Č. Např. slavná lékařská fakulta Johns Hopkins v Baltimoru začíná zdůrazňovat jaksi renezanční kvality. Idolem tedy přestal být knihomol, co bez mikroskopu krok neudělal od první třídy obecné a 20 [pageend20]přitom ovšem nemá ponětí o okolním světě. Naopak, dáváme přednost tvoru s poněkud horším školním průměrem, ale s jinačími schopnostmi či zásluhami. Třeba se domluví čínsky, třeba přebrodil oceán na voru. Pomohl jsem např. studentovi k přijetí na studium medicíny s dobrozdáním o jeho výtečném výsledku v kursu mezinárodního práva. Po přijetí pokračuje lamentace zastánců totality — »Kakája anarchia!« — směrem do učebny. Nejsou skripta, prosím. Není ministerstvo, jež by schvalovalo jejich vědeckou a zejména ideologickou správnost. Každý profesor užívá jiné zdroje. Začátkem semestru rozdá tzv. syllabus, tedy program, co přítomné čeká. Někdy sesmolím syllabus dvoustránkový, někdy padesátistránkový. Seznam literatury. Nikdo nepřečte vše. Tyto zdroje nejsou zjevením věčných pravd, nejsme ani ideologové ani bohoslovci. Zdůrazňujeme kritické uvažování, hodnocení, ano, hádejme se. O AMERICKÝCH PRÁVNÍCH PRAKTIKÁCH Vysvětlení úvodem Do února 1981 mě nikdo neobviňoval z prokomunistické, antidemokratické činnosti. Pak ale redakce »Západu« zorganizovala v Ottawě přednáškový večer, kde mluvil Josef Skvorecký o Antonínu Dvořákovi v Americe a já o justici tamtéž. Když jsem se propovídal do poloviny přednesu, viděl jsem utrpení v řadách, zeptal jsem se tedy, zda bych raději neměl zmlknout — a většina přítomných bouřlivě zatleskala. V poschůzovém šumu mi několik našinců vyčetlo, že to, co jsem povídal, byl důkaz nevděku vůči adoptivní vlasti a taky že nahrávám nepříteli. Vyblekotal jsem obhajobu, že touž pravdu vyslovuje předseda amerického Nejvyššího soudu Burger, že z dřívějška se pamatujeme na rozdíl mezi kritikou konstruktivní a destruktivní, že mně přeci nejde o to, aby se bořilo, šlapáním po pěšině mlčenlivých se boření jen může přispívat, a pro jistotu jsem odklusal na záchod. Tam mi jeden pán oznámil, že by mi nejradši rozšaloval držku, tohle pravil, ale neučinil, pěstě nevzdálil od poklopce, dál jsme oba stáli u žlábku, kritik jen zlostně tryskal. Za pár dní došel na adresu »Západu« dopis od úspěšného krajanského živnostníka. Jeho diagnóza mého povídání byla »Garbage« neboli sračky — a to z úst člověka s akademickým titulem. Politoval, že neměl po ruce kámen mrštit na vzdělance, a pohrozil redakci neotiskovat moje cancy. Demokracie — toť diskuse, však to my Češi dobře víme. Většina ví své a věru přišla na chuť toleranci. A nejsme přece pštrosi. Nuže k věci! Věc Tentýž únorový den, kdy jsem v Ottawě rozkatil řadu našinců, přinesla tisková agentura Associated Press tuto zprávu z Baltimoru: Pětadvacetiletý černoch James McClain zavraždil svého desetiměsíčního syna Thomase odhozením do odpadové roury na 11. poschodí. K činu se bez okolků přiznal, jenže vyšší soudní instance státu Maryland zavedla retroaktivně pravidlo, že obviněný musí být předveden do 24 hodin před soudního úředníka. Tatínka, který byl dítě odhodil, předvedli s dvanáctiminutovým zpožděním, a proto byl žaloby zproštěn. Výjimka? Nikoliv! Pravidlo. Pravidla. Jedno se jmenuje Miranda Rule, slavná 21 [pageend21]to záruka lidských práv. Uplatnil je npř. José Suarez (adresa: 301 Hooper Street, Brooklyn, NY). Ani pod vlivem drog, ani opilý, ani zvlášť popuzený, vzal nůž a podřízl celou rodinu — družku Marii Torres a pět dětí. S nožem od krve se šel udat na policejní revír, ukázal místo činu, mrtvoly, popsal činnost a podepsal. Soud ustanovil ex offo advokáta, jenž se snažil vdovci rozmluvit jeho přiznání. Když se mu to nepovedlo, advokát se začal šťourat v protokolech a objevil, že policie nepřesně ocitovala zákonnou formuli o právu k nepřiznávání. Soud tedy vynesl osvobozující rozsudek. Týž osvobozující rozsudek vynesl soud ve Washingtonu D.C. v případě muže jménem James W. Killough. Zavraždil manželku a tělo nacpal do popelnice. Třikrát se k činu přiznal — dobrovolně, bez přinucení. Jenže policajti mu nedostatečně rozmlouvali jeho pošetilost kčemukoliv se přiznávat. Znovu Washington: Chlap ve vzteku hodil Molotovúv cocktail do baráku, matka s třemi dětmi uhořela téměř, barák zcela. Strážník v uniformě se objevil u místa činu a žhář k němu přistoupil se slovy: »Já jsem to udělal.« A odsouzen nebyl. Jeho advokát úspěšně uplatnil názor, že samotná přítomnost muže v uniformě byl nástroj »psychologického donucení« a žhář byl takto zkrácen na svých nedotknutelných občanských právech. Populární televizní program »60 Minutes« se zabýval (2. března 1980) případem mladíka, jenž zastřelil otce, matku, dědečka, a poté zavolal policii. Vyšetřovatelé ho varovali před přiznáváním se, ale nepochodili. Vrah opakoval přiznání jak u prokurátora, tak u soudu. A přece ho osvobodili. Supreme Court of California rozhodl většinou 4 hlasů proti 3, že přesvědčovací kampaň vyšetřovatelů nebyla dostatečně vehementní. S podobnými případy bychom se mohli uondávat ad infinitum. Na televizi vídáme leccos a leckoho. Npř. vraha z povolání, stále v činné službě. Producent David Susskind dotyčného představil jménem Joey. Joey poté přijel do našeho města Binghamtonu přednést přednášku (13. list. 1980) o svém živnostenském počínání. »Zlomil jsem víc nohou než co je tady lidí v sále,« uvedl se nám. A vraždy, že by za ně kdy šel sedět? »Co vás napadá, od čeho jsou kličky a drazí advokáti,« pravil a dodal »What I do is business, I don't do it because I enjoy it« (doslovná citace z novin). Není nad upřímnost. Počínání nájemného vraha příliš netěší, ale co se dá dělat, je to jeho živobytí. Posluchači odměnili profesionálního zabiječe burácivým potleskem. A to, prosím, Binghamton není mordýřská, mafiánská metropole — naopak, jsme poklidný a hodně slovanský městys. V telefonním seznamu máme šest Zápotockých a jeden můj akademický kolega se skutečně jmenuje Stephan J. Motowidlo. Neshody o kvalitě Již zmíněný předseda Nejvyššího soudu Warren E. Burger tvrdí, že americký soudní proces je nemožně formalistický, protahovatelný do nekonečna, s více právy pro zločince než pro jejich oběti, a polovina právnické obce beztoho není pořádně kvalifikována své povolání vykonávat. Jenže významné osobnosti mají na věc zcela jiný názor. Není bez zajímavosti, že největšími kritiky a zastánci reforem jsou konzervativci a nikoliv Anděla Davisová či Jana Fondů. Vyjádřil se i Alexander Solženicyn v létě 1978 ve své řeči ke graduantúm harvardské university. Promluvil o absurdním důrazu na právech jedince k popření práv společnosti. Ve státě sovětského typu jedinec nemá žádná práva a to je špatné. O kolik je ale lepší, kvalitnější, mravnější systém, v němž právo a pravdu nemůže mít společnost, nesmí mít stát, neboť je uškrcen právními smyčkami zne- uživatelů svobod? V rámci povyku o těchto svobodách se společnost stala bez22 [pageend22]branná. Tvrdou pravdu s tvrdým slovanským přízvukem bušil vousatý bard k utvrzení liberálních kruhů, že přeci jenom je to nepolepšitelný reakcionář s vyloženě fašistickými tendencemi. Sebepokrokovější myslitel však neoddiskutuje hrůzná fakta a cifry. Osmnáctiletý Eric Thomas byl zatčen celkem šestnáctkrát, vesměs za zločiny spáchané s použitím střelné zbraně. Odsouzen nebyl ani jednou. Posléze v období mezi listopadem 1978 a srpnem 1979 zavraždil pět osob. Prý však bude souzen, psaly New York Times 20. března 1980. Odvolací soud státu New York zrušil rozsudek nad Kennethem Gilmorem, osobou tmavé pleti, za vraždu představitele úřadu pro převýchovu mládeže. Důvod zproštění: porota si přečetla záznam o chování obviněného ve vězení. A jsme zpátky u Solženicynovy otázky: Co je lepší — stát, který se příliš stará nebo který abdikuje? Ještě však pár slov o oněch prioritách. V Kongresu svědčila paní Hattie Sta- meyová ze státu Tennessee. Její manžel najal vraha, aby mohl být vdovcem. Vrah zamontoval bombu do automobilu a paní Stameyová při výbuchu přišla o obě nohy a jedna ruka jí ochrnula. Přišla též o veškeré úspory za nákladné léčení. Manžel jí nepřispěje, ač by mohl. Ve federální věznici South Bend, stát Indiana, má přece pobyt a stravu zadarmo a od federální vlády dostává měsíc co měsíc šek na obnos více než 200 dolarů z titulu fiktivní plieni choroby. Vláda platí třiceti tisícům vrahů a lupičů, ti si kupují barevné televizory a stereozařízení a brzo dostanou všichni přidáno, psali v novinách. Slavný šestinásobný vrah David Berkowitz (»Son of Sam«) rovněž pobírá penzi, mimořádnou to sociální podporu od státu. Čím víc roste zločinnost, tím míň se zločinnost trestá. V roce 1935 měl stát Illinois s 8 miliony obyvatel za mřížemi 12 000 vězňů. V roce 1975 obyvatel přibylo o třetinu, vězňů ubylo o polovinu a vražednost vyskočila o stovky procent. Pokrokoví myslitelé nám vysvětlí, že zločinností je vinna společnost a bezuzdné vykořisťování. Však určitě se bezuzdněji vykořisťovalo před druhou světovou válkou, životní úroveň byla notně nižší za hospodářské krize třicátých let, než je tomu dnes — nicméně, račte se podívat na kriminalistické statistiky. Nelze např. přehlédnout, že černošské obyvatelstvo, jež má vyšší životní úroveň per capita než tzv. Hispanics (zejména Mexičané a Portorikánci), má rovněž vyšší, čtyř až pětinásobnou zločinnost. Poněvadž je vinen bílý rasismus. Vskutku? Jak tedy vysvětlíme skutečnost, že američtí Japonci a Číňánkové porušují zákon zdaleka méně než bělošská většina? Bydlím na púl cesty mezi newyorským přístavem a kanadskou hranicí. Z New York City je to do Toronta 500 mil. Porovnejte však tuto vzdálenost: americká metropole má dvakrát tolik obyvatelstva a čtyřiatřicetkrát tolik vražd. V mírném Denveru ve státě Colorado zahyne násilnou smrtí víc lidí než v celé Anglii. A to jsme všichni žabaří ve srovnání s Detroitern, městem hynoucího automobilového průmyslu a šampiónem v zabíjení. Ale, jak jsme již řekli, zavíráme míň a míň a když trestáme, děláme to dost divně. Metody práce Především jsme nejednotní. Padesát států plus Washington D.C., plus federální soudy a každý právní systém je jinačí. Na Aljašce je marihuana legální kuřivo a v Alabamě lze za čouda obdržet doživotí. V Alabamě obdržel Heflin Mack Lankfork doživotní trest za řízení vozidla pod vlivem alkoholu a způsobení neho- 23 [pageend23]dy, již jedna osoba nepřežila. Ve státě Washington automobilista Mark Alan Sankey jel přes červenou a zabil tři chodce. Trest: 10 dnů odnětí svobody. Zmínil jsem se o velkorysosti státu New York, komu a kolik prominout. Ne však každému. Jeff Reeves, 34-letý dosud bezúhonný slepec, prodal jednu dávku kokainu. Dostal doživotí. U nás v Binghamtonu 14-letý výrostek vykradl jeden dům v sobotu, druhý dům v neděli, v pondělí ho policie strčila za mříže a v úterý ho soudce poslal domů. Doma žije jen šestnáctiletý bratr, jenž s loupáním pomáhá. Soudce odůvodnil své rozhodnutí starostí, že by se chlapečkovi v base nelíbilo a mohl by si ublížit. Napsal jsem do místních novin nikoliv lichotivý komentář a jen co vyšel, burácel u nás telefon a dozvídal jsem se, jaká že jsem to fašistická kurva a že ať raději mažu zpět do Jugoslávie, do Uzbekistánu či odkud jsem to přišel. Porovnejme s Mississippi: čtrnáctiletý černoušek Robert Earl May, zvaný Bubba, prcek o váze 75 liber, tedy něco přes 30 kilo, se zúčastnil na vloupáni do pár krámků. Soudce mu napařil trest 48 let odnětí svobody bez jakékoliv možnosti podmínečného propuštění. Al Capone dostal pětinku tohoto trestu za své celoživotní dílo. Americký proces je rozhodně ten nejdražší na světě. Letos v lednu mne přizvali k jednomu v Kalifornii — klienta ten špás přijde minimálně na tisíc dolarů denně. Občas to bývá i proces nejpodivnější. Podle zprávy justiční komise ve státě Louisiana npř. soudce W. H. Daniels v Baton Rouge, hlavním městě státu, rozhoduje případy »by the flip of a coin« neboli mincí — panna, orel, vinen, nevinen. Někdy dává o rozhodnutí hlasovat přítomné veřejnosti, včetně nezletilých. Celý oddíl skautíků směl hlasovat. Soudce Daniels též rád uděluje pokuty ve výši sumy, již má obviněný v peněžence. Za hrůzný defekt amerického právního pořádku či spíš nepořádku pokládám jeho formalismus. \J procesu nejde o podstatu, jde o formu. Nejde o zjištění pravdy, viny či neviny, jde o zachování procedurálního rituálu, a čím mazanější klička se najde dostat loupežného vraha z dosahu státu, tím znamenitější je ohlas vrahova zachránce. Jsou zachránci nemorální? Jsou amorální. Jim to totiž vůbec na mysl nepřijde. »Můj džob je klienta vysekat, a jestli to je ta největší bestie pod sluncem, do toho mi přeci nic není,« řekl mi vlídně přes brejličky stříbrovlasý pán, jeden z nejslavnějších bijců své profese, jenž účtuje tři stovky za hodinu, a já to měl zdarma, dokonce s obědem, ve slavné Beverly Hills-restauraci Derby, kterou fotografují turisté zvenku a uvnitř se na sebe tlačí filmové hvězdy. Lahodné kalifornské městečko Menlo Park, též bydliště našeho bývalého předsedy Československé společnosti pro vědy a umění: v listopadu 1977 vyloupil mladík Steven Masover místní banku. S bambitkou a bombou se zmocnil tří rukojmí a 78.000 dolarů v hotovosti. Uprchl a posléze byl chycen. Dostal se k soudu a porota vynesla osvobozující rozsudek. Podle kalifornského práva prokurátor musí dokázat, že lupič přišel loupit s úmyslem si lup navždy ponechat. To je ovšem nedokazatelná právní podmínka. Kdokoliv kdykoliv řekne, že si přišel pro peníze jen k dočasné držbě. V Kalifornii je lupič banky neodsouditelný. V našem sousedství — v Syracusách, universitním městě ve státě New York — se dostal k soudu muž, povoláním mechanik, obviněn z vraždy. Svému advokátovi se přiznal nejen k této vraždě, ale i ke dvěma dalším. Advokát mrtvoly vyhledal a ofotografoval. Pak zašel za prokurátorem s tímto návrhem: Když na mého klienta půjdete v rukavičkách, budu se vám revanšovat informací o jiných vraždách, za něž ovšem můj klient nesmí nikdy být žalován. Když mi to neslíbíte, těla vám neukáži. Vzešla otázka, zda advokát — čili tzv. »officer of the court«, 24 [pageend24]funkcionář po pravdě a spravedlivosti pídící — má právo něco tak nehezkého zatajovat. Etikou případu se zabývala etická komise advokátní komory a došla k závěru, že právník se zachoval naprosto správně. Iniciativní návrh přednesený prokurátorovi vede k tzv. plea bargaining neboli »přiznávacímu smlouvání« — přeloženo doslova. Handl, dohoda. Řekněme, že jsem se pokusil odpravit manželku nožem a dílo jsem neuměl dokonat. Prokurátor mě zažaluje pro pokus vraždy prvního stupně. Můj advokát přijde s protina- bídkou: přiznání k přestupku neopatrného zacházení s kuchyňským nástrojem. Prokurátor nebere — ale je ochoten akceptovat pokus o zabití z nedbalosti. To ale my zas nebereme. Ještě párkrát se juristé sejdou, oba trošku sleví, plácnou si, s dohodou zajdou za soudcem, ten ji přiklepne a spravedlnost bude vykonána. Paskvil, karikatura? Nuže přistupme od příkladu hypotetického k příkladu z praxe: Calvin Jackson, 26-letý recidivista, se přiznal k vraždě devíti starších žen, jež uškrtil a ubodal. Policie na Manhattanu o tuto činnost neprojevila zájem a připravila spis jen ve věci násilné loupeže. Hrozil trest 15 let odnětí svobody. Došlo ale k úspěšnému plea bargaining, obhájce a žalobce se domluvili a soudce handl přiklepl. Umluvili dohodu, že mnohonásobný vrah si půjde odsedět trest v trvání třiceti dnů. Dnů! Nevím, jak vám, ale mně se z tohoto bazarového smlouvání a kupčení stále zvedá žaludek. Není bez zajímavosti, že činnost nikdo netutlá. Juristé se nerdi a neomlouvají. Naopak. Sám United States Supreme Court, nejvyšší soud země, pokládá plea bargaining za »essential« — za elementární esenci amerického soudního procesu, bez níž by se soudní mašinérie rozsypala. Jen 10% obviněných se dostane před porotu. Naprostá většina případů se vyřítí s těmito prima kšeftíky. Nebude nemístné zmínit se o »insanity plea«, odkazu na nepříčetnost pachatele. Je to velmi populární varianta řešení. Např. ve státě New York se už řadu let řeší 25% všech vražd touto cestou a všichni si lebedí: prokurátor nemusí žalovat, soudce nemusí soudit, vrah nemusí do kriminálu, pošlou ho do blázince nebo ho pošlou domů. Trest Tak především: trest vyměřený a trest odsezený mají zřídka cokoliv společného. Lze obdržet víc než jeden trest najednou: třeba dvojnásobné odsouzení na 10 let souběžně nebo sousledné. Příklad: 2. června 1980 byl v Utahu odsouzen mor- monský polygamický patriarcha Ervil LeBaron k dvojnásobnému souslednému trestu na doživotí. Až umře, tak bude mít teprve polovinu odsezenou. Velice se rozchází teorie s praxí v délce trestu. Okresní soudce v Tulse, stát Oklahoma, vyměřil 21. května 1980 recidivistovi a násilníkovi jménem Robert Eugene King trest v trvání 1.700 roků. Soudce Richard Samuels v Marhamu (IL) odsoudil vraha k trestu odnětí svobody v trvání 2.600 roků. Bude však muset na propuštění čekat do druhé poloviny šestého století čtvrtého tisíciletí? Ovšemže nikoliv. Za 11 let a 3 měsíce již bude zralý pro podmínečné propuštění. Zastánci velkorysosti jsou přesvědčeni o své pravdě a nic je nerozviklá. Ani případ pána v Buffalu, jenž byl odsouzen za dvě vraždy a za 4 roky ho už pustili. První věc, co udělal, byla vražda třetí. Vlezl do bytu 82-leté babičky a podřízl ji. Nelidské, fašistické podmínky v amerických vězeních: Rozhorlené americké liberály podporuje i sovětský tisk. Vězeň píše v průměru 12 dopisů týdně. Dopi- sy za něho známkuje a za známky platí erár. Ale erár odmítá platit za expresy a rekomanda! Tímto barbarstvím se prý již zabýval příslušný výbor OSN. Chovanci ve vězení Attica (NY) stávkovali již víc než jednou. V tom případě 25 [pageend25]odmítnou opustit cely. Čtou si, píší na stroji, spí. Z 350 jen 100 přišlo k snídani. Jen 20 vrahů se dostavilo k basketbalovému utkání a pár se jich šlo opalovat. Zbytek protestuje proti zvůli a násilí. Ve federálním vězení Danbury (CT) se pozdržela distribuce měsíčních výplat a postižení chovanci zahájili bojkot jídelny (zpráva Associated Press 12. října 1980). Osobám na dietě je strava dodávána z nemocniční kuchyně. El Paso (TX): Soudce William Sessions usoudil, že vězňové nemají ve vězení dost prostoru k vlastnímu pohodlí a nařídil jejich přesun do hotelu Plaza Motor, 22.50 dolarů denně za osobu, účet platí daňoví poplatníci. Pojišťovna hotelu začala protestovat a soudce našel nové řešení: poslal zločince domů. Je věru nesnadné nepomyslet, co Solženicyn řekl na Harvardu a co zažil na Sibiři. Výhledy Je naděje na změnu? Ano. Ledacos se již děje — nebo se aspoň o dění myslí a mluví. »American criminal justice has broken down,« systém se nám rozsypal, napsal 14. února 1981 publicista Richard Reeves. Vzniká nový akademický obor — victimologie — a řada států již odhlasovala zákony na pomoc obětí zločinů. Kongres debatuje o reformě trestního práva, nutnosti vymýcení extrémů v praxi, zavedení minimálních trestů, přiskřípnutí procedurálních formulí, které slouží škůdcům a škodí společnosti. Rovněž nevěřím, že Reagan nesáhne na platby vrahům. Však nálada v národě je zlobná, věru konzervativní a zažil jsem ji na vlastní kůži: Dezertér a navrátilec R. R. Garwood byl v únoru 1981 odsouzen vojenským soudem za spolupráci s nepřítelem ve Vietnamu, nicméně soud dezertéra poslal domů s odměnou 147.000 dolarů, naakumulovaným to platem za dobu ve službě nepřítele. Napsal jsem do binghamtonských novin jedovatý článek s poukazem, že v jiných zemích podobné případy řeší popravčí četa, kdežto v USA se zrada vlasti odměňuje víc, než služba vlasti. A nedostal jsem ani jeden nesouhlasný dopis nebo telefonát. Na high school, čili měšťance, si mládež — tato postviet- namská generace — článek přilepila na zeď a připojila 170 podpisů. Což je sice povzbuzující, ale v podstatné a zejména včasné strukturální změny nevěřím. Anglosaský právní systém byl a zůstane formalistický. Nevěřím, že mocná ultraliberální lobby je vymýtitelná. American Civil Liberties Union se nadále bude bít za nedotknutelná práva těch nejsprostších mordýřú. Není ve stavovském zájmu právnické obce právo zjednodušovat, zmodernizovat a procedury urychlit. Většina zákonodárců jsou právníci, ti svému stavu větev na stromu hojnosti ne- podříznou. V posledním odstavci navážu na odstavec první. Ano, přiznávám se k nevoli nad zjištěním, že jsme olupováni o pursuit of happiness, naši ústavní záruku. Leč někteří našinci se zlobí, že je jim saháno na iluze. A že vlastně nahrávám do ruky komunistům, to budou mít v Rudém právu radost. Musím odpovědět, že natolik jsme se již naučili být demokraty, natolik jsme se snad emancipovali, abychom si nepovyšovali kašpary v gubernii na transatlantické cenzory. 26 [pageend26]O REFORMĚ AMERICKÉHO PRÁVNÍHO POŘÁDKU čili PO STÁRU SE MLÍTI DÁ Reformátoři se zmnožili do rozsahu průmyslového odvětvi. Studijní ústavy rostou v nápodobě příslovečných hub. A skutky nikde. Zákonné návrhy se jakž takž doklopýtají do Kongresu a na trnité cestě do komitétů zahynou. Ukopají je ony »special interests« — zájmové skupiny. Právníci, jež by racionální změna v systému připravila o miliardy zisků, popletení profesoři, vězeňská byrokracie, tyjící z existující praxe, a pak ovšem ACLU — American Civil Liberties Union, organizace nejpokrokovější a dle názoru řady lidí, jichž si vážím, též organizace nejodpornější, ve jménu abstraktních práv mířící ke zničení konkrétní společnosti. Konkrétně: Za posledních deset let způsobili opilí řidiči smrt čtvrti milionu osob, čili pětkrát víc, než padlo Američanů ve Vietnamu. Nicméně naše ACLU bojuje proti právu státu píchnout jehlou a vzít kapku krve zabíjejícím motoristům. Otsego (NY), 1982: Arlene F. Curranová v opilosti zabila dvě osoby. Počinu byla v bezvědomí, policie neměla možnost od ní obdržet souhlas k provedení odběru kapky krve. Krev však odebrala, velikou výši alkoholu zjistila, soud ji odsoudil. Odvolací instance vynesla zprošťující rozsudek: neboť chyběl onen souhlas vražedkyně. Policie v Bloomingdale (IL) obdržela anonymní dopis: udání na Lance a Susa- nu Gatesovy, že si doma přechovávají zbraně a drogy. Policie neuspořádala okamžitou razii, ale napřed si vyžádala a získala od soudce řádný zákonný souhlas k domovní prohlídce. Výsledek prohlídky: 350 liber marihuany a velké množství zbraní a střeliva. Výsledek justice: Nejvyšší soud státu Illinois rozhodl, že k domovní prohlídce, byť soudem povolené, došlo na základě anonymní informace a tudíž zjištěné výsledky nelze připustit v důkazním řízení. Proč? Protože existuje tzv. »vylučovací pravidlo«, americká specialita, nikde jinde na světě pravidlo nezavedli. Došlo k pokusu ve Velké Británii, Kanadě a Izraeli, a brzo novotu, absurdní a ničivou, všechny tři státy odhodily. V Americe kvete. Podle přísného uplatněni těchto měřidel Herodes, Nero, Atila, Hitler, Beria jsou trestně téměř či zcela nepostižitelní. V kostce: Vylučovací pravidlo zakazuje použití důkazních prostředků jakkoli závažných v případech zločinů jakkoli hrůzných, jestliže k získání důkazu došlo formálně nepřesným, nedokonalým způsobem, jakkoli že v dobré víře či za okolností, jež vylučovaly jednat jinak. Příklad z New Yorku: Zloděj nesl tolik ukradených kabelek, že jich pár upustil. Občan chodec je zvedl a předal policii. Soud toto počínáni posoudil jako »nezákonné šetření« a zloděje osvobodil. Podle statistického šetření washingtonských úřadů Bureau of Justice Statistics a Federal National Institute of Justice bylo v roce 1983 55.000 vážných kriminálních případů ztraceno, odepsáno, zločinci, vrazi dále vraždí zásluhou uplatňovaného pravidla exclusionary rule, neboť kdybychom neměli pravidlo, řítili bychom se do fašistické tyranie. »Vylučovací pravidlo je naší obranou proti nezákonnosti úřadů, nemůžeme obětovat toto právo, jedno z nejzákladnějších,« napsal v únoru 1983 John Shattuck, vysoký funkcionář oné American Civil Liberties Union. 27 [pageend27]Trochu statistického hororu: Vražda každých 24 minut. Přibývá na brutalitě, iracionalitě, náhodnosti volby oběti. Od r. 1960 do r. 1973 došlo ke zdvojnásobení vražednosti - od 4,7 případů na 100.000 obyvatel k 9,4 případům. Ve Velké Británii je poměr 1,1 a v Japonsku 1,0. Počet kanadských vražd v r. 1982: Vancouver 41, Toronto 44, Montreal 84. Počet amerických vražd: Chicago 668, Los Angeles 853, New York 1668. Ve vraždách vede New Orleans, v znásilnění Dallas, v lupičství New York, v přepadávání St. Louis. Bez ohledu na jednotlivé kategorie činnosti je celkově totálně nejkriminálnější Miami, lahodná floridská metropolis. Podle průzkumu veřejného mínění vlastní 65% mladých žen v USA střelné zbraně. Neboť se bojí. Střelnými zbraněmi zahynulo v r. 1980 v Kanadě 8 osob, ve Velké Británii 8 osob, v USA 11.522 osob. Bureau of Justice Statistics, Washington, D.C.. 1981: V r. 1980 bylo 30% amerických domácností nějak ovlivněno zločinnosti. O rok později se statistické závěry nezměnily. V New York City je procento vyšší (51%), mimo město v tém- že New York State je značně nižší (14%). percentuálně vraždí nejvíc černoši a též jsou nejvíc vražděni. Ve věkové kategorii 25 až 44 roků jezabití druhounejčas- fějsi příčinou smrti Afro-Američanů (tedy nikoliv Afro-Američanek). Poměr je TÓ6 mrtvol na 100.000 živých. V případě bělochů je poměr 14,8 na 100,000. TolikťedýžločiňľAcd trest či aspoň dočasné předsoudní uzamčeni? V New York City je ročně zatčeno sto tisíc osob a z nich je odsouzeno 6.000. ACLU si libuje a domáhá se ještě lepších výsledků. New York City, 1983: Denně je vydáno kolem 500 příkazů k zatčení. Neboť chybí prostory, kde zatčené zamykat, a též chybí fondy k najmutí dostatečného počtu hlídačů, nezbývá, než osoby z vazby předčasně propouštět — za předpokladu, že se k soudu posléze dostaví dobrovolně. 40% se jich nedostaví nebo jsou znovu zatčeni pro spáchání nového zločinu. Rockland County, NY, 1981: Skupina revolucionářů — jednak černošských separatistů, jednak bílých radikálů z bohatých rodin — provedla loupež, při níž dva policisté a jeden hlídač přišli o život. Mezi zatčenými byla Bernardine Dohr- nová, známá ultraradikálka, jež si např. veřejně pochvalovala vražedné kultovní počínání skupiny Charlese Mansona s nabodáváním vidliček do břicha podřezaných. V případě newyorské ozbrojené loupeže se soud snažil získat od Dohrnové vzorek jejího rukopisu. Poněvadž odmítla a nemínila svůj postoj změnit, soudce došel k závěru, že není již důvodu ji držet za mřížemi, neboť jistěže nevyhoví, rukopis neposkytne. Na téže loupeži se podílela neméně známá revolucionárka z bohaté rodiny, Kathy Boudinová. Soud jí přiznal náhradu advokátních výloh (S 37.740) ze státní pokladny. Před zatčením Boudinová delší dobu pobírala měsíční chudinskou podporu ve výši 2 355 od města pod jménem Adamsová. (V kalifornském Sacramentu rovněž pobírají chudinskou podporu Robert Scott s manželkou Robetou, spoluvlastníci 5 dumů a 6 automobilů, včetně RoIIs Royce.) Washington, D.C.,1983: Velké množství pachatelů nejzávažnějších zločinů není zjištěno; když zjištěno, není souzeno; když souzeno, není odsouzeno. Odhaduje se, že ročně přijde o život kolem 5.000 osob činností oněch nepostižených pachatelů. James Steward, ředitel ústavu National Institute of Justice, uvedl jména 30 volně pobíhajících vrahů, z nichž každý za posledních deset let připravil o život aspoň šest osob. Někteří z nich jich zavraždili až šedesát. Soudce nemá právo odmítnout propustit na kauci osobu, i když je o ní známo, že je nebezpečná okolí a společnosti. 28 [pageend28]Trenton, NJ, 1982: Joseph Giorgianni byl odsouzen na 15 let odnětí svobody za znásilnění čtrnáctileté dívenky. Soudce vyššího soudu ale nařídil propuštění odsouzence s ohledem na jeho váhu: váží totiž 500 liber a pro osobu tak obézní jsou vězeňské prostory zdravotně nevyhovující. Počet vězňů v 800 věznicích se odhaduje na 400.000. Z toho jsou z poloviny černoši a jen 4% jsou ženy. Třetina chovanců se považuje za nepřevychovatelné. Do tří let po propuštění budou zpět za mřížemi či aspoň zpět na cestě zločinu. Průměrné roční výdaje na vězně: g 15,000, čili víc než stojí universitní vzděJá- ní. Výstavba jedné cely kategorie »maximum security « stojí v Minnesotě S 78.300. Nejsou toledajaké cely se šupáckvm vybavením, V týdeníku Time uveřejnili fo- tografii onoho kultistického multivraha Charlese Mansona v privátní cele na lůž- ku, jak se dívá na ovšemže barevnou televizi a kanály mění na dálku (remote control), nemusí se tedy obtěžovat s povstáváním ke knoflíku. Vše není ideální. Např. černoch Henry Brisbon si stěžuje na nevhodné vymalo- vání cely do bleděmodrá? Brisbon je několikanásobný vrah, jednu ze svých obětí pozvolna p7ij5ravil ö živoTšTrelbou z pušky do vagíny. Phoenix, AZ, 1984: ACLU zažalovala vězeňskou správu pro nehumánni zacházení proto, že kuchyně servíruje osazenstvu sekanou příliš často. Chicago, IL, 1981 : ACLU zažalovala vězeňskou správu, že neposkytuje dosta- tečné rekreační a vzdělávací příležitosti pro obyvatele cely smrti. Celkový počet odsouzenců k smrti je v USA kolem 1200. Počet vzrůstá ročně o 100. Za tutéž dobu ubývá víc než 20.000 osob zabitím. Gallupův ústav pro výzkum veřejného mínění již několikrát zjistil, že více než 70% americké veřejnosti se domáhá znovuobnovení trestu smrti, jenž se od r. 1967 prakticky nevykonává. Veřejnost nepokládá za rozumné celoživotně pečlivé pečovat o tvory jako: Gerald Galiego (znásilnil v Kalifornii 9 žen a jednoho muže, pak je zabil; při činnosti mu pomáhala manželka), John Wayne Gacy (přitloustý homosexuál zavraždil v Michiganu 33 chlapců), George Eugene Stano (tedy jmenovec významného znormalizovaného novináře Jiřího Stano; zavraždil 31 mladých žen na Floridě), vagabundi Ottis Elwood Toole a Henry Lee Lucas (přiznali, že zabili víc než 200 lidí v 16 státech, vesměs žen a dětí). Popraveni nejsou Každý rozsudek.smctLnuisLDroiít.čtverém^ říze- nim u 1.) nejvyššího soudu příslušného-státu, 2.) federálního okresního soudu, .'3,LfědeřáTryho odvolacího soudu a 4.) Nejvyššího soudu veWashingtonu. Procedura stojí jak čas (několik roků), tak peníze, v průměru g 176,000 na obhajobu (pfatí stát), S 845.000 na žalobu aJ> 300.000 na výlohy soudu. Čili celkem jeden a půl minÓřm^aždý odvolací krok přijde asi na ř 170.000. A řadě pachatelů se podaří celou proceduru zopakovat. J.L.Gray zavraždil svou šestnáctiletou přítelkyni, po propuštění z krátkého vězení znásilnil tříletou holčičku a utopil ji v blátivé louži. Jemu se podařilo odvolat se k Nejvyššímu soudu již čtyřikrát (nejde ovšem o pochybnosti o vině, ale o formální kličky), celkem 50 soudců se případem zabývalo. Newyorský guvernér Mario M. Cuomo se veřejně zapřísahal, že každého za cokoliv omilostní a vždy zabráni, aby kdokoli zasedl na elektrické křeslo. Profesoři práva rádi spojují teorii s praxí. Praxe je totiž mnohonásobně lukrativnější. Proč se zdráhat, v boji za čísi nezadatelná práva lze uplatnit nezadatelné právo pořádného naúčtování eráru. Např. harvardský profesor Lawrence H. Tribe účtuje též S 500 za hodinu. Tribeúv harvardský kolega Alan Dershowitz vydal v r. 1982 knihu nazvanou »The Best Defense« (»Nejlepší obhajoba«). To »nejlepší« slovy autora znamená: »Naprosto se neomlouvám, a rovněž nepociťuji 29 [pageend29]jakékoliv proviněni za to, že pomáhám vrahům, aby je soud osvobodil — a to i při vědomi, že moji klienti se dostanou ven a budou eventuelně zas vraždit.« Dershowitz, jenž se stal ve svých 28 letech nejmladšim řádným profesorem této nejslavnější americké university, si libuje, že není mnoho takových, kdo dostávají novoroční vinšování od vrahů a podobných násilníků. Derek C. Bok, president Harvardu, vyjádřil v r. 1983 znepokojení: Na japonských universitách promuje o 30% víc inženýrů než v USA. Celkový počet všech právníků v Japonsku nedosahuje cifry 15.000. Kdežto my v USA vyprodukujeme 35.000 — rok co rok. V San Francisku připadá jeden jurista na 106 obyvatel. Společenská harmonie by ho ovšem přivedla do chudobince. Tedy je v jeho — a nejen v jeho — zájmu, aby právní mluva, jednáni, proces, aby se vše komplikovalo, vleklo a poskytovalo obživu okolním parazitům. Testament, poslední vůli, si lze nechat napsat advokátem na padesát stran v archaické řeči, nebo si ji lze na- sat sám na jednu stránku ve srozumitelné řeči, a právní dopad je stejný. V českých ruralistických románech vystupují bloudi, kteří kvůli mezi prosou- dili usedlost. V současné Americe bují obyčej běhat k advokátovi, aby pod záminkou meze vysoudil usedlost. Stali jsme se tzv. »litigatious society«. San Francisco, CA, 1982: O přiměřeně spravedlivý rozsudek usiluje 71-letý John Galbraith. Denně kouřil 60 cigaret "Camel" po dobu 50 let. Nyní trpí rakovinou plic. Domáhá se náhrady škody ve výši sto milionů dolarů, tedy sumy přesahující rozpočet řady členských států OSN. Jeho právo u soudu uplatňuje veleslavný právník Melvin Belli. Stalo se pravidlem, že za jakékoliv příkoří, smůlu, neštěstí, hloupou náhodu, i za vlastní vinu, lze obvinit někoho. A toho někoho pořádně vyždímat. V Beverly Hills v Kalifornii roztříštil blesk strom, větev padla občanovi na hlavu a občan promptně zažaloval městskou správu o ohromnou částku peněz. New York City, 1983: Duševně narušený Milo Stephens se pokusil o sebevraždu skokem pod vlak podzemní dráhy. Skok přežil, nicméně s ujetou rukou a nohou. A s přiznanou náhradou škody ve výši $ 650.000. Owego, NY, 1983: Wayne C. Greene, odsouzený padělatel, předstíral bolesti žalifdku a byl tedy převezen z vězení do civilní nemocnice. Stát zaplatil za léčení ž 8765 a k tomu 2 4000 za speciální střeženi pacienta. Greene se odebral na záchod, uplatnil ústavní právo soukromí za sebou zavřít dveře a okénkem se pokusil o útěk. Jenže špatně dopadl, poškodil si kotníky. Načež zažaloval stát o náhradu škody ve výši 4 milionů dolarů s odůvodněním, že ho stát nedostatečně hlídal. A tak dále, zdá se, že — bohužel — furt. JAK NÁS CHTĚJÍ INDIÁNI ROZKULAČOVAT Napřed jsem se smál. Něco psaly místní noviny, ale v těch vesměs jen listuji. Pak mě smích přešel. 9. listopadu 1980 čtu v New York Times o soudní při, kterou vznesli Indiáni kmene Oneida: chtějí zpět pět a půl milionu akrů půdy, pás 50 mil široký a daleko delší, totiž od kanadské hranice u řeky sv. Vavřince na severu až po hranici státu Pennsylvania na jihu. Rozsah nároku představuje pětinu celého státu New York, což je víc, než celý stát Massachusetts. Je to půda, na niž Indiáni nepracují, ale před dvěma stoletími patřila prapředkům. Žalobou je zasaženo 12 krajů (counties), 60.000 soukromých vlastníků menších či větších 30 [pageend30]lánů, mnoho vesnic a několik měst, největší z nich je Binghamton, v něm bydlím a v něm vlastním domeček. Ouvej, neblázněte, jak já k tomu přijdu? Napřed nás odrali rudí komisaři, ochuzený našinec si pak uteče ke kapitalistům a tam teď po nás jdou rudokožci. Chtějí nás rozkulačit, usilují o náš existenční skalp a jejich tomahawkem je dnešní americké právní myšlení a počínání. Žalobci tvrdí, že v roce 1785 a 1788 půdu pozbyli násilím a podvodem. Chtějí víc, než kdy poskytoval náš poválečný fond národní obnovy. Chtějí nejen pozemky, ale i náhradu škody, nájem za užívání, zneužívání, vše s úroky — celkem sumu devíti miliard a dvou set milionů dolarů (S 9.200,000.000), víc než asi vlastní většina států světa. Dvakrát ouvej, teď abych platil činži za dvě století, na to by nestačily ani české korunovační klenoty. Kam jsem to, já blbec, jen vlezl. A kdo jsou to vůbec tihle Oneida Indiáni? V okolí máme místa, města a okresy s jmény Oneida, Oneonta, Onondaga, Oswego, Otego a Otsego, vše jména indiánská. Jenže ta jsou v sousedství měst Syracuse, Rome, Ithaca, Utica — takže co? Za dvacet let jsem se ve státě New York nepotkal s jediným Indiánem, jako jsem se nepotkal s jediným Starořímanem či Starořekem. Musím se poopravit: Viděl jsem jednoho Indiána, dokonce jsem s ním debatoval. On se totiž indiánstvím živí, objíždí školy, přijel též k nám. Nadával Američanům (ti to rádi), mrskal slovem »genocida«, a když řekl »genocida dneska«, ozval jsem se s požadavkem o podrobnosti. Prohrábl si Indián černý vlas až do pasu (jak známo, jeho rasa neplešati), podíval se ke stropu směrem k Manitouovi a řekl »Reservace, howgh«. Howgh! Nastala hádanice, jíž jsem si kádrově na našem levicovém učilišti nepolepšil. Tady ji zkrátím na setinu: Indián mínil, že rezervace je koncentrák — jako Osvětim. Namítl jsem, že když tedy Osvětim, jak se dostal mimo dráty? Řekl, že ho matu. Řekl jsem, že indiánské rezervace od nacistických či komunistických koncentráků liší něco velmi podstatného: Indián na rezervaci žit může, ale nemusí. Není ale známo, že by se koncentráčnici mohli stěhovat, třeba na Riviéru. Rezervace je přece privilegovaná oáza, jen rudokožci tam smějí pobývat.. my ale jéľ VěriTřuďokofči neplatí federální a vůbec žádné daně, kdežto federální vláda jjm poskytuje bezplatné školství, lékařskou péči, bezplatné cokoliv A za tohoto vyhubujicího područí počet indiánského obyvatelstva rekordně roste. Inďian se nedal: že i tak zvaný růst obyvatelstva je skutečná genocida. A jak že to na rezervacích vypadá. Instruktáž jsem nepotřeboval. Viděl jsem jich asi tucet — v Dakotách, v Arizoně, Novém Mexiku. Nepodařilo se mi postřehnout ani jednoho stachanovce. »Jo, alkohol, to je zkáza,« přiznal se profesionální Indián. »Takže dobře, zakážeme jim chlast, zarazíme jim požitky, na ohnivou vodu nebude,» navrhl jsem. »Jste fašista, na genocidě trvám,« dupal rudokožec a universitní mládež mu tleskala. Ono se řekne rudokožec: vesměs to jsou rasově rozmělnění tlouštíci, a pokud žijí na rezervacích, žijí z podpory státu, nasávajíce se alkoholem. Nejde o hádání s profesionálním Indiánem, ale o nebezpečí, že mi uzmou střechu nad hlavou. Rudokožci založili žalobu u federálního soudu v Syracusách, nikoliv první v našem státu New York. Na severu v krajích St.Lawrence a Franklin vyhrali Indiáni kmene Mohawk pár milionů; v krajích Cayuga a Seneca pře rozhodnuta ještě není. Víc než konspirace bledých tváří škodí rudokožcům jejich vlastni nejednotnost. S chutí jsem si vzpomněl na Svatoplukovy pruty. O ty naše lány se perou Oneidové, rozjednocení čtyřmi směry — ve Wisconsinu, Kanadě, New Yorku a 31 [pageend31]pak i v tak zvané Six Nation Iroquois Confederation. Naše tomahawky Potřeboval jsem se porozhlédnout. Jsme v zemi s anglosaskou právní tradicí, nutno se tedy podívat na precedenty. V roce 1975 vyhrálo v Kanadě 10.000 Indiánů kmene Crees a Inuit právní bitku, jež trvala dva rokya dostala se^ž k Nejvyššímu soudu: 20.000 dolarů na hlavu, včetně všech dětí, plus výsostná rybářská a lovecká práva. Skupiny, reprezentující 20.000 Indiánů a Eskymáků v kanadském Yukonu a Northwest Territories, předložily právní nárok na 11% území celé Kanady. Napřed se jim kanadské úřady vysmály. Pak se ale podívaly k jihu a výsledkem byl kyselý údiv: Američané začínají celou věc brát vážně. V roce 1971 americký Kongres odhlasoval náhradu ve výši 962,500.000 dolarů pro 75.000 aljašských domorodců, jen ať si dají do nosu. roce 1980 presidenTCáftěr pódepsal zákon naTîzüjïcTvÿplatu 27 milionů doláru T<meňumjměném Passamaquoddya Penoh,- TčbíTíež původně žalovaly oTiábyťí dvóCTtřětín celého státu Maine — totiž o 12a půl milionu akrů. Začaly přibývat žaloby s extravagantními požadavky na začátku a štědrými kompromisy nakonec. Státy Oregon, Washington, Jižní Dakota, Severní Dakota, státy hor Skalistých a pak od Colorada dolů k Texasu — kde by se nenašli zájemci o náhlou bonanzu v zájmu historické spravedlnosti, kdo by rád nedědil za utrpení předků? Postižení neindiáni se však ozvali s námitkami. Třeba otázka historických nároků: leckdo leckde někdy byl. To, co běloši vzali Apačům, před tím Apačové třeba vzali Komančům. Požadavky se snadno zkříží, přeptejte se Arabů a Izraelitů na vlastnická práva v Palestině. Přejdeme-li z Blízkého východu do Evropy, to pak si teprve držme kloboučky na bláznivém kolotoči historie! Švédové si řeknou o Prahu (třicetiletá válka) a my Češi o Evropu od Baltu až po Jadran (Přemysl Otakar II.). Fundamentální právní otázka: je-li nás pět a půl, jsme kmen? Údajní Indiáni údajného kmene Wampanoag v místě Mashpee státu Massachusetts přišli k soudu se žalobou, že se jim chce pozemků na Cape Cod, krásné výletní končině, též kdysi bydlišti Johna F. Kennedyho. Ale kde je, kde zbyl kmen Wampanoag? Historici a archeologové dostávají obsílky k přednesu odborných svědectví. Žalovaná strana tvrdí, že kmen vymizel v šedesátých letech 17. století, kolonie v Plymouthu tehdy absorbovala rudokožce a přetáhla je na stranu křesťanství. Kmen již tři století není, věc by měla být jasná, leč soud se zdá přiklánět k názoru, že stačí někdejší oprávnění, že platí to, co bylo, a ne, co je. Ale i kdyby soudci nezešíleli a rozhodli se zachováním rozumu, ke škodám již došlo. V žalobou postižených oblastech se zastavil hospodářský růst, hypotéky zamrzly, hodnoty upadají, investice nejsou — čili potíže předvídatelné a patrně nevyhnutelné. Postihly i známý výletní ostrov Martha's Vineyard, kde jacísi Gay Head Wampa- noags, tyto veselé hlavičky, přišly s žalobou o pouhých 200 akrů půdy. Otázka: Je či byl kdy kmen subjektem mezinárodního práva? Nebyl. Jen hrstka privátních pisatelů tvrdí opak. Smlouvy mohou uzavírat jen subjekty mezinárodního práva — tedy suverénní státy, mezinárodni organizace (ale ne všechny), některé ministáty jako je npř. Vatikán. Ne však vy, nebo já, či spolek zahrádkářů nebo kmen indiánský, papuánský, jakýkoliv. Siouxové se domáhali výroku, že jejich rezervace je naprosto mimo jurisdikci USA. Federální soudce v Lincolnu, stát Nebraska, žalobu v roce 1975 zamítl s odkazem na neexistující suverenitu indiánských kmenů. 32 [pageend32]V tomtéž roce 1975 se dostal na stránky novin a na televizní obrazovku jakýsi Jimmie B. Durham, 35-letý muž s nedokončeným základním vzděláním, značnými ambicemi, a prý Cherokee Indián. S pomocí bělošských peněz od Ann Maytag Shaker Foundation si jakožto »International Indian Treaty Council« otevřel kancelář v New Yorku na nóbl adrese 777 United Nations Plaza. Má se za mluvčího 103 indiánských kmenů, milionu lidí od Kanady po Patagónii, a předkládá jak teritoriální požadavky, tak uznání suverenity. Prozatím neuspěl. OSN totiž vyžaduje, aby předložil nároky písemné, což však není jeho forte. Durham se zlobí s tvrzením, že indiánští vůdcové nejsou cvičeni v byrokratických praktikách bledých tváří a že požadavek, mít všechno na papíře, je urážlivým náznakem nedůvěry v indiánské slovo. Nevím, nakolik uspěl tento Jimmie, ale s ohledem na jiná počínání OSN nic nevylučuji a nic mě nepřekvapí. Seneca Indián jménem Lee Lyons se pokusil o mezinárodní uznání suverenity jinak. Na Onondaga rezervaci u Syracus, tedy kousek od nás v Binghamtonu, mu soukmenovci vyrobili pas jménem Six Nation Iroquoi Confederation. Dokument trojjazyčně (anglicky, francouzský a onondagsky) oznamoval, že držitel Lyons je občanem suverénního státu S.N.I.C. Nebyl sám. Celkem 24 Indiánů s těmito pasy odjelo v září 1977 do Ženevy zúčastnit se konference Spojených národů o rasové diskriminaci. Švýcarští celníci delegaci hodinu pozdrželi, ale pak jim přeci jen dali razítko do pasu s »mimořádným vizem«. Indiáni to považovali za velké vítězství. Takový akt totiž připouští interpretaci »de facto« uznání dotyčného státu. (Podobný byl případ, tuším, že ve Španělsku, s orazítkováním pasu mezinárodně neuznaného jihoafrického státu Transkei.) Nelze tedy vyloučit, že soudy a úřady začnou podporovat dosud zavrženou verzi o indiánských kmenech jakožto suverénních entitách a subjektech mezinárodního práva. V tom případě by tedy měly právo uzavírat smlouvy. Otázka: Jak je to se smlouvami uzavřenými pod nátlakem, s použitím šalby a všelijakých triků? Jestliže šidily bledé tváře a připravily rudokožce o kopce, kde dneska stoji Binghamton, jak je to s nárokem na restituci? Caveat emptor je základní princip. Strany si mají dát pozor. Po činu hloupém, jakkoli diplomatickém, pozdě je bycha honit. Příkladem poslouží sovětská stížnost, že jejich carští předchůdci prohloupili, když za pakatel prodali Aljašku. Nebo čínská stížnost, že je Rusové připravili o mnoho milionů čtverečních kilometrů rodné půdy v ošidných smlouvách. A nátlak? Smlouva je neplatná pouze v případě nátlaku či dokonce násilí na osobě vyjednavatele — když feldmaršál Goering honil stařečka Háchu kolem stolu v březnu 1939, aby podepsal protek- torání chartu, nebo když dodali Dubčeka a jeho delegaci do Kremlu k podpisu poinvazního uspořádání. Když ale japonští parlamentári ve fraku a v cylindrech podepisovali kapitulaci Japonska na palubě U.S.S.Missouri, generál MacArthur jim nekroutil ruku, nepoužil násilí, leč nebýt ohavného výbuchu v Hirošimě a Nagasaki, páni by k podpisu nebyli přišli. Ergo, asi žádná mírová smlouva není nátlakuprostá, nicméně jejich platnost není narušena. Otázka; I kdyby tedy indiánské kmeny byly suverénními subjekty mezinárodního práva a smlouvy byly vskutku vadné buď z důvodu uplatněného násilí při podpisu nebo porušením smlouvy po podpisu (což se ovšem stáv o často, přečasto), nejsou již nároky na restituci promlčeny? Sdílím stanovisko, že promlčeny již dávno jsou. Na světě ovšem neexistují totožné normy. V některých zemích se občanský právní nárok promlčí za 10 let, jinde za 20 nebo za míň, ale není mi známo, že by někde čekali staletí. Kdy začíná promlčecí doba, kdy se 33 [pageend33]dává v běh, jak říkají odborníci? Při první příležitosti právo uplatnit. Nemohu začít urgovat vrácení půjčky, jestliže jsem ztroskotal v oceánu a teď na atolu s jedinou palmou sedím sám s několika kraby. Až se vrátím do civilizace, pak budu mít možnost nárok vymáhat, pak se Ihúta dá do pohybu. Kdy však Indiánům nastala tato možnost? Tvrdím, že před mnoha desetiletími. Předpověď počasí Když přemýšlím o zdejší právní a soudní praxi, vtírají se mi krutá slova H.L. Menckena, myslitele prvního kalibru: »Nikdo ještě neprodělal cent podceňováním inteligence amerického lidu.« Vždyť proč by lupiče-osvobozující soudci ne- předepsali historická příkoří na Indiánech k osobní náhradě nám, současníkům, neviňátkům? Vždyť stolice už vynesly nesmyslnější rozsudky. Tak přijdeme o wigwam či dokonce i o vlastní skalp? Indiáni kmene Iroquoi, Bedřichem Engelsem kdysi bedlivě studovaným, odjeli do Rotterdamu předložit nároky u Tribunálu Bertranda Russella. Funkcionář jménem John Mohawk obvinil i Atlantik nikdy nepřebrodivší Evropany z odpovědnosti za škody. Nároky též přednesli zástupci amerických kmenů Hopi a Navajo a kanadských kmenů Attikamek a Moltagnais. Jestliže pídění po bohatství, vydírání soudní cestou, se stává americkou národní mánií, proč se divit nad touto »litigation blackmail«, když se do ní teď pouští Indiáni od New Yorku po Lousiannu? Jestliže mě kousne medvěd při pikniku a já zažaluji ministra, jenž místo policistů má na starost medvědy — a věru k této žalobě již v Americe došlo—, proč se divit indiánským justičním kouskům? Triviální žaloby ovšem stojí milióny, jež platí daňoví poplatníci. Naši žalobci kmene Oneida prozatím vysoudili jen maličkých 10 milionů dolarů. Úspěchu si povšiml sousední kmen Cayuga o síle 800 duší. Chtějí 60-mílový pruh země, celkem 3 miliony akrů, ale náhradu škody požadují překvapivě nízkou — toliko 350 milionů, pakatel, to přijde v průměru jen na dva miliony pro rodinku. Ronald Reagan, »president s fašistickými sklony«, nemůže zasahovat do soudních rozhodnutí, ale právo veta může uplatňovat v některých administrativních, byrokratických rozhodnutích. Uplatnil je npř. v červnu 1982 a vetoval udělení 112 milionů dolarů požitníkům kmene Papago v Arizoně. Jejich rezervaci jsem několikrát navštívil, jejich zájem o pracovní úsilí mě neuchvátil ani jednou. Končím s optimistickým dovětkem: Naše rozkulačením ohrožené město leží na soutoku dvou — Indiány tradičně považovaných — řek Chenango a Susque- hanny. A v létě se tu pořádá tzv. OTSINGO POW POW — národopisné šibřinky, indiánská Strážnica. Přijeli delegáti a účastníci až z Arizony. Nejvíc pozornosti masových sdělovacích prostředků upoutali náčelníci White Eagle čili Bílý Orel z kmene Cherokee, a Joseph Bruchac čili Pepík Břucháč či Břicháček z kmene Abenaki ve státě Maine. Opeřený Pepík na tiskové konferenci uvedl, že vzdor bělošství a češství svého otce to dotáhl na náčelnickou funkci a těší se důvěře abenackého lidu. Takže není dosud vše ztraceno, rozkulačení třeba unikneme kádrově prospěšným zindiánštěním. Četl jsem o Irčanovi, který je z jedné šestnáctiny Cherokee- Indián — tedy jedna prababička, ale zřejmě mu to stačí. Kdo z nás vstoupil do manželství s domorodcem či domorodkou, ponoukněte partnery, ať se prohra- 34 [pageend34]bou v dokumentech, třeba budou zlatonosné. A desátek pak, prosím, odevzdejte na tiskový fond našich oblíbených exilových časopisů a nakladatelství. ZEMĚ NEOMEZENÝCH MOŽNOSTÍ »Affirmative Action« — doslova »Kladná akce« — je program americké vlády zvýhodňovat rasové menšiny, zejména černochy, též některé národnostní skupiny a všechny ženy. Osoba správné barvy, národnosti či pohlaví může dosáhnout mety, k níž za budování socialismu pomáhá správný třídní původ. Na úsilí napravit diskriminaci minulých dekád vydělal už leckdo — např. americký Číňan jménem Buck Wong, president společnosti Arcata Associates, lne., jejíž činností je prodej párků (hot dogs) na stadionu stanfordské university v Kalifornii. Americká armáda připravila ultratajný projekt nazvaný »Army Combat Development Experimentation Command«, se záměrem využít kompjúterových analýz a laserové technologie k přezkušování bojeschopnosti tanků a letadel. Zakázku vyřizovala mnohamilionová společnost BDM Corporation. Po vypršení smlouvy firma zažádala o další spolupráci, armáda souhlasila, ale byrokraté ve Washingtonu rozhodli jinak. Kontrakt v rámci Affirmative Aktion dostal párkář Wong na základě § 8a, jenž zvýhodňuje nebílé podnikatele. (Případ uveřejnil známý žurnalista Jack Anderson 22. října 1981.) MÁTE ZÁJEM SE ZTRATIT? Míníte zmizet? Na trvalo, s novou identitou, od starých dluhů, starého manželského partnera, nudného života, řvoucích dětiček? Řešení je až dětinsky snadné. Za řešením musíte ale k nám, do Ameriky. Otázka mě začala zajímat při psaní románu »Špatně časovaný běženec«; že v ÜSÀ si totiž lze koupit dokumenty — nový křestní list, nový řidičský průkaz, rozvodové papíry, doktorské papíry, promoční rouru, a též legitimaci příslušníka CIA. Legitimace stojí pět dolarů. Zboží objednáte poštou, pošta doručí, snad je to nelegální, ale zas tak moc to nelegální být nemůže, vždyť padělatelské firmy inzerují své služby v tisku, a neslyšel jsem, že by policie projevovala zájem. Nikdo nekonfiskuje publikaci »Jak a proč získávati falešné dokumenty«. Řekněme, že bažím po nové totožnosti, ale příčí se mi handly s živnostenskými podvodníky. Inu, pak mám k dispozici dvojí řešení. Alternativa A: Vůbec se nebudu obtěžovat se získáváním nových papírů a ali- asú. Žádný policajt po mně občanskou legitimaci chtít nebude, neboť u nás v Americe občanské legitimace neexistují. Vládní úřady odhaduji, že aspoň milion obyvatel je součástí tzv. podzemního hospodářství, v němž se platí jen za hotové, daně se neplatí nikdy, a po jménu, po skutečné identitě, se nikdo neptá. Alternativa B: Jestliže se mi anonymita příliš příčí a chci mít dokumenty, neobrátím se k padělatelům, ale k vládním úřadům, aby mi falešné papíry vydaly. Ano, proč jít ke kováříčkovi, když mohu jit ke kováři. A že by nevydaly? Ale, holenkové, úřady vám vyhovět musí a pravděpodobně vám vyhoví zcela zadarmo, bez poplatečku za úkon. 35 [pageend35]Jak si tedy počínati? The New York Times, nejsolidnější prý americké noviny, doporučily 14. prosince 1980 v článku »Living Underground Presents No Identity Crisis« (»Život v podzemí nevede ke krizi totožnosti«) tento postup: Začít se má s křestním listem. Vydejme se na procházku na hřbitov vyhlédnout vhodný náhrobní kámen. Kdo je líný či pověrčivý, ať zvedne noviny a pročítá »Obituaries« — rubriku úmrtí. Tak či onak, účelem je vybrat si nebožtíka vyhovujícího jména, věku, rasy, pohlaví, místa narození — to už pak je zcela na vás. Tím máme první krok za sebou. Druhý krok nás bude stát jeden dolar a 25 centů. To je totiž cena vládní publikace »Where to Write for Birth and Death Records in the United States and Outlying Areas«, čili na kterou ze 7000 úředních registračních odboček se obrátit, aby vydala duplikát křestního listu vyvolené mrtvoly. Washingtonský Department of Justice vydal v r.1976 málo známou zprávu o šizení, v níž odhaduje, že ročně se vystaví asi 10 milionů ověřených duplikátů úředních listů. Copak se nemusím na úřadě řádně legitimovat? Nemusím. Osmdesát procent této agendy — tedy osm milionů kusů — se vyřizuje poštou. Některé státy, vč. Washingtonu, D.C., se drží předpisu, že »vital records«, čili záznamy narození, adopcí, sňatků, úmrtí a jistěže i jiných vitálních událostí, jsou veřejné listiny, o jejichž kopii má kdokoliv právo požádat. A úřad má povinnost vyhovět. »Neobjevili jsme jediný předpis v jediném státě, jenž by opravňoval úředníka nevydat duplikát, i když se žadatel odmítne na žádost po- depsat«, zjistilo v citované zprávě toto ministerstvo spravedlnosti. Což nelze porovnat matriky osob narozených a zemřelých? Nelze. Na to Amerika vybavena není. Nyní však uděláme třetí krok: S nabytým křestním listem získáme řidičský průkaz a tzv. social security card, několikacentimetrové papírky bez podobenky, nejběžnější identifikační dokumenty v zemi. Vláda odhaduje, že víc než 5 milionů osob má průkazy víc než jedné totožnosti. A to se to pak šidI vybírat veřej- nou podporu na mnohá jména: jedna černoška \/ ChiCagu se proslavila používá- nfrrrtuctů-jmen a výslednýmTnkásemTJvojnásobku pTaW anTěrrckéhO presidenta. DémàTnRasüVàîWadtHer^WasTïïr^ tdhbťoTTžěnrbvádícíTrů TH miliard dolarů. Ponouká mě myšlenka napsat si o potvrzení, že jsem vdova po Abrahamu Lincolnovi a tudíž mám nárok na presidentskou penzi. Schválně, zda si troufnou mi nevyhovět. Snadno lze zbohatnout s použitím mnoha jmen při nárocích na vrácení daňových přeplatků. Stačí vyplnit formulář W-2 a poslat na Internal Revenue Service. Berňák, či spíše berňácký kompjůtr vyhoví. Nedávno proběhla tiskem zpráva o švýcarském manželském páru, jenž si ze své poctivé helvétské země psal o přeplatky a kompjůtr mu za velkou louží vystavoval a odesílal šeky o celkové výši přes půl milionu dolarů. Jednoho domáckého podvodníka zjistili jen proto, že někdo na berním úřadě postřehl odesílání přílišného množství šeků s přeplatky, sice na různá jména, ale na tutéž adresu — do federálního vězení. Autorem všech formulářů W-2 byl pán, pykající za zpronevěru. Bezpečnostní úředníci State Departmentu připustili, že každý rok desítky tisíc osob neoprávněně získají americké cestovní pasy. Jen zlomek případů se kdy vyšetřuje. Odhaduje se, že 80% pašeráků s omamnými drogami cestuje na podvodnícky získané doklady. Dramata ve špionážních románech jsou zcela zcestná: proč se obtěžovat s paděláním pasu, když lze získat pas nefalšovaný? A kolik umu je třeba k získání? Pramálo. Stačí požádat úřad. Pokud by kdo váhal, nechť si opatří rukověť s detailními pokyny. Jedno knihkupectví v San Fernando 36 [pageend36]Valley se specializuje právě na tento druh literatury. V neobvyklém případě, že někdo by byl zatčen a postaven před soud, maximálně mu hrozí jen několikaměsíční pobyt za mřížemi. Desetitisíce manželů v USA uteklo od rodičovských povinností. Statistici tvrdí, že teď jsou to manželky, jež jdou s dobou emancipace, rovnoprávnosti, nadrovnoprávnosti, a prchají, zanechávajíce bezradné chotě u přebalů poloosiře- lých robátek. Dva miliony dětí jsou »runaway children« a stát provinilce neúspěšně hledá, respektive hledání předstírá. FBI vydala zatykač na 176.561 osob. Nejde jen o alimentární neplatiče, ale i o mnohonásobné vrahy. Těžko je najde, neboť osoby vědí rozhodně víc, než jsem tady o možnostech kamufláže napsal. A proč to tedy tak všechno v Americe je? »Proč nemáte legitky, volové?«, vybafl na mě čerstvý příchozí z Horaždbvic. Američané prostě evidenci neradi. Nesnesou policejní zásahy. Dokument v kapse, to páchne policejní diktaturou za rohem, ano, to je naše tradice, pyšní se liberálové a konzervativci ruku v ruce. Najdou se ovšem bloudi, kteří občas namítají, že opuštěné děti, manželky, různé oběti — jak že to je s jejich nezadatelnými právy. Nebo že ti zavraždění — probodaní, zastřelení, všelijak rozkrájení —, že se jim sice jistě lip umíralo s vědomím, že nikdy nebyli zatíženi potupou občanské evidence, nicméně mrtvi dozajista jsou a mnozí by nebyli, kdyby právě evidence byla. Naštěstí, bloudů takhle reakčního kalibru není tolik, aby mohli ovlivnit, otupit, ba i potupit naše svaté svobody. Měl bych přibit nový zámek na vrata. Aklimatizovanější našinec mě ponouká zakoupit pistoli. Měl bych, ale neumím s tím zacházet. V Československu jsem sloužil u Pomocného technického praporu toliko s lopatou. 37 [pageend37]■ [pageend38]Il PŘÍJEZDY - PRÁVNÍ SOUVISLOSTI KAM LIDÉ MÍŘÍ Vesměs nejdou, pokud nemusí. Do největšího pohybu se lidstvo dalo v tomto století: míří od něčeho, míří k něčemu, aniž by se oba popudy vylučovaly. Právo tohoto pohybu je státně i nadstátně zaručeno: »Každý má právo opustit kteroukoliv zemi včetně své vlastní a má právo se do ní vrátit«, zaručuje odstavec 2 článku 13 Všeobecné deklarace lidských práv OSN z r.1948. Podrobnější záruky jsou obsaženy v Mezinárodní smlouvě o občanských a politických právech z r.1966, smlouvu slavnostně podepsaly a ratifikovaly všechny země sovětského společenství. V roce 1967 Valné shromáždění OSN přijalo Deklaraci o územním azylu. V 1. článku stojí: »Každý má právo hledat a použít možnosti poskytnutí azylu v jiných zemích před perzekucí.« Tedy máme právo hledat a použít možnosti dostat azyl, ale žádná země nemá povinnost nám vyhovět a azyl poskytnout. Jak interpretovat podmínku »perzekuce«? Jsem pronásledován, jestliže mi nepřijali dítě na universitu? Nepřijali mě do zaměstnání? Mnoho mládeže se nedostane na universitu a nezaměstnanost řádí všemi směry. Záleží tedy na motivech, důvodech, jež způsobily nepříznivý stav: zda dítě nestuduje z nedostatku talentu nebo z přebytku otcovy disidentské činnosti. A záleží pak na vrchnosti, jež bude vážit zdůvodnění žadatele o azyl — zda posoudí přísně či velkodušné. Exulant se ovšem obrací směrem k zemím, o nichž předpokládá, že životní — politické, ekonomické atd. — podmínky jsou v nich podstatně jiné a příznivější než v zemi, kterou opustil. Stát s politickým systémem odlišným, pokud možno antagonistickým, nejspíš vyhoví. Příznivé přijetí lze očekávat v zemích s imigrační tradicí, hospodářským zájmem, s tradicí humanitární. Spojené státy americké přijaly v rozmezí roků 1945 až 1978 na dva miliony uprchlíků — z toho 400.000 z východni Evropy. Další statisíce se dostaly do ze- mě na neuprchlickou kvótu. V těchto letech osmdesátých zdaleka nejvíc bezdomovců je v afro-asijském světě. Po pádu nekomunistických režimů v Indočíně, 1,5 milionu Jihovietnamcú, Kambodžanú a Laošanů uprchlo. Třetina stále čeká v Thajsku, třetina v jiných asijských zemích, třetina se dostala do zámoří. Do USA jich do r 1983 přijelo 630.000, většinou se usadili v Kalifornii. Japonsko přijalo všeho všudy necelých sto osob. Již každý pátý Afganistánec uprchl — přes 3 miliony, většinou do sousedního Pakistanu. Dva miliony Habešanů utekly do Somálska a Sudánu, mnoho z nich skomírá. 39 [pageend39]Nutno též poznamenat kategorii osob, které jsou »internally displaced«, vyhnanci ve vlastni zemi, odkázáni žít v končině daleko od domova: to je osud 4 milionů v Kambodži, jednoho milionu v Laosu, jednoho milionu v Libanonu. Existuji i případy, kdy stát bráni cizincům vrátit se domů. Jak známo, Sovětský svaz si po skončení druhé světové války na svém území podržel německé zajatce. Slo o obnovu staronového otroctví, stav trval deset let, až do r. 1955, naprostá většina zajatců zkušenost nepřežila. A ještě hůř dopadla relativně nepočetná skupina 45.000 Korejců — trpí totiž v sovětském područí dodnes, dodnes se domů nedostali. Vysvětlení: Za druhé světové války je Japonci odvezli na ostrov Sachalin na nucené práce, vesměs do dolů. V r.1945 se ostrova zmocnil Sovětský svaz, a koho ten se zmocní, však víme moc dobře, co nastane. Pláč, nářky nepomáhají, mezinárodní organizace ovšemže nepomáhají, občas se podaří propašovat dopis od stárnoucích chudáků, svět se nezajímá. Škoda, že Korejci nejsou Palestinci a sychravý ostrov nepatři Izraeli. To by se, panečku, budovy OSN otřásaly spravedlivým hněvem. Sestřel letounu KAL-7 udělal maličkou díru do opony neznalosti a nezájmu o Sachalin a zakované Korejce. Na jakékoliv dotazy Moskva reaguje standardní formulkou: to je naše vnitřní záležitost, rozhořčeně protestujeme proti naprosto nezákonnému vměšováni. V září 1983, tedy krátce po vzdušném masakru, podvýbor lidských práv (ano, lidských práv) OSN v Ženevě, zamítl většinou hlasů návrh vyšetřování osudu těchto zbylých obětí druhé světové války, lidí zvaných »kimin«. Prý je to japonské slovo a vztahuje se na lidi, jichž se každý zřekl. Podle údajů Sekretariátu OSN z r. 1974 se vystěhovalo v období od r. 1950 do 170 z východní Evropy, kam tedy spadáme, 3,770.000 osob. Za totéž období se do USA a Kanady přistěhovalo 8,698.000 a do Austrálie a na Nový Zéland 1,857.000 osob. Přesídleni z jedné země do druhé uvnitř Evropy působí ovšem menší nesnáz než transplantace za oceán. Přesun do Mnichova či dokonce do Vidně je jistěže méně traumatický než do Melbournu či do Valparaisa. Spolková republika Německo prý přijala na 30.000 Čechoslováků, 15.000, převážné z posrpnové vlny, se jich dostalo do Švýcar, další největší počet je v Rakousku, Švédsku a Velké Británii. Ví někdo, prosím, o statistických údajích či aspoň o demografických poloůdajích? Otázka asimilace je téma na tlustou knihu, tématu se vyhneme odkazem na fundamentální samozřejmost, že do Evropy se většinou nepřichází, ale zato se z ní již několik století odchází. V Čechách našeho dětství se vesnice vzájemně nenáviděly, obviňovaly se z jinakosti. Trošku se kdo odchýlil od normy a už dostal po hubě. Ale cožpak lze předkládat totožné normy na babylonské věži? Jinak se na cizáky dívají ve Švýcarech horalové s tisíciletými kořeny, jinak v USA, Kanadě či Austrálii, kam téměř každý téměř nedávno přijel. Český jihoafrický přítel mi poslal výstřižek z novin o naturalizačních potížích, jež má ve Švýcarech našinec Vít Stupka: provinil se, nelibuje si prý při poslechu kravích zvonců a helvétský patriot Leo Šchmidli ho proto nechce připustit do svých řad. Kandidáti na švýcarské občanství se po mnohaletém čekání prý musí učit místní paněmčinu, historii, musí trpět inspekční návštěvu lidosprávy, jež v bytě pídí po hygienických nedostatcích. A za občanskou poctu je pak nutno pořádně zaplatit. Porovnejme s USA: Amerikanizace je ovšem zadarmo. Kandidáti mají znát ústavu, znalost se odbude otázkou jako třeba »Máme kongres?«. Paní kývne a je to. Paní mluví beztoho jen italsky. Byl jsem svědkem. Právě že všichni jsme 40 [pageend40]přistěhovalci. Kam jsme tedy za moře mířili a míříme? Židů z Československa odešlo do Izraele před invazí (naší srpnovou) 25.000 a po invazi 5.000 osob. Po únoru 1948 se plnily a přeplnily západoněmecké uprchlické tábory a zámoří nebylo příliš nápomocné. Amerika téměř vůbec nebrala, vyřizovala přepo- malu, Kanada rovněž škudlila, jelo se tedy do Austrálie do pouště ošetřovat ovce, nebo do Latinské Ameriky. Slyšel jsem od svědka: Lágrem proběhla zpráva, že přijde brazilský konzul vybírat kandidáty na emigraci. Intelektuálové si začali házet cihly, nabýt totiž mozoly, ztvrdnout, učinit dojem odolných manuálů. Konzul poručil kandidátům položit se na dlouhý stůl, těsně vedle sebe. Kráčel podél hlav, ohmatával svalstvo, palcem dloubal do zubů. Nebyl-li spokojen, pokynul svému náměstkovi, jenž kráčel podél nohou, aby neprokádrovaného nešťastníka stáhl z nomenklaturního stolu. Šťastníci pak odjeli, mnozí tropické amazonské slasti nepřežili. Latinská Amerika se ale stala zemí zaslíbenou řadě lidí. Zbohatli ve Venezuele, v Chile, krajan Řezníček se stal vlivným průmyslníkem v Bolivii. V Brazílii jsem se potkal s velmi úspěšnými našinci, dokonce i z poinvazní srpnové vlny. Období dobrých imigračních příležitostí do tohoto kontinentu pominulo v sedmdesátých letech zásluhou energetické krize. Ceny oleje vedly k obrovitému zadlužení, strašně inflačním měnovým poměrům a rovněž i neochotě států vítat nové příchozí. Přibývá přistěhovalců z československých řad do Jižní Afriky, s mnoha jsem mluvil, uvedu své dojmy plusů a mínusů tamější existence, jež se vesměs soustřeďuje na tři metropolitní končiny,totiž na Johannesburg, Pretorii a Kapské Město. Notnou výhodou je, že konečně člověk dorazil do autenticky antikomunistic- ké země. Politici nemluví jako Willy Brandt, časopisy nepíší stylem Spiegelu, k pocitu pokrokovosti nepatří nutnost se světu omlouvat, vymýšlet si emeférní viny, zkrátka, nechovat se dle předpisu norem dnešních západních liberálních osvícenců. Země je to krásná, částečně z pouště zbudovaná, a mnozí přistěhovalci se s ní začnou ztotožňovat v tom nejlepším patriotickém slova smyslu (jak se těžko našincům stane, řekněme, že právě v oněch hygienických Švýcarech), a patriotické vzplanutí podněcuje pocit, jež se pokusím naznačit anglickým slovem »fairness«: že vnější svět Jižní Africe hrozné křivdí, nerozumí jí, nechce jí rozuměj, svatouškovský padoušsky se domáhá, áby spáchala sebevraždu - a tč teda ne. Já jsem teď tady, sem patřim,. pnrílp Ťohasp7aryhnyjjm Následky takového zachování ovšem mohou být značně minusové. Rovněž příliš netěší vědomí, že patříme k vládnoucí menšině, jedovaté nálady okolního světa dovedou jít na nervy, naše děti musí na vojnu, kde se nejen panáčkuje na apelplacu, ale musí se s ostrými do buše. Nepomiňme potíže s cestováním. Jihoafrický pas je špatná vizitka. Vylučuje bezvízový styk, znemožňuje návštěvu řady zemí. Též je mimořádně obtížné se z Jižní Afriky přestěhovat do nejpopulárnějších zemí československých zájemců, do Austrálie, Kanady a USA. 1. Austrálie. Podle posledního sčítání lidu v roce 1981 se narodilo celkem 16.152 lidí v Československu. Naše krajanské zdroje nicméně uvádějí cifru 33 tisíc, z nichž 14.000 se mělo dostavit po srpnu 1968. Několik tisíc > po válce usadilo na Novém Zélandu. Emigrace po r. 1945 nezměnila žádnou zemi tak podstatně jako Austrálii. První poválečný census v r. 1947 uvedl, že v zemi žilo 7,6 milionů obyvatel (z toho 5 milionů ve státech New South Wales a Victoria). V r. 1971 už obyva- 41 [pageend41]telstva přibylo na 12,7 milionu a z nich se 20% narodilo v cizině, tj. v zámoří. Z východní Evropy jich přišlo 301.000. Tento východoevropský příliv pokračuje zajímavou křivkou. První vlnu reprezentovali uprchlíci z baltských republik. Mělo to takový dopad, že Výchoevro- pané, tedy i našinci, obdrželi od starousedlíků nálepku »Balti«. V období 1947 —1951 Východoevropané reprezentovali víc než třetinu veškeré emigrace do země. Potom procento pokleslo na 5—6%, ale v období 1966—1971 došlo k vzrůstu víc než dvojnásobnému — 13,3%. Na něm se podílel československý poinvazní příliv. Ve srovnání s Kanadou a USA jsou pro většinu našinců nejsnazší začátky právě v Austrálii. Přesněji řečeno: Nejlepší podmínky k nejsnazším začátkům poskytuje Austrálie, jejíž vláda věnuje zdroje k aklimatizaci, okoukáni, zajistí první bydlení a možnosti jazykové výuky. Zvláštní ministerstvo — Department of Immigration and Ethnic Affaire — v Canbeře se stará. Korespondoval jsem s tamějšími oficiály, dokonce jsem privátně konzultoval s panem ministrem — to jsou lidé, kteří rozumí své práci. Hodně práce se vykoná ne na federální, ale na státní úrovni, zejména ve státě Victoria, jejíž hlavní město Melbourne absorbovalo největší množství přistěhovalců. V Melbournu jsou čtvrti, kde většinu tvoří nedomorodci a kde hlavní řečí v ulicích je ledacos, nikoliv ale angličtina. Porovnejme se zkušeností našich lidí po r.1948: Sedli v parku na lavičku, rozpovídali se, ovšem že v mateřštině, a houkl na ně anglosaství dbalý občan, aby okamžitě přestali, jen anglicky aby spolu promlouvali, nebo že zavolá policajta. V Melbournu, jakož i jinde, existuje tzv. »On-Arrival Educational Programme«, státem podporované jazykové vzdělání. Též podporované bydlení. Mám téměř 400-stránkovou publikaci z Melbournu o národnostních organizacích, klubech, kostelech, novinách, časopisech a bankách. Informace od »Adopce« přes »Venerické choroby« až k »Yugoslávským slavnostem«. Výzkumné ústavy studují přistěhovalecké fenomény: npř. se již zjistilo, že nikdo nepředčí východoevropské přistěhovalce v míře oddanosti alkoholismu. V roce 1988 bude Austrálie slavit svůj bicentennial — čili dvousté výročí svého trváni. Badatelé připravují mnoho studií, vč. etnické studie. S potěšením oznamuji, že významným činitelem v projektu etnické encyklopedie je Čech a dokonce Plzeňák Mirek Cígler. V krajanském tisku se dočítám, že v Austrálii máme fotbalové kluby Bohemians, Prague a Slavia, kluby v Adelaide a Brisbane, sokolovny v Sydney a Melbourne. Též legionáře, politické vězně a ochotnická divadla. 2. Kanada. Centrální statistický úřad oznámil v r. 1983, že z 24 milionů obyvatel se k českému či slovenskému původu hlásilo 67.695. Polovina z nich žije v Ontariu. Kanada není vystavena náporu z Latinské Ameriky (jako USA) a rovněž tlak z Asie je podstatně menší. Stále převládá evropská emigrace, důkazem jsou cifry: Plán pro rok 1983 určil přibližnou kvótu 110.000 příchozích. Z toho na uprchlíky, tedy požitniky politického azylu, připadá číslo 14.000 a z toho nejvyšší podíl — 6.000 — připadá na východní Evropu! Druhá je Indočína se 4.000 a třetí Latinská Amerika spolu s karibskou oblasti, 1000. »Employment and Immigration Canada« v Ottawě publikuje KALEIDOSCOP, výborný časopis o imigračních a etnických záležitostech. Nic takového v USA neexistuje. V r.1976 vyšel první pořádný, universální přistěhovalecký zákon, tzv. Immigration Act. Rozlišuje tři kategorie přistěhovalců: 1) rodinných příslušníků — te42 [pageend42]dy rodiny slučovat; 2) uprchlíků — tedy pomáhat pronásledovaným; 3) přistěhovalců s převážné ekonomickou motivací. Uprchlíci musí prokázat onen »oprávněný strach z pronásledování« s odkazem na konvenci OSN. Vše pak je věc interpretace, přísné či příznivé. Zmínku si zaslouží bodovací systém, jenž se vlastně vztahuje jen pro kandidáty v třetí kategorii: Deset kritérií s maximem sto bodů. Nejvíc (15 bodů) lze dostat v kategorii »žádané povolání«. Vzděláni je druhé s 10 body. Mezi dalšími faktory úřad přihlíží k příbuzenských vztahům, k jazykové znalosti, ochotě přijmout zaměstnání ve vzdálených oblastech. Čili: jste ochotni jít na dlouhodo- . bou brigádu za polární kruh? — USA nemá bodovací systém, a to je škoda. 3. USA, země největšího přistěhovalectví v dějinách. Víc než 50 milionů Evropanů přebrodilo Atlantik, aby vytvořilo tuto zemi. Evropská převaha již ale pominula. V 60. letech přijelo 1,3 milionu Evropanů a 360.000 Asiatů. V 70. letech Evropanů ubylo na 840.000 a Asiatů přibylo na 1,5 milionu. Nejvíc vzrůstá latinsko-americký podíl, z Mexika přišlo 620.000 osob legálně a aspoň 10x tolik ilegálně. Hlavní příliv politických uprchlíků z východní Evropy vystřídali Kubánci (skoro již milion, a rostoucí hospodářská a politická síla, částečně proto, že zůstali koncentrováni, zejména na Floridě) a Indočiňané, kteří dávají přednost pobytu blízko pacifického břehu. Zatímco Kubánci již získali americké občanství, Indočiňané jsou pozadu. Zásluhou své proslulé píle se však jistě stanou hospodářsky, a tedy pak i politicky, závažným faktorem. Stojí za zmínku, že již dnes v krásném státě Hawaii běloši tvoří jen třetinu obyvatelstva. Podle statistického sčítání z r. 1980 (koná se každých 10 let) se k českému původu hlásilo 1,892.456 osob, ke slovenskému 776.806. Nejvíc Čechů je ve státě Illinois (Chicago), nejvíc Slováků v Pennsylvanii (Pittsburgh). Ostatní státy se značným našineckým živlem: Ohio (Cleveland), New York, Michigan, Texas. A ovšem staré enklávy v lowě, kde pobýval mistr Dvořák, v Nebrasce, v Jižní Da- kotě, dodnes se tam konají našinecké hry v městysu Tábor. A Kansas a Oklahoma. Nejvíc Čechů a Slováků jelo do této země, ale — na rozdíl od australských úřadů a do poněkud menší míry od kanadských — zde stát nepomáhá. Zde věrni zůstáváme pionýrskému principu »sink or swim« — plav nebo se utop, o sebe se postarej! Za pomoci nutno k soukromým zdrojům, dobročinným organizacím, světským a církevním. Pro člověka s anamnézou totalitního způsobu života, bez zkušenosti o rozhodování o vlastním životě, náhlá a dosud neznámá odpovědnost za vlastní rozhodování se stává břemenem, a břemeno je mnohdy k neunesení. Nešťastníkům v příslušné věkové skupině zpravidla doporučuji, aby se dali naverbovat na vojnu. Vojenští páni se o ně postarají, odstraní břemeno, a brzo kapitalismus získá mnohé pohodlné socialistické formy. Ze zámořských alternativ bývá Amerika na počátku nové existence tou nejobtížnější zemí. Někdy jí ovšem zůstane až do konce. STĚHOVÁNÍ DO AMERIKY Šéf »Immigration and Naturalization Service« (INS) ve Washingtonu byl dotázán, kolik je v USA ilegálních emigrantů. »Něco mezi 3 a 10 miliony,« odpověděl hlavní Cerberus u vrat do ráje. Přesnější cifru nemohl uvést, na něco takového není jeho úřad vybaven. V New York Times vyšel seriál na toto téma s řadou zajímavých informací. 43 [pageend43]Americké ministerstvo vnitra (nemá na starosti policii, ale národní parky a pomníky) zaměstnávalo ilegální přistěhovalce jako lakýrníky. Natírali Sochu svobody s platem skoro 10 dolarů na hodinu. Senát kalifornského odvolacího soudu má tři členy: soudce jménem Choy (Američan korejského původu), Shiro (původně Japonec) a Tang (Číňan). Kde jinde se může stát, že presidentovi radí v zahraničních otázkách člověk s polským přízvukem a dvěma předchůdcům v Bílém domě radil harvardský kolega s německým přízvukem. Víc než 50 milionů Evropanů odjelo přes Atlantik do Ameriky — největší to přesun v historii lidstva. Mnohé se změnilo, vč. předpisů. Napřed směl každý, pak jen někdo, pak skoro nikdo, dnes se hrnou miliony bez ptaní a už se též stává, že čekatel o azyl, místo aby čekal, zažaluje americkou vládu o statisíce dolarů náhrady škody proto, že mu po dvou měsících došla trpělivost (případ Kubánců v New Jersey). Jak nastaly kvóty Od vyhlášení americké nezávislosti až do vyhlášení první světové války, tedy po dobu skoro 140 let, byla Amerika Evropanům otevřenou zemí. Víza neexistovala, kvóty žádné, jedinou překážkou byla lékařská prohlídka. První dekáda tohoto století zaznamenala největší nával: mezi roky 1900 a 1910 téměř 9 milionů mužů, žen, starců, stařen a dětí úspěšně prošlo přijímacím centrem na ostrově Ellis. V této vlně se značným počtem podílely některé slovanské národnosti — Rusové, Poláci, Slováci víc než Češi či Moraváci. V srpnu 1914 zaduněly kanóny a bylo po návalu. Woodrow Wilson dostal USA do války, ztráty na životech značné, též politicky neúnosné, a když se prach zvedl z bojiště, na němž nikdo nevyhrál, Nový svět řekl hlasitě »již nikdy více«, od Evropy se odvrátil, už nás nikdy nesmí zatáhnout do svých nekonečných konfliktů, nastala éra isolacionismu. Isolacionismus postihl i kandidáty na přistěhovalectví. V roce 1924 vešel v platnost zákon, který vyměřil kvóty jednotlivým státům. Na každého se dostalo — i na maličkou Andorru a himalájský Bhutan. Leč zdaleka se nedostalo na každého stejně. »Dvě procenta z počtu přistěhovalců té které národnostní skupiny, žijící v USA v roce 1890«, zněla formule, určující roční kvótu. Čili za 50 let se každá skupina může zdvojnásobit. Jenže vyměřovatelé šidili v neprospěch jiho- a východoevropských zemí a místo roku 1890 užili starších dat, před velkou italsko-slovanskou emigrační vlnou. Nový stát Československo dostal podíl, vykrojený z rakousko-uherské cifry a buďme dodatečně potěšeni, že proti nám se nediskriminovalo, dopadli jsme velmi dobře. Nechť mluví kvóty: Německo 34.000; Velká Británie 51.000; Francie 3954; Itálie 3845; ČSR 3073; SSSR 2248; Rakousko 785; Madársko 473; Recko 100; Čína 100; Japonsko 100; Indie 100. Nevím, proč Rekové dostali jen stovku, ale není obtížné odpovědět, proč země tak veliké, však ty dvě nejzalidněnější — Čína a Indie — dostaly rovněž tak málo: poněvadž zákon nebyl barvoslepý. Americká civilizace je výtvorem Evropanů, a proč si výtvor patlat a poničovat, bylo mínění dne. Bylo to diskriminační opatření? Ovšemže. Měla Amerika právo na takové opatření? Ovšemže měla, jako každý jiný na světě. Koho vpustit na vlastní území je komplikovaná otázka s aspekty politickými, ekonomickými, kulturními, ale je to jen otázka práva domácího, a neslyšel jsem o zemi, jež by si nevybírala. Všeobecná deklarace lidských práv z roku 1948 sice zdůrazňuje rovnajaký, nediskriminační přístup v jakémkoliv počínání států, 44 [pageend44]ale »deklarace« není »smlouva«, nýbrž jen »vyjádřeni záměru«. Záměrem a praxí států je deklaraci ignorovat. Nikdo npř. nevítá malomocné. Tak tedy americký zákon z roku 1924 byl zaujat proti Afričanům a Asiatům. Rovněž byl zaujat proti epileptikům a žadatelům trpícím tuberkulózou i jinými neduhy, bez ohledu na barvu pokožky. Nejen tělesné a duševní zdraví, ale i trestní rejstřík se bral a bere v potaz. Pak se stávalo a snad ještě stává, že oběť politického pronásledování, odsouzená některým z Urválků tohoto světa, je diskvalifikována, poněvadž zámořský byrokrat není schopen pochopit fenomén urválkovstvi. Politická činnost, profil a záměry (»Míníte zavraždit našeho presidenta?« je známá slavná otázka z amerického přistěhovaleckého dotazníku); mravní profil (čili »souložil jste kdy mimo manželství?« se mě ptali, když mi bylo třicet a měl jsem jeden rozvod za sebou); socio-ekonomický přínos (nebezpečí, že se neuživí, obci bude na přítěž, neumí nic užitečného) jsou rovněž kritéria, na nichž leckdo ze žadatelů ztroskotal. Stát nemusí zdůvodňovat své »nět«. Před časem Nový Zéland odmítl udělit pristěhovalecké právo mladému, zdravému, i mravnému Belgičanovi — a navíc to byl milionář, celý divý investovat své jmění do místní ekonomie, jež prahne po investicích. A nedovolal se. Mateřská země Británie si umí počínat ještě podivněji: Pětatřiceti letá indická učitelka přilétla do Londýna za účelem sňatku se svým snoubencem. Na letišti Heathrow ji imigrační úředníci vyrozuměli, že ji do země vpustí jen v tom případě, že je panna, a že panenství se musí na místě gynekologicky zjistit. O incidentu referoval světový tisk v únoru 1979. Incident se též dostal na přetřes u komise pro lidská práva OSN (kde o lidských právech v Ugandě, Kambodži či v sovětském bloku se nediskutuje). Indická delegátka Nina Sibalová prohlásila, že to, co se stalo na Heathrow Airport »je urážkou všech žen světa«. Lze sdílet rozhořčení delegátky ze země svátých krav a kastovnictví, jistěže lze kroutit hlavou nad celním bažením po panenské bláně, nicméně nelze Britům upřít právo regulovat vstup cizinců na svou půdu po svém. Japonci rovněž prestrelili se svými protesty po roce 1924 kvůli mrňavé kvótě 100, obviňujíce Ameriku z diskriminace. Někteří historici tvrdí, že tehdy došlo k první pořádné roztržce v japonsko-amerických vztazích, trhlině, jež se léty zvětšovala, až vyrostla do velikosti Pearl Harboru. Situace osoby bušící na zavřená vrata může tedy být prekérní. Jakmile se však vrata jednou otevřou, dochází ke změně. Vypovězení cizince — v demokratických zemích — není tak snadná věc. Čím větší provinění cizince, tím spěšnější bude jeho výkop — pokud země nepřipouští možnost odkladů ad infinitum. Americký právní řád ji připouští. Kdo má vytrvalost a peníze, nemusí se depor- tačního příkazu příliš děsit. Četl jsem o případu známého gangstera, jenž měl být deportován na rodnou Sicílii koncem 20. let. A dědoušek je tady dodnes. Jestliže stát odepře vydat osobu na žádost jiného státu, podle mezinárodního práva dostane dotyčný běženec automaticky azyl. Je surovým podupáním mezinárodních pravidel deportovat v zemi narozené příslušníky rasových, jazykových, náboženských či jakýchkoliv menšin. Tento osud postihl indickou menšinu ve východní Africe a odpovědni byli jak blázen Amin, tak otec vlasti Kenyatta, tak socialistický svatoušek Nyerere. Tento odsun jsem viděl na vlastní oči v Ke- nyi a Tanzanii a v mnohém se blížil, byť zcela nevyrovnal, surovostem našeho zacházení s Němci po květnu 1945. 45 [pageend45]Druhá světová a první studená válka Kvóty nebyly připraveny na válku. Mírové dávkování nemohlo předvídat Hitlera, židovský exodus, uprchlíky všeho druhu. Nemůžeme mít jasnozřivé zákonodárce, ale můžeme, měli bychom mít osvícené vůdce, kteří by efektivně reagovali na vývoj událostí. To se však v Americe nestalo, kvóty nikdo nepředělal a lodě s židovskými běženci odstrkávali od přístavu k přístavu. Není bez ironie, že nejslušněji se zachoval diktátor Trujillo v Dominikánské republice. Koncem války se otevřely koncentráky a ty západnímu světu trošku otevřely oči. Evropou vandrovalo několik milionů ztracenců (tzv. »displaced persons — D.P.), kteří buď domů nemohli nebo nechtěli. Statisíce sovětských občanů byly angloamerickou zásluhou násilně předány do péče Stalinových orgánů a tisícovky raději spáchaly sebevraždu. Konečně, po malých dávkách, zámořská neviňátka začala něco chápat. Že třeba NKVD není organizace zcela totožná s FBI, jak za války napsal týdeník Life, »známý to zdroj bezuzdného antisovětismu«, jak říkají v Moskvě. Uvedu jeden málo známý případ z Moskvy, jenž ve Washingtonu přispěl vidět ve Stalinovi něco víc než dobráckého spoluvítěze s fajfkou: Isaac Elkowitz, americký občan, se narodil v Brooklynu v roce 1933, a když mu bylo sedm, tedy v roce 1940, ho vzali rodiče na cestu do Sovětského svazu navštívit babičku. Tam je zastihla válka, rodinu kamsi evakuovali, ani otec ani matka evakuaci nepřežili. Po válce se sirotkovi podařilo dostat do Moskvy, propláchnout do ambasády a Američany vskutku přesvědčit, že je jedním z nich. Třináctiletého Izáčka si na velvyslanectví nechali, zaměstnali jako telefonistu a rovněž chodil do školy s dětmi diplomatů. O šábesu chodil do synagogy s doprovodem amerických ozbrojených strážců — neboť Kreml začal tvrdit, že v Brooklynu narozený Elko- witz je sovětský občan. Walter Bedell Smith, americký velvyslanec v Moskvě, a Andrei I. Vyšinský, tehdejší sovětský ministr zahraničních věcí (a někdejší generální prokurátor, hlavní žalobce ve velkých moskevských procesech v 30. letech) si vyměnili řadu nevlídných not. Elkowitz chtěl domů do Ameriky, velvyslanectví se ho rovněž chtělo zbavit, Sověti odmítali vydat výjezdní doložku, vyjednávání se vleklo, uplynulo pět let, chlapec dosáhl zletilosti — a Sověti oznámili, že když už je mu teď osmnáct, že musí na vojnu, bude z něho rudoarmějec. Pak se tedy Američané a Sověti přece jen dohodli na nejvyšší úrovni: Elkowitz odslouží šest měsíců v uniformě a Kreml ho pustí ze země, aniž by kdo ztratil tvář. Elkowitz bude oprávněn posílat každý týden pohlednici na americké velvyslanectví, že je vše O.K. — Po dohodě nastala realita: Tajná policie ho sebrala, odvezla do Lubljanky a od té doby se o Američanovi neví. Pokud je ještě živ, brzo už bude přestárlý pro službu v armádě, nikoli však pro službu v gulagu. Západu se nechtělo, ale Východ jej donutil, aby začal chápat stav věcí — stav sovětského chápání svobod a suverenit, spadla železná opona, nastala studená válka. Washington trochu zareagoval i ve své emigrační politice. Někdy stačí změnit interpretaci, i když ne zákon sám. Mnoho uprchlíků, npř. z baltských zemí, se chtělo dostat do Ameriky, jejich kvóta byla pramalá, konsu- láty si tedy vypůjčily nevybrané kvóty favorizovaných národností, a pak též začaly vydávat víza z přídělu na příští léta. (Moje manželka se dostala na řadu v čínské kvótě — oněch 100 — vybrané na desetiletí dopředu.) Opatření ani brzká ani dostatečná, mnoho z našich poúnorových lidí se nedočkalo a raději odjelo k vačnatcům do Austrálie. Kongres schválil i příděly mimo kvóty, Madáři dostali zvláštní nášup po revoluci v roce 1956 a Kubánci od doby Castra měli nejsnazší přístup ze všech kate46 [pageend46]gorii politických běženců. Zmínku si zaslouží zákon z r.1952 — tzv. McCarran Act —, který nahradil zákon z r. 1924, ponechal národní kvóty, ale ledacos změnil. Npř. vyslovil přednostní přistěhovalecké právo pro kněze, nukleární vědce a ovčáky. Proč ovčáky? Protože McCarran byl senátor z Nevady, pouštního státu, kde kromě neřesti bylo pastvinářství nejdůležitějším hospodářským článkem. Yankeeové se do role bačů nehrnou, nehrnuli se ani jiní, a tak dodnes je ovčáctví v monopolním držení dvou národnostních skupin, totiž Baskù a Albánců. Pokud se kdy vyskytl bukolicky založený bohoslovec, jehož koníčkem by byla jaderná fyzika, podle McCarrano- va zákona by patrně měl nárok na příjezd do Ameriky v presidentově osobním letadle. V 60. letech začal Vietnam a sílil tlak ve prospěch přistěhovalectví z nebílých částí světa. Rovněž se ozývali Jihoevropané, zejména Italové a Rekové, jejichž nízká kvóta bránila slučování rodin. Turci měli potíže, leckdo se zlobil. Výsledkem bylo odhlasování nového zákona a přechod od národnostních kvót ke zcela jiným kriteriím. Zákon bratří Kennedyů O nutnosti změny se zmiňoval John F. Kennedy, ale největší kus práce zastal bratr Robert, pod jehož resort imigrační náležitosti spadaly. Po přijetí nového imigračního zákona v r.1964 a zavraždění Roberta Kennedyho v r.1968 se stal prominentní osobností v přistěhovaleckých otázkách Edward, poslední z bratrů, a předseda právního výboru v senátu. Nový zákon z r.1964 znamenal: 1. Odklon od severozápadní Evropy k jihovýchodní Evropě. 2. Odklon od Evropy ve prospěch ostatních částí světa. 3. Značný vzrůst přistěhovalectví. Místo kvót dle národností dostala západní hemisféra (tedy od Kanady po Patagónii} podíl 120.000 ročně, východní hemisféra (nejen Evropa, ale i Asie a zbytek) 170.000. A rodinní příslušníci amerických občanů dostali hlavní přednost. Pak tedy došlo k bouřlivému slučování taliánských tetiček, strejců a nespočita- telných sestřenic. Navíc hemisférová kvóta postrádala dno. Zákon totiž dovoluje vstup nejbližším členům rodiny — manželský partner, děti, rodiče — mimo příděl. Na tři kvótové emigranty připadá jeden nekvótový, místo 300.000 se ročně přistěhuje 400.000 —těch legálních. Největší vzrůst zaznamenali Asiaté. Za první dekádu nového zákona překročili normu o 650% (z 20.000 v roce 1965 na 130.000 v roce 1974). Šidilo se i v minulosti. Leckdo se ještě upamatuje na film, v němž rumunský hochštapler Charles Boyer omámil naivní americkou učitelku Olivii de Havilan- dovou, aby s ním vstoupila do manželství a on se tak dostal z mexické mizerie do kalifornské záře. Poté, co nový zákon Kennedyů povýšil rodinný vztah na první preferenci, pokušení k liché hře značně vzrostlo. V roce 1975 bylo vyšetřováno 21.200 případů podvodných manželství, zejména v karibské oblasti, Mexika a Filipín. Případ: Ruth Rivoliová,. úřednice INS v Miami, zadržela Američanku, jež si za několik měsíců přivezla šest různých manželů. Vždy uvedla jiné jméno, ale jedno nezměnila: profesionální nevěsta totiž měla zlatý chrup. V SSSR by jí záviděli, v USA byla příliš nápadná. V San Francisku žije polovina všech amerických Filipíncú. Na filipínských ostrovech je mnoho zájemců o emigraci. Na americkém konzulátě v Manile se ale 47 [pageend47]dozvědí, že pořadník čekatelů je přespříliš dlouhý. Řešení však existuje a prosperuje na komerční bázi. Postup je tento: 1. Manželka zažádá o turistické vizum do USA, dostane je bez obtíží a odletí do San Franciska. 2. Tam zajde do zprostředkovací kanceláře, jež zařídí v Nevadě bleskurychlý rozvod s nepřítomným manželem a stejně kvapnou svatbu s Američanem filipínského původu. Kanceláře mají týmy dědečků a je to jejich živobytí se ženit a rozvádět. 3. Svatbou filipínská návštěvnice nabude právo pobytu (»permanent resident status« — tak zvaná slavná »zelená karta«). 4. Rozvod s vypůjčeným dědečkem. Manželství končí, ale karta zůstává. 5. Filipínka už není návštěvnice, ale »permanent resident«. S americkými papíry odletí zpět na Filipíny znovu se oddat se svým manželem. 6. Celá rodina, a deset dětí třeba, může do Ameriky, mimo kvótu, neboť mají poloame- rickou maminku. A co na to INS? Málo. Sem tam úřad buší na dveře. Například v New Yorku vyšetřovatelé pozdě v noci navštívili manželské hnízdečko čerstvého italského přistěhovalce, věk 26, a jeho americké choti, věk 72, za účelem zjištění, zda párek trávil noc na společném loži. Inu trávili, vízum zůstalo nedotčeno (Newsweek, 19. ledna 1976). Uvedené zkazky jsou z druhé ruky, kdokoliv se o nich mohl dočíst. Uvedu teď pár příkladů z osobní zkušenosti. V New Yorku na Broadwayi (ale ne u divadel kolem 45. ulice, nýbrž na Lower Manhattanu, pár kroků od zlověstného Wall Streetu) je nová federální budova, a tam si mě několikrát volali jako svědka — údajného znalce (»expert witness«) v otázkách práva komunistických zemí. Většinou jsem jednal s prokurátorem jménem Bobek, našincem z dávnější generace. Případ: Polský student se přistěhoval, z pitomosti zatajil, že byl členem jejich komsomolu, našeho CSM - SSM, a pak se na to přišlo. Byl nezachránitelný. Nepodařilo se mi vysvětlit a přesvědčit, že bez členství by třeba nebyl studoval, že jde o formalitu, o nálepku. Polák musel odjet natrvalo do Kanady. Případ: Soustružník, že byl členem ROH. Revoluční odborové hnutí. »To není jako PLO,« láteřil jsem, má to co dělat s pojištěním, formalita, rozhodně ne revoluce. Dobře to pak dopadlo. Případ: Mladá lékařka ze severních Cech přijela do Ameriky na návštěvu v roce 1964, těsně před vyhlášením nového přistěhovaleckého zákona. Nový či starý, měla problém: federální úředníci se jí zeptali, zda mini zůstat v Americe natrvalo, když žádala o návštěvní vízum. »Inu, napadlo mne to — napadlo, že se třeba nevrátím,« řekla po pravdě a oheň byl na střeše. Federálové se ztopořili, tady mají před sebou lhářku, vstoupila do země »under false pretenses«, v Praze řekla konzulovi, že sem chce jen na návštěvu a teď toto. Úřední postup vyžadoval ji deportovat zpět do Prahy, aby tam si zažádala o vystěhovalecké vizum, to je správný postup, a bude to bez problémů. Dotyčná byla krajský poslanec, ještě jinačí funkcionář — krátce, situace ošemetná. S notnými potížemi všechno nakonec dobře dopadlo. Případ: Slovenský lékař měl problém se svou stranickou příslušností. Vstoupil totiž do KSS v Bratislavě už v roce 1945 a americký úřad tento spěch podivoval. Dotyčný argumentoval, že »musel« a obrátil se na mne, abych mu potvrdil báchorku. Prokurátor Bobek se též obrátil. Lžu, jen když musím. Tohle nemusím. Nicméně jsem odsvědčil, že násilný odsun časného straníka by způsobil příkoří, neboť jde o důstojníka v záloze, a bolševici by si ho patrně přitiskli ke zdTjako dezertéra a zrádce. Nebezpečí deportace bylo odvráceno, lékař dnes žije v Kalifornii a značně zbohatl. Všeho všudy nebyla moje zkušenost s činiteli INS nejhorší. Stalo se třeba 48 [pageend48]tohle: Český hoch nechal v Praze dívku, v New Yorku se mu začalo stýskat a ve stesku vymyslel plán. Že najde Američanku podobného zjevu jako jeho milovaná, pošle ji za úplatu do Prahy, kde předá svůj pas s instrukcemi. Až by Češka odlétla do Vídně, Američanka by ohlásila ztrátu pasu, na konzulátě jí dají náhradní a svůj původní si pak vyzvedne ve Vídni od Češky, jež se tam přihlásí jako uprchlík. Scénář spíše filmový, ale vyšel, povedl se — až po tento bod. Pak se plán začal kotit. Pražanda totiž, místo aby ve Vídni počkala na svou americkou samaritánku, tak na její americký pas odlétla hned za miláčkem do New Yorku. Když se dostatečně vymilovali, nastal rozbřesk. Co teď? Jak lze požádat o vstup po vstupu? Společný známý se na mne obrátil o radu. Poradil jsem, aby se dívka spěšně vrátila do Vídně, odhodila pas, který jí nepatřil, a začala předstírat úspěšný přechod přes dráty. Hrdinka ať se přihlásí u rakouských úřadů, ti ji pošlou do Traiskirchenu, svatba se snoubencem na dálku, žádost o vízum se uspíší, cesta do Ameriky otevřena. Nevím, jak to s nimi dopadlo. Případ jsem ale přednesl vysokému oficiálovi od INS a požádal o radu. Podpoverenik slovenského původu se na jména neptal a souhlasil, že ona varianta s návratem by byla nejlepší, i když ne zcela legální. Zneužívání ve velkém Nikdy nedělá dobře, když bohatá země sousedí se zemí chudou. Na jižní hranici máme Mexiko. Svět se stále drží představy oněch wet-backs — mokrých zad chudáků v sombrerech, zdolávajících hraniční řeku dostat se na sever, tam, kde je Gringo a země zaslíbená. Především: Rio Grande vůbec není grandiózní veletok, v němž by plovoucí Mexikáni s dětmi a batohy tonuli na zrádných vírech, kde by se na ně vrhaly a,v minutě rozjedly smečky úděsných piráň, nebo je aspoň rozstříleli pohraničníci z obou břehů. Místy je to bídný Botič, s vodičkou pod kolena, v neobydlených končinách, kde nic tu nic, přejít ulici na Manhattanu bývá obtížnější. Hranici 2.000 mil dlouhou má na starost 1.720 zdemoralizovaných pohranič- níků. »Kdykoliv se podívají na radar, tak zaznamenává desítky, stovky, celé vlny ilegálních přechodů hranice,« řekl člen kongresu James Scheuer po inspekci. Pohraničníci se bezmocně dívají a tisícovky Mexikánů jdou vodou. Ledacos se děje. Stráže z mexické strany chodí krást do USA; ve službě si odskočí vyloupit kalifornský krámek. Nejde jenom o ilegální emigranty, ale též o ilegální marijua- nu (aspoň 30 letadel, každé s tunou marijuany, přeletí hranici každou noc), o heroin, drogy v hodnotě 27 miliard dolarů ročně, o zboží, o nákazy lidské, zvířecí a rostlinné. Jen výdaje na školství a sociální podporu ilegálního živlu přijde americké daňové poplatníky na 13 miliard dolarů ročně. Situace se úplně vymkla z ruky. »Completely out of control,« řekl v r. 1977 odstupující šéf INS, gen. Leonard F. Chapman. »Deset divizí námořní pěchoty by tu hranici neuhlídalo,« prohlásil jeho nástupce Leonel J. Castillo. Není to na pováženou? Tábor zemí míru se efektivně obdrátoval. I některé afro-asijské země, kde není co z ruky do huby, se dovedou postarat o hraniční čáru. Ale postarat se nedovede nejindustriálnější Amerika, jež dorazila na Měsíc. Mexiko má už kolem 70 milionů obyvatel a počítá se, že za 20 let se tito katolíci zdvojnásobí. Desetina národa již teďžije ilegálně v USA — procenta a počet stále stoupají. Mexikáni jsou nejpočetnějši, ale nejsou jediní. Například v New Yorku žije 1,300.000 ilegálů vesměs jiných národností. 49 [pageend49]Jak je tohle všechno možné, proč to stát, proč to lid dovolí? Inu, dovolí. Celkový počet zaměstnanců INS je 2900. Ti přece 10 milionů nezákonné přistěhovaných osob nevyčenichají. Nicméně jeden milion Mexikánů je ročně lapen a vrácen domů. Odsunuté osobě se však nic nestalo a jde přes Rio Grande znovu. INS má jednak málo lidí a jednak diluviální, nezkompjůterizovaný systém. Ve Washingtonu má pověst nejméně výkonné a nejméně schopné vládní složky — a to je co říci. Carter za svého presidentování se pokusil o nápravu tím, že kozla udělalz^hradmkenT^Šěfj^ Američana Castttta, jenž slovy i činy prosazoval zájmy mexické a nikoliv americké. A kde se INS přece jen snaží, nohy jí podrážejí jiné vládní složky a třeba i Bílý dům. Příkladem nám poslouží iránská krize: poté, co došlo k obsazení amerického velvyslanectví v Teheránu, Carter a State Department přikázali vpouštět do země tisícovky Íránců, vč. tzv. studentů, kteří přilétli do New Yorku s bambitkami a teroristickými plány v kufrech. Když se tohle dostalo do tisku, Bílý dům vysvětlil, že smyslem benevolence je konejšit Khomeiniho. Když Carter nařídil zavření iránského velvyslanectví — ne však jeho osazenstva —, uzamkli sice budovu ve Washingtonu, ale mnozí z diplomatů ignorovali příkaz odjet ze země. Jsou tu dodnes a nic se jim nestalo. Nic se nestalo tisícovkám iránských studentů, kteří ignorovali předvolání k pohovoru u INS. V listopadu 1980 oznámili muslimové na americké televizi, že pro teroristy je USA ideální země. Zde lze vše a nikoho tu nenajdou. Jak je tohle možné, opakujeme. Jedním z důvodů je tradiční averze veřejnosti, k jakékoliv kontrole obyvatelstva. Občanské legitimace neexistují. Občan předlo^ ží k identifikaci řidičský průkaz, což je onen riěkolikácěíTtimětřdvý papírek bgz fotografie, nebo svou »social security card «, což je ještě menši papírek' Obdržet desetHprůkazů na různájména není problém. V Kalifornírzjistil DeparťménFof Moför Vehicles, že ůďájne vystavil o 313.000 řidičských průkazů víc/ než .byl cel- Tový počet obyvatelstvá vé státě. Firmy, jejichž businesem je prodej falešných dokumentů, dokonce mzěruJTv tisku. Překládám doslova: »Potřebujete nový průkaz totožnosti? Změna jména a věku, spolu s barevným státním průkazem totožnosti, řidičským průkazem, křestním listem, úředními doklady! Eden Press, Box 8410-SF, Fountain Valley, CA 92708.« — »C.I.A.-průkaz, autentický, zaručený, za 5 dolarů. Delta Press, Box 5093-F2, Shreveport, LA 71105.« Přistihuji se při myšlence poslat do Louisiany 5 dolarů s požadavkem vystavit dokument na jméno VASIL BI LAK a výrobek pak poslat do Kremlu. Výhledy Jsou nevalné. Teď se totiž do emigračních otázek míchají soudy s podivnými nápady. Na začátku jsem se zmínil o fundamentálním, suverénním právu jakéhokoliv státu rozhodnout, koho pustit na své území. A americké soudy začínají toto právo popírat. K atlantickým břehům přijíždějí bárky s hladovými, negramotnými, nezaměstnatelnými Haiťany a jejich jménem ultraliberální organizace zahajují pře k prosazení verdiktu, že Amerika má povinnost je přijmout a do smrti se o ně starat. A nejenom o Haiťany, ale o kohokoliv, kdo si řekne a přijde, jak přijde. Člověku obeznámenému se situací v okolí — v karibské oblasti, v Americe Střední atd. —, aby šel mráz po zádech. Mít na území 10 milionů ilegálních cizinců není maličkost a zítra bude situace horší. Za Carterova presidentství INS nedostala ani víc peněz ani víc lidí. Ale zato president vyhlásil amnestii: kdo se z ilegálů přihlásí, bude legalizován. Na amnestii reagovalo asi stejné procento, jako jsme my reagovali na husákovské amnestie 50 [pageend50]a výzvy k návratu do ČSSR. Cartera neúspěch neodradil a pak problém přeci jen vyřešil: ano, již nemáme nezákonné přistěhovalce, zrušili jsme je. My jsme je totiž přejmenovali. Teď jsou to »undocumented aliens« čili »nezaznamenaní cizá- ci«. Doporučil jsem jednomu oficiálovi ve Washingtonu, že tuto metodu nutno zdaleka víc rozkošatit a uplatnit npř. v tažení proti zločinnosti. Třeba problém vylupování bytů by se vyřešil přejmenováním lupičů na »blíže neoznačené vkro- čovatele a vynašeče«. Uvažuje-li někdo ze čtenářů o nezákonném vstupu do této země, může být ujištěn, že státní mašinérie se nerozjede, nedojde k honu; stane se jen číslem 10,000.001. A jestliže si nepospíši, číslo vyskočí na 20,000.001. Jak že si tu ale bude lebedit, ujištěni odmítám vydat. Měnící předpisy a praxe V prvním roce Reaganova presidentství nepolevil cizinecký tlak dostat se do této země. Je to tlak zejména na jihozápadě (Mexičané na cestě do Kalifornie) a na jihovýchodě (zejména Kubánci a Haiťané). V r. 1980 jich na Floridu dorazilo 160.000, což Carterovi způsobilo velké starosti. Florida teď vede ve zločinnosti v zemi a křivka stoupá. Ilegální, ale zákona dbalý přistěhovalec se sice ztratí v davu, veřejné výdaje tím však neklesnou. Však on má děti — víc než kdokoliv jiný. Ty nutno vzdělávat, podporovat a napřed ovšem porodit. Osmdesát procent všech dětí narozených v nemocnicích Los Angeles County je z rodin ilegálů! Španělsky mluvící obyvatelstvo (bez ohledu na právní status či místo narození) má nejnižší asimi- lační schopnost či ochotu ze všech menšin v zemi. A na zlomku století španělština bude řeči většiny v Kalifornii. Místo snahy prosazovat anglickou výuku volí se cesta nejmenšího odporu, legalizuje se španělské školní vzdělání, úřady mají fungovat dvojjazyčně, jsme na cestě národa s dvěma kulturami, koledujeme si o ještě větší problém v budoucnosti, přeptejte se v Quebecu. Reagan obdržel různé návrhy: Zavést bodovací systém, jako mají v Kanadě, a dávat zájemcům o emigraci body za znalost angličtiny a znalost řemesla. Zavést nepadělatelný průkaz občanské totožnosti, což Carter kdysi odmítl s odkazem na Orwella. Posílit pohraniční stráž — Border Patrol na souši a Coast Guard na břehu. Zavést kvótu »guest workers« čili gastarbeiterú, 50—100 tisíc Mexičanů ročně, legálně za prací, nikoliv za pobytem. Tak už bývalo dřív až do roku 1964. Legalizovat 125.000 Kubánců a Haiťanů, co už jsou tady. Repatriovať 4000 Kubánců jakožto osoby nežádoucí. Amnestovať všechny ilegály, jejichž počet se momentálně odhaduje na 6 milionů. (Tak vidíte, vyplácí se porušovat zákon: kdyby čekali na konsulátech, nedočkají se.) NEDOBRÁ ZPRÁVA O EMIGRAČNÍCH MOŽNOSTECH Týká se těhotných či těhotenství zamýšlejících zájemců/zájemkyři o emigraci do anglosaských zemí. Štědrý princip iussoH je totiž ohrožen a ve Velké Británii zcela pohrben s platností od 1. ledna 1983. Svět se unavil, nikdo už nikoho nevítá. Co je ius soli: vznik práva státního občanství, založený na pouhém místě narození, bez ohledu na národnost rodičů. Francouzská novomanželka na svatební cestě Kanadou porodí a potomek se stane vlastníkem dvojího občanství: kanadského a po rodičích francouzského. Když ale Kanadánka porodí ve Francii, děc- 51 [pageend51]ko nezíská francouzské občanství, neboť ve Francii — stejné jako npř. ve Švýcarsku, Švédsku, Německu a Rakousku — platí princip ius sanguinis, tedy právo občanství odvozené toliko z národnosti rodičů. Nový britský Nationality Act nemíní ochraňovat Albion před hordami z Evropy, ale z Asie a Afriky. Příslušnost k britskému Commonwealth už nic neznamená. Přeptejte se Indů, Pakistánců, Afričanů západních a východních, Ja- majčanů či jiných zájemců z karibské oblasti o právo pobytu v Albionu. Nejvíc jsou postiženy miliony obyvatel Hongkongu, kde v nedlouhé budoucnosti vyprší nájemní právo, Peking převezme moc a chudáci majitelé britského leč koloniálního pasu nebudou vpuštěni do mateřské či spíš macešské země. Americkým tiskem již proběhly návrhy vzít si příklad z Velké Británie a rovněž zrušit princip ius soli. Dosud se tak nestalo a nevěřím, že ke kroku dojde ve zbývajících letech této dekády: muselo by se jít až k osnově ústavy, což vyžaduje neobyčejně zdlouhavou proceduru. Právo získání amerického občanství pro dítě v USA narozené z matky turist- kyflegální či ilegální návštěvnice, zůstává tedy zachováno. Jenže výhráno není a -jednadvacet let nebude! Preferenční pŕistéfiovafecké^právô z tîtulü blTzkého příbuzenského vztahu — čili ono přeběhnutí ve frontě — totiž teď nevzniká porozením Američana, ale Američanovým podáním žádosti ve prospěch rodičů cizinců. A právo vzniká nabytím zletilosti — proto oněch zrůdných 21 let čekání. V roce 1951 Organizace spojených národů přijala dokument zvaný »Convention Relating to the Status of Refugees«. Uprchlík je v něm definován jako osoba, jež se obává pronásledování ve své zemi z důvodů takových a takových. Jenže v roce 1980 vyšel v USA nový zákon se zúženou definicí. Strach z pronásledování nestačí, strach musí být důvodný. Důkazní břemeno nese žadatel, váhu břemena posoudí požadovaná strana. Poněkud jsem se angažoval v případě uprchnuvšího čínského meteorologa a tohle pak nejsou maličkosti. Tisíce Afgánců z údobí sovětské internacionální pomoci již obdrželo uprchlický status. Neuspěli ale npř. žadatelé maďarské národnosti z Rumunska, ač přece je naprosto prokázáno, že s maďarskou menšinou v Transylvánii se zachází dost hanebně. V roce 1980 se do USA dostalo víc než 800.000 legálních přistěhovalců, čili vífnež 2000 denně. Jedna denní kvóta by stačila ročnímu zájmu Čechoslováků, ďerže my ji nedoštaríe m e. Evropa již není středem zájmu, a i když se nám to nelíbí, divit se nemůžeme. V Asii, Africe a místy v Latinské Americe se prchá za podmínek a z podmínek, jimž Evropa odvykla, pokud je kdy vůbec poznala. Není mi např. známo, že by aspoň jeden Kambodžan dorazil do thajského Traiskirchenu v žigulíku, napěchovaném spotřebními statky. Podle statistiky potřebných uprchlíků jsou Evropané na posledním místě. Navštívil mě příjemný pražský párek — manžel s papíry legálního přistěhovalce, manželka s papíry jen návštěvními a právem pobytu již prošlým. Právě že nechtěla čekat na imigrační vízum v Traiskirchenu mezi majiteli žigulíku, přijela jako turistka a nyní se musí věnovat turistickým zájezdům na úřad ve Philadelphii a obměkčovat, aby ji nedeportovali. Za několik málo měsíců též porodí Američánka, jenž v prvních letech příštího tisíciletí získá plnoletosť a tím i právo si zažádat o legální převoz, respektive legální podržení matičky v Americe. Pražskou čekanku nikdo neodváží, v posledním sdělení z Philadelphie se dověděla, že úřad je zavalen případy Haiťanů a vše ostatní musí počkat, a jak že dlouho, nikdo neví. 52 [pageend52]Šel jsem se přeptat na počet skutečně vyvezených Východoevropanů. Na příslušném úřadě mi oznámili, že vědí jen o jednom případu, o polském námořníkovi, co seskočil z lodi na pacifickém břehu, na souši se oženil, a načež se neráčil dostavit ani k jednomu pohovoru. Zahazoval obsílky. A patrně někoho natolik dopálil, že vydal příkaz frajera odexpedovat. DROBNOSTI I NEDROBNOSTI Podle vládního rozhodnutí z února 1984 se změnil status jednoho sta tisíc Kubánců, kterým Castro v r. 1980 dovolil se nalodit a odjet a mezi něž vpašoval i zločince, šílence a nepochybně i špiony. Jedenáct set zločinců a šílenců teď dlí za mřížemi amerických věznic a chorobinců. Většina Kubánců obdržela prozatímní klasifikaci »Cuban entrants — status pending«: sice se mohli volně pohybovat, kdekoliv bydlet, získat zaměstnání, ale na rozdíl od řádných přistěhovalců nesměli do země přivést příbuzné a vlastním odjezdem ztratili právo se do země vrátit. Tato omezení teď padla. Nepadla ale v případě 7200 Haiťanů, ti ještě zůstávají v právním provizoriu. Desetitisícům Afgánců se podařilo získat politický azyl v USA. Imigrační úřady se nyní potýkají s otázkou, co s Kambodžany v thajském uprchlickém táboře Khao I Dong. Jsou totiž mezi nimi bývalí příslušníci jednotek marxistického vy- hlazovateie Pol Pota. Jenže když se na masakrech podíleli, byli to jedenácti až dvanáctiletí kluci. Pozveme-li československou babičku na návštěvu sem za moře, přijede s návštěvním vízem. To ji neopravňuje vstoupit do pracovního, jakkoliv krátkodobého poměru. Jestliže babička, dychtivá tvrdé valuty k vylepšení korunového důchodu, se přece jen rozhodne přijmout zaměstnáni, vystavuje se teoretickému, nikoli však praktickému nebezpečí deportace. Jestliže babička požádá o politický azyl, pak může získat předběžné povolení k práci — ale jen v tom výjimečném případě, že imigrační úřad připustí pravděpodobnou oprávněnost azylové žádosti. Pravidla narušil federální soudce David Kenyon v Los Angeles v prosinci 1983. Rozhodl totiž, že ilegální rezidenti, návštěvnici, nepřistěhovalci, usilující o přistěhovalecký status, jsou oprávněni o práci žádat a ji obdržet. Nutno předpokládat, že imigrační úřad se odvolá k vyšší instanci. Jestliže babička azyl vskutku obdrží, může též podržet a teď do Ameriky dostávat svůj československý důchod v dolarech? Nikoliv. USA a ČSSR uzavřely v červnu 1968 smlouvu o vzájemném vyplácení starobních důchodů a se smlouvou to dopadlo tak, jak vesměs dopadnou smlouvy demokratů s komunisty: demokraté berou smlouvu doslova, komunisté ji berou méně než doslova, pletou si ji s vánočním stromečkem, ověšujíce ji podmínkami a výjimkami. Žadatel o důchod že nesmí být uprchlík, exulant, ale toliko osoba řádně vypuštěná. Osoba, jež už v ČSSR při řádném odjezdu důchod pobírala a po příjezdu do USA bude muset počkat pět let (či víc) na americké občanství a jen pak lze zažádat o zno- vuvyplácení penze. Tedy nepřekvapí zjištění, že v r. 1982 Amerika posílala do Československa 1500 penzí, kdežto Československo jich posílalo jen 400. Nepoměr se nezdá odpovídat směru emigračních pohybů: dosud se přece stěhujeme od socialismu a ne naopak. 53 [pageend53]Velekrátce: Mezinárodní úmluvu o vymáhání výživného v cizině podepsalo 44 států, mezi nimi Českoslovenko, Spolková republika Německo, Švédsko, Švýcarsko, Velká Británie, ale nikoliv USA, Kanada či Austrálie. Alimenty lze tedy právně vydobýt od povinných rodičů, žijících v Evropě, ale ne v zámoří. Pokud by babička projevila zájem svými hýžděmi pokrýt dvě židle — podržet si totiž jak československé, tak americké občanství, se záměrem neuspěje. Omluva mezi Československem a Spojenými státy z 16. července 1928 v článku 1 dvojí občanství vylučuje. Jiná je situace v Kanadě (a kdekoliv jinde), kde babička naturalizaci automaticky původní občanství neztrácí. Rozhodla-li by se podstoupit normalizační proceduru, obdržela by na čs. zastupitelském úřadě dotazník a v něm by vyplňovala řadu rubrik, například: 4) Kdy a za jakým účelem odešel žadatel z ČSSR do ciziny? (Pište velmi podrobně.) 5) Jaký je důvod k nynějšímu pobytu žadatele v cizině? (Podrobně.) 6) Na jaké doklady žadatel odcestoval z ČSSR? (Vydané kým, kde, kdy.) 7) Na jaké doklady se žadatel dosud zdržuje v cizině? (Pas číslo, kým vydán, kdy, jeho platnost.) 8) Proč dosud žadatel nepožádal o vystavení čs. národního pasu? 9) Poslední místo bydliště žadatele před odjezdem z ČSSR do ciziny (přesná adresa) : 10) Kdy byl žadatel naposled v ČSSR a za jakým účelem? 11) Jména, příjmení a adresy příbuzných žadatele v ČSSR: 12) Přihlásil se žadatel do čs. zahraniční armády nebo do jiné armády (vojenské organizace)? Do které, kdy, kde sloužil a jak dlouho? 13) Byl žadatel vyznamenán (jaká má vyznamenání)? 14) Ve kterých národních spolcích v cizině je nebo byl žadatel členem a jak činným ? Neboť babičce jde o světské statky, o dolary, a ne o blouznění po demokracii, babička nic exilového nečte, se zrádci se nestýká, vábení špionážních center odmítá, však oni dobrou českou vlastenku znormalizují. O ZÍSKATELNOSTI DIPLOMATICKÉHO AZYLU Ve věcech emigrace, vyhnanství, rozprášení po světě, se židům či Arméncúm sice nevyrovnáme, ale za jen příležitostné žabaře nás historie určitě nemůže považovat. Však již Jan Amos, Růžový palouček, celá vládnoucí třída vymizela, před 350 lety jsme ji pozbyli, a jak značné jsme teď seznámeni s následky neexistujících vlastností šlechetnosti. A v tomto 20. století pokračujeme s pelášením, vlna za vlnou — pomnichovská, poúnorová, posrpnová, benzinová, příští a další. Buduj vlast - posílíš mír! Nejlíp jsme vybudovali dráty, minová polg, zanjču- jíčT ~peřmanentní posmrffíy~Tníi , byťv~ďú1<tadnostHeTdo?ú<J'nevyrovnáme pruským bratrům. Tedy kosa na kámen, odchodné vlny se o hranici míru roztříšťují, odliv si musí vyhledávat jiné cestičky. Občan Konvalinka kdysi ujel s velkým vlakem. Občas dojde ke krádeži letadla. Jedna trpělivá rodina si ulátala balón z pršiplášťů a odplula do rakouského vzdušného prostoru. Řekněme, že právě toto se stalo, o husarském kousku jsem se dověděl z ruše54 [pageend54]ného zahraničního rozhlasu. Příjemně vzrušen spěchám do své kavárny Slavia. Sednu u okénka, jedním okem na téměř znovuvybudované Národní divadlo, druhým okem na kovový koflíček s turkem, posazuji na něj cukrový čtvereček, nepropadá se, já propadám růžovým, post-comeniánským dumkám: pas mi nedají, zaminovanými lány se neprobiju, přepravní balón si z hubertusů nezflastruju, a zrovna zde z okna u dozvelebovaného Národního zvoní tramvaj, míří k mostu, a tamtudy za pár minut bych mohl být na americké ambasádě, odstrčil bych esen- báka a vnikl za vrata. Tady mě máte, volím svobodu! Ale co když by zareagovali divně? Proto raději v klidu dosrkám turka, lžičkou se párkrát meditativně převrtám v lógru, nadále posedím a všechny tramvaje na smíchovsko-americké trase mi ujedou. Netřeba Tloktorátuk vědomosti, že v současné době jsou uprchlícivTtárti ^otevřenou náprči snad jen územích vědeckého sporáTÍsmuz^ZRací delegace, šeříky, pionýrsképusinky, me^atuny propagandy- Jenže tamejším směrem se napíchá. Dokodce se ani nečhtělo funkcionářům komunjsťícké strapy USA poté, qo soud nad nimi vynpsí teroristický rpzťúdek několikaletého žaláře, ale s aíožností akamžitého svobodného odjezclu do SSSR, do zémě se spóTečenskýmjáořádk^np, )jehož nastoleni doma tak.-tfsilují. Nástojte, straničjŕpracovníci dojed n oho dali iřednost odbytu ve vykořisťovatelské -šatlavě přeď"azyTehT v zemi jejich snů b iJasprrace./"^-^ ' Indočína, Afganistan, Ogaden, Latinská Amerika, cifry do milionů. Lze kručící žaludek prosadit jako dostatečný důvod k získání azylu v hospodářsky úspěšnější zemi? Je povinností úspěšné země otevřít vrata každému zabušivšímu nuzákovi? Inu, není. Ještě sedíme u nedopitého turka v kavárně Slavia a šťouráme se v otázce, jak že je to teda s tím diplomatickým azylem. Lze nebo nelze? Začněme s terminologií. Azylu se neříká »diplomatický« proto, že by se výlučně poskytoval jen diplomatům — ač občas se jim též poskytuje. Např. v listopadu 1979 v Teheránu, poté, co se Komeiniho studenti zmocnili amerického velvyslanectví, šesti zaměstnancům se podařilo utéci na kanadské velvyslanectví, kde obdrželi diplomatický azyl. (Stalo se tak v naprosté tichosti. Obdrželi též falešné kanadské pasy, s nimiž se jim podařilo zemi opustit. Tehdejší iránský ministr zahraničních věcí Sadegh Ghotbzadeh ostře protestoval proti tomuto »hrubému porušení mezinárodního práva«. Proti jinému porušování neprotestoval. Věrný Komeiniho žák; nicméně učitel ho časem rovněž poručil popravit.) Hlavní důraz není na druhu šťastlivců, kteří azyl nalezli, ale kde nalezli. Správná samaritánská adresa, to je to důležité — a není jich mnoho. Všeobecné mezinárodní právo totiž diplomatický azyl nezná, neuznává. Setkáváme se toliko s »dovolenou místní zvyklostí«. Tuto zvyklost si vypěstovali a dodržují v Latinské Americe, politicky vrtošivém kontinentě — a ve Španělsku. Za španělské občanské války v 30. letech ne méně než 12.000 obdrželo přístřeší na různých zastupitelských úřadech v Madridu. Poskytování azylu na ambasádách v Latinské Americe je vzájemně užitečná praxe a politici si ji nemohou vynachválit. Však když dojde k převratu, místo na popraviště poputujeme do sousední země se švýcarským kontem, jež jsme si v době vladaření vytvořili k zajištění příjemné soukromnické existence. Prominenti ale nejsou jediní požitníci regionální výhody. Npř. v září 1973 v Chile, po pádu Allendeho, několik tisíc osob požádalo a obdrželo diplomatické přístřeší. Navíc Pinochetova vláda zřídila čtyři útulky pro své politické nepřátele 55 [pageend55]a vystavila celkem 6.500 tzv. průvodních ochranných listů, vládní to záruku bezpečného odchodu ze země. O nejpočetnější a nepochybně nejbizarnější exodus se zasloužil Fidel Castro, el Uder maximo. V březnu 1980 prorazilo šest Kubánců v Havaně nákladním automobilem bránu peruánského vyslanectví a za pár dní se na 20 akrech zahrady napěchovalo 10.800 uprchlíků. Došlo k dohadování, kam a jak je odtransportovat, Costarica tehdy souhlasila vzít na sebe největší břemeno. Po odletu něko- lika málo šťastlivců zakázal Castro vzdušné pokračování a určil přístav Mariel jako bod všeho naloďování. Flotila všelijakých bárek do června téhož roku přepravila na Floridu tisíce, desetitisíce, až pak celkem 112.500 osob. Mezi ně Castro vpašoval několik tisíc narychlo propuštěných zločinců, šílenců a jistě že také špionů — jak již jsem se o tom dříve zmínil. Nicméně, konkrétní činy jsou nejlepší agitací. Zejména země Třetího světa tak dostaly instruktáž o popularitě socialistického budování. A to vše se uskutečnilo díky latinsko-americké praxi s udílením a uznáváním diplomatického azylu. Není mi známo, zda se československý občan po srpnovém příjezdu tanků v Praze pokusil o získání diplomatického azylu. Však západní hranice byla snadno překročitelná a zlověstný precedent z listopadového příjezdu tanků v Budapešti dosud v paměti. Dalibor Soldatič, tehdejší jugoslávský velvyslanec v Maďarsku, napsal (na pokračování v záhřebském deníku Vjesnik 28., 29. a 30. listopadu 1977): Z Bělehradu jsme obdrželi instrukce poskytnout azyl komukoliv, kdo o něj požádá. Dostavil se Imre Nagy a pár předáků s rodinami — celkem 42 osob. Dobrivoj Vidic, podsekretář v našem ministerstvu zahraničních věcí, se spojil s Kádárem. Výsledkem jednání byla vládní dohoda, Kádárem podepsaná, zaručující beztrestnost všem osobám, jimž jsme poskytli azyl. Zaručovala bezpečný návrat do jejich domovů. K podpisu dohody došlo 21. listopadu (1956), Nagy a jeho kolegové podepsali prohlášení, že naše zastupitelství opouštějí o svévůli, ráno 22. listopadu je pak měl zvláštní autobus odvézt domů. Po pár stech metrech autobus zastavila jednotka sovětské armády a osazenstvo předala pod patronát svých úřadů. Soldatič vyslovil domněnku, že Kádár o triku nevěděl a na kladení pasti se nepodílel. Buď jak buď, požitníci výsostného socialistického závazku na nejvyšší úrovni skončili na šibenici. Americká praxe s udělováním či spíš neudělováním diplomatického azylu se od počátku 19. století v podstatě nezměnila. Je dovoleno poskytnout toliko dočasné přístřeší osobám ohroženým na životě »by mob violence« čili luzou, uliční chátrou. Ne tedy bicí četou příslušníků ZOMO v Polsku či podobně pořádkovou službou SNB v Československu. Jak interpretovat klauzuli »dočasnosti«? I Rudá armáda je v Československu »dočasně« jako je už dočasně v Tadžikistanu od raných dvacátých let; i my všichni jsme na této planetě jen dočasně. Poskytnutí azylu ve svém zastupitelském úřadě v cizím hlavním městě pokládají Američané jakož i reprezentanti jiných demokratických států za vměšování do vnitřních záležitostí dotyčného státu. Fakt vměšování jistěže nelze popřít. A nutno vzít v úvahu ještě jiný, věru opačný druh vměšování: žadatel se vměšuje, diplomatům komplikuje život, plete se jim do cesty, ubírá na ubytovacím prostoru, leze jim i do vlastní postele. Jószef kardinál Mindzenti se usídlil v privátních pokojích nepřítomného amerického velvyslance v listopadu 1956 a setrval až do září 1971 : patnáct let, k neradosti Američanů, Kádára i papeže. 56 [pageend56]V Moskvě již došlo k řadě pokusů o sprint na kapitalistický trávník. Z novinových výstřižků vyjímám: Ruská žena vnikla za bránu francouzského velvyslanectví, sovětský policista ji pronásledoval 30 metrů po výsostné půdě, došlo k pračce s diplomatem, policista vyhrál, žena odstraněna, Sovětský svaz se neomluvil. Asi čtyřicetiletý muž vnikl do soukromé residence amerického velvyslance a požádal o azyl. Byl vykázán a na chodníku zatčen. Mechanik za volantem automobilu razantně projel na americké velvyslanectví, požádal o azyl a pohrozil okamžitou sebevraždou, nebude-li mu vyhověno. Po pětihodinové rozpravě odešel k východu, kde na něho čekaly civilně oblečené osoby. Sedmadvacetiletý muž rovněž vnikl na tutéž výsostnou půdu, domáhal se práva emigrace do USA a hrozil sebevraždou v případě odmítnutí. Po rovněž pětihodinové rozpravě detonoval bombu pod košilí a zemřel. O nejznámější případ se postarala skupina takzvaných pentecostalistů, příslušníků fundamentalistické protestantské sekty. Osm příslušníků rodiny Vaščenko- vovy a Čmychalovovy přijelo z rodné Sibiře do Moskvy a vzalo ztečí hlídanou americkou bránu. Sověti lapili jen jednoho sedmnáctiletého hocha a americký velvyslanec měl sedm zbožných primitivů na krku. To bylo v červnu roku 1978, tedy v době Carterova presidentství. Obdrželi »neoficielní dočasné azylové právo s podmínkou záruky o nepotrestání sovětskými úřady«, vyberte si, co to všechno asi může znamenat. Co ted? »It takes two to tango,« říká se v Americe; ano, bez spolupráce dvou stran se dobrodiní diplomatického azylu neuskuteční. Pinochetovým a Castro- vým odpůrcům se poštěstilo, poněvadž Pinochet a Castro souhlasili s jejich odchodem. V Moskvě po 15 měsících naprosté nedohody sovětský ministr vnitra navrhl Američanům, že bude uvažovat o výjezdní doložce, ale napřed že se azy- lanté musí vrátit pod jeho jurisdikci: čili klasický leninský manévr — závazek za nezávazek, jímž je pouhé uvažování. Američané se na háček leninského rybáře nenavlékli, majíce v paměti neradostné precedenty. Po více než 4 letech velvyslaneckého pobytu se jedna žena ze skupiny zbožných Sibiřanů rozhodla přistoupit na policajtské podmínky k návratu do rodné končiny a vlakem dojela až do stanice Jaroslavl. Patrně zásluhou nepohodlné publicity ve světě Kreml po několika dalších měsících souhlasil s vycestováním pentecostalistů. Jim se tedy povedlo, na rozdíl od mnohých jejich předchůdců a též následovatelů. Zmínky si též zaslouží varianta pokusu o získání diplomatického azylu nikoliv ve vlastní, ale v jiné zemi: Když občan země A jde požádat v zemi B zastupitelství země C. Ale proč takhle komplikovaný triangulární vztah, proč nepožádat přímo úřady B o azyl — regulérní, běžný, nediplomatický? Někdy přece nelze. Řekněme, že statečný demokratický Čechoslovák by se byl v roce 1956 angažoval, na budapešťských barikádách a na poslední chvíli se mu podařilo najít záchranu na americké legaci — čili trojúhelník. K Madarům věru koledovat jít nemohl. Rovněž by asi byla málo uspěla Stalinova dcera Světlana s azylovou žádostí u indických úřadů, a proto se obrátila na americký zastupitelský úřad v Indii. Podobně si počal čínský diplomat v Burundi a sovětský diplomat v Burmě. 57 [pageend57]Iniciativy tohoto druhu nevítá nejen stát A (je zrazován), ale ani stát B (je kompromitován), ani C (přinejmenším je zatěžován). Moskva tlačila neutrální Burmu, domáhala se utečence, ale jak mohla Burma přitlačit Washington? Domácím úřadům nezbylo než přimhouřit oči a doporučit odtransportování dotyčného na americkém vojenském letounu, a tak se stalo. Někdy závisí jen a jen na jednotlivci, zda na sebe vezme riziko případné diplomatické nepříjemnosti či dokonce maléru. Znám případ manželů, kteří si s Čedokem vyjeli do jedné z pokrokových zemí Třetího světa, kde možnost požádání o azyl nepřicházela vůbec v úvahu. Po příjezdu do hlavního města se vzdálili od houfu a doběhli na západní zastupitelství škemrat o pomoc. Britové, Francouzi, Švýcaři je vyhodili. Švýcaři je vyhodili nejvíc. Ale u Američanů našli jednoho tvora, jenž pomohl, naprosto nezištně, a z pokrokové do bezpečné země je dostal tuze zajímavým způsobem. Z kavárny Slavia na americkou ambasádu nepojedeme. Málo platné: právo na diplomatický azyl není právo, ale jen oblastní obyčej, v končinách nám vzdálenějších. Případné výjimky z pravidla jsou jistěže k prospěchu — ale úspěch, ten spíš se dostaví propracováním jiné metody, od bezpečné výjezdní doložky za hokejem do Vidně po Konvalinkův vlak či pršiplášťový balón. EXTRADITION ČILI O VYDÁVÁNÍ UPRCHLÝCH OSOB Před pár lety vydala konzervativní katolická vláda v Bavorsku — totiž násilně předala — do reálně socialistického Československa dvě osoby, jimž se podařilo uprchnout a myslely si, že dosáhly svobody. Rozhodnutí padlo v Mnichově, však hnědá metropole má v našich kruzích svůj oprávněný zvuk. Zvedl se větřík, nikoli však uragán protestů, mnichovští byrokraté vysoukali jakousi polochromou výmluvu, a oběti byrokratů možná dodnes dřepí ve znormalizované šatlavě. Mnozí z nás zažili onu můru tehdy, když jsme plánovali permanentní odchod z nepohostinné otčiny. Mučila nás představa, že tam ti blbci na druhé straně, ve vědomé či nevědomé službě komunismu, nám nasadí železa a vrátí nás za dráty. Co když Praha pošle do Mnichova policejní hlášení, že jsem uškrtil vlastní rodiče? Že neutíkám proto, že se mi protiví život v nesvéprávné gubernii, ale proto, že jsem vykradl kasičku s mincemi pro Fond solidarity? Jak to tedy je? Napřed se vypořádejme s maličkostí, jež často mate, ba dovede i děsit: INTERPOL, mezinárodní policejní, superdetektivní těleso, to nás zmáčkne, těm neunikneme. Omyl. Interpol čili International Criminal Police Organization postrádá mandát k vyřešení krádeže králíkárny. Je organizací informativní, nepříliš odlišnou od seznamovací služby pro opuštěná srdce. Též prý trochu ústav předpenzijního zajištění pro stárnoucí oficiály. Dvě stě zaměstnanců v centrálním úřadě v Paříži opatruje spisy, kartotéky a poskytuje informace. Obdrží je od svých členských států, jichž je sto třicet. Ale policejně detektivní práci musí zastat ty které do- 58 [pageend58]máčí orgány na svém území. Reálně socialistické režimy si na Interpol příliš nepotrpí, však žijeme v třídně rozděleném světě. Interpol byl založen v roce 1923, po druhé světové válce obnoven, a k dispozici má rádiové spojení s 59 členskými státy. Politicky je to organizace veleopatr- ná. Například nikdy nepoužije termínu »terorismus«, však terorista v jedněch očích je bojovník za svobodu v druhých očích. Tudíž ani papežský střelec Mehmet Ali Agca není charakterizován jako terorista. Na seznamu hledaných osob Interpol mívá zpravidla kolem dvou set jmen. Uprchlíci z Československa na něm zpravidla nejsou. Stát se může domáhat vydání vlastního občana: Husák by třeba rád někoho z nás. V roce 1982 Švýcarsko vydalo do Kanady Kanadana George Adolpha Fausta, podezřelého z únosu obchodníka v provincii Alberta. Stát se může domáhat vydání cizince. Argentina do USA k potrestání dokonce vydala bývalého bolivijského ministra vnitra. Plukovník Luis Arce Gomes se totiž věnoval exportu omamných jedů. Navíc se lze domáhat vydání občana dožadovaného státu (např. Pinochet že by požádal Prahu o zaslání Vasila Bil'aka do Santiaga de Chile). Většina států požadavku nevyhovuje a v některých ústavách je praxe výslovně zakázána. Nevydání ale není zárukou beztrestnosti. Domovské úřady eventuelně potrestají občana za zločin spáchaný v cizině. Příklad: V roce 1973 jugoslávský občan Hamza Sinonovič, návštěvou v New Yorku, se rozhořčil v baru a zastřelil dva cizí pijáky. Zatčení předešel návratem do vlasti. Američané požádali o jeho vydání, Jugosláv- ci nevyhověli a sami ho odsoudili k delšímu trestu, než by ho byl čekal za velkou louží. Užitečná rovnice: čím jsou si požadující a požadovaný stát bližší, přátelštější, tím je vyhovění žádosti pravděpodobnější. Spíš vyhoví Holandsko Belgii než Izrael Libyi. Pravidlo připouští výjimky, jednu nám doloží Gerhart Eisler, německý uprchlík a komunista. V roce 1949 se dostal do konfliktu s americkými zákony. Propuštěn na kauci, místo aby posečkal až dojde k soudu, odjel na polské lodi Bato- ry do Anglie. Tamější soud nevyhověl žádosti o vydání s odůvodněním, že podstata žaloby (»contempt of Congress« neboli křivopřísežné pohrdání Kongresem) v United States není kriminální záležitostí v United Kingdom. Eisler nemusel zpět do Ameriky, dál mířil do Německé demokratické republiky, kde se stal jejím mnoholetým ministrem propagandy. Neskromně dodávám, že v rámci všemožného dumání, jak tehdy z Československa uprchnout, se mi podařilo navázat korespondenční styk s tímto óbrsoudruhem, jeho oblafnout a tak si pomoci k uskutečnění nejzávažnějšího kroku přes barikádu. Pokud by došlo, a ojediněle stále dochází, k vydávání československých občanů z Rakouska, západního Německa a i jiných zemí západní Evropy, jde o osoby, obviněné ze spáchání nepolitického trestního činu. A československá strana musí předložit dostatečné průkazní materiály. Ale i v případě nejpřesvědčivějších důkazů nemusí žádané úřady vyhovět, neboť »Není povinností vydávat, není-li smlouvy«. Tak zní fundamentální princip. Tyto smlouvy mezi Československem a zeměmi západní Evropy (a dalšími zeměmi západního světa) buď neexistují nebo jejich předválečný původ zpochybňuje jejich platnost. Není-li smlouvy, může požadovaná strana, ale nemusí vyhovět. Vyhovění je 59 [pageend59]hezké gesto, nevyhovění není hezké gesto, ale zároveň není porušením meziná- rodnéprávních povinností. Tudíž mýlil se Komeini, když běsnil, že Američané protiprávně, ba zločinně odmítali doručit šáha Pahleviho k popravě. Iránsko-ame- rická smlouva o extradici neexistovala a neexistuje. Smlouvy jsou vesměs bilaterární. Dvoustrannou dohodu tohoto druhu uzavřely USA s Japonskem v roce 1980: vzájemně si budou vydávat osoby, oprávněně podezřelé ze spáchání některého ze 47 pečlivě specifikovaných trestních činů. Dochází již i k uzavírání multilaterálních smluv. Už v r. 1960 ji uzavřelo 13 evropských zemí. Posléze k nim přibyl Cypr, Izrael a Turecko. Pro tyto účely je snad dobře, že Československo není v Evropě. Nyní zmínka o proceduře. Napřed dojde doručení žádosti diplomatickou cestou. Poté požádané úřady začnou vyšetřovat, zda podezření je důvodné na základě místních kriterii vydat příkaz k zatčení. Dodržen musí být princip reciprocity. Když ty mně nevyhovíš, rovněž tobě nevyhovím. Pro juristy je ale důležitější princip specificity. Řekněme, že stát A požádal stát B o vydání osoby X pro podezření ze spáchání úmyslné vraždy. Stát B vyhověl, jenže soud v A došel k závěru, že lze prokázat toliko zabití z nedbalosti. Co teď? Soud nemůže odsoudit za vraždu, na což má povolení od A, ale může odsoudit za zabití z nedbalosti, na což povolení od A nemá. Výsledek: pachatele zprostit. Jinak by došlo k porušení mezistátní dohody. Opačná skutková podstata zrodí tentýž procedurální bolehlav. Řekněme, že stát A si vyžádal od B vydání osoby X pro nedbalé zabití způsobené lajdáckým počínáním za volantem. Soud poté zjistí, že šofér nelajdačil, onu paní přejel úmyslně, jeho tchýně to byla. Za vraždu, tedy úmyslné zabití, nemůže být odsouzen, neboť stát A tak původně nežádal. Jsou snad tohle jen protivné byrokratické vytáčky házet klacky do cesty docela obyčejnému rozumu? Nejsou! Uvažme opačné alternativy: osobu vydat za maličkost — záminku, a místo toho ji odsoudí za většinu hříchů světa. Vydali mě za krádež párků a odsoudí mě za uškrcení párkaře. Čili i lupič vrácený do Československa smí být trestán jen za lupičství a nikoli za § 109, slavný to paragraf o nezákonném přechodu hranic, nebo za některý z takzvaných verbálních zločinů, pominutí jazyka, jako je třeba snižování vážnosti presidenta nebo spojeneckého státu. »Husák je vůl. Rusové děte domů«, a skutkové podstaty jsou hnedka naplněny dvě. Za tuhle činnost by ovšem pachatel nebyl z demokratické země vydatelný, neboť, za prvé: v demokraciích tohle nejsou trestné činy, a za druhé: každopádně jde o činy politické povahy a za ty se nevydává. Co je politický čin? Definice obsahují všelijaké prvky. »Musí být aktem k podpoře politického povstání« — na příklad. A co třeba arabská bomba strčená do izraelské mateřské školky? Je portori- kánské revoluční hnutí, jehož úderníci detonují newyorské hospody, politickým hnutím? Lid Portorika se ve velice svobodných volbách pokaždé vyslovuje proti nezávislosti většinou více než 90% hlasů. Proč hospodští explozionisté nejdou agitovat, přesvědčovat masy a ne zabíjet cizince? Chybí jim snad trpělivost, a jestliže chybí, má to snad být dostatečný důvod k beztrestnosti ? Earl Ray, vrah Martina Luthera Kinga, se bránil extradici z Velké Británie a prohrál. Jestliže konal sám, jaké tedy povstání? Co když by ho byl ale někdo platil, v pozadí stál, jak se leckde dodnes věří? Co Sirhan Sirhan, vrah Roberta Kennedyho — co kdyby místo údajného motivu, totiž senátorova proizraelského 60 [pageend60]postoje, prevládal motiv jiné vášně? Třeba si pomýšlel na Ethel Kennedyovou, rozenou Skácelovou, původem z Moravy. Všeobecně přijatelná definice politické povahy trestného činu neexistuje. Nemůže existovat ve světě rozpolcených a posléze ještě roztříštěnějších hodnot: napřed se zasloužil Sovětský svaz, poté se zasluhují mnohé země Třetího světa. Ztratili jsme společnou řeč, pojmy jako právo, svoboda, právo mít, neprávo se vměšovat, se již zcela rozplynuly. Na globálním nesouhlasu si chce přivydělat kdekdo. Gangster hupky na kobylku směrem do kaňonu nezasloužené beztrestnosti, politický refrén si pohvizduje. Sergio Locatelli, žurnalista a filmový producent, se ve Švýcarsku dopustil mnohamilionových podvodů, zmizel do Ameriky, na Manhattanu započali s vy- dávacím řízením a podvodník se bránil: jsem politický případ, mé filmy se švýcarským předákům nelíbí. Tvorové Locatelliho druhu — a hodně je jich — mi připomínají starodávný vtip o koktavém, jehož v pražském rozhlase nezaměstnali jako hlasatele z důvodu politické nespolehlivosti. V květnu 1979 v městě Tiberias u Galilejského jezera vložil palestinský Arab Ziad Abu Eain bombu do popelnice v ulici, kde židovská mládež oslavovala Den nezávislosti. Dvě osoby usmrceny, 36 vážně zraněno. Velevrahovi se podařilo zmizet a dojet až do Ameriky, ale už v červnu téhož roku byl zatčen v Chicagu. A došlo k více než dvouleté bitce. Velvyslanci sedmnácti arabských států poslali americkému ministru zahraničních věcí výhružnou petici, patrně nevědouce o nezávislosti soudů, jimž do práce vláda nemá a nemůže co mluvit. Též Valné shromáždění OSN se vyjádřilo v rámci své normy. Vydalo rozhořčenou protestní rezoluci proti teroristickému odsunu popelnicového bojovníka za svobodu na místo masakru. V touž dobu se na témže Manhattanu projednával případ s podobnými motivy, ale se značně menším tratolištěm krve. Desmond Mackin, příslušník IRA, se pokusilv Severním Irsku zabít britského vojáka. Utekl do USA, Londýn požádal o vydání a běženec se začal bránit s odkazem na ustanovení angloamerické extra- diční smlouvy, jež vyjímá činy politické povahy. Revolucionář Macklin přesvědčil soudkyni s rozkošným jménem Naomi Reice Buchwald. Zakázala jeho odsun pod britskou jurisdikci. Inkriminovanou střelbu klasifikovala jako »a relatively political offense«. Prapodivné rozhodnutí, pravili kritici, přece buďc\ nebo. Poměrná, částečná, relativní těhotenství rovněž neexistují. K nedorozuměním o politické povaze činů teď dodám dialektické objasnění, věru leninský záblesk: přece nic není nepolitické, poručil Vladimír lljič. Jestliže vše je politické, politický je jakýkoliv čin, přečin — a jakýkoliv požadavek československých úřadů o vydání činitele, přečinitele. Ergo, citujme jejich argumentaci, jejich vykřikovanou víru, jsme političtí, ne částečně, relativně, ale in toto, takže bychom vždycky měli být mimo postih jakéhokoliv legálního vydání. Prvního máje roku 1961 Kubánec Ramirez Ortiz obohatil svět zcela novým zločinem. Pod jménem Elpirata Cofrisi — jméno to španělského piráta 18. století — si koupil letenku a za letu donutil pilota společnosti National Airlines za- 61 [pageend61]mířit do Havany. Éra vzdušných únosů nastala. Jak je tomu s motivy a jak je posuzovat? Rada Kubánců zamávala pistolí, poněvadž je posedlo heimweh. Rada Američanů prchala před odpovědností za obecné kriminální činy. Černoch Elridge Cleaver jel hledat na Kubě svobodu (aby se po létech socialistické léčby vrátil jako nejpatriotičtější Američan). Politická motivace převládala u některých únosců, jiné ovlivnila jen z části, jiné vůbec ne. Totožné pohnutky ale nemusí vést k totožnému vyhodnoceni aktu. Napřed abychom zjistili, odkud kdo kam mířil a zda měl možnost dosáhnout svého cíle méně drastickými prostředky. Osoby směřující na Kubu jistěže mohly použít alternativní, zcela mírové řešení: z USA odletět do Kanady či do Mexika, nebo tamtéž dorazit autobusem, na hranicích se jich nikdo nebude pře- ptávat na výjezdní doložku a na devizový příslib, a za hranicí pokračovat regulérně, v pohodlí, ke konečné stanici. Zájemci o odchod ze SSSR a jiných zemí reálného socialismu tuto alternativu nemají. Bez balónu či rodinné ponorky se jim únos letadla zdá být jejich jedinou šancí. Jenže soudy berou tyto rozdíly málo v úvahu a mezinárodní regule už vůbec ne. První mezinárodní dohoda, uzavřená v r.1963 v Tokiu, byla značně bezzubá. Tehdy se ještě unášelo téměř výlučně z USA a země tábora míru úsilí nehodnotily záporně. V šedesátých letech únosy získaly na popularitě. V r. 1969 se jich uskutečnilo 81 čili téměř dva do týdne. A nikoliv již jedním směrem. Též reálným socialistům se šláplo na kuří oko a Moskva jménem všech pokrokových sil světa začala prosazovat pravidlo nikoliv povinného potrestání únosců, ale jejich povinného vydáni k potrestání do poškozené země. Snaha se nezdařila, zůstává v pravomoci států, aby rozhodly, zda pachatele vydají či samy potrestají. Druhá mezinárodní dohoda, uzavřená v Haagu r. 1970, tuto praxi dovoluje, ale se zdůrazněním, že motiv — jakkoliv politický, lidský, pochopitelný — nemůže exkulpovat pachatele. Třetí mezinárodní dohoda, uzavřená v Montrealu (sídlo ICAO — International Civil Aviation Agency) v roce 1971, potvrdila praxi oprávněné odsouditelnosti pachatele v zemi jiné než té, jíž patřilo unesené letadlo. A co Organizace spojených národů? Podle očekávání si ani v této činnosti nezaslouží příliš obdivu. Výsledkem mimořádného zasedání, svolaného v r.1970 z popudu Spojených států a Velké Británie, Rada bezpečnosti toliko vypotila rezoluci o třech větách, žeteda unášet by se nemělo. Zatím však na různých domácích frontách došlo k přijetí přísných předpisů a soudy je začaly uvádět v život. Na novoty např. nedobře doplatil texaský vrtač oleje Aubrey Bumgard. V únoru 1977 za letu z Londýna do Miami příliš poples- kával po zadečku stewardky jménem Patti de Woodyovou a Jane Ottoovou, a soud pozornost zhodnotil jako ohrožení posádky (»who assaults, intimidates or threatens a crew member or flight attendant as to interfere with their duties«), za čin se lze dostat za mříže až po dobu 20 roků. Vzdor záměru mezinárodních úmluv soudy přeci jen úplně nepřehlížejí politickou — či, přesněji, politicky sympatickou — motivaci činu. Turecký soud dokonce zprostil dva sovětské občany (Pranase Brazinskase a jeho nezletilého syna), kteří v říjnu 1970 unesli jeden Aeroflot na domácím letu a při té příležitosti dva piloti utrpěli zranění a jedna letuška přišla o život. Moskva velmi protestovala, nevzdala se a vyrukovala s obviněním z někdejšího spáchání obecných zločinů a zaslala důkazy. Odvolací soud sice nevyhověl vydání pachatelů do SSSR, ale odsoudil je za zabití. Po propuštění z vězení v r.1976 odjeli do Itálie a odtud 62 [pageend62]se ilegálně dostali do USA. Moskva se tedy obrátila na Washington s žádosti o vydání. Američané nevyhověli, ale rovněž nevyhověli žádosti Brazinskasů o udělení politického azylu. Naopak, vydali příkaz k jejich deportaci do Venezuely, víc o případu nevím. V dubnu 1982 uneslo sedm Poláků dvoumotorové letadlo LOT. Podařilo se jim přistát v západním Berlíně, kde požádali o politický azyl s odůvodněním, že nejsou teroristé, ale příslušníci Solidarity. Nicméně ohrozili jiné osoby, letecky přepravované, spáchali tedy mezinárodně uznaný zločin, a soud, aniž by pochyboval o jejich chvályhodných pohnutkách, vynesl tresty až 4 roků odnětí svobody. »Ohrožení jiných osob« je kardinální právní bod. I když se zmocním letadla, na němž já jsem jediný pasažér a posádka se skládá toliko z jednoho pilota, dopustil jsem se ohrožení ve smyslu mezinárodních dohod. Kdybych ale před startem přivázal pilota k plotu za hangárem a sám jsem odletěl za svobodou, skutkovou podstatu trestného činu vzdušného pirátství bych nenaplnil. Můj způsob přepravy prázdným letadlem by se právně nelišil od útěku v ukradeném prázdném tanku nebo propelášením přes minová pole na koloběžce. Českoslovenští únosci přistanou bud' v Rakousku či v západním Německu. Odtud jim vydání téměř vůbec nehrozí. Nynější pr.axí těchto zemí není vydávat tam, kde dosud platí a vykonává se trest smrti. Ale nevydaní vzdušní zdolatelé železné opony si pár roků za kapitalistickými mřížemi odsedí. »Oprávněnost státu zmocnit se osoby končí u hranic jiného státu,« určuje mezinárodní pravidlo. Polští plukovníci a generálové mohou pokračovat až za pláž, do hlubin Baltu, tak daleko, pokud nenarazí na teritoriální vody sousedních států. A jestliže zákaz poruší, mají povinnost se omluvit, případné škody nahradit a kořist vrátit, úlovek propustit. Američané se zmocnili dezertéra Ronalda Andersona asi pět metrů od hranice na kanadském území a přesto ho museli Ka- nadánům vrátit. O nejslavnější případ únosu se zasloužili Izraelci, když se jim v květnu 1960 podařilo v Argentině lapit a odtransportovat Adolfa Eichmanna, někdejšího hlavního organizátora a dispečera židovských transportů do plynu. Argentina přednesla stížnost v OSN, Izrael se omluvil, Eichmanna sice nevrátil, ale hon za tímto druhem zvěře, stále ještě na svobodě, již neuspořádal. Zato československé úřady se nikdy neomluvily za úspěšný únos sociálně-de- mokratického předáka Bohumila Laušmana. Ba se k činu ani nepřiznaly. Stále se ještě stává, že příslušníci československé Pohraniční stráže porušuji suverénní území západních sousedů, pronikají až na kilometry v honbě za uniknuvším šťastlivcem. V případě možnosti volby stát patrně nezvolí svépomoc a dá přednost spolupráci jiného státu. Tak npř. Vladimír Dapčevič, starodávný jugoslávský stalinista a vlastník belgického pasu, v r. 1976 z nerozumu navštívil Rumunsko, kde byl zatčen a za velkého nesouhlasu šupem předán za Dunaj. Bělehradu se tak poskytla příležitost vyřídit staré účty, aniž bylo třeba obtížně organizovat a riskovat použiti lovícího a lapícího komanda. Američané se musí potýkat s tímto problémem ne u železné opony, ale ve směru svých latinských sousedů. Z oněch končin se valí většina drog, tamější země štědře udělují azyly, ale jsou skoupé s vydáváním provinilců jakéhokoliv druhu. Nutnost porodila novou praxi tzv. »de facto extradition«. Jde de facto o únos 63 [pageend63]za souhlasu místních úřadů, jež se momentálně dívají jinam. V tamějších končinách ovšem není nic zadarmo. Kufr bankovek nebo nákladní vůz samopalů či nejspíš obojí obměkčí nejen místní a provinční činovníky. V r. 1973, ještě za pre- sidentství Richarda M. Nixona, se Washington velmi snažil zmocnit se jednoho Francouze, starého pána, jménem Auguste Joseph Ricord, hlavního špeditéra omamných drog v západní hemisfére. Paraguayský soud žádost o vydání zamítl. Washington se nevzdal a vyrozuměl presidenta Alfredo Stroessnera v hlavním městě Asuncionu, že nevydáním Ricorda končí americká zahraniční pomoc, už ani dolar daru či půjčky. Vyrozumění postačilo. Do týdne vyšší paraguayský soud převrátil rozhodnutí nižší instance a požadovaného galského drogistu předal do mnohaleté péče severoamerických žalářníků. Nelze pominout zmínku o snad nejprašivějším případu celičké éry détente, na níž se dnes nejspíš reaguje rozpačitým úsměvem: případ Simase Kudirky, námořníka na sovětské lodi SOVĚTSKAJA LITVA. V prosinci 1970 se mu podařil v amerických výsostných vodách skok na americké válečné plavidlo VIGILANT (ano, BDĚLOST, a jaká). Dosáhl svobody, požádal o azyl. Následovalo dohadování se sovětskou stranou, méně již s Kudirkou. Po deseti hodinách bylo rudým matrosům dovoleno zmocnit se uprchlíka na americké palubě. Uprchlík prosil, hořekoval, zmlátili ho do bezvědomí a odvlékli na socialistickou palubu. Američané jen pozorovali, v uposlechnutí rozkazů vydaných viceadmirálem W. B. Ellisem a schválených State Departmentem. Lepší aplikaci pokrokových principů mírového soužití si Kreml věru nemohl přát. Odvlečený Kudirka obdržel desetiletý převýchovný trest v gulagu, načež se zjistilo, že jeho matka se narodila v Brooklynu, je Američanka, inu, i syn je Američan, vydali jsme jednoho z našich vlastních, teďje v sibiřských okovech, so sorry! Zasloužená politická vichřice se přece jen dostavila a détentníkům nezbylo, než zaškemrat u Brežněva, aby pomohl ze šlamastiky a Kudirku pustil. S mnohaletým zpožděním dorazil chudák baltsko-americký námořník k břehům své macešské země. Ještě zbývá pár poznámek. Napřed poznámka téměř muzeální: váleční zločinci, jimž se po druhé světové válce podařilo zmizet od vyhlazovací služby v koncentrácích a dorazit až do slunné Kalifornie. Dodnes tito zpravidla výtečně zachovaní, opálení dědečkové unikají potrestání. Absurdní šotek se vloudil do hry. Velevražední dědečkové unikají deportacím a trestům také proto, že žádná země je nechce přijmout. Dokonce v některých případech nezájem projevují země, kde dotyční spáchali hanebnosti a kde šibenice dosud patří k neopominutelnostem místních justičních obyčejů. Dle mezinárodního pravidla odmítnutí extradice se automaticky rovná uděleni azylu. Poté, co Američané odmítli vydat šáha Pahleviho, šáh měl naprosto perfektní právo se domáhat, že oním odmítnutím extradice získal azyl v USA. Císařská pýcha mu v tom však zabránila. Občas se stane, že občan uškodí své vlasti, jenže vlast místo aby se domáhala jeho vydání, spokojí se s požadavkem, aby země, kde našel přístřeší, vydala příkaz k vyhoštění — kamkoliv. Philip Agee, renegátský agent CIA, objevil novou kariéru v ničení americké zpravodajské služby, aniž by však přesídlil do kterékoliv ze zemí, jimž začal zdatně sloužit. Okusil Kubu, rychleji opustil, a ani jeden socialistický útulek ho ještě nepřilákal. Dává přednost pobytu v západoevropských spojeneckých zemích NATO, žádná ho nevydává, toliko je občas vyhoštěn, popostrkován. 64 [pageend64]Zcela závěrem opakuji pro nás důležité zjištění: Extradice — vydání jinému státu — nám hrozí jen minimálně. A vlastně vůbec ne, pokud jsme se stali bona fide občany jiného státu. A ještě dodatek, týkající se Jugoslávie: Tamější úřady uvedly, že v roce 1982 celkem 2919 osob požádalo v zemi o azyl — většinou Rumuni, brodící se přes Dunaj. Cechů a Slováků požádalo 763, tedy naprosto nikoliv hrstka. Těmto Cechům a Slovákům hrozí nebezpečí. Jugoslávie totiž v r.1964 uzavřela dohodu o vzájemné právní pomoci a součástí této dohody je i vydávání uprchlých osob k trestnímu řízení. Třeba Praha nepožádá o ovečku, a pokud požádá, Bělehrad asi většinou nevyhoví. Občas ale vyhoví. Však vyhověli Švýcaři, bez požádání, odtransportováním Lumíra Polacha zpět za dráty v listopadu 1983. INSTRUKTÁŽ O MEZINÁRODNÍM STĚŽOVÁNÍ Už delší dobu slyšíme mezi lidem o Mezinárodním soudu, kam se obracet s prosíkem o nápravu křivd. Zejména po Helsinkách a Bělehradu dostávají soud v Haagu a jiné mezinárodní instance dopisy, zprávy, petice, stížnosti, všelijaké rozklady od československých občanů nebo jejich příbuzných a přátel, žijících na Západě. Taková úsilí pravidelně končí toliko nadějí. Úspěch se nedostaví. Proč? Poněvadž jsme vesměs na falešné adrese. Věnuji se mezinárodnímu právu, či snad přesněji řečeno: jsem placen, abych se mu věnoval. Dovolte tedy menší školení na předestřené téma, kam, zda a jak se k internacionálním oficiálúm obracet. Začnu oklikou: V Praze v Klementinu, v universitní knihovně, nám studentíkům zpestřovala hanebná léta padesátá jedna potrhlá paní. Mezi jejími potrhlostmi byla pravidelná dopisovatelská činnost Organizaci spojených národů v New Yorku. Zcela zřetelně se pamatuji, že jednou sesmolila udání na rudého dědka Nejedlého a velezrádnou epištolu odeslala generálnímu tajemníkovi OSN. Tehdy jím byl norský odborář Trygve Lie. Bezvadná bláznivá ženská, jsme si tehdy říkali. Kde bere tu odvahu, kde bere ty adresy? Ano, adresy! Kam napsat, jak se nejlíp trefit? Co pokus o nápravu neduhu na domácim hřišti? Jiný kraj — jiný mrav, ovšemže. Neslyšel jsem o jediné instituci v USA, jež by si troufla nereagovat na dopis. Například za druhé světové války jeden věštec a mág měsíc co měsíc informoval presidenta Roosevelta, jak telepatií zpitomět Třetí říši a zvítězit. Každý měsíc Bílý dům mágovi děkoval za konstruktivní nápady. Když zvolili Cartera, můj tehdy sedmiletý synátor sesmolil gratulaci s holedbáním, že svátého muže též volil. Za pár dní náš sedmilhář obdržel poděkování. Organizace spojených národů takhle nereaguje. Zaslal jsem na jejich newyorskou adresu oficiální depeše k rukám velvyslance Salima, předsedy takzvaného Committee 24 (otázky dekolonizační), a dokonale mě ignorovali. A to jsem je kontaktoval jako řádně ustanovený poradce ministerského předsedy jedné roztomilé země v jižním Pacifiku. K výkonu funkce jsem vybaven jmenovacím dekretem, doma jsem si ho přibil na zeď. Nicméně, His Excellency Salim, diplomat z Tanzánie, kde se též zavádí socialistické mravy, často ignoruje různé strany. A není sám. 65 [pageend65]Organizace spojených národů OSN byl dobrý nápad. Dobře plánované děťátko, jež se ale brzo po porodu nepovedlo. Bylo počato v ložnici předpokladů poválečné spolupráce někdejších spojenců. Ze spojenců se stali rozpojenci a z míru povstala studená válka. Porodili jsme tedy dost mrtvolného potomka. Jen si nalistujte v chartě organizace, je tam všechno: světová snaha a odpovědnost za docílení míru, blahobytu a svobody — článek dvě. V tomtéž článku, jenže jiném odstavci, odstavci sedmém, najdeme ustanovení o »non-interference into domestic affairs« — čili, jestliže ubližujeme, ničíme či dokonce vraždíme, nekecejte nám do toho, bylo by to vměšování do vnitrních záležitostí. Slavrré VETO: proč smí mocní v Bezpečnostní radě zabít jakýkoliv bod pro- grámu? Protože bez práva veta by Organizace byla bez Sovětského svazu. Moskva přistoupila jen na hru bez rizika: jako při pokeru či hře v kuličky — hraji, pokud vyhrávám, v opačném případě vetuji. Nepřijdu o haléř, neboť prohra neplatí. Toť krásno veta. Veto ale již přestalo být sovětským monopolem a západní země, zejména USA, je začínají používat s rostoucí pravidelností. Nic jiného jim nezbývá. Vznikl Třetí svět, stovka zemí a zemiček, každá se stejným hlasem ve Valném shromáždění. Proto Sao Torné má stejnou váhu jako Indie, i když celkový počet obyvatelstva Sao Torné se rovná jednodennímu přírůstku obyvatelstva v Indii. Třetí svět, skládající se ze zemí převážně díktátorského typu, v osmdesáti procentech případů hlasuje se Sovětským svazem a proti západním demokraciím. Cokoliv proti Izraeli, Jižní Africe a Chile se odhlasuje. Že sionismus je rasismus (rezoluce 1975). Že vousatý arcibiskup Capucci, odsouzený v Izraeli za pašování zbraní teroristům, musí být okamžitě propuštěn. Proti Aminoví neodhlasovali nic. Zmínka o genocidě v Kambodži se pokládala za provokaci. Palais des Nations v Ženevě; v budově je knihkupectví, trouflo si prodávat Solženicynův Gulag. Sověti zaprotestovali a bylo po prodávání. Neholený neženatý ArafaL pleš. zabalenou ve folkloristickém ručníku, rád se líbá s pány. Bambitku v burnusu, mával s ni — a jak mu potom tleskali delegáti! Self-determination pro Palestince. A co sebeurčeni pro Kurdy? Však trpí mnohonásobné víc. Jenže jejich trpění se nehodí zpitvořené organizaci do rozpočtu. Když se na tiskové konferenci ozval Dr. Robert F. Lamberg, dopisovatel švýcarských Neue Zürcher Zeitung (a našinec z Liberce. kolega z pražských vysoko- školských studií), jak že OSN míní reagovat na kurdskou genocidu, zástupce OSN, otylý Brit Richard byl od ucha k uchu a Lamberga pokáral, jaký že je bloud, zajímat se o tak nezajímavé téma o životě a smrti několikamilionového národa. Patrick Daniel Moynihan, harvardský profesor proletářského irského původu, bývalý americký reprezentant v OSN a nynější senátor, pravil: »Kdyby OSN dnes neexistovala, nebylo by již vůbec možné ji vynalézt.« V mezinárodní politice se osvědčila rovnice: Čím větší despota, tím větší důraz na nevměšování do vnitřních záležitostí — »non-interference into domestic affairs«. Proto se článku dvě odstavce sedm o nevměšování nejvíc dovolávají ko- ryfejové svobod sovětského či kambodžského typu. V březnu 1977 president Carter prohlásil v OSN, že žádná země, utiskující své občany, nemá právo tvrdit, že do utiskování světu nic není. Sověti se rozzlobili, protestovali a stále protestují proti konceptu primární odpovědnosti OSN za dodržování lidských práv. V listopadu 1978 sovětský delegát Oleg Trojanovský ostře napadl Costaricu za návrh jmenovat zvláštního komisaře s oprávněním vy- 66 [pageend66]šetřovat stížnosti občanů z cizích zemí. Ve škole se pokouším osvítit americké žactvo s analogií vojenskou. Vojín si může stěžovat k vyšší šarži, ale jen prostřednictvím svého nejbližšího představeného. Trápí-li mě četař z povolání, stížnost kapitánovi roty musím podat právě tomuto četaři k dalšímu řízení. Občan má svůj stát — svého poddůstojníka z povolání — a tam mu svět končí. Svět mu vykolíkovali, za dráty suverenity nesmí, dál k mezinárodním institucím se nedostane. I kdyby se dostal, velké pomoci se nedovolá. Těmto institucím zpravidla chybí výkonná moc, nemají zuby. Nemáme odvolání, ale zato máme dokumenty: Všeobecnou deklaraci lidských práv (1948), Konvenci proti genocidě (rovněž 1948), Konvenci na potírání diskriminace — diskriminace rasové, nikoliv jiné (1966). Z roku 1966 jsou dvě další a potenciálně důležité smlouvy. Jedna nám ochraňuje hospodářská, sociální a kulturní práva, druhá ochraňuje občanská a politická práva. Tohle jsou právě ty dokumenty, které Husákův režim ratifikoval a na které se chartisté odvolávají. Jako příklad neochoty států připravit se o privilegia suverenity nám poslouží tzv. Optional Protocol to the Internacionál Covenant on Civil and Political Rights. »Optional«, tj. »zůstavený na čí vůli« dle Procházkova česko-anglického slovníku. Státy se mohou, ale nemusí upsat k závazku, že svým občanům dovolí, aby podávali stížnosti přímo ke komisi lidských práv, tedy od vojína přímo k důstojníkovi. Jenže i v tomhle případě bude stížnost vyřizovat dotyčný poddůstojník — stát. Nic zvlášť revolučního a za celých deset let si tenhle závazek dalo jen 16 států. OSN má členů přes stopadesát. Existuje jedna výjimka z pravidla nepřímého či spíš neexistujícího styku mezi občanem a mezinárodní institucí. Touto výjimkou je Trusteeship Council, pečující o svěřenecká, tedy nesamostatná území. V roce 1945 jich bylo několik (včetně německých a italských kolonií), dneska zbývá jen Mikronesie, ale i tam americký patronát končí. Charta OSN zaručuje obyvatelstvu svěřeneckých území právo přímého kontaktu, ať už písemně (dopis, telegram) nebo ústně (stížnost oficiálům na inspekci), v otázkách jak širšího dopadu, tak zcela privátních. Do New Yorku například docházely mnohé požadavky o radu v problematice manželské. Ironické, že ano? Dokud byl lid ve svěřeneckém područí, takhle se o něj pečovalo. Teď se už nepečuje, Lid povýšil. Dosáhl nezávislost, už má svou nezávislou diktaturu. Krátce: do New Yorku generálnímu tajemníkovi o pomoc nepište. Mezinárodní soud Odvrátíme-li se od New Yorku k Nizozemí, nijak si nepolepšíme. Mezinárodní soud (International Court of Justice — ICJ) v Haagu je obětí dobré teorie, již pozřela špatná praxe. Patnáct sebelepších soudců z patnácti zemí pramálo zmůže v podmínkách dnešního světa. S občanskými požadavky znovu narazíme na zeďsuverenity. Může jedinec vůbec předložit svou causu tomuto tribunálu? Ano, ale není to snadné. Třeba případ Nottebohm: Němec Nottebohm žil dlouhá léta v Guatemale na liechtensteinský pas. Ve čtyřicátých letech mu v banánové republice pas zkonfiskovali a jeho jako Němce internovali. Liechtenstein se ho zastal a zažaloval Guatemalu v Haagu. Úspěchu musí předcházet jednak ochota státu přijít se žalobou a jednak ochota žalovaného státu žalobu neignorovať. Ano, neignorovat! K tomuto soudu se totiž chodí dobrovolně. Kupříkladu Nový Zéland se obrátil k ICJ s požadavkem zarazit francouzské atomové pokusy v Polynesii, IJC postoupil kopii požadavku 67 [pageend67]do Paříže a Paříž se neozvala. Tím případ skončil. Mezinárodní soud je oprávněn se zabývat dvojím druhem agendy: 1) tzv. »advisory opinion« — poradní názor, dobrozdání pro OSN, zda třeba dlužníci jako Francie a Sovětský svaz musí platit příspěvky k vydržování vojenských jednotek OSN v Africe. 2) Spory mezi státy. Francie zažalovala Norsko kvůli dlužním úpisům a Velká Británie kvůli šíři teritoriálních vod. Norové přijali jurisdikci soudu, ale nemuseli. Závazek respektovat pravomoc ICJ se jmenuje »optional clause«. Tento závazek, vždy se do Haagu na požádání dostavit, podepsalo jen osm států a mezi nimi není jediná velmoc. A co komunistické státy? Jen jednou došlo k souzení. Albánie přijala jurisdikci ve sporu s Velkou Británií (Corfu Channel Case, 1949, albánské kladeni min na mezinárodních námořních cestách). Albánie prohrála, nicméně rozsudek ignorovala a nezaplatila byť ani jeden lek náhrady škody. Ve sporu Kambodže s Thajskem (Temple of Preah Vihear, 1962, spor o hraniční čáru) Thajsko prohrálo a rovněž se rozhodnutí nepodřídilo. Patnáct haag- ských dědečků proti delikventům s mečem nevytáhne. Když Albánie a podobní giganti mohou beztrestně vyplazovat jazyk, co potom supervelmoci ? Sovětský svaz jurisdikci ICJ nikdy nepřijal, nicméně sovětský soudce u ICJ sedí a dělá mnoho hluku. Když hlasuje s většinou, Moskva oznámí světu, že váha sovětského rozumu zvítězila. Když hlasuje s menšinou, Moskva vysvětlí výsledek jako důkaz předpojatosti soudu: je to imperialistický instrument v třídně rozděleném světě. Za 30 let v Haagu všeho všudy vyřešili 26 sporů a formulovali 15 dobrozdání (advisory opinion) pro OSN. Případ Namibie se vlekl 14 let a výsledek je »ambivalent and ambiguous«. S důležitostmi se do Haagu zásadně nechodí. Američané debatovali, zda tam vůbec poslat případ neobydlených ostrůvků, bez domácího pána, bez hospodářského či jiného užitku. Pouze se na ostrůvcích sbírá »guano bed«, ptačí trus, hnojivo. Zalkal senátor Taft: »V Haagu nejsou schopni řešit ani trus.« Opakuji: nenadávejte tomuto soudu. Za svou slabost nemůže. Nemůže vykonat víc, než mu státy dovolí. Ale neobracejme se na tento soud. Regionální organizace Oblastní instituce fungují lépe než celosvětová seskupení. Vzdor sousedským vřavám bývají hodnoty v té které oblasti přece jen harmoničtější, porovnatelnější, pochopitelnější. Hodnoty, když ne přímo politické, tak aspoň kulturní, civilizační mají víc společného než se stylem života a uvažování někde v končině za devatero horami. Příkladem poslouží Evropa. Existuje Evropská rada (Council of Europe). Jejím nástrojem je Evropský soud lidských práv ve Štrasburgu. Soudců je devatenáct — po jednom ze signatářských zemí. Tam se občan může dostat, buď že zeď suverenity přeleze nebo mu v ní dokonce otevřou vrátka. Mám-li stížnost, kterou k mému uspokojení domácí úřady nevyřešily, obrátím se na Komisi lidských práv. V komisi sedí devatenáct právníků, zas po jednom ze signatářských zemí. Ročně obdrží kolem 2000 stížností, 90% jich vyhodí, zbytek postoupí soudu. Evropskou konvenci si všichni členové nevykládají stejně. Např. Francie odmítá dovolit, aby ji žalovali vlastní občané. Sousední Španělsko se takovému právu 68 [pageend68]nebráni. Evropský soud ledacos rozhodl: donutil Rakousko změnit vazební předpisy. Belgičané museli přepsat zákon na zacházení s vandráky. Dosud snad nejznámější případ postoupili z britského ostrova Man. Ostrov má staletou autonomii. Tisíc let už tam funguje parlament, kdysi dávno odhlasoval zákon o tělesném trestáni mládeže. Holí, respektive březovým proutím přes holou zadnici neposedných žáků a žákyň. Patnáctiletý uličník Anthony Tyrer se odvolal do Štrasburgu a vyhrál: vzdor tomu, že 31.000 z 45.000 oprávněných voličů na ostrově podepsalo petici ve prospěch zachování trestu švihem přes hýždě. Cleny evropské konvence a soudu jsou též Malta, Cypr a Turecko. Ne Československo. ČSSR není v Evropě. Co dělat Nedoporučuji se obracet na OSN, jako například psal Vaculík. Cesta k Mezinárodnímu soudu? To už vůbec ne. Ve Štrasburgu jsme rovněž nepříslušní. Co napsat americkému presidentovi či anglické královně? Rovněž asi nebudeme na správné adrese. Jednak stojí v cestě ono nezasahování do vnitřních záležitostí (čili »co je vám do toho«), jednak chybí mandát nebo aspoň motivace k zasahování (čili »co je nám do toho«). Když Čechoameričana Kazana-Komárka vysadili z Aeroflotu a předali do péče na Ruzyni, senátor Ted Kennedy se angažoval, poněvadž unesený pán byl americký občan a volič ve státě Massachusetts. Kennedy, jenž reprezentuje tento stát v kongresu, vlastní rukou napsal dopis a poslal obyčejnou poštou na Hrad polichocenému Antonínu Novotnému. Výsledek známe: intervence zapůsobila. Když já ale pošlu Kennedymu stížnost z Valašských Klobouků, že se chci stěhovat za velkou louži a Husák mne nechce pustit, adresát se k akci mít nebude, neboť Valašské Klobouky nejsou ve státě Massachusetts. Kdybych ale ve své stížnosti mohl uvést, že můj strýc je volič v Bostonu, na pozornosti získám. Není náhodné, že kongresmani ze států Pennsylvania, Ohio a Illinois se zajímají o osudy ve slovanské části Evropy víc, než třeba jejich kolegové z Nového Mexika. Slovanští přistěhovalci v Novém Mexiku nebydli. A co Helsinky? Helsinky věc zcela nemění, ale vylepšují. Především to nejdůležitější a nejnepříjemnější: Helsinky nejsou »smlouva«, ale »deklarace«. Deklarace není závazek, jehož porušení by opravňovalo druhou stranu vytáhnout proti porušovateli se zbraní, ale je pouhé »expression of intent«, »vyslovení záměru«. Záměr lze ovšem porušit, aniž by však přitom došlo k porušení smlouvy. Proč tedy neuzavřeli smlouvu? Poněvadž tábor míru odmítl. Ale úplná potěmkiáda tohle není. Došlo k ustavení tzv. »monitoring groups«, skupin pozorovatelů, jak že se kde helsinská deklarace dodržuje. Když něco zajímavého zvite, vyrozumie příslušnou skupinu v zemi vašeho pobytu. V USA je to: »Helsinki Watchdog Group« na State Departmentu ve Washingtonu. Dvakrát ročně vypracuje Bílý dům zprávu »Implementation of the Helsinki Accord«. V šesté zprávě (období 1. 12. 1978 — 31. 5. 1979) se dost podrobně píše o situaci Charty 77. Council of Free Czechoslovakia ve Washingtonu připravil pro zasedání v Bělehradě skoro dvousetstránkový rozklad. Aby mohl Výbor příště zas předložit, nutno mu poskytnout informace. Lze se obracet jinam. Třeba do Bonnu. Snad tam ještě nejsou natolik zfinlan- dizovaní, aby si netroufli pípnout. Psát lze na soukromé organizace, jako je PEN, a zejména k Amnesty Interna- 69 [pageend69]tional; už docílila mnohé dobré výsledky. Pokud se pak kdo ze zahraničí obrací na instituce v Československu, měl by vědět, že dopis poslaný doporučené nemusí ani být doručen ani vrácen odesilateli. Když si půjdete stěžovat, toliko se dozvíte, že západní pošta zaručuje dodání doporučené zásilky jen na hranice tamějšího státu, nikoliv k rukám adresáta. Aby se stěžovateli v Československu něco povedlo, nemá být ve svém úsilí sám. Ale i tady mimo dosah socialistických drátů a drábů nesmíme spoléhat na váhu mezinárodního zákona a mezinárodních institucí. Jak jsem právě popsal, jde spíš o váhu muší než těžkou. Politický a zejména ekonomický tlak se lépe vidí a víc cítí. Když tedy jsou chártisté_v basě,i nebudéTečhnologie, nebudou úvéry. Ä Bùdé dstudâ. Téuž je habaděj. Zeptejte se oficielních Poláků a Maďarů. Českosíověhškojetrapnost, o níž se ve slušné společnosti nemluví. A strůjci této ďrápnosti němohóu předštirať totálni slepotu a hluchotu. Není_na škodu posílat na velvvsloncctvi ÚSSH články, výstřižky, fotografie o nynější pověsti země na- 'šehe zrození. Abyste si 'byli jisti, že zaslané nezahodí, poznamenejte, že kopii odesíláte do Prahy. Pošlete na ÚV, na Hrad, naministerstvo, s tím, že to také pp- šííáte do Moskvy navědomí/jak gubernie kazí dobré jméno tábora míru. I když do Moskvy nenapíšéfe, gubernie bude nesvá. Summa summärum: Jsou stížnosti a protesty příliš účinné? Ne. Jsou zcela zbytečné? Ne. Lze daný stav vylepšit? Ano. Dal by se a měl by se. Tvor v Československu aby správně zvážil a zvolil obsah, strategii a adresáta. A rovněž notně záleží na naší spolupráci na Západě. DĚDĚNÍ Z REÁLNÉHO KAPITALISMU DO REÁLNÉHO SOCIALISMU Před notně dávnou dobou, někdy začátkem 60. let, když jsem studoval na kolumbijské universitě a číšničil u Vašatů, se na mne obrátil jakýsi pan Cobb, washingtonský advokát. Že zastupuje stranu v případě dědické pře — bájný bohatý strýček umře tu na Manhattanu a dědic žije tam v Medzilaborcích. A jak je to věru s československým právním pořádkem, vždyť jsem tento pořádek uolatňoval na socialistické soudní stolici. Sepsal jsem žádaný rozklad, s pokusem sdělit Anglosasům nesdělitelné: že zákon platí a rovněž eventuelně neplatí. Občan je vázán vždy, ale stát jen tehdy, když se mu chce. Stát vydá vzájemně se vylučující, nicméně současně platné regule. Občan má právo podmíněné — »law if, provided, but« — nic není na beton. Smím vlastnit hodnoty, jestliže takové vlastnění není v rozporu s vyššími zájmy a je ovšem na Straně a státu definovat tyto vyšší zájmy. Několik stran papíru jsem podrobně popsal a dodal do Washingtonu. Za pár měsíců se potkám na newyorské ulici s Dr. Jozefem Lettrichem, vzácným to člověkem, který již dneska není mezi živými. A on se mne tehdy zeptal: »Pane kolego, copak jste to provedl, jak jste jen mohl ? « Běžný socialistický pocit provinilce na mne dopadl. »Že jste mohl napsat, co jste napsal pro toho Cobba!« Ha, co že jsem učinil a co že je Cobb? Tento pán je »registered agent of a foreign governement« a zastupuje zájmy Československé socialistické republiky v kapitalistické Americe. Mezi těmito zájmy je spěšný, naprostý, nekvalifikovatelný převod valut z dědictví tady do rudých měšců tam. Ve Philadelphii probíhá proces, v němž jde o půl milionu dola- 70 [pageend70]rù a o to, zda dědic v Československu bude mít »full use and benefit« takové pozůstalosti. Formule »full use and benefit« přišla poprvé pořádně na přetřes koncem 30. let, když už Hitler kroutil krky židům, ale současně se u amerických soudů dožadoval, aby se těmto krouceným židům dědictví do Německa převádělo; že v Ríši vládne právní pořádek a rasová spravedlnost. Po válce z hnědé verze vzešla verze rudá a místo spravedlnosti rasové nastoupila spravedlnost třídní. A soudy začaly majetky nevydávat: Maďarům, východním Němcům, Polákům, Sovětům atd. A proto se na mne pan Cobb obrátil, a proto také před soudem obrátil moje dobrozdání: všechna ta »but«, »if«, »provided« tento registered agent zapomněl vyslovit. Takže tam, kde se ex-sudí Ulč vyslovil o právu kondicionálním, regist- red agent Cobb jménem Ulče udělal právo bezpodmínečné, rovné a spravedlivé, padni komu padni. Vztek se mnou tehdy na newyorské ulici zacloumal a okamžitě jsem souhlasil s návrhem Dr. Lettricha dostavit se k příštímu soudnímu jednání ve Philadelphii. Jako surprise witness. Mělo to trošku perry-masonovský říz. Registered agent nevěděl, že budu posledním svědkem ve věci. A najednou tam před stolicí stojím a přednáším svou verzi o československém právním pořádku, a ne tak, jak ji přítomný a patřičně ztumpachovaný Mr. Cobb byl zcenzuroval. A tak tehdy Mr. Cobb svou při nevyhrál. V té době již ale advokátští supové pozřeli aspoň polovinu dědického pokladu. Problematika dědických převodů mě natolik zaujala, že jsem o ní sepsal kratší studii, vyšla v prestižním zdroji The American Journal of Comparative Law (Vol. 14, No.1, Winter 1965) pod titulem »Some Problems Relating to the Transfer of Inheritances from the United States to Czechoslovakia«. Juristé začali dílko citovat v mnoha sporech a zasvěcenec mi tvrdil, že summa summarum jsem se zasloužil o zadržení značné hromady valut, tedy počin hroznější a velezrádnější, než produkce veletuctu exilových publikací. Jakožto »expert witness« jsem se pak objevil u různých soudů. V New Yorku jsem se na svědecké lavici potkal s JUDr. Jiřím Majšajdrem, někdejším pražským spolužákem, osvětovým vedoucím našeho druhého kroužku na právech, posléze prvním tajemníkem československého velvyslanectví ve Washingtonu. Od té doby ho povýšili na generálního konzula v Chicagu, ve službách ministerstva vnitra pokračuje nadále. Majšajdr samozřejmě tvrdil, že neexistují pražádné restrikce na jakékoliv kapitalistické dědění kýmkoliv a svá slova dotvrzoval citacemi z ústavy Antonína Novotného. Já jsem citoval zákony, zákoníky, socialistické jurisprudenty, jména Viktor Knapp, Pavel Levit, Zdeněk Jičínský, Stanislav Zdobinský, Gustav Přenosil, Josef Urválek, a takové. Dobře mi posloužila vyhláška ministerstva financí z 1. apríla 1964 (č.73, Sbírka zákonů a nařízení, ročník 1964) o kompenzaci za vyvlastněné nemovitosti. Vyhláška určila tento kompenzační tarif: 840 až 1930 korun za každý kubický metr domu, jde-li o vlastnictví osobní, a 20 až 30 haléřů za kubický metr v případě vlastnictví soukromého. A už jsme tam! Vlastnictví osobní je dobré, vlastnictví soukromé je nedobré. Kdo mi ale, medle, dodá železobetonová kriteria, jak dobré odlišovat od nedobrého? Nejde o maličkost: v tomto případě se mi může dostat sumy několik tisíckrát mrňavější. Kde je to perfektní měřidlo v systému, kde se neměří toliko povaha věci, ale i povaha majetníka, jeho kádrový profil? Zdědí-li třídní nepřítel (nebo nepřítel chartista v dnešní době) například půl milionu dolarů, což by teh71 [pageend71]dy podle tuzexových převodních hodnot přišlo asi na 15 milionů korun, tedy sumu, kterou si dohromady za celý život nevydělá značná řádka budovatelů socialismu, to že by stát ponechal nepřítele hovět si v královském luxusu a na extravagantní jmění mu nesáhl? Ovšem že nesáhl, pravil JUDr. Jiří Majšajdr. Ale sáhl, pravil Ulč a přistrčil soudci různá pojednání ze Socialistického soudnictví o »současné praxi při postihu příživníků«. Ani v jednom klání jsem nedoporučoval zamrznutí sumy v Americe. Záměrem nebylo dědice či dědičku okrást, ale zabránit, a když ne zabránit, tak aspoň ztížit československému státu, aby poděděné okradl. Neboť mi není nic známo o politickém a třídním profilu nabyvatele, nemohu předvídat akci státu. Proto místo jednorázového »lump sum« převodu jsem doporučoval soudní zasílání po částkách, řekněme v měsíčním ekvivalentu 10.000 Kčs, vázaným na stvrzení, že předchozí obnos byl řádně obdržen. A když pak by tento československý šťastlivec chtěl koupit dům, auto, chatu, jachtu, paroloď, ať řekne, pošleme mu víc. Ne však hned všechno najednou, tak, jak dychtí erár. Československý erár v bažení po valutách neváhal přednést všelijaké pravdy. Ba ani neváhal najmout si nejkapitalističtější firmy, jako npř. firmu Taft, Stet- tinius and Hollister v případě zesnulé krajanky Hunčíkové (Probate Court, Hamilton County, Ohio, Estate of Veronika Huncik, Case No. 2348). Taft, proslulý senátor, presidentský kandidát a antibolševik. Už řadu let se této agendě nevěnuji, k soudům nejezdím, nikdo mě k nim nezve. Před časem jsem četl o podivném, a svými následky nepříjemném, škodícím rozhodnutí soudu v Oregonu; nařídil totiž, že požadavku československého státu převzít dědictví najednou, naráz, se nesmí zabraňovat. Pochybuji, že by tento druh myšlení se stal závaznou praxí v zemi. Poinvazní počínání pražského režimu poskytuje až přespříliš příležitostí a důkazů oregon- ský precedent znicotnit. Doporučuji: Než se odeberete do věčných lovišť a rozhodnete-li se odevzdat své miliony někomu v Československu, dejte do závěti onu klauzuli o zasílání v omezených částkách, měsíc po měsíci, kvartál po kvartálu, kdy další platba bude podmíněna nepochybným důkazem o obdržení předchozí platby. V případě pochyb nechť vyřizovatel pozůstalosti pozve podarovaného z Československa do Ameriky na pohovor. ÚPRAVA VZTAHŮ: NORMALIZACE A ABNORMALIZACE Nebude mnoho československých uprchlíků, zejména z posrpnové doby, kteří by nebyli dosud slyšeli o Vyhlášce a o Úpravě. Kdo si dopisuje s ČSSR, patrně obdržel aspoň novinový výstřižek. Exilový tisk přinesl články a polemiky, zda se upravit či neupravit. Mohli jsme si přečíst i právní rozbory. Nicméně, dosavadní analytická snaha postrádá na rovnováze. Je příliš jednosměrná. Zabývá se jen dvěma úhly trojúhelníku. Však jde o triangulární záležitost: osoba - stará země - nová země. Občan - bývalý stát - nynější stát. Nynější loajalita. Otázka vztahu vůči nové zemi byla pominuta. Ale je nepominutelná. Slyšel jsem analogii, již nepokládám za frivolní či zcela zcestnou. Je srozumitelná — totiž: manželství. Manžel se rozvede a vezme si jinou. Po letech si začne »upravovat vztah« s bývalým partnerem, trýzní se otázkami, zda bývalý partner dodrží pod- 72 [pageend72]73 [pageend73]minky normalizace a při všech těchto starostech se zapomene na pocity a reakce nového muži či ženy. Jak bude reagovat nový adoptivní stát? Máme co dělat s otázkou nejen etickou, politickou, ale též právní. Podíváme se na ni. Napřed se však vraťme k Vyhlášce a k motivaci a dilematům těch, jichž se týká. Předpis Oficielně se jmenuje »Směrnice o úpravě právních vztahů Československé socialistické republiky k občanům, kteří se zdržují v cizině bez povolení československých úřadů«, schváleno usnesením vlády ze dne 16. března 1977 č. 58 a uveřejněno v Úředním věstníku České socialistické republiky dne 1. června 1977. Denní tisk referoval o novotě. Z článku nazvaného »Poctivá snaha ČSSR« jsem se dozvěděl, že »jde o politicky správný přístup, vyplývající z logiky tam, kde pobyt čs. občana na Západě dovedl emigranta k přesvědčení, že hledané jistoty může nalézt pouze doma, ve vlastním národě, od něhož se sám na čas odloučil.« Je to »projev humanitárního zájmu o občany, žijící bez kontaktu s vlastí« a »naplňuje rovněž realizaci myšlenek "Závěrečného aktu helsinské konference".« Jak humanismus, tak Helsinky. Normalizační směrnice obsahují čtvero řešení — od nejkýženějšího k nejpřísnějšímu: 1) Varianta marnotratného syna — na zastupitelském úřadě požádat o pas a odjet domú k permanentnímu pokání. 2) Gastarbeiter — trvalý pobyt v cizině pro osobu, jež »se zaváže, že se bude chovat a vystupovat jako občan Československé socialistické republiky« (Článek 3/2/c). 3) Propustit ze státního svazku. 4) Odejmout československé občanství. Sem spadají aktivní zrádci, vyvrhelové, zaměstnanci špionážních centrál, též případní návštěvníci šibřinek, abonenti krajanských kalendářů čili kdokoliv, kdo »vyvíjel nebo vyvíjí jakýmkoliv způsobem činnost státu nepřátelskou«, znevažuje socialistické zřízení, snižuje vážnost československých státníků, tupí Indru, Kapka, Biľaka (Článek 9). Osoba, jíž bylo občanství odňato, nemá o co žádat. Stát zasáhl sám a zadarmo. O alternativy 1 a 2 nebyl dosud velký zájem. Naše téma se tedy zužuje na onu 3. alternativu: jít se upravit. Kdo se neupraví a zejména kdo bude vyňat (řešení 4), jeho příbuzní a známí v Československu budou potrestáni — nesmí vyjet na Západ ke komukoliv, kdykoliv, jakkoliv (ČI. 12/1). Jiná je otázka, zda v systému korupčním a všeobecně ochablém dojde k realizaci trestu. Motivy, právní jistoty, dilemata Proč by kdo navštívil vyslanectví gubernie kvůli vyplnění potupných a vlastně i udavačských dotazníků a placení: A) Bud'jde o détente uprchlíka s režimem, s cílem získat návštěvní vizum, zajet k příbuzným, ke kamarádům, do rodiště, na někdejší pracoviště, na hřbitov. Někoho napadne i eventualita dědických výhod, penzijních převodů; mnozí pomyslí na relativně příznivý důchodový pobyt za tvrdou měnu. B) Nebo jde o snahu kádrově pomoci československým příbuzným, aby mohli cestovat a nikdo je neohrožoval v zaměstnání. Kdo chce mít na svědomí talentovanou dívku, kterou kvůli zarputilému strýci v Kanadě nepustí v Praze na 74 [pageend74]studia. C) V přemnohá případech může mít žadatel na mysli oba motivy. Však se nevylučují. Altruistickou alternativu »B« slyšíme ovšem nejčastěji. Vyhovuje i těm, jimž jde o šmelinářské výlety s kalkulačkami a digitálními hodinkami. Mnohého žadatele napadne, zda úprava není příliš nedůstojný obchod. Zda druhá strana dodrží podmínky obchodu: dají mi vizum, jak bezpečný je návrat, jsem snad tam trestatelný? Právní jistoty: Legendární nepružnost byrokracie se naprosto nevylučuje s rekordně elastickým socialistickým úřadováním a interpratecí předpisů. Vyjímám z dopisu s hlavičkou EMBASSY OF THE CZECHOSLOVAK SOCIALIST REPUBLIC, 3900 Linnean Avenue, N.W., Washington, D.C. 20008 ze dne 23. září 1977: »Podle "Omluvy o naturalizaci" z r. 1928 jste naturalizací v USA automaticky pozbyli čs. státní občanství. Jiná je situace u Vaši dcery, která byla naturalizová- na před dovršením věku 21 let a na kterou se proto ustanovení Úmluvy o naturalizaci, upravující automatickou ztrátu čs. státního občanství, nevztahuje.« Pode- psán Dr. Petr Kříž, vedoucí konzulárního oddělení. Naturalizovaná dcera se podivila, napsala na ambasádu a za rok a půl přišla odpověď, datovaná 19. února 1979: »Vzhledem k tomu, že Vy jste byla naturalizována zřejmě před dosažením věku 21 let, ustanovení Úmluvy se na Vás vztahuje.« Podepsán Dr. Petr Kříž, vedoucí konzulárního oddělení. Tolik k úvodní ilustraci o socialistických právních jistotách. Závažnou záležitostí je tzv. podřízenost norem. Však to dá rozum: ústava je důležitější — měla by být důležitější — než výnos vesnického MNV. Jestliže se edikt protiví ústavě, je to jen cár papíru. Totéž platí v případě mezinárodních závazků. Mezinárodní smlouvu o občanských a politických právech Československo ratifikovalo, zveřejnilo ve Sbírce zákonů č. 120/1976 a neporušitelný závazek vešel v právní moc dne 23. března 1976 — tedy rok před směrnicemi o normalizaci. Článek 12, odst. 2 Smlouvy oznamuje a zavazuje: »Každý člověk má právo odjet ze své země a zase se do ní vrátit.« Žádné »jestliže«, »za předpokladu«, »když«. Nikoliv. Bez podmínek a kondicionálů, tady to je, černé na bílém — a podle toho se, signatáři a ratifikátoři, řidte. Musíte se řídit. To bylo v roce 1976. Jenže rok nato ČSSR vydala Směrnice a v nich stojí, že cesty do zahraničí k neznormalizovaným běžencům se nepovolují (ČI. 12/1). Ovšem právně je Směrnice on par s výměrem vesnického MNV. Jde o dokument nejen právně napadnutelný, ale padlý, invalidní. Mohl jsem použít i jiného ustanovení — nejen čl. 12/1 resp. 13/2 — k dosažení téhož důkazu. Nelze však vinit československý stát z proradnosti, jestliže znormalizovanému utečenci odmítne — po všech úkonech a vydáních — vydat návštěvní vizum. Normalizace je sice podmínkou, ale nikoliv zárukou příznivého vyřízení. Nelze vinit úřad proto, že žadatel očekával příliš mnoho. Jestliže znormalizovaný uprchlík obdrží vízum a odjede na návštěvu do Československa, je v zemi právně postižitelný? Ovšemže. I cizinec je postižitelný — s výjimkou akreditovaných diplomatů, ale ani diplomaté nemají záruku, že je někdo nepraští cihlou do hlavy. Občanství není podmínkou trestnosti. Lze dokonce soudit neobčany za činnost spáchanou v cizině. Tohle je však praxe toliko komunistických států. Např. Fred Eidlin, v Americe narozený Američan, byl v Praze odsouzen na několik roků odnětí svobody za to, že v Mnichově navštívil studijní knihovnu vysilače 75 [pageend75]Svobodná Evropa. Trestnou činnost ohrožování zájmů a dobrého jména ČSSR lze spáchat kýmkoliv kdekoliv. I účastí na schůzce exulantských zahrádkářů, či četbou těchto řádků. Jestliže stát většinou nesahá k trestnímu postihu, to naprosto neznamená zánik státního nároku tvrdě jednat, když a proti komu se zachce. Stojí za zapamatování, že amnestie, jedna za druhou, odpouští úprk a nikoliv poůprkovou existenci. Stát má po ruce jak paragrafy tak precedenty. V případě nepřízně postižený nemá právo na údiv. Abnormalizace Máme před sebou zanedbaný úhel našeho trojúhelníku: jak se zachová nová země? Jak má třeba Kanada reagovat na počínání polonávratného Čechoslováka? Třeba nám k ilustraci pomůže opačný případ: Po únoru 1948 zvolilo v Praze politický azyl několik pokrokových Američanů. Buduji pak socialismus — a řekněme, že Washington by byl vydal normalizační směrnici a tito političtí běženci by navázali styky s americkým velvyslanectvím, vyplňovali dotazníky, včetně udavačských rubrik, kde že je kdo organizován a s kým se stýká, platili peníze — a adoptivní československý stát by se tohle dozvěděl. Neměl by právo pochybovat o věrnosti svých naturalizovaných přírůstků? Jistěže by měl. A stejně tak má každá západní země v posuzování normalizačních kroků svých nových občanů. Jaký je status a právní jistota občanství, nabytého naturalizací? Mezinárodní právo do záležitosti kupodivu nezasahuje a záleží na jednotlivém státu, komu dá občanství, proč a jak — a komu, proč a jak ho vezme. Zájemcům doporučuji přečíst si rozhodnutí předválečného mezinárodního soudu (Permanent Court of International Justice, Advisory Opinion, Nationality Degrees in Tunis a Maroc- co, 1923). Rovněž mezinárodní smlouva o občanství je snadno srozumitelná: »Je věcí zákonů jednotlivých států rozhodnout, kdo jsou jejich občané.« (Convention on Conflict of Nationality Laws of 1930, Art. 1.) Upravovatelé vztahů nemohou namítat, že tím či oním krokem azylového státu se porušuje mezinárodní právo. Důležitější je mít na mysli praprincíp natu- ralizačního procesu: to act in good faith čili nešvindlovat. Nenabýt občanství falešně (under false pretenses). Jestliže jsem přísahal obhajovat americkou ústavu a teď se normalizuji s gubernií, nemohu se divit, že jsem se zasloužil o protiklad a případně o ošklivou potíž. Nutno též se vypořádat s otázkou, zda oozdější normalizační krok anuluje bona fide naturalizací z dřívějšího data. Mezinárodní smlouva z r. 1961 o osobách bez státní příslušnosti (196j_CoD- vention on the Reduction orStatèlësshess) v článku 8 dává státu právo odejmout občanství osobě, »jež poskytla služby jinému státu«. Jít na československé vyslanectví, vypisovat papíry, poskytovat informace a peníze je činnost, jež z hlediska mnohých soudů znamená činnost podle litery a smyslu citované smlouvy. Smlouva se též zmiňuje o »velmi nevhodném jednání« a o »důkazu zavržení věrnosti«. To jsou mezinárodní předpisy. Každá země má navíc své vlastní předpisy. Např. ve Velké Británii je ministr zahraničních věcí oprávněn odejmout občanství naturalizované osobě, jestliže se dopustila nevěrného činu či dokonce slova. S výjimkou USA a některých podružných enkláv většina anglicky mluvícího světa je součástí Britského společenství (Commonwealth). U Nejvyššího soudu na Novém Zélandu jsem si osobně ověřil, že britská rozhodnutí jsou závazným precedentem i u protinožců. Takzvaný Privy Council v Londýně je nejvyšší odvolací stolicí pro země celého Společenství. Přísné předpisy Albionu mohou mít 76 [pageend76]svůj dopad pro našince v zemích od Kanady a Austrálie až po Fidži. Neměl jsem trpělivost pídit po předpisech všech naturalizačních zemí. Jistěže míra benevolence se liší. Z tisku se třeba dozvídám, že Švýcarsko nepříznivě posuzuje normalizační kroky a návštěvy země zrození. Podmínky se údajně liší od kantónu ke kantonu. Nelze se však Švýcarům divit: návrat, jakkoli dočasný, do země, z níž osoba z politických důvodů uprchla, anuluje podmínky původního vstupu — totiž politický motiv. ’ Normalizátoři, kteří ještě nenabyli západní občanství, jsou ještě více zranitelní. Deportace totiž není jen teoretická hrozba. Deportace je naprosto autonomní akt majestátu a záleží výlučně na státu, jaké důvody k akci si zformuluje. Navíc, jestliže stát rozhodne, že dnes je všechno v pořádku, má naprosté právo zítra změnit názor, rozhodnout o nepořádku a osobu odhodit za hraniční čáru. A co se se zlým státem soudit? Nebude to ani laciné, ani příliš platné. Deportace totiž není trest, ale toliko úřední, administrativní výkon, totéž, jako výměr vodného. Žádné do nekonečna protahované handrkování před soudní stolicí, ale pouhý byrokratický zásah. Za zmínku stojí též informace, že diskvalifikovaný politický uprchlík může v zemi azylu ztratit svůj majetek. Že by mu totiž kapitalistický stát zkonfiskoval nabyté požitky dřív, než by našinec mohl převést tvrdou valutu k příjemnému penzijnímu přežití pod socialistickým nebem. Stát — i kapitalistický stát — má právo konfiskovat majetek podivně motivovaného přistěhovalce. Prozatím jsme mluvili o mírových dobách. Stát třeba nezasáhne, ale má právo zasáhnout. Dojde-li k válečné situaci, přespolní na statusu nezískají. Napřed tato informace: války se nemusejí vyhlašovat, aby existovaly. Jsou stále populární, pouze jejich vyhlašování není populární. Někdy státy válku vyhlásí a do střelby se jim pak nechce (viz "sitzkrieg" na Rýně, podzim 1939 — jaro 1940). S příměřím válečný stav právně nekončí, i když je na frontě dlouhá léta klid (případ Koreje). Albánie uzavřela obchodní smlQuvu S Reckem, ačkoliv jejich vzájemný váIečný stav trvá už od doby Mussojjniho. -—Uvedmeii^éinën^oretæ^ Středověký derviš na písku nasáklém petrolejem ponoukne fanatiky, aby jménem Allaha přepadli americký zastupitelský úřad, zmocnili se diplomatů a ponechali v osobní držbě. Aktem dojde k porušení mezinárodního zvykového práva a dvou velice závazných mezinárodních smluv (Vienna Conventions on the Protection of the Diplomatic Personel). Jak může reagovat poškozená strana? Všelijak. Washington má na vybranou mnohé alternativy — od mírumilovného nicnedělání až po atomový útok. (Smlouva z r. 1963 o zákazu nukleárních zbraní se vztahuje na zákaz pokusů a ne na jejich skutečné užití v konfliktu.) Washington se nepochybně rozhodne pro méně extrémní akci a pokusí o řešení cestou diplomatickou, tlakem u OSN, u Mezinárodního soudu, sankcemi, bojkotem, embargem, blokádou atd. Je to válečný stav? Záleží na presidentovi — ne aby vyhlásil, že teď od tohoto okamžiku začínáme válčit, ale že přepadením vyslanectví došlo k válečnému aktu. My ho nevyhlašujeme, my toliko oznamujeme jeho existenci — jako když F. D. Roosevelt 7. prosince 1941 oznámil Kongresu, že existuje válečný stav mezi USA a Japonskem, stav zahájený a způsobený útokem na Pearl Harbor. Různé předpisy vejdou v právní moc — např. Alien Enemy Act, opravňující internaci dosud nenaturalizovaných civilistů z dervišovy země. Řekněme, že země tábora míru si chtěly politicky polepšit a že to bylo zejména Československo, jež na povel Sovětského svazu zásobovalo derviše po souši, aby unikl ekonomické blokádě. Československo se stane spoluodpůrcem Ameriky, explicitně či 77 [pageend77]implicitně, a nepříjemné důsledky zmíněného zákona postihnou i přistěhovavší Čechoslováky. Věřím, že by úřady vyřizovaly případy individuelně: a jako se při prověrkách v CSSR ptají na občanův postoj k 21. srpnu 1968 a normalizaci, tady by se ptaly na přistěhovalcův postoj k normalizaci a podle toho se pak zařídily. Kdo si přece upravil vztah tam, u nepřítele, nemůže mít upravený vztah tady. S pochopením tohoto jednoduchého soudu by mohli mít potíž toliko schizofrenici. Zásluhou spojeneckých smluv by se konflikt nepochybně košatil — i když jen na papíře a ne na bojišti. Vývoj by však stačil k postižení znormalizovaných našinců v Kanadě, Velké Británii, Spolkové republice Německo atd. Enemy alien, "nepřátelský cizák": zacházet se s nim může různě. Může to být koncentrák v arizonské poušti a může to být jen hlášení se na policii, jednou týdně. Nutno přičíst standardní omezení dle mezinárodního práva, např. zákaz vlastnění poštovních holubů. Zájemcům doporučuji zejména Geneva Convention No. IV on the Protection of Civilian Persons in Time of M/ar. Obsahuje ošklivé paragrafy o kolektivní odpovědnosti, odvetném opatření, rukojmích, zadrženi a dalších nepříjemnostech (čl. 79 - 135). Jak je to s rukojmími: Staré předpisy praxi zakazují, jenže — slovy vědce Charlese G. Fenwicka {International Law, str. 682) — »jde o téměř naivní předpisy z hlediska praxe dvou světových válek«. A válek následných — mohli bychom dodat. V jednom z důležitějších válečných procesů v Norimberku soud rozlišil dvě kategorie: 1. hostages — civilní obyvatelstvo vzaté do vazby za účelem záruky poslušného chování obyvatelstva pro futuro; 2. reprisal prisoners (»odvetní zajatci« v doslovném překladu) — osoby, které budou popraveny jako odveta za násilí již spáchané. Základní pravidlo vyžaduje, že odveta nemá být krvelačnější než čin, který k ní vedl. Nacistická praxe, zastřelit 50 Jugoslávců za jednoho příslušníka wehrmachtu, tedy neobstojí. Tohle bychom měli za podmínek okupačních. Derviš dosud Ameriku neokupoval. Je tedy možné transoceánský aplikovat zmíněná pravidla? Kloním se k souhlasné odpovědi. Derviš spáchal násilí tam; zmocnil se diplomatů. Lze tedy vzít zde do vazby osoby z dervišovy země a jeho spojenců a oznámit, že dojde k jejich likvidaci v případě zkřivení vlasu na diplomatických hlavách. Závěr Máme co dělat s triagonálním vztahem. Myslícímu našinci nelze omluvit předpoklad a prominout tvrzení, že normalizační krok nemůže způsobit abnormali- zační následky v adoptivní zemi. Nelze mít vše zadarmo. Je pravděpodobné, že adoptivní země nebude na úpravu reagovat. Pravděpodobnost ovšem neznamená záruku. Třeba dojde k reakci, jež nebude bezbolestná. A jestliže se postižený bude divit, nebude mít nárok na příliš soucitu. Účelem tohoto pojednání není strašit, ale informovat. Kdo míní skákat do tůně, ať ex post facto neprotestuje, že tůně byla studená, bezedná, že neuměl plavat, že to tak nemyslel. Měl myslet. 78 [pageend78]Ill OPUSTÍŠ-LI MĚ, NEJSPÍŠ NEZAHYNEŠ EVENTUÁLNĚ UŽITEČNÉ POUČENÍ Z PRAHY Většina čtenářů se asi pamatuje na případ rodiny Gabrielových: otec Bedřich Gabriel s dvěma dětmi — šestiletou dcerou Vlastou a čtyřletým synem Bedřichem — emigroval po invazi do Ameriky a usadil se v Kalifornii, kde žila jeho matka, tedy babička dětí. Manželka a matka dětí Vlasta Gabrielová ale dala přednost pobytu v rodné zemi. Neodešla k imperialistům, naopak, provdala se za sovětského občana Žludkyna, jehož do Čech zavál pancéřový socialismus. Jenže pár měsíců po příjezdu do USA otec Gabriel umřel na rakovinu. Na smrtelné posteli vyslovil přání, aby jeho děti zůstaly u kalifornské babičky a sousedů Smithových. Matka Gabrielová-Žludkynová o potomky nejevila zájem několik let. Teprve v roce 1972 — tedy v době, kdy se na Západě začalo hodně psát o Husákově režimu, jak že odmítá vydat děti rodičům do kapitalistické ciziny — se pustila do žadonění, že chce svá robátka k ní do socialismu. Jenže tito dva potomci, jimž v té době bylo už 15 a 13 roků, do Československa k matce nechtěli, a nechtěli je ani ztratit jejich vychovatelé, manželé Smitho- vi. Došlo k soudnímu sporu v Kalifornii na okrese San Bernardino, spor se vlekl čtyři roky a pražským propagandistům se hodil znamenitě. Zde trpící matka — u imperialistických upírů ukradené děti. Případ rozmazávali i v Rudém právu. Vystřihl jsem si ze stranického tisku karikaturu učitele, jak ukazuje na mapu světa a dotýká se bodu »San Bernardino, USA« a praví: »Člověk povstal ze zvířete a tady dokazují, že to jde i naopak.« Jak by asi reagovala Praha, kdyby podobná malovánka s protičeskoslovenským textem vyšla v největších amerických novinách? Publicita případu dětí Gabrielových na nějaký čas polevila, ale v r. 1977 ji propagandisté obživli, aféra je zpět na prvních stránkách. Proč? Protože slouží jako kontrakanonáda proti tažení za lidská práva, jež zahájil president Carter. Koukejte se, jak ten vyvrhel krade děti! Jde též o záchranu jiných ztracenců. Pod titulem »Chci zachránit své děti« v Tribuně, týdeníku ÚV KSČ ze 7. září 1977 se dozvídáme o úpění emigrace. Údajný Jaroslav P. ze Stuttgartu si stěžuje na »tohle pomalé beznadějné umírání zde v Německu. Většina z nás je duševně i tělesně zničena.« Jana Z. z USA lká: »Lidé nemají byt, spí na ulicích na matracích, které jiní odhodili na smetiště.« O takovémto polobydlení polosirotů Gabrielových se ještě nepíše. Napadán je president Carter, že děti nevydal a že údajně na dopisy žadonících a právem rozhořčených Čechoslováků neodpovídá. 79 [pageend79]»Děti se musí vrátit« je titulek z Tribuny ze 14. záři 1977 s textem: »Celé čtyři měsíce čekala marně paní Žludkynová-Gabrielová na odpověď na svůj dopis presidentu Spojených států amerických....... Odpověď od prvního muže USA stále nepřichází. President zřejmě na takové maličkosti nemá čas. Musí se starat o lidská práva v socialistických zemích.« Článek končí touhou, že děti »poznají život v socialistické společnosti, která vynaložila značné prostředky na pomoc při soudních jednáních. To nejsou prostředky vynaložené zbytečně, jsou určeny na záchranu občanů. A tak mohou Spojené státy americké ukázat, že to s lidskými právy myslí opravdu vážně. Naše vláda jim k tomu podala ruku.« Divné ruky podání, když značné množství dětí je — na rozdíl od dětí Gabrielových — velice nedobrovolně zadržováno, vzdor žadonění rodičů v zemích západních. Z Československa se psalo též paní Carterové, aby jako matka pochopila a byla na chvilku lidská. Údajné — a málo pravděpodobné — neodepisování z Bílého domu se do nekonečna rozmazává a presidentu vyčítá, že odmítá zrušit soudní rozhodnutí. Ani slovo o americkém ústavním systému dělby práce, o nezávislosti moci soudní, o tom, že za dvě století žádný president žádný rozsudek změnit nemohl, i kdyby moc se mu chtělo (vzpomeňme třeba Nixona a aféry Watergate). Pak přece jen slovo padlo, zvídavý čtenář se ozval a československý vědec a expert na Ameriku se s námitkou o konštituční nemožnosti presidentského zásahu do justiční pravomoci vypořádal ve sdělovacích prostředcích v tom smyslu, že něco takového mu není naprosto známo. Nyní však k poučení, jak slibuje titul této stati. Ústřední výbor KSČ vydává nejenom Tribunu, ale i Dikobraz. V tomto zdroji oficiálního veselí se 2. strana pravidelně věnuje zcela vážným, politicky zakaleným prohlášením. V čísle z 31. srpna 1977 vyšel bolševicky břitký příspěvek O. Havelky pod titulem »A mlčí«. Carter mlčí a Havelka se táže, zda Amerika »má také vyhlášku, jako je u nás vládní vyhláška 150 z 1. 10. 1953, která přímo ukládá povinnost včas a řádně odpovídat na dopisy.« Tedy časopis humoristický, ale sdělení vážné — s dopadem na výsost humoristickým, z říše Kafkova absurdna. Sice režim miliony stížností, proseb, suplikací desetitisíců občanů zkameněle ignoroval a ignoruje, ale zato máme zákonnou závaznou vyhlášku, a proto odpovídáno je promptně. Zde je, prosím, edikt, který promptnost nařizuje a liknavost třeba i trestá. Doporučuji čtenářům připomenout tuto vyhlášku svým příbuzným, přátelům a známým, kteří se ve znormalizované zemi perou s byrokratickými mlýny. Ať zákonný závazek citují a zdůrazňují ve svých suplikacích. Totéž může připomínat kdokoliv z našinců na Západě, pouští-li se do korespondence s normalizátory. Třeba až jednou Husák doslouží a jeho soudruzi ho znovu vrhnou z úřadu do šatlavy, tentokrát navrch k velezradě a porušování zájmů země (za něž už jednou léta seděl) mu přičtou i porušování této vyhlášky. SOCREÁLNÉ DODRŽOVÁNÍ Československá zahraniční politika je ovšem rozporuhodný, vzájemně se potírající pojem. Jak by mohli, guberniálové, však jsou z nejmírumilovnější země, jež nezasahuje ani do svých vlastních záležitostí... 80 [pageend80]A přece jen quherniátové zasáhli přímo na globální úrovni: na podzim r. 1982 přednesli v Nairobi delegátům ze všech koutů světa návrh uzákonit rušení zahraničního rozhlasu, rušit poslech zaručený mnohými mezinárodními pakty. Čili pokus o export domácího produktu ze země, jež trpí podstatnými vývozními potížemi. Neboť ani primitivnější diktátoři Třetího světa dostatečně netleskali, československý pionýrský průlom k novým vistám světového systému totálního policajt- ství byl odložen až na příští zasedání za pár roků. »Jak jste jen mohli tohle chtít?«, kroutili naivními hlavami prosluli juristé. »Však už takhle a daleko víc mohou na domácí úrovni,« odpovězme znejistělým myslitelům a šlápněme do konkrétna: V roce 1948, čerstvě po Únorovém vítězství, hlasovali zástupci ČSR v OSN pro Deklaraci všeobecných lidských práv. 7. října 1968, tedy taktéž v historicky zajímavé době, zástupci ČSSR, země, jež časem vyzískala víc než jedno písmeno, hlasovali v OSN pro přijetí dvou mezinárodních smluv. První zajišťovala hospodářská, sociální práva, druhá zajišťovala práva občanská a politická. Zveřejnění dokumentů se na znormalizovaném území poněkud pozdrželo, až pak přece: 11. listopadu 1976, Sbírka zákonů, číslo 120 za dvě koruny šedesát. Poklad za pakatel rozprodali v mžiku. Pohlédněme na drahokam, zaručený všemu občanstvu. Paragraf 19, odstavec 2 o občansko-politických právech zaručuje »právo získávat, přijímat a dále předávat informace a ideje všeho druhu, bez ohledu na státní hranice, ústně, písemně, tiskem, formou uměleckou či jinou«. I nejpomalejší žáci v prvním ročníku právnického učiliště vědí, že mezinárodní závazky váží víc, než domácí předpisy. Tedy jestliže dojde k neshodě, platí podpis na mezinárodním dokumentu, zatímco místní edikt přísluší do odpadkového koše. Přistupme nyní k realitě reálných socialismů: Kdosi do balíčku s adresou v zemi beztřídní hojnosti přibalil k textilu a čočce též knížku Josefa Škvoreckého. Příjemce dopadl takto: Ředitelství mezinárodní poštovní přepravy Praha 120 nám. M. Gorkého 13, 220 00 Praha 1 V Praze dne 24/5 1982. Vážený (á), sdělujeme Vám, že připojená poštovní zásilka obsahovala — mimo jiné — tyto neperiodické publikace: Škvorecký Josef: "Mirákl" Dovoz a rozšiřování těchto neperiodických publikací byly zakázány rozhodnutím ministerstva kultury, vydaným na základě § 4 zákona č. 94/1949 Sb., o vydávání a rozšiřování knih, hudebnin a jiných neperiodických publikací. Proto byly zmíněné neperiodické publikace vyloučeny z poštovní přepravy. 81 [pageend81]Věci vyloučené z poštovní přepravy propadají podle § 6 odst. 4 vládního nařízení Č. 240/1949 Sb., kterým se provádí poštovní zákon, ve prospěch státu. S pozdravem Světu mír! (Razítko:) Ředitelství mezinárodní poštovní přepravy Praha 120 nám.M.Gorkého 13, 220 00 PRAHA (nečitelný podpis) Dalo by se mírumilovníkům šlápnout na kuří oko? Ve smlouvě o občanských a politických právech je zajímavý paragraf 40 o Výboru na dodržováni smluv. Výbor podléhá Hospodářské a sociální radě OSN. Výbor lze vyzvat, aby tu kterou zemi vyzval k předložení účtů, jak vždy dodržuje všechny své svaté závazky. ZPRÁVA O ZABITÍ Jakpak je tam u nás doma v Ugandě Ducha? Inu, Big Dada Husák a podobně velký či malý Dada Biľak humanizují, humanizují. A podepisují helsinské a bělehradské závazky. V posledním odstavci knížky »Malá doznání okresního soudce« (68 Publishers Toronto, 1974) se zmiňuji, že není v zájmu režimu, aby si veřejnost pamatovala jeho hříchy, a že mi šlo především o příspěvek v úsilí proti zapomnětlivos- ti. Dnes se k větě vracím, abych oznámil, že onen múj spisek zabil člověka. Či značně přesněji: kvůli spisku režim zabil člověka. Na Borech. Jak víme, české knihy vycházejí nikoliv v Praze, ale v exilových nakladatelstvích. Hraniční a vnitrozemští Koniášové po nich pasou — NO PASSARAN —, ale všechny ovce neuhlídají. Co projde, přečte víc než jeden čtenář, kapka po kapce a ze středověké zdi máme ementál. Mezi čtenáři mé knížky v rodné Plzni byl i strýc Jaroslav Ulč, pán víc než sedmdesátiletý, z dělného rodu. Celý život se živil rukama. Vlastníma rukama. Estébáci ho přijeli vzbudit hodinu po půlnoci. Oblíct, fofr, fofr, jede se. Na Bory ho odvezli nikoliv hrdlořezové tradičního typu, ale floutci znormalizované doby, ti, co se vlastně za estébáky příliš nepokládají, u STB toliko pracují od osmi do čtyř, nebo jinak, třeba i v nokturálních hodinách. Rozdíl v motivaci ale nemusí znamenat rozdíl v pracovních výsledcích. Tak tedy po půlnoci ostře na strejdu: »Četl jste to?«, a mávli mu věcí před nosem. »Jen tak prolistoval, nakouk semhle támhle, je to dlouhý,« přiznal se zločinec. »Ale je to váš synovec,« a ukázali na fotografii autora, jak si je arogantně prohlíží ve feudálním čínském rouchu. »Utekl, zradil, škodí,« s vyčítavým prstem na mého dělnického příbuzného. »Dvacet let jsem ho neviděl. Nikdy jsem tohohle synovce pořádně neznal, utekli jinací,« bránil se můj příbuzný. Bodejď. Prchla dcera i Stalinovi, a to byl přece jejich soudruh naprosto největší. Státně bezpečnostní důstojníci nového typu si strýce podrželi až do rána. Na Bory ho přivezli, domů ale již neodvezli. Ať se stařec nějak dobelhá. Sbalili ho v téže velezrádné věci ještě jednou. Potřetí nesbalili, neboť strýc skonal. 82 [pageend82]Ředitelství mezinárodní’ poštovní přepravy Praha 120 nám. M. Gorkého 13, 220 00 P r a h a 1. . V Praze dne 24/5 1973. Vážený (á), sdělujeme Vám, že připojená poštovní zásilka obsahovala - mimo jiné - tyto neperiodické publikace : • * 83 Dovoz a rozšiřování těchto neperiodických publikací byly zakázány rozhodnutím ministerstva kultury, vydaným na základě § 4 zákona č.94/1949 Sb., o vydávání a'rozšiřování knih, hudebnina jiných neperiodických publikací. ” Proto byly zmíněné neperiodické publikace vyloučeny ž poštovní přepravy. Věci vyloučené z poštovní 'přepravy propadají podle § 6 odst-4 vládního nařízení č.240/1949 Sb., kterým se provádí poštovní zákon, ve prospěch- státu S pozdravem Světu mírl íJVwíÚui j X- W . / (podpis>7' . . // [pageend83]Jen co bylo po pohřbu, vrhli se na tetu vdovu. Že co ten synovec, s kterým se už dvě desetiletí neviděla a nikdy si s ním nevyměnila řádku. Netvrdím: Husákovi husaři připravili o život mého strýce Jaroslava Ulče. Nebyl již z nejmladších. Ale o život připravili jednoho z dalších čtenářů onoho propašovaného výtisku knížky, totiž plzeňského dentistu Jana Hranáče. Odvezli ho na Bory k pohovoru a přenocování. Jeden den a noc, druhá noc, nikoliv však již třetí, neboť čtenář Hranáč, muž celkem pevného zdraví, pohostinní nepřežil. Umřel při výměně názorů o exilové literatuře. Řezníkům doporučuji: odemkněte trezor a nalistujte si v mém spisku. Strana 200. Tam se zmiňuji o jistém dentistovi H. Tam ten člověk H. je na vás laskavý a přiznává vám zásluhy, které vám nepatří. A vy jste laskavého H. zabili. Byl to Honza Hranáč. Zpět k poslední stránce životu nebezpečné knížtičky. Cituji z dopisu brněnské čtenářky v jednom z poinvazních výtisků Listů: »Dnes však už víme. Prokurátor, který by se propůjčil k takovým rozsudkům, by se už nemohl tvářit jako oběť stranického nátlaku, ale byl by justiční vrah. Funkcionář, který by si chtěl přihřát svou polívčičku, by nebyl naivní nadšenec, ale křivý svědek. Straník, který by nesouhlasil, by nebyl oklamaný ubožák, ale spoluviník. Vinni by byli i všichni mlčící a bázliví.« Sebeelokventnější estébáček mne nepřesvědčí, že musel vléci strýce Jaroslava po půlnoci na Bory a že musel zabít Honzu Hranáče. Víme, že vzpomínka roku 1968 je vám velice proti srsti. Že se totiž stal. Neboť se stal, mohlo by se zase něco stát. A předstoupili tehdy svědci, připomínajíce soudruhům Doubkům, Peškům, Kohoutkům a ostatnímu ohavnému kuru jejich počínání. Pamatujme si činy a činitele normalizace tak, aby činitelé věděli a činů bylo méně. Záznamů bude třeba, až dojde k znovuzačlenění Řípu s okolím do evropského kontinentu. MALÁ NEDODRŽENÁ DOHODA JAZYKOVÉHO VZDĚLÁVÁNÍ Našinecký párek si sem přiveze kus staré vlasti. Doma bude mluvit česky a na svět se bude dívat českýma očima — když ne natrvalo, tedy notnou chvilku. Párek bude handicapován společným jmenovatelem češtství, němectví, tu- rectví, ale je to handicap? Když se ožením s Papuánkou u protinožců, jaká je to globalizace? Stane se ze mne kosmopolita jen proto, že jsem se sčuchnul s tetovanou divoškou? Tyto námitky mi předhodil myslící krajan u piva v australské poušti. Oženil jsem se s netetovanou nečeškou. Dorozumíváme se anglicky. Jednoduchá angličtina je jednoduchá. Neskloňujeme, nepádíme. Její perfektní verze je však nedosažitelná. Poradte si s tím: výrazy a útvary nezapamatovatelné, arbitrárni, idiomatické, idiotické. Vyznejte se v předložkách. Kdy dělat čárky? Nikdo neví. Respektive každý ví jinak. Píšu a dumám: mám tam dát určitý člen nebo neurčitý nebo radši bez členu? Jdu se zeptat tří Američanů, vzdělaných, v zemi zrozených, je to jejich rodná řeč, a každý mi dá jinou odpověď. Syntax, slovosled — a už si vleču další permanentní břemeno. Jak pak mohu laškovat, přetvářet a pitvořit? V mateřštině češtině pohrajú se slovem, ohnu útvar, nechám na něm personální punc. Což lze puncovat anglič84 [pageend84]tinu? Humpoláckým akcentem, popleteným syntaxem, pošahanou dikcí? Tolik tedy k úvodu nálady, jež nás, manželku a mne, přiměla k utvrzení, že se zmnožíme i intelektuálně a linguisticky. Vzájemně se obdaříme mateřštinami. Její mateřštinou je jazyk čínský. Což aby byla hračka. Každý čtvrtý tvor na světě to dovede, nemusíš být Einstein, poklepala na má pokleslá bedra. Začal jsem se úkolu věnovat. Řeknete WAN: výraz znamená »malá ústa«, ale též »velká ústa«. CHEN znamená »stát v klidu« nebo také »prchat rychle«. PEE je pes buď pod stolem nebo s krátkýma nohama nebo s krátkou hlavou. »Copak se kdy takhle domluvíme?,« začal jsem se durdit. »Nebuďpuntíčkář a oceň bohatost,« vyzvala mne. »To je zmatek,« trval jsem na svém. »Protichůdné, nelogické, neprecizní,« a stále jsem mlel svou. Uzemnila mne slůvkem HOO. Tři písmena k sdělení »zařídit kauci k propuštění ženy obviněné ze spáchání zločinu lehčí povahy«. Máte v češtině něco tak exkluzivně zkratkového, veleadresného? Rdím se, nemáme. Rovněž nemáme čtyři tóny. Co tón, to jiný význam, mně zní všechny stejně, jim nezní. Psaná řeč má znaků mnoho set tisíc. V moderním slovníku je jich šestnáct tisíc. »Kdo to takhle blbě vymyslel?,« obořil jsem se na historii a ukázal jsem obža- lovacím prstem na zmatenici — toť prý znak, skládal se aspoň z tuctu přizahnu- tých čar. Anglicky se jim říká "strokes". Taktéž se říká mrtvici. Jak že se hledá ve slovníku bez abecedy? Inu, s obtížemi. A přistrčila mi první dít učiva pro začátečníky. Abych oddálil přesčasnou zaměstnanost svých omezených ganglií ponorem do krásna, jež bez obtíží zvládá miliarda pozemšťanů, vyběhl jsem na newyorském Manhattanu do ulic pokusit se o protiofenzivu. Prolezl jsem několik knihkupectví a věru jsem svou kontrakanonádu našel: český jazyk písmem i zvukem, ano, na papíře i na gramofonových deskách. Přinesl jsem domů a zalistoval v textu: »Před ohništěm vidíme předložku, na ní leží kleště do ohně, pohrabáč a lopatka na uhlí. »Jen otec je zcela nehudební »Měříme půl šestá litru, k půl pátu vědru »Na rádiu dobře odladím Prahu »Lokaj neboli sluha právě podává na stůl. Rukulíbám, milostivá paní. Je libo pepř, pánové? Ne, pane továrníku. »Sáňkařská dráha na Ještědě u Liberce je nejlepší ve střední Evropě. »Český lípový med je naše pochoutka. »Československo nemá moře. Je stát vnitrozemský, nikoliv námořní. Čechoslováci se vůbec rádi koupají v přírodě. »Dámy v půvabném koupacím triku nebo koupacích šatech, zahalené koupacím pláštěm, odpočívají na čistém písku, jiné si čtou v rozkládací židli. Páni, kteří se právě nekoupají, pokuřuji a baví se lázeňským ruchem nebo pozorují šírou hladinu.« Šírou hladinu. Z které doby je tahle vykopávka? Hledám výrobní datum. Je to rok 1960, tehdy, když ČSR vzrostla na ČSSR, země měla Antonína Novotného a profesora Trávnička, onoho mocného muže, o němž se tradovalo, že postačí jeden jeho malý rozkaz a píča se bude psát s ypsilonem. Tak tehdy věru českému národu hrozili. »Čím mohu sloužit, milostivá? Chtěla bych kožené rukavičky glacé. 85 [pageend85]»Trafiky se propůjčují trafikantům. Bývají to invalidé, pensisté nebo vdovy. »Návštěva u holiče je dnes nutnou součástkou pravidelného rozvrhu. »Automobil bude časem dosti levný, takže skoro každá rodina středního stavu bude mít svůj vlastní vůz. Lacinější jsou auta otevřená, ale člověk je v nich příliš vydán nepohodě. Každý vůz musí míti ochranné sklo pro ochranu řidičovu. Kola musí míti pevnou pneumatiku a vzadu na voze ještě visí rezervní kolo, aby se mohlo nasadit, když pneumatika praskne na kamenité silnici. Motor je krytý kovovým pláštěm. »Všichni hosté jsou ve večerním úboru, dámy ve večerních toaletách, páni ve smokingu. Ale ve středních měšťanských restauracích se večeří prostě ve tmavých vycházkových šatech. »V některých restauracích se připočítává 10% za posluhu. »bedra, bedrám, bedrách, bedrami »máti, mateře, mateři, máteř, máteři, máteří »panin, panino, panina »Olga, Olžin, Olžino, Olžina »Jak jste se měl medle o Letnicích? »Mluvím již tak dlouho česky, že myslím, že je to jazyk velmi jednoduchý.« Otřel jsem si pot, byť jde o jazyk velmi jednoduchý. Jsem z toho, milostivá, medle, celý tumpachový. Co je to, co jsou to Letnice! Co tohle je za jazyk z roku 1960, kdy už kolem Řípu vybudovali socialismus a výdobytek si přiklepli jednomyslným odhlasováním nové ústavy? Ústavu třeba vyrobili v Moskvě, ale tohle je Praha, ano, Linguaphon, výrobek Československé akademie věd. Cerné na bílém. Vzpomněl jsem si na zkazku o učiteli, jenž se pomstil svým žákům, protivné vystěhovalecké rodině na cestě do Brazílie. Když pak dorazila do Ria, zjistila, že mluví plynně rumunsky. Ale to snad autor jen konfabuloval. V našem případě však jde o tvrdou realitu. Linguisté, jazykozpytci, vyučova- telé se třeba spikli znalosti monopolizovat a neznalé mást. A dělají to šikovně, svět pikle netuší. I když odvrhnu variantu globálních úkladů, neparanoidní diagnóza rovněž zněla depresivně: jazyk je pěkná květinka. A co my, květinky? Jednou za sedm až osm roků se nám prý vymění všechny buňky v těle. Takže my už domácké, přes kořeny přivezené molekuly vůbec nemáme. Naše materiální základna je totální biologické novum. Ale co naše myšlení, duše, inu nadstavba — dohnala či nedohnala tuhle základnu? Marxisté-leninisté mají odpověď—jako konečně všechny odpovědi — hnedky po ruce: tedy též o opoždbvání duševna. Ale i zbytek nás nevěřících aby se občas ošíval s pocitem, že máme oči na temeni a uši namotané obráceně. Ze náš mozek a jazyk je nový a není nový. Jak rychle nám atrofuje chápání všeho českého? Leckdo tvrdí, že odchodem z místa zrození se vlastně zastaví čas: že prý si běženec rozbije hodinky o hraniční patník a pohyb času v končině opuštěné může jen nedostatečně chápat. Budu měřit dnešní a zítřejší Československo antikvárnimi měřidly roku právě 1960, když jsem dorazil do Ameriky, nebo by se mi doopravdy mohlo povést přeskočit vlastní stín? A je to vůbec stín? Doklopýtám se snad na dno k rozprávce s Čapkovým mlokem Boleslawem Jablonským a ostatní mloci si nás spletou? Krajanský časopis Omažský hospodář se odstěhoval z Omahy v Nebrasce do českého městečka jménem West v Texasu, změnil se v Hospodáře a vedoucí redaktor se jmenuje Vaculík. Listoval jsem si ve výtiscích. Zcela vrchní číslo na hromadě bylo z roku 1976. Nebo 1876? Nikoliv, je to toto dvacáté století. A 86 [pageend86]čtu: Slavnostní oběd byl sněden v zahradním pavilonu. Po chutném obědě dva revolučně oblečení hudebníci chvatně známého kapelníka Joe Pat Paterý nám u zahradního pavilonu začali revolučně vyhrávat. Pan kapelník pěkně umělecky roztahoval měchy na jeho kouzelné harmonice tahací a při tom mu jemně přiťuká- val na bubny a puklice dovedný hudebník. Bylo opravdu radost je poslouchat. Bylo opravdu radost čist. Pokračoval jsem: Nedaleko ode mne bývá zlatá duše, která bude oslavovat 90. narozeniny dne 8. září 1976. Je to stařenka Františka Vlasáková, která je mnoholetá odběratelka Hospodáře. Je ještě veselá, čilá a oblíbená všemi krajany, kteří ji znají. Vždy ráda četla, háčkovala a hrávala divadla. / dnes chodí pravidelně do kuželkárny, kde její chlapci hrají kuželky a dostala již i odměnu za to, že nevynechali ani jedno pondělí. Pěkně se obtéká a každou neděli má klobouček na hlavě, když je v kostele.« Na fotografii se usmívala dáma, jíž je devadesát. Jak antikvárni budeme my, jestliže se kdy něčeho dožijeme? Se starostmi jsem se svěřil našinci, jemu se zalíbila konšpiratívni teorie o úradku jazykozpytcú nepodělit se se světem o znalosti, a odměnil mě obálkou. Byly v ni noviny. DOPOLEDNI LIST, ranní vydání denníku VEČER. Redakce, administrace a expedice v Praze II — Hybernská 20. V Praze, v pátek 22. záři 1933, číslo 184, cena 30 haléřů. Devatenáct set třicet tři — to Roosevelt teprve začínal a Hitler byl u hnědého vesla devět měsíců. Noviny staré dvě generace. Mazlil jsem se s titulky a textem od první strany, odshora dolů, zleva do prava: KREMATORIUM VE VOLNĚ PŘÍRODĚ — s obrázkem. (»Bojovný indický kmen Sikhů, podle svých náboženských zvyků, mrtvé příslušníky kmene upaluje.«) POUHÝ MONOLOG PŘEDSEDY SOUDU MÍSTO VÝSLECHU VAN DER LUBBEHO (»Včera započalo líčení proti van der Lubbemu a spot., kteří jsou obviněni ze zapálení říšského sněmu německého. ... Dojem, jímž působí van der Lubbe na pohled, je odpuzující. ... chvílemi se objevuje na jeho obličeji blbý úsměv, o němž van der Lubbe pravděpodobně ani neví. Pokračování na 2. straně.«) NA ULICÍCH UMÍRAJÍ LÍDĚ HLADEM A ZVLČILĚ DĚTI OHRYZUJÍ NA TRZÍCH KOŠŤÁLY - ALE PANICKY SOVĚTSKÝCH VŮDCŮ, OVĚŠENĚ BRILIANTY, TANČÍ V NÁDHERNÝCH TOI LETÁCH V KREMLU, JAKO ZA CARSKÝCH PLESŮ. Takhle dlouhý titulek. (»Jejich vliv je tak velký, že nikdo neodvažuje se proti nim ani slovem hlesnouti. Stalin mlčky trpí tento luxus... Za nejelegantnější platí manželka bývalého lidového komisaře Lunačarská. ... Také sovětská vystankyně Kolontajová je známá parádnice. ... Charakteristické jest, že nikdy neslyší se tu oslovení "soudruh" nebo "soudružka". Mluví-li se o nějaké ženě, říká se vždy madame X Y. «) NIKDO NEBUDE ZDRŽOVAT NUNCIA, JEMUŽ SE V PRAZE NELÍBÍ (»Orgán Republikánské strany zemědělského a malorol. lidu na českém západě "Plzeřiský kraj" v úvodním článku píše o případu nuncia Cirlaciho a zdůrazňuje, že nuncia k nám sv. Otec poslal, aby ostříhal stádo Kristovo, aby se starai o církev, o věřící a ne o ludovou stranu, o Hlinku a Nitru.«) BERLÍN, BANKĚŘ UTEKL SE 4 MILIONY KČ FANDA MRÁZEK JAKO KROTITEĽ L VŮ SLEPÝ GUSLAR ZPÍVÁ JIHOSLOVANSKĚ PÍSNĚ 87 [pageend87]MRTVOLKA 14DENNÍH0 DĚCKA V NÁDRAŽNÍ ČEKÁRNĚ (V Maďarsku — »Beštiálnimatka je zardousila.«) Tohle vše a nic víc bylo na straně první. Druhá strana: SEDMDESÁTILETÁ SPÁLILA SVĚHO MANŽELA V PEC! (Selka v Pilisszentivánu, zabila sekerou, příliš se opíjel, vinici prodala. Vyplývá, že Maďaři jsou kruťasové.) ZA TÝKÁNÍ NA SLOVENSKU PRO IREDENTISTICKÉ REJDY "SLOVÁK" ZASTAVEN NA 3 MĚSÍCE DĚTI ROZTRHALY ZA 62.000 KČ CENNÝCH PAPÍRŮ (»Ve francouzské obci Vavrechainsous-De Nain u Valenciennes přihodila se tamnímu faráři velmi bolestná nehoda.«) NA ĎUMBÍRU SNĚŽÍ NOVÁ VLÁDA DOLFUSSOVA V RAKOUSKU MADLA Z CIHELNY - NEDOŠÍNSKÁ - BAAROVÁ - BORSKÝ Režie: Vladimír Síavínský. Premiéra již dnes v biografech LUCERNA — KOTVA - METRO ŠICÍ STROJE nejlepších SOUSTAV dodává BURDA — Karlín, Královská 38 SECT PAVILON - VELKÁ KABARETNÍ REVUE - SOUPER 14 KČ PROF. K. J. ZOUBEK SE SVÝM MONACO CLUB ORCHESTREM Řeč z novin roku 1933, prvního roku Třetí říše, byla živější, současnější, než řeč Linguaphonu z 1960, roku Ústavy Antonína Novotného a dovršení výstavby socialismu. Že přeci jen konspirace linguistú? Dával jsem si další otázky: Kdybych byl odešel z Prahy v roce 1933 a dneska se mi někdo zmínil o Formanovi a Brejchové, budu vědět, o kom mluví, nebo mu budu odpovídat Slavínským a Nedošínskou? Budu odpovídat milovnicí Brejcho- vou návštěvníkovi z Prahy v roce 2000, když už budu kmet a Brejchová bude aspoň šedesátnice? Jestliže tisk z třicátých let zní čerstvěji než učebnice z let šedesátých, co pak teprve tisk z doby nejsoučasnější! Co lepšího, přesnějšího, autentičtějšího, než RUDÉ PRÄVO, hlas a tep lidu. Zmocnil jsem se výtisku z pátku 9. ledna 1981. Číslo 7, ročník 61, stran 8, cena 50 haléřů, cena v porovnání s deníkem z roku 1933 jen zanedbatelně zvýšená — a navíc, teď jsme světový formát, když nakrájíme, v podmínkách dočasného nedostatku toaletního papíru... Pustil jsem se do studia první stránky: NEVIDĚT POUZE KLADY - Z VÝROČNÍ SCHŮZE ČKD KOMPRESORY PRAHA byl nejtučnější titulek. Jen o něco menší BOHATÁ ŽEŇ NÁMĚTŮ - VŠELIDO VÁ DISKUSE PŘED XXVI. SJEZDEM KSSS ŠPIČKOVĚ VÝKONY NORMOU (Podtitulek: Vstříc úkolům sedmé pětiletky. Cíl kolektivů vsetínské ČSAD: Každý den efektivně) Méně velké, ale stále značné nápisy Rád v ít ězn éh o ú n o r a an d r ej í o č en áš k o v i OSLAVY VÍTĚZSTVÍ V KAMBODŽI JMENOVÁNÍ VELVYSLANCEM (do Kostariky) SOVĚTSKÁ DELEGACE ODCESTOVALA (delegace vedená náměstkem předsedy rady ministrů Nikolajem Talyzinem). Jestliže řeč se mění, zůstává žánr nezměněn, zcela mumifikován? Takhle vypadal tisk v době našeho mládí, když se pěly ódy na Stalina a ti ještě mladší jásali s oprátkou pionýrského šátku kolem krku. Forma je neměnná. Na světě je dneska víc než stopadesát členů OSN. Československo má diplomatické styky 88 [pageend88]aspoň s polovinou. Tedy jednou až dvakrát týdně se někde slaví národní svátek — a už je důležitá zpráva. Odeslán je telegram a s textem šup mezi nejdůležitější události dne. Budou vlastně dvě zprávy, tři zprávy — o oslavách v hlavním městě a o recepci v Praze. O zářnou budoucnost světa usiluje aspoň sto komunistických stran, a kdyby každá zasedala jen jednou ročně, už to budou dva titulky týdně. Delegace jejich a naše. Přijíždí a odjíždí. Podobně s velvyslanci, se zdravicemi, rezolucemi, výbuchy nadšení a nevole. Tak jak nám vlastně zestárla Antonie Nedošínská? Vrátil jsem se k Rudému právu z 9. ledna 1981, abych popošel od titulků k textu. Začal jsem s úvodníkem SOUBOR VSTUPUJE V PLATNOST: » V řízení naší ekonomiky došlo k významné změně. Dnem 1. ledna vstoupil v platnost Soubor opatření ke zdokonalení soustavy plánovitého řízení národního hospodářství. Tím byt splněn závažný bod usneseníXV. sjezdu KSČ. Do osmdesátých let vstoupilo tedy národní hospodářství posíleno o další prvek — nový hospodářský mechanismus. Naše ekonomika byla vyzbrojena pravidly odpovídajícími soudobým vnitřním a vnějším podmínkám, potřebám a nárokům. Pro další upevňování životního standardu naší společnosti se tak dostalo důležitého předpokladu.« Konec prvního odstavce. Tak změnila či nezměnila se čeština za dvě generace úporného socialistického budování? Ať už se cíle úvodníkového odstavce zdaří či nezdaří, slova jsou to věru barokní a směšná. Tak kdo je vlastně zcestnější? My, na této straně socialistických drátů nebo tvůrci hlavní tiskoviny v zemi? Jestliže se moje čeština a autentické české myšlení zastavilo v roce šedesát, tak soudruhům ve sdělovacích prostředcích došlo k zádrhelu hned po Únorovém vítězství. A proto režim sděluje lidu antikvárni grotesky. Vládci a národ spolu nekomunikují, nemají společnou řeč. Takže vládci jsou na tom patrně hůř než my běžen- ci za oceánem. Tudíž je vlastně dobře, že jsem na Manhattanu nesehnal učebnici nejsoučasnější rudoprávní češtiny. S kým by se pak choť domluvila? Rozhodně ne se mnou a s mými českými kamarády. Ve srovnání s jazykovou inspirací Rudého práva jen ať se manželka drží Linguaphonu Československé akademie věd, však jí ty Letnice medle tolik neublíží. Snad ji zaměstnají do tak značné míry, že se nebude domáhat splnění mého závazku. Co já vím, čínština se teď třeba též hodně mění, já si počkám, až ji přepíší do latinky, předseda Mao kdysi o přepsání usiloval. A tak prozatím znám jen pár výrazů, vhodných v domácnosti. A ještě, prosím, jiná slova. Například: MAOU TSAOU je nutno přeložit! jako »vědce, jemuž se práce příliš nedaří, a proto se oddává alkoholu«. Právě se oddávám lahodné představě, že nemusím být abonentem a čitatelem Rudého práva. Dovolte, abych pozvedl číši ke gratulaci těmtýž šťastlivcům. EMIGRANTI Když se mluví o roce 1968, mluví se o Pražském jaru. Ne o Bratislavském jaru. Na Slovensku se tolik neobrodovalo a po příjezdu tanků se nemuselo tolik normalizovat. Jen 10% obětí stranických čistek byli Slováci, též málo jich šlo do exilu. Občas se dozvídáme, že osoba postižená, ba pronásledovaná v Čechách, nachází na Slovensku závětří k snesitelnější existenci. V Praze intelektuál musel k lopatě a i tu mu pak vzali — a v Bratislavě prý může přežít v teple někde v ar89 [pageend89]chivu. Dokonce začal místy vznikat dojem, že oficiální zloba a tupost nejsou záležitostí obou části federace. Spisovatel jménem Luboš Juřík mě ujistil o celostátním, rovnoprávném tupnutí. Dostala se mi do rukou jeho kniha, nazvaná »Emigranti«. Vydala Pravda, tlačový kombinát KSS v Bratislavě, 1977, zodpovědná redaktorka Jarmila Samcové, náklad 10.000 exemplářů, stran 336, vázané za Kčs 25, tedy láce. Kniha se kvalitou může měřit se státními cenami ověšeným »Vabankem«, dílem nestraníka Alexeje Pludka, jenž září v normalizačním vakuu. Juříkovi patrně poskytli inspiraci na stranickém sekretariátu. Naměřili osnovu a drama s varovně-převýchovnými prvky. Potkáváme se s emigrantskou čtveřicí: 1. lékař Steiner 2. dělník Zeman 3. číšník Lichner 4. literát Hrabina. Třídně společensky nereprezentováni jsou zemědělci. Připusťme, že kulak bařtipán, se štětkou na zeleném klobouku, utekl k imperialistům brzo po Únoru, stejně jako kapitalista městský, obejmout své ochránce na Wall Streetu. Motivy útěku autorovy čtveřice: 1. lékař Steiner kvůli dábelské ženštině, 2. dělník Zeman kvůli automobilům — pozlátku kapitalismu, 3. číšník Lichner kvůli zločinům — prchal před trestem, 4. literát Hrabina kvůli ideologické spoušti, kterou způsobil, mnohé pomýlil. Bývalý člen strany, v jádře měšťák, hanebná osoba. Osud v emigraci jim nadělil takto: 1. Lékaře ženština zradila. Utekla mu s prvním zazobancem. 2. Dělník, posedlý vozy západních značek, přišel za volantem o nohu. 3. Číšník, zločinec v socialismu, zločinec i v kapitalismu, i tam je teď za mřížemi. 4. Literát trpí, jakkoliv je bezcita. Minulost, rodina, vyhlídky, vše v niveč. Jaký je tedy výsledek: 1. Lékař Steiner se vrátí do Bratislavy — poučený inteligent. 2. Dělník Zeman se také vrátí, jenže bez nohy — poučený dělník. 3. Číšník Lichner nadále sedí v kapitalistickém kriminále. 4. Literát Hrabina hrabivě se drží svých kapitalistických zdrojů a bojí se zítřka. Šťastno číslo jedna a dvě. Román pro znormalizované pány, paní a dívky. Konejšení neutečencú. Též jejich eventuální matení. Myslel to autor vážně nebo si dělá ze čtenářů legraci? Nebo neví, neboť není třeba, aby věděl. Vypráví třeba o rodině navrátilců, kdysi utečenců v Kapském Městě — to nesnesitelné horko, úžehy, utrpení. V Kapském Městě žije řada našinců. Když jsem je navštívil, musel jsem si vypůjčit svetr. Mrzlo totiž. Autor též transplantuje starodávného Marxe do dnešní Bundesrepubliky. Že onen kapitalista, milióny se mu sypou, aniž by hnul prstem, věnuje se jen zahálce, ale jak jen vyhlásíme stávku, položí se, hrozí uvědomělý gastarbeiter z Itálie. Kdežto negastarbeiter Zeman ze Slovenska ho nepodporuje. A dobře na zrádce internacionální solidarity! Navíc, dělník Zeman je z dělnické rodiny, jeho otec za války trpěl v nacistickém koncentráku. Po osvobození dal život Straně a pro příliš funkcí zanedbal synův ideologický růst. Ted syn, za90 [pageend90]slepen touhou po mercedesu, jede jižním Německem. Čtenář ví o otcově věznění za války. Vedle syna sedí německý závozník. Co napadne i málo nápaditého čtenáře? Ovšem, ovšem — otec trpěl zrovna tam, kudy syn právě pojede, a závozník jistěže byl jeden z osobních otcových mučitelů. Zůstává nevysvětleno, proč by esesák za třicet let v údobí neonacismu nepovýšil. Proč není poradcem v útočném paktu NATO? Organizátorem sudeťáckých revanšistů. Též dle stranického metru, esesáci nestárnou. Polozkažený, leč zachranitelný syn komunarda nezahyne, toliko přijde o úd. S prosíkem se dobelhá do rodné země za pokáním. Lékař Steiner se zdá být značně nepravděpodobný hlupák. Dorazil do Hamburku, míří do Kanady, na kanadském velvyslanectví — tedy nikoliv na konzulátu — mu řekli, že mu na cestu půjčí. A reakce emigrujícího lékaře? Ne, nechce mať zviazané ruky. Nechcem nič podpisovať. Kdyby se ženil, nebral by si novomanželskou půjčku. Ledacos se musí podpisovať, například rezoluce proti Chartě. Celý rok lékař Steiner pracuje jako strašidelně vykořisťovaná pomocná síla v hamburské nemocnici. Představa dluhu za cestovné ho připravila o Kanadu. Letenku by z doktorské gáže uhradil za den, za dva. Kdykoliv se emigranti v knize potkají, permanentně, bez oddychu pijí. V mamutích dávkách, alkohol jim nechutná, ale již po ránu do sebe lijí borovičku. Neboť co jim podle stranického scénáře zbývá? Nič. Zajímavý, dost sociál-rasistický tón v knize dostal výraz »gastarbeiter«. Výraz se tu stále opakuje v podobě láskyplného »nigger«. Normalizovaného čtenáře autor těší sdělením, že doma ho nikdo za gastarbeitera nepokládá, dokonce ani gastokupanti nepokládají. Kdežto kdyby opustil humna, nic než ošklivé nálepky na něho budou čekat. Když padne zmínka o vlasti, je to zmínka o olympsky harmonické končině. Autor se zmiňuje o událostech v lednu 1969. V Praze se neudálo nic, co by připomnělo Jana Palacha. Motto knihy: kdo odešel, je nešťastný, je sám. Mimo rodnou zem se nedá žít. Neexistuje slušný, etický důvod, proč odejit. Jestliže někdo v sobě měl zachovanou molekulu slušnosti, odešel jen proto, že byl sveden. Blouznivec. Ted'se vrací. V knize je otázka: a co Komenský a tak? Samozřejmá normalizační odpověď: ale ti museli! Ti museli zachovat národ, udržet si slušnost, integritu, ti odešli před ničiteli, před temnem! Žádný takový důvod přece dneska neplatí. Normalizátoři obhajují feudální absolutistickou doktrínu pupeční šňůry, že nelze změnit vlast jako nelze vyhandlovat vlastni matku. Leč vlast není pozemek, ale stav mysli. Těší vědomí, že nemusíme sdílet stav mysli, dekretované v té či oné federální části tím či oním gastokupantem. JEDNA ZE ZPRÁV O ÚPĚNÍ V EMIGRACI Rád čtu varovačky před hydrou s kapitalistickým pozlátkem. Reálně socialistické sdělovací prostředky ji prezentují jen s pomenšími přestávkami. Ono zas tolik těch navrátilců není, že ano. Nebo jsou třeba jen na papíře. Žena pera Jana Musilová sepsala ságu Pavla a Ireny. Nedozvíme se příjmení, věk, čím jsou, odkud jsou, ale tolik zvíme, že se vrátili s brekotem až od proti91 [pageend91]nožců. Ságu uveřejnili 19. června 1982 v sobotní příloze Rudého práva pod titulem »Nejcennější, co mám«. V roce 1980 se octli v Rakousku a lehkomyslně opustili to nejcennější — tedy rodnou zemi a hned je v tom Viktor Dyk. A také že babička vždycky říkala, že člověk má umřít tam, kde se narodil. Emigranti: »Všichni jsou bez domova. A napsat pravdu domů — to se nikdo z nich neodváží«, ví autorka a líčí martyrium Pavla a Ireny. Napřed hrůza v Trais- kirchenu. Pak hrůza Austrálie. »Když přistálo naše letadlo v Sydney, nastoupili jsme s dětmi a dalšími rodinami do autobusu, který nás měl odvézt do hotelu. Silnice vedla divně vyprahlou krajinou bez zeleně. Trsy žluté trávy, rozpraskaná půda... Tahle měsíční krajina že je Austrálie? « Přistál jsem na letišti v Sydney dosti nedávno a na měsíční krajinu se nepamatuji. Ale i kdyby byla, byl by to několikakilometrový úsek od přistávací plochy ke značné městské zeleni. »Vyprahlá, mrtvá krajina,« opakuje autorka, a znovu dává slovo Pavlovi a Ireně: »Když jsme zastavili před hotelem, jeden z emigrantů se zdvihl na sedadle a zoufale zvolal: "Kterej blbec to napsal, že je Austrálie krásná země!" Přidali se k němu další a žádali řidiče, aby se vrátil na letiště.« Snažím se představit si předloženou scénu: Expedici utrmácených pasažérů právě absolvovavších let na opačný konec světa. Poté, co je autobus vezl nedostatečně zeleným předměstím, cestovatelé odmítnou vylézt z autobusu a trvají na okamžitém zpátečním letu. Čím? Kam? Za co? Tak tedy se okamžitě nevracelo. Nicméně Pavel a Irena se tentýž první den rozhodli, že se vrátí tak, jak Viktor Dyk káže. Jenže — »to znamenalo našetřit spoustu peněz. Trochu se spoléhali na české emigranty, kteří snad pomohou. Jenže brzy pochopili, že mezi českými emigranty vládne zákon džungle.« Tedy zákon džungle v mrtvé pouštní Austrálii. Autorka se drží politicky příslušného termínu: nikdy to nejsou přistěhovalci, našinci, natož krajané, ale vždy to jsou "emigranti" — a ti nechtěli darovat dva tisíce dolarů. »Pavel se seznámil s člověkem se dvěma akademickými tituly. Za devět let se mu nepodařilo najít práci.« »Irena viděla, jak dospělí chlapi probrečí celé noci.« V jaké funkci mohla věru získat tuto zkušenost? Pavel s Irenou si na cestu jaksi našetřili. A muselo toho být víc než dva tisíce. V textu pak je totiž zmínka, že prchli s dětmi — leč s kolika a v jakém věku a jak pro ně v poušti sháněli sousta — dozvědět se nedozvíme. »Před návratem nám vybavovaly formality tři ženy, české emigrantky. Dvě z nich žijí v Austrálii již třicet let, třetí je tam teprve od roku 1965. Všechny plakaly. Záviděly nám. Kdyby prý mohly, šly by domů třeba po kolenou.« K víře, nevíře. Proč, medle, nemohou? Cožpak si za třicet let nenastřádaly aspoň tolik, jako Pavel s Irenou s nezjistitelným počtem dětí? Stranická pisatelka Jana Musilová se pokusila o neměnný úkol: Přesvědčit, že emigranti hynou, a vysvětlit, proč že se nevracejí, když hynou. Inu, poněvadž se stydí. »Desítky a stovky jiných emigrantů, kteří nenajdou tolik odvahy, aby se vrátili, aby sami sobě a jiným přiznali, že prohráli.« Chápání návratu jako prohry není jistě obtížné. Ale že by někdo ze studu odmítl odejít z pekla do ráje? Lidé chybují a pochybují. Někteří lidé nevěří Pavlovi a Ireně dodnes, stěžuje si autorka Musilová. Pravda. Ono se totiž může, ale nemusí věřit osudu emigranta s dvěma akademickými tituly, jenž za devět roků nenašel zaměstnání a dosud se nevrátil. 92 [pageend92]Ledaže je devíti léty nejedění tak vysláblý, že by po kolenou nedolezl, oceán - neoceán. TELATA » V dnešním světě "kašlat" na politiku je samo o sobě už politický postoj, který nemůže vést jinam než k životním omylům, ke strádáním. Emigranti... ze zlatého telete, za kterým se vypravili, na ně padá toliko stín a jejich životní pouť za hranicemi naší vlasti je souhrnem strachu, napětí, omylu a osobních porážek.« (Z úvahy Jiřího Bagára »Cesty za zlatým teletem«, "Tvorba", 9.6.1982) SETKÁNÍ MIMO DRÁTY V jednom západním časopise otiskli kresbičku o československém masovém turismu: hodně drátů, přemíra mírových opatření a jeden socialistický vozíček naložený konzervami je vypuštěn z ráje. "''Jak je to tedy s vypuštěnými, kolik pak jich na západoevropských vozovkách potkáme, napadlo nás. Po exploracích Pacifiku a tácek s kanibaly jsme se rozhodli navštívit evropský kontinent a podstoupit tamější rizika. Například: v Americe jsme se naučili jezdit pomalu, věru šouláme se. A na německých auto- bánech na nás Teutoni imperiálně vrhají světla a přikazují spadnout do strže. S naším chlapečkem, aby se přespříliš nenudil, jsme vymysleli hru. Kdo první za jízdy postřehne hrad. Nebo automobil s československou poznávací značkou. Postřehli jsme víc hradů u Rýna za deset minut než našineckých vozidel za dva měsíce. První byl samochod sovětské výroby. Belhal se od Curychu směrem k Churu. Pocítili jsme potřebu komunikovat. Jenže jak? Namalovali jsme dobré slovo NAZDAR a přistrčili k zadnímu okénku. Cestovatelé s písmeny CS, pán a paní, zamávali. Jak dále konstruktivné přísti niť? S námi jel renezanční vševěd Dr. Jaroslav Strnad. »Pozveme je na oběd,« pravil. Jak zvát za jízdy? Napsali jsme slovo OBĚD. S otazníkem. A strčili k oknu. Oficiální Čechoslováci horlivě kývali, že ano, jednou za námi, s námi. Odbočili jsme do alpských kopců, kde čekala pani Strnadová se štoudví vynikajících meruňkových knedlíků. Našinci, po týdnu noci ve stanu a stravy z dovezených studených konzerv, teď vidí cedule NAZDAR a OBĚD. A tam na ně najednou čeká rodná řeč, ne- znormalizované povídání a talíře, z nichž se kouří. Velmi pohledná cestovatelka byla poprvé na Západě. Co jí všechno tady prodají a prodavačky se dovedou usmívat! Ptali jsme se: »Co vám doma nejvíc překáží? « »Že se musíme chovat jako kolaboranti; když naše dítě přijde ze školy, poví nám protiruský vtip a my si netroufneme se zasmát.« Pět roků běhali po úřadech než je za nemravný peníz vypustili stanovat za státními dráty. Osazenstvo každého vozidla s československou poznávací značkou nebylo tak 93 [pageend93]sdílné. Na parkovišti u Mnichova dvěma cestovatelům mrholilo do leča v plechu, nicméně mi oznámili, že mají od všeho, že lanýžů jim netřeba a že se imperialistickými lancknechty nedají zviklat. A to jsem jen slušně pozdravil a přál příjemnou dovolenou. Zejména militantné vystoupil krajanský párek v Paříži. Valíme se s davem Louvrem a moje čínská manželka povídá "český". Ukázala k párku středního věku a mimořádně československého vzezření. Oslovil jsem je. Předpokládám, že není příliš obvyklé mít ideologické zábrany před vlastním manželským partnerem a že tedy: co na srdci, to na jazyku. Pán se mě okamžitě přeptal, kdy jsem pozbyl československou adresu. Nikoliv v souvislosti se záchranou země před kontrarevolucí, ujistil jsem ho. Přivítal zprávu o mém exulantském veteránství a téměř mě pasoval na starousedlíka. »Staří krajané z Ameriky k nám hodně jezdí, ti jsou vítáni,« podtrhnul. »A jak se jim doma líbí, pane, ty hvozdy, ty tady nemají,« probodl mě majetnícky a rozhlédl se po muzeu. Pokusil jsem se naznačit, že strejda z Nebrasky jede do Československa ne oslavovat společenský pořádek, ale hledat mládí. Tedje mu osmdesát, tehdy mu bylo osmnáct, jaké tedy překvapení, že návrat do junáctví je vítaný návrat. »A co vy, přijedete letos taky k nám, tady s vaší americkou paní?«, pravil k mé neamerické paní. »Víte, rádi bysme třeba, ale to se potřebuje vízum, musí se čekat, na vyslanectví pas nechat, než se to vyřídí . . .», předl jsem jako autentický kapitalistický ignoramus. Usmál se vlídně Čechoslovák na náměsíčníka bez zbla ponětí o socialistické realitě: »Jejej, tomu vy nemůžete rozumět, to u nás se tak musí, však to jsou jen administrativní maličkosti, kdo to myslí dobře, s dobrou vůlí rád se přizpůsobí.« Mdle jsem přitakal, že někdy napřesrok se přizpůsobíme a budeme to tedy myslet dobře. Jeho choti něco nehrálo: »Poslyšte, když jste se odstěhoval koncem padesátých let z vlasti a pak do Ameriky, to to šlo?» A chtěla pravdu. Však tím, že jsem došel, pravdu potvrzuji. Chtěla podrobnosti emigrace za příbuznými — řešení s pasem, úřední náležitosti. Svěřil jsem se, že tedy za příbuznými to nebylo, proverbiálního strýce v Americe nemám. Že jsem ale využil svých občanských práv, však máme Declaration of Universal Human Rights, všechno českoslovenští předáci podepisovali a podepisují. Uplatnil jsem právo vyjet a vyjel jsem. »A to vám dali pas, jen tak? « »Vlastně ne, víte, nechtěl jsem je obtěžovat, zatěžovat, tolik práce s budováním mají ty úřady, a co jim přidělávat práci, co se jich přeptávat, odcestoval jsem jen tak jako uplatnit to své zaručené občanské právo.« A zazubil jsem se na taza- telku, vlídně, laskavě. Jenže oni kvalifikovali múj klábos jako nezdvořáctví. Pán mě usadil: »Četl jsem dopis od emigranta a on tam pak umřel. V emigraci.« Vítězství argumentu. Nemohl jsem nesouhlasit. Znám dokonce jednoho emigranta, jehož stál Izrael život. Umřel tam, bylo mu dvaadevadesát. »Umírá se leckde,« funebrálně jsem přitakal. »A my už musíme jít,« přeťali krajané. »Tak si to tu hezky užijte,« konstruktivně jsem jim ještě popřál, ale oni už 94 [pageend94]95 [pageend95]mizeli k další Moně Lise. Rozezlel jsem je. Proč ale vlastně? Jestliže jsou si železobetonové jisti svými pravdami, proč a jak by mohly být takové pravdy viklatelné, popuditelné? Jestliže si s vlastní vírou vystačím, pro odpadlíky a bezvěrče by mi měla zbýt jen lhostejnost. Není pak výraz nelhostejnosti náznakem někdejších dilemat rozhořčeného? Krápět závisti a trpkosti? Odejít či neodejít je rozhodnutí založené na odpovědi této otázky: strach ze známého versus strach z neznámého. Jestliže se bojím, respektive nemohu již víc přijmout to, co znám, to, co mám a co očekávám, že doma se asi vyvine, tedy pakuji a jdu. Eventuelně vypeláším i bez pakování. Jestliže by mě představa neznámého cizího světa udusila, zůstanu u rodného prahu. A pak si třeba vyčítám. Pak mi zpráva o skonavším exulantovi přijde vhod, kdežto z úspěšných utečenců mi praskne žaludeční vřed. Při naší minulé návštěvě v Evropě jsem za volantem pospíchal z Řecka do Maroka, kde jsem za pár dní měl být svatebním svědkem při mohamedánském obřadu. Jedeme Jugoslávií podél dalmáckého pobřeží a před rekreačním střediskem nižší kategorie stál čedokářský autobus. V poledním horku se v něm a kolem pekli zoufalci. Zastavili jsme a zvěděli, že těmto turistům turnus dneska končí, že ráno se měli vydat na cestu domů, šofér se ale ještě nerozhoupal a v hotelu nuzákům odmítají podat i vodu. S dvěma manželskými párky jsem se dal do řeči. Ekonomičtí náměstci, dispečeři, tato budovatelská větev. Nabídl jsem žíznivým zaplatit pivo. Ale že to nemohou přijmout. Já: že mám peníze, tak ať se pošetile neupejpají. »Jejej, tady se vám bude líbit, byli jsme tu dva týdny,« řekla jedna z vyprahlých manželek a ukázala na bídnou oblázkovitou plážičku. Přiznal jsem se, že míníme jen přespat, neboť nutno dorazit do Maroka atak- dále. Bez chvástání, ale stačilo to. Paní mě chytla za rameno, pořádně se mi podívala do očí a poprosila: »Prosím vás, řekněte mi, že jste výjimka!« Výjimka z čeho? Chtěla slyšet smutnou zprávu z onoho světa neznámého, o němž velice patrně kdysi uvažovala jako o životní alternativě, ale neznámé shledala krušnějším než známé. Československý turista je trápen, než ho úřady na Západ pustí, a když se ze Západu vrátí, leckterý si přiveze domů trošku pelyňku. Nejlíp na tom bude tvor, s nímž jsem se letos potkal v hotýlku v Alpách. Krajané mastili mariáš a z jednoho z mastitelů se vyklubal oficielně vypuštěný, na dovolené dlící Čechoslovák. Nikdy bych ho nepodezíral z geniality, když ale zvládl mariáš, snad se vyzná i v jiné problematice. »Tak co, jakpak se tam u vás reagovalo, když zvolili Poláka papežem? « »Já jsem bez vyznání,« vysvětlil. Zkusil jsem získat mínění o jiném Polákovi. Brzezinski. Carterův poradce, ten přeci. Nikdy o něm neslyšel. A co tedy Charta? »To taky nevím, co by to mělo bejt.« Začal jsem lapat. To snad není možné. Přece Charta, a spustil jsem. »A jó, no jó, to bylo něco v osmašedesátým, né? « »Von tady Vašek na politiku není,« pokládali za nutné vysvětlit spolukar- 96 [pageend96]baníci. Tedy řádný bezkonfliktní občan, produkt náročné doby. Takové lze pouštět. Normalizaci reprezentují důstojně a po návratu z nepřátelského tábora normalizaci nenaruší. Unci ideologického jedu nevpašují. Jenže soudíme-li podle počtu písmen CS na západoevropských silnicích, ani takové správné občany režim příliš ven nepouští. Třeba je to tím, že takových občanů je přece jenom notný nedostatek. ČESKOSLOVENSKÁ SETKÁNÍ V EVROPĚ Proč jen do džungli a pouští, proč ne opět do Evropy, řekl jsem si v roce 1983 a odjel na dva měsíce popojíždět po stařičkém a v onom roce nadnormativně rozžhaveném kontinentu. Rozprávka u "tankstelle" Za Frankfurtem na autobahn zastavuji u pumpy k naplnění. Motorista za mnou v řadě poručil načerpat zdrženlivěji: za šestnáct marek čtyřicet pět feniků — přesně. Podívám se na značku a pomalu rozuzluji azbuku: ŽIGULI. A poznávací číslo československé. Představili jsme se. Zemědělský inženýr z ústecká, manželka ošetřovatelka, čeká dítě, odložila brožovaný výtisk nakladatelství Naše vojsko a usmála se. »Jo, severní Čechy, tam jsem byl na vojně — hrozný vzduch, zasviněné prostředí,« započal jsem. »Moc se to změnilo. Daleko lepší je to teď, viď, Maruš,« a čekanka přikývla. »Lepší? To je dobře, vy se máte — to tady na Západě s tím prostředím se to moc nevylepšuje,« přiznal jsem. Inženýr nabídl cigaretu a spustil kriticky na jiné téma: peníze. Nejsou. Trak- toristé si vydělají víc než on, co jich má pod sebou celou rotu. Frajeři, utřinoso- vé, žádnou odpovědnost to nemá. A on? Darmo mluvit. Taky ta lumpárna — s tím kursem koruny, nic se tu za ni nedostane, teďutratil poslední fenik za benzin k hranicím. Místo abych vykládal o odpovědnosti vlády za vlastní měkkou měnu, odskočil jsem si k autu vytáhnout pár knížek exilových nakladatelství a časopisů. »Hele, Vašku, to je česky!«, vzrušila se manželka. Podíval se, ale nesáhl. »To se u nás nekupuje,« řekl. »Snad neprodává,« mínil jsem upřesnit. »To taky,« připustil. Ptám se na jména Vaculík, Havel, Škvorecký, Skutina, Kundera. Kroutili hlavou. Nikdy neslyšeli. A co jména Jan Kozák či Donát Šajner? Rovněž neslyšeli. »Jedete do vlasti?«, zeptal se polní odborník a ukázal prstem k mlžnému horizontu, za nímž čekají střelci na věžích. Ne, nejedeme. Neměli jsme čas si zařídit vízum. To prý oni znají, potíže s pasem. Tak tedy až příště. Vřele jsme se rozloučili a mladá paní na nás zadním okénkem mávala oním brožovaným výtiskem nakladatelství Naše vojsko. 97 [pageend97]Autobusy Potkali jsme celkem tři. První se ploužil do kopce od ženevského jezera, předjížděli ho i zemědělci s nákladem sena. Československá modrá krabice, bez klimatizace, bez záchodu. To tedy jak za stara, zastavit u lesa k povinnému ulevování, páni jedním směrem a dámy opačným. S druhým autobusem jsme se nemihli. Docílil stavu naprosté nepohyblivosti, závada v mechanismu nikoliv motoru, ale socialistického zřízení. Místo činnosti či spíš nečinnosti: Petržalka, dvacet metrů na rakouské straně. Cestou z Vídně jsem chtěl našemu chlapečkovi ukázat, jak vypadá hranice míru, obkouknout provoz a pokochat se panoramatem bratislavské výstavby na svazích za vodou. Tohle že je Evropa? Slunce nám smažilo lebky a kolem života jako v sudán- ském městysi o polednách. Zastavíme pár kroků před závorami. Na československé straně za vítacím nápisem vězel autobus, co měl namířeno naším směrem. Ten už je tam přes hodinu, dozvěděli jsme se od polonahého mládence a jeho stejně oděné dívky. Slováci, už jsou tři roky v západním Německu, chtějí do Ameriky, anglicky neumí, ještě se k tomu nedostali, sem přijeli s extra autem pro kamaráda v Bratislavě. Jak předávat! vozidlo z kapitalistického do socialistického vlastnictví a území? Velmi obtížně lze. Všechny papíry mají, poplatky splatili, razítka nashromáždili. Tak kde to vězí? Že dárci nemohou s vozem tam a obdarovaný nesmí poklad vyzvednout zde. Před 14 dny tady prý marně čekali celý den. Dneska jsou tu od rána a už je poledne. Do Ameriky bažící Slovák potřásl hlavou, vylovil minci a šel telefonovat do onoho světa v dohledu, ale mimo dosah. Za chvíli se vrátil: Kamarád už sehnal taxikáře, co smi za hranice — ale potřebuje dva prověřené taxikáře. Proč dva? Protože jeden poveze druhého, aby ten druhý si sedl za volant darovaného automobilu. Mínil darovat mercedesku pokročilého věku. Stála v řadě zanedbaných vozů vesměs socialistického původu. Ptám se na příčinu. To přeci ti, co přejedou a utečou, někteří nechají svůj krám stát hnedky tady. A Rakušáci? Těm to nevadí, tak to tady je. Synátor se odhodlal k lovu, že by rád trofej. Získal registrační číslo OV-83-56 a štípla ho vosa, když cloumal rezavou matičkou. Přijel Američan s ženou podívat se na exotikum třídně rozděleného světa, požádal o svolení fotografovat sličný slovenský pár v miniaturním oblečení, svěřil jim svou adresu a zaručil se, že poskytne výlohy, affidavit, sponsorship, budete u nás v Los Angeles bydlet, ovšem budete se muset naučit anglicky, vymínil si téměř s ostychem. Překládal jsem a lomil rukama nad dobrotou. Dva náklaďáky TIR a jeden BMW z Mnichova. Bavorák v bavoráku popojel k červenobílému suknu s modrým klínem, tam si ho muži mysliveckého vzezření obešli a poručili zařadit zpáteční rychlost. Konečně se žlutobilý autobus s nápisem ČESKOSLOVENSKÁ ŠTÁTNA AUTOBUSOVÁ DOPRAVA N.P. BRATISLAVA pohnul a popojel k budce s rakouským pohraničním strážcem. Tak, teď si cestovatelé ověří rozdíl mezi Východem a Západem, jak zde se pružně úřaduje, vyslovil jsem mylný předpoklad a ještě dopřekládával závazky absurdně šlechetného Kaliforňana. Šofér vylezl a zas zalezl. Průvodkyně s paklíkem pasů odešla a přišla. Šofér 98 [pageend98]znovu vystoupil a s dívkou se pěšky vydal zpět do socialismu. Jiný šofér zasedl, nastartoval, popojel oněch dvacet metrů, zastavil, otevřel dveře, dveřmi vyšli zmalátnění pasažéři. Některé dámy se zrychleně vzdálily k dvěma nulám. Nikde ale restaurace, kiosk, koutek k zakoupení limonády. S Kaliforňany a rádoby-Amerikány jsme přistoupili. Patrně to bylo tím čekáním, napětím, vyčerpáním, že tito turisté, z nichž většina si teď poprvé šlápla na kapitalistickou prsť, se rozpovídali či aspoň projevili ochotu reagovat bez předpokládaného množství zábran, jež v nich vydrezuroval reálný socialismus. »Prosím vás, co se stalo, že vám zpátky odešel řidič? « Dozvěděli jsme se, že národní podnik ve funcki bouřlivého rozvíjení turistického ruchu přidělil do rozviřovací funkce autobusáka, nevlastnícího rakouské vstupní vizum. Proto s ním průvodkyně zpět spěchala do Bratislavy, zastihnout rakouského konzula, aby pomohl, jenže je pátek, tři hodiny odpoledne, kdo ví, zda ho zastihne a jak to vlastně bude. Měli vyjet brzo ráno, padesát rekreantů, ale je jich jen třiačtyřicet, těch sedm na poslední chvíli, však to víte... »Takhle kdyby úřadovala turistická firma na Západě, tak do týdne udělá bankrot,« udělal jsem antimonopolistické prohlášení, ale abych nezněl jako příliš rozvratný agitátor, popojel jsem k lichotivému trilku: »Víte, já vás obdivujú, po tomhle všem, a takovou máte dobrou náladu — to se stát lidem tady na Západě, tak ve vzteku autobus roztrhají.« »My máme dobrý trénink, víte?«, řekla dívka v ultramoderní sukni a několikrát na mne mrkla tmavými kukadly. »Proč má tak chlupaté nohy a ty ostatní paní taky?«, šeptal mi syn otázku a zda prý to je slovenská národní zvláštnost. »Ale co by byla, ty trumbero, to je tím komunismem. To když jsou z toho jednou venku, rychle je to přejde,« vysvětlil jsem. Většina žen se vystrojila s notně nepraktickou elegancí. Na koktajlový dý- chánek u monackého knížete, prosím, ale s tímhle střihem sukýnek a tvarem střevíčků k autobusovému trmácení? Kde máte dneska přespat, abyste to stihli s tímhle zpožděním ? Dle plánu prospí první noc vsedě v autobusu. Jedou až do Itálie — do Rimini, na 14 dní, za 24.000 korun na osobu. Se vší šetrností jsem se pokusil naznačit, k jakéže to stredomorské perle mají namířeno. Teď dřepí u prašného pankejtu, zkušenost za 1.700 Kčs na den, za 73 Kčs na hodinu. Jedna dáma něco slyšela o jakýchsi traveller checks, co prý to je. Ukazuji. Též ukazuji několikacentimetrový papíreček — americký řidičský průkaz, že totiž nemáme občanské průkazy, kakája anarchija. »Tohle jsou družstevní pole?«, zeptal se mě mladík a za ruku pevně podržel novomanželku. Pohlédl jsem zblízka do jeho vážné bledé tváře a přidal na hlase k pozornosti okolních: »To myslíte vážně, člověče? Copak by to tady bylo tak pěkně obdělaný, kdyby to byl kolchoz? Copak by americký farmáři mohli živit zbytek světa, kdyby farmařili stylem vědeckýho socialismu?« Takhle jsem se obořoval na tazatele. Bránil se, že se přece jen ptá, je jen úředníkem na okresním ústavu národního zdraví, ale jeho manželka má tetu v Brazílii nebo v Argentině, tam někde. »Nikde není všechno perfektní,« řekl perfektní pravdu chlapík funkcionářského vzezření, s bradavicí a nepochybně vyztuženou oddaností požadovaným hodnotám dne. »Jedete teďdomů, podívat se?«, pozeptal se. 99 [pageend99]Odvětil jsem, že domů, do New Yorku, pojedu až koncem léta, ale pokud že myslel cestu tamhle — a ukázal jsem k vítací petržalské ceduli — to že ne. Že je několik zemí, kde jsem ještě nebyl, a že zejména nemířím tam, kde se nutno hlásit u policajtů a s nimi si rozprávět. »Vy ste ňákej náročnej,« odvětil zcela česky, dopil vroucí pivo a nabídl mi prázdnou láhev. A co že si s ní mám počít? Copak snad nesbírám nálepky? Aha, nálepky, cedulky, odznáčky, užitečné hobby k zdětinštění znormalizovaných. To teda nesbírám. »Třeba by o vás psali v zajímavých novinách,« odvětil. »Já do zajímavých novin píšu,« frajersky jsem se revanšoval, kádr se otočil a odstoupil do stínu na sežehnutou trávu. Chudáci před-turisté, ani šilink nemají, bez kiosku ani sklenici s nejlacinější tekutinou jim nemůžeme nabídnout. Odpoledne pomalu končilo. Zamávali jsme cestovatelům v příkopu a odpálili ve voze, jenž je mátl poté, co zjistili, že nejsme v Evropě s hromadným zájezdem a dokonce že jsme přibyli letadlem a nikoliv lodí. »»»««« Třetí autobusovou výpravu jsme zastihli ve Francii v jednom ze starodávných skvostů podél řeky Loire. Dvě dámy pokročilejšího věku komentovaly ceny ve výkladní skříni. Poté, co jsem se jim vmísil do rozpravy, rovněž vyjádřily podiv nad vzdušným způsobem transatlantské přepravy a že jezdím individuálně. A zda prý pojedu vo vlasti. Do Československa nepojedu, příbuzní jsou vesměs na hřbitově a přátelé jsou vesměs venku, zde, v naší části světa. K dámám se připojili manželé, jež po první větě jsem naprosto nepodezíral z rozhledu onoho tazatele o rakouských družstevních lánech. Že oni vědí, polovina kolegů z jejich ústavu je od Srpna na Západě. A jak že se mi vede. Odpověděl jsem kladně, po pravdě. Ale zda se tam vskutku cítím doma? Odpověděla za mne jeho manželka s odkazem na latinského básníka: »Ubi bene, ibi patria.« Ano, správně, vlast je tam, kde je člověku dobře. A naopak. Tak dobrá, já že mám pohodlné místo na univerzitě, že všichni si takhle nele- bedí. Pravda pravdoucí, jiní si lebedí míň či víc — ale summa summarum, odešlým v prvé poinvazní vlně, k nimž nepatřím, se vesměs poštěstilo. Nemusli trouchnivět v lágrech jako uprchlíci z roku 1948, kdy i Austrálie brala nerada, a jako se musí potýkat s realitou světové hospodářské mizerie ti, co přišli až v těchto osmdesátých letech, a mnozí z nich si přinesli normalizační zvyklosti značně k ne- užitku v západním světě. Normalizace abnormalizace Ve Švýcarsku jsem měl asi deset besed, popovídání se čtenáři, příznivci literatury, zájemci o světové dění. Potkal a poznal jsem řadu lidí, z jejichž přátelství se těším. Na jednu besedu se dostavil přírodovědec, kandidát věd, do Švýcar dorazil před třemi dny. Ještě se nešel úřadům oznámit. Představila mi ho strújkyně jeho svobody — dáma se skvostně opálenou pokožkou. Seznámili se na nudistické pláži v Jugoslávii a ona mu poradila, ke kterému dobrodinci do Švýcar jet. Na 100 [pageend100]hranicích si ale musel poradit sám. Se špatným omezeným pasem a báchorkou o nutnosti průjezdu Rakouskem jugoslávské pohraničníky neoblomil. Doporučili mu buď okamžitý dobrovolný návrat do ČSSR nebo návrat tamtéž za policejní asistence. Okamžitě odjel k jinému hraničnímu přechodu, počkal na setmění a když pak za bouře a deště se dostavila kolona západoevropských turistů, vtlačil se do řady, rozespalý strážce zvedl závoru a všechny odmávl. Kandidát věd projel Rakouskem, úspěšnou metodu si zopakoval na švýcarské hranici a teďje, kde je. »A co budete dělat? «, zeptal jsem se. »Já chci do USA, na ten výzkumný ústav východoevropských zemí — tam, kde pracuje Ivan Sviták.« Navíc jsem se dozvěděl, že dotyčný nedovede anglicky — též nedovede německy — a nikdo z jeho příbuzných není vlastníkem amerického občanství. Oznámil jsem tvrdou realitu: Že tyto výzkumné ústavy a centrály existují zejména na stránkách Rudého práva a v projevech Vasila Biľaka a dalších velikánů. Že Ivan Sviták se už víc než deset let potýká s rurálním žactvem v odlehlém městečku, dosti hodin rychlé jízdy na sever od San Francisca. Že velmi mnozí Američané, kteří získali doktorát v oborech různých komunistických studií, nemohou sehnat zaměstnání, a proč by je měl dostat český výzkumník, čerstvý, leč bez potuchy o angličtině. Patrně už od nepaměti exulanti staršího data reagují na novější exulanty se stejnými odsudky: že jsou moc nároční, nevděční a hnedky se jim lip a nezaslouženě vede, než se vedlo nám. Zákon už aspoň zčásti neplatí, jak ví kdokoliv, kdo vystrčí nos ze dveří. V roce 1973 Arabové zatočili se světovou ekonomií tak, že s důsledky jsme si ještě neporadili. I Austrálie a Jižní Afrika, jež velmi vítávaly evropské přistěhovalce, dnes předstírají hluchotu a slepotu. Azylové a pracovní povolení v Evropě — darmo mluvit. Mladá lékařka a manžel inženýr s pracovními nabídkami ve Švýcarech mají úředně zakázáno nabídky přijmout a musí dřepět v lágru s Habešany. Hodně jsem si povídal s činitelem, jehož povoláním je péče o nové příchozí. Má jich na starosti stovky, své práci rozumí, jeho úsudku si vážím, jeho úsudky mě kruší: Ano, naprostá většina má o Západě zkreslené představy. Poněvadž režimové propagandě se nevěří, nevěřilo se ani tvrzeni o hospodářské mizérii, o nezaměstnanosti, a když se s ní pak nevěřící Tomáš potká, cítí se podveden — podveden západními zeměmi, jež si troufly vypadat jinak, než si upředl se svých představách. »Naprostá většina nových,« pokračoval činitel, »přišla na Západ z důvodů čistě materiálních. Ne, že by se jim doma žilo špatně a tady se chtějí mít dobře — proti tomu by se nedalo moc namítat —, ale těm se vesměs vedlo dobře a sem je naprosto netáhla představa demokracie, nebo nevyháněla hanebnost komunismu. Ale jdou proto, že doma měli jeden dům a tady chtějí mít dva, tam měli dvě auta a tady chtějí mít tři.« Ano, vesměs jsme přišli, abychom žili lip. Polepším si, když se nemusím třást před domovnicí a když nemusím čekat na bytový dekret. Nebudu se stydět a omlouvat za nákup nového automobilu, nicméně umně zformovaný plech snad není ultimálním cílem našeho humanistického snažení. Pak jsem se dovídal poznatky, slyšené i v jiných koutech, a konec konců též ověřené vlastní zkušeností: totalitní systém je nepřítelem slušnosti. Takže k přežití je třeba neslušných metod. Občan musí lhát. A šidit. Pak víc a víc. A pak se ocitne na Západě še svou jednou a jedinou zkušeností se státem-nepřítelem. Inu, 101 [pageend101]pokračuje a jedná, jak jen dosud dovedl. Silný kuřák rovněž neodvykne nikotinu přes noc. Je žádoucí si co nejdříve uvědomit nutnost detoxifikace. A za čas, s boulemi a šrámy, se skutečná, autentická normalizace povede: svobodná osoba ve svobodném státě. Klacky dnešní ekonomické nepřízně překáží v pochodu, ale údy většinou nezpřeráží. Však ono se povede, byť se zpožděním, a ovšem se zklamáním oněch cestovatelů, kteří tu jsou na naprosto nesprávné adrese. Mezi příslušníky a příslušnicemi z nejnovější vlny jsem potkal vynikající tvory. A mnu si ruce, jak dobře je, že jsou tady a ne tam. I když třeba tam měli materiálních požitků požehnaně. Těžko se přít s rovnicí, že čím je doba mizernější, tím snadněji se prchá. Hůř se prchá od laureátství na Barrandově, než od šibenice na Pankráci. Trumf téměř k nepřebití vynesl mladý inženýr, v komunismu narozený a vyrostlý: »Já musel utéct z důvodů vyloženě fysiologických. Když jsem se ráno probudil a uvědomil si, v jakém mizerném režimu žiji, musel jsem zvracet. Denně jsem zvracel. A chátral.« S ženou, dcerou partajního potentáta, zmizel tedy režimu, žaludek se mu okamžitě usadil, dnes je mu blaze jak na těle, tak na duši. Druh masňáků, o nichž mi k hrůze referoval činitel, nechodí na literární dý- chánky. K besedám a k pobesednímu popití přišli zájemci o knihu a svět. A moc dobře, že přicházejí, neboť ztrácíme zájemce a někdejší příznivce. »Poslyšte,« vybafl na mne pán v Německu — a taky v Rakousku a ve Švýcarech — »jen to tomu Škvoreckýmu vyřidte, takový sviřiárny co vydává, toho Nováka« — nebo tu mrchu Mandlovou či nacistku Baarovou — »jen mu vyřidte, že ruším předplatný na všechny knížky, dosavád jsem bral všechno, ať vidí!« Co tedy vidíme? Mohl by někdo posloužit představou, jak že by čtenář za první republiky byl napadl Borového, Topiče, Hampla a Kvasničku za vydání komunisty Olbrachta či antisemity Céiina, to že je teda naprostý konec. Finis. Šlus? Jestliže mám nerad Nováka, Mandlovou, Baarovou, inu nerad je mám, nečtu, nekoupím, ale proč chopit pochodeň a za trest podpálit provinilé nakladatelství ? Co tohle je za morbus intolerantiael Luďku Pachmanovi se znelíbil jeden čtenářský dopis v "Západu", načež velmistr oznámil svůj program zničit provinilý časopis. My, demokraté, to jsme tedy důkladně absorbovali pluralistické hodnoty, snášenlivost, až do dřeně našich pevných koster. Znalci místních poměrů mi naznačili, že mám v hodnocení díry v podobě místního ementálského sýra. Někoho už skutečně nebaví číst českou literaturu a časopisy. Zpohodlněli, unavili se, unudili se, kdo ví; hledají často sami před sebou záminku vyzout se ze střevíců residuální národní sounáležitosti. A tady teďv Novákovi, Mandlové a Baarové mají záminku. Tak se vyzujte, pravím vám. A navlečte si helvétské, teutonské či vikingské dřeváky. To si teda kulturně polepšíte louskáním bukolické poezie z Laplandu. Opusy ve švýcarské paněmčině — též lahoda! Ale právě že naštěstí se objevují ti nejnovější, nad jejichž většinou věrohodný činitel vyslovil černou diagnózu. Že mezi nejnovějšími jsou někteří ba i mnozí se zájmem, české slovo a kulturu ocenit. Též jsem se dozvěděl instruktivní tajemství: Ve Švýcarsku je čekací doba na občanství obludně dlouhá. Nejméně dvanáctiletá. Před dvanácti lety jsme si užili internacionální příjezd, odjeli jsme tedy, Švýcaři nás tehdy objali, teď nás adoptivní konfederace zrovnoprávní. A v okamžiku, kdy se staneme Helvéty, získáváme šanci se znormalizovat s režimem v naší dávné domovině. Komunismus je lumpárna, ovšemže, ale prosím vás - vždyť jsme se tam narodili. 102 [pageend102]Mezi normalizační povinnost nutno pokládat povinnost poslušenství. A k tomu patří české časopisy a knihy nečíst, zejména neodbírat, nikde se neorganizovat, nepřispět, nezadat, aby kachlíkárenští nemohli zanést jedinou pětku do kádrových fasciklů. Kruh se tedy uzavírá, vanitas vanitatum: Poinvazní se normalizují, uprchlíci normalizované doby, vlny benzinové a pozdější, se musí odnormalizovat. Finladizace ano ne »Tak co, nestejská se vám po Evropě — se sem přesunout? Nebo aspoň na penzi? « Otázku jsem slyšel několikrát a odpověděl jsem téměř kladné, s vyjádřením podmínky zachování amerického občanství, a tedy příležitosti z Evropy okamžitě vypadnout, nastane-li potřeba. A nevsadil bych vindru, že nenastane. Na americké letecké základně v Ramsteinu uspořädali velikänskou show. Tři stá tisíc návštěvníků aplaudovatoT^Západpnémecká televize informovala veřejnost o události s výlučnými záběry o potyčce s 250 demonstranty. Vlivný západoně- mecký tisk — Frankfurter Rundschau, Stern, Spiegel — posuzuje Američany jako primitivní kovboje, dychtivé vybouchnout tuto planetu, jaký to kontrast od rozumného vedení v Kremlu, které »je vyloženě oddané míru«, vyanalyzoval vele- vlivný Spiegel. Pokrok je levicová záležitost, najděte dnes intelektuála, jenž by si troufl klišé popřít. Věrnost pokroku vyžaduje Spojené státy americké nenávidět, i když se jim přitom notně závidí a kopíruje, co se dá. Takže děkuji a dávám prozatím přednost zachovat si adresu v užitečné vzdálenosti. Přeháním, groteskně zkresluji, pokáral mě výborný Cech s britským občanstvím a velvyslaneckým titulem u jedné z mála mezinárodních organizací, jež si nezaslouží, aby se jí opovrhovalo. Čili otázku finlandizace dnes nevyřešíme. Spěchám s dodatkem, že jsem si všiml, jak v Evropě osvobodili dámská poprsí, včetně — či zejména — těch, jež už Tětmír rbSTOb5žěňr d5vho propásla. Primt jídlo, křátké vždálěnošti, měřeno severoamerickým metrem? všude je blízko? kou- sek; za -ohem. Až tedy ovšem na Československo,za dráty, v dávnověku. O SLOVECH A ČINECH Kdysi "Západ" uveřejnil článek Oty Filipa, nazvaný "Našinec v Germánií". Rada čtenářů reagovala s podivem, že to snad přece není možné, aby bohatí úspěšní krajané nepodpořili halířem českou literaturu v zahraničí, zatímco mnozí noví příchozí si knihy kupují z prvního platu. Inu, je to tak, Ota Filip má pravdu. Bohužel. Potvrzují to různé zdroje. Od Škvoreckých např. vím, že knihy nakladatelství 68 Publishers nekupují velmi známi exiloví pracovníci, do uvzlykaného práporu zabaleni bardi, téměř vlasti osvoboditelé. A nekupují mnozí učitelé slovanských literatur, tedy i literatury české, jež je věru jejich živobytím — za toto čtení jsou placeni, a to dost štědře. Exilovou literaturu a časopisy drží nad vodou našinci doktoráty neověnčení a do akademických křesel nenapasovaní. Těm děkuji velice. 103 [pageend103]VELIKÉ ZAJETÍ ČECHOSLOVÁKŮ Musel jsem se podržet: téměř 40 let po pádu Berlina, po korejské a vietnamské válce, po osvobozovacích válkách v Třetím světě a neosvobozujícím počínání ve středoevropském světě, teď se dozvídáme o našincích se zvednutýma rukama, s bílým praporem, jak padají do zajetí. A kde, prosím vás? Ani na východní frontě proti Rusům, západní proti imperialistům, ani na výpomocné expedici k Afgáncům, málo dychtivým po bratření, ani za kirgizskou stepí eventuelně srovnat kostru ideologicky vyšinutým Číňanům. Nikoliv. Stalo se v Angole. Kdysi tedy na uhelnou brigádu do Ostravy, nyní na odlišnou brigádu do neméně temné Afriky, do buše, mezi paviány. Světová osa Praha — Luanda, vyhrnout rukávy, vypomoci s budováním. Družstevní stáje k studenému odchovu tropických kůzlat, industrializace, elektrifikace, modernizace — též hodně pomoci při budování angolské tajné policie. Nejžádanějšími instruktory jsou bratři z DDR, však jim historie napsala nejlepší kádrové posudky. Patnáctého března 1983 — tedy přesně 44 let od okamžiku, kdy Goering honil presidenta Háchu kolem kancléřského stolu, aby podepsal a zbytek republiky odepsal — Reuterova agentura oznámila, že 64 Čechoslováků padlo do zajetí po tříhodinové bitvě v oblasti Alto Catumbela v centrální Angole. A kdo že byl zajat? Inženýři, montéři, cukrovarští experti, ženy a děti, též lékaři. Co to je za surovost unést doktory lidumily? Došlo k dodatečnému zjištění, že léčbu též poskytovali vládním vojákům, v zemi, kde už řadu let řádí občanská válka. Vláda se vší pomocí ze socialistického tábora, včetně Kuby, jež poslala desetitisíce svých vojáků, není schopna si uhlídat města a osady ve svém nejbezpečnějším zázemí. Není schopna udržet v provozu strategicky důležitou železnici Benguela. A stále vstávají noví bojovníci, velí jim Jonathan Sawimbi, vousatý bojovník za svobodu. Neboť svobodu bere vážně, komunismus má nerad. Proto jím pohrdá západní pokrokový tisk, proto nesmí promluvit v newyorské budově na První avenue, kde dosud sídlí obludně mylně pojmenovaná organizace, tedy OSN. Před pár roky jsem se octl v Namibii, bývalé Jihozápadní Africe, někdejší německé kolonii. Z Windhoeku, hlavního města, to není tak příliš daleko na sever do Ovambolandu. Terén zelenější a živější, směr magické přírodní rezervace Eto- ša. Též mrtvější, neboť jsme směrem k teroristům. Poseděl jsem u piva s mládenci v písčitě žlutých uniformách. Z brašen Adidas jim čouhaly zbraně. Dovedou s nimi znamenitě zacházet. Na rozdíl od Američanů v cizí vietnamské džungli se tito hoši v buši vyznají jako doma, mnozí jsou tu doma. A už tu mezi nimi slouží mládež z českých exulantských rodin. Též s nimi slouží černé domorodé jednotky, rasismus nerasismus. A tam za místečky On- dangwa a Okukonda je ona hranice, za níž vousatý Jonáš lapil československé experty. Jakpak se zajatci naloží? Snad je nepřidělí svým jednotkám k snědku, proboha. Tehdy, když jsem se v sousedství motal, Sawimbi se zmocnil jednoho československého estébáckého rozvědčíka. Toho teda neuvařili. Předali ho rasistům do Johannesburgu a odtud byl odtransportován do další země. Opakujme: Angola 1983, tam poprvé od konce druhé světové války došlo k zajetí Čechoslováků, k prvnímu zajetí za socialistické éry. 104 [pageend104]IV DÁVKA ANTINOSTALGICKÁ UKÁZKY Z DVOU ZEMĚDĚLSKÝCH BÁSNÍ NEPRODEJNÉHO SKALNÍHO IVANA TVORBA ve svém vonoročním čísle roku 1982 uveřejnila poému "V této chvíli" národního umělce Ivana Skály o Spojených státech amerických. Verše např. plynou takto: »tvé dějiny se vyprazdňuji jako pokažený žaludek, jako tlusté střevo, jako stoka, nad kterou se vznášejí už jen tvé miasmatické pachy, už jen tvé rakety s lesklými křidly jedovatého hmyzu. Já ovšem vím, že i v horách Utahu skáče lesní pramen s kamene na kámen a zvoní — tak jako u nás. Já vím, že na texaské samotě farmář před úsvitem pospíchá s krmením do chléva — tak jako u nás. « Národní umělec nebude patrně příliš obeznámen s texaskými chlévy. Postřehl by málo farmářů před úsvitem pospíchajících ke skotu — jako u nás. Zdařilejší zemědělské příměry uvedl v poémě "Fidel", kterouž uveřejnilo RUDÉ PRÁVO 21. listopadu 1981: Fidele, bratře zelených vln, Fidele, včelaři, Fidele, neúprosný snivče, Fidele, brunátná socho úsvitu, Fidele, uhrančivý bratře básníků, Fidele, ohni, Fidele, doširoka rozkročený kováři, Fidele, bezpečné hnízdo pro vlaštovky štěstí, Fidele, rozpuštěný v zástupech jako sůl v moři, Fidele, jehož jistota je nesmrtelná nesmrtelností komunistické strany, Fidele, býku stepní krve, Fidele, bratře chleba. PROSTÝ SLOŽITÝ ŽIVOT Tak nazvali pojednání v "Rudém právu" z 10. dubna 1982 s podtitulem "Na besedě s Karlem Misařem". Karel Misař je přední současný český spisovatel. Normalizátoři tvrdí, že Československo nikdy nemělo tolik spisovatelů jako teď, v poinvazní pancéřové éře. Exilem, čistkami, umlčením či dobrovolným od105 [pageend105]mlčením se uvolnilo mnoho židlí. Do první řady zasedl Karel Misař, s perem zachází zručně, začínal v 60. letech v rozhlase a neměl vždy na růžích ustláno. Prý kvůli otci, protektorátnímu kolaborantovi. »Nejvíc si vzpomínám na prostředí svého mládí po osmačtyřicátém roce,« svěřuje se "Rudému právu". »Přenesli jsme svou mysl do budoucnosti, v níž nežijeme ani po uplynulých čtyřiatřiceti letech tak, jak jsme si představovali těsně po Únoru.« Ano, pravda, budovatelům se nepovedlo. Leč slyšte více: »Tím, že jsme byli přenášeni do zítřků, měli jsme zjemněné některé drsnosti sociálního zvratu.« Zjemněné některé drsnosti — jaký to eufemismus pro padesátá léta, procesy, oprátky, justiční i nejustiční vraždy! Jenže — dobře slyšte — »Onen přetlak revoluční romantiky a tvrdé skutečnosti, dá li se to tak říct, má tedy své objektivní opodstatnění.« Říci se to tak dá. Vše se dá říci. Například větu »Až po desítkách let jsem si uvědomil, jak mnohovrstevná byla společnost po Únoru, to člověk tehdy vůbec nevnímal.« Mnohovrstevni byli i spisovatelé. V padesátých letech psali s "nábojem revoluční romantiky", v šedesátých letech s "nábojem zlosti". Zlostní se zhlédli v Kafkovi, hledali v něm smysl života i literatury. Misařovi bylo z toho až do pláče, přiznává na sebe: »Natáčel jsem pořad o mladé družstevnici, tehdy lidé z vesnice spíš utíkali. Dělala moc ráda svou práci, ošetřovala krávy. Ověřil jsem si vše na pracovišti, mluvil jsem s rodiči a s chutí o ní natočil pořad, jenže v redakci jsem se se zlou potázal. Kdoví, jak prý to bylo. Snad že se nedostala z politických důvodů na školu a tak šla do kravína. Bylo mi špatně z toho, jaké úmysly podsouvali dívce, která naprosto samozřejmě a vlastně s nadšením dělala svou práci.« Nyní je doba znamenitě jinačí. Redaktoři o dobrovolnosti kariér v kravínech nepochybují. S nihilisty, sýčky, pochybovači zameteno nebylo. Nikdy dřív nebyla česká literatura tak veliká. TÉMĚŘ PLAČTIVÁ POPUDLIVOST REÁLNÝCH SOCIALISTŮ O Polsku se napsalo a ještě napíše mnohé. Sovětská interpretace úchylného vývinu nebyla nepředvídatelná: imperialistické rejdy, štvavé vysílačky, poctivý pracující lid se pomátl. Nyní nutno nepřítele zpochybnit uvozovkami, Solidarita bude "takzvaná", atd. Zaujal mě tón některých pisatelů. Jejich urážlivost, popudlivost, téměř ubre- čenost. Příkladem nám poslouží Karel Horák, šéfredaktor TRIBUNY, týdeníku z nejpravověrnějších. V čísle ze 16. září 1981 — tedy čtvrt roku před vyhlášením stanného práva — uveřejnil svůj dlouhý článek pod titulem "Ve službách kontra- revoluce". Začíná podle předpisu: polské odbory jsou takzvané a »nezávislé«. Solidarita a vláda podepsaly »jakousi společenskou dohodu«. Jakousi dohodu! Solidarita se snaží svalit na stranu a vládu odpovědnost za hospodářský bankrot v zemi. Solidarita se »bezostyšně dere k moci«, klade požadavky, ultimáta, »roztáčí kolotoč pokřiku o neplnění či porušování dohod, ihned je tasena "stávková pistole"«. Věru reakce nakvašeného feudála. Solidarita »požaduje odvolání socialismu oddaných funkcionářů«. Oddanost jakožto kvalifikace, jakožto predikát a záru- 106 [pageend106]107 [pageend107]ka prebendy. Též zaručená náhražka kvalifikace. »A šidlo — jak říká jedno lidové přísloví — je z pytle venku! Samosprávy, demokratizace, "svobodně" zvolené národní rady — ale bez vedoucí úlohy strany!« hartusí feudál Horák. »Chtějí mít vlastní, nikomu nepodřizené a nikým nekontrolovatelné redakce!« Chtějí připravit stranu o mocenský monopol, chtějí zavést pluralitní systém. Tyto zlovolnosti Horák zatracuje s vehementním mravním rozhořčením. Nutno se omluvit ministru Bachovi. Absolutista jeho kalibru věru chápal, že koryta nejsou stavěna na věčné časy. Že řetěz není nejpružnější pouto. Že všeho do času. Popuzení reálsocialisté mají Solidaritě velmi za zlé, že prosazovala dělnickou samosprávu v závodech. Co je na tom tak špatného? Je to satanské, neboť »Podnik by měl ze společenského státního vlastnictví přejít do vlastnictví pracovního kolektivu, tzn. do skupinového vlastnictví, které by postupně zákonitě přerostlo ve vlastnictví kapitalistického typu.«. Postupně zákonitě by přerostlo, to ví Horák, ale víc nepoví, až na to, že »logika vývoje je neúprosná«. Jsou normalizátoři tací prosťáčkové nebo natolik dokonale pohrdají veřejností? Jedno patrně nevylučuje druhé. Každopádně máme co dělat s panikou monopolistů. Že »představitel kontrarevoluce J. Kuron soudí, že samospráva povede k nutnosti vytvořit v Polsku koaliční vládu a tedy i k parlamentním volbám«. Což by byl protilidový zločin. »Nelze bojovat ústupky a kompromisy, ale jen prostřednictvím jasných třídních, marxisticko-leninských stanovisek a rozhodným, nekompromisním postupem všech socialismu věrných sil,« uzavřel šéfredaktor, s kapesníkem patrně promočeným. Pak přišla junta, kapesník oschl, dočasně oschl. DEFINICE Reálný, socialistický humanismus bychom mohli nazvat také aktivním utvrzováním dobra. (Úvodník "Reálný socialismus", RUDÉ PRÁVO 18.9.1982) NEJDEMOKRATIČTĚJŠÍ DEMOKRACIE Naše demokracie, demokracie socialistická, je stonásobně demokratičtější než všechny buržoázni demokracie... Naši protivníci líčí někdy věci tak, jako by naše strana uzurpovala moc a násilím rozehnala své politické konkurenty. / to patří ke zlovolnostem buržoázni propagandistické mašinérie, která se v pomluvách naší strany neštíti žádné lži. (Jan Fojtík, tajemník ÚV KSČ, "Současná epocha ve znamení leninismu", TVORBA č. 16, 21.4.1982) 108 [pageend108]POTÍŽE S PŘEKLADEM DO JAKÉHOKOLIV JAZYKU »Proč právě vy jste utíkal ze své domoviny? «, musel jsem již tisíckrát vyslechnout, stejně jako desetitisíce našinců. Inu, dámy a pánové, důvodů bylo několik. Já jsem se tam především strašně, ba přímo strašidelně nudil. Že by nuda mohla být pohnutkou, rozhodujícím motivem k úplné změně životního stylu, ba i smyslu života? »Ale ano, jenže vy si to představit nemůžete, vám to nevysvětlím,« říkám si pro sebe a pak se přecejen pokusím o pedagogickou ilustraci: »Tadyhle mám Rudé právo, největší a nejdúležitější noviny v české řeči, račte se podívat,« a namátkou vytahuji výtisk z 28. ledna 1984 a ukazuji na nejdůležitější článek na první stránce s titulkem »Přijetí u soudruha G. Husáka«. Z NDR přijel Joachim Herrmann, jeden ze stranických sekretářů. Zpráva ČTK začíná: »V srdečném rozhovoru byly posouzeny... Vysoce byla oceněna plná názorová jednota... V této souvislosti byl zvlášť zdůrazněn význam ideologické práce... Posouzeny byly rovněž otázky spolupráce... Přijetí se zúčastnil rovněž velvyslanec NDR v ČSSR Helmut Ziebart.« Touto větou končí druhý odstavec. Třetí odstavec končí větou: »Přítomen byl rovněž velvyslanec NDR v ČSSR Helmut Ziebart.« Čtvrtý a poslední odstavec končí větou: »Přítomen byl rovněž velvyslanec NDR v ČSSR Helmut Ziebart.« Do slova a do písmene. A rychle v osvětovém sdělení nevinným nezasvěceným zdůrazňuji, že veškerý ostatní tisk v zemi nesmí být o mnoho stravitelnější. A že tedy moje alergie na tuto stravu byla příliš značná, než abych mohl setrvat. V mém oboru občas něco sepíši o Československu. To se pak musím podívat na původní zdroje, něco z nich ocitovat a snažit se je pochopit. Je ovšem zcela něco jiného studovat komáry, přenášející malárii z bezpečné dálky v klimatizovaném prostředí, než jich houfy od sebe odhánět a kolem sebe marně plácat. Čtu ty texty s jinou motivací, jiným pocitem než znormalizovaný domorodec, jemuž je potřebí seznamovat se se stranickými frázemi dne. Nikdo nemůže zjistit, kolik se čte, vnímá, chápe. S nudou se za ruku vedou prázdnota a nepochopitelnost, tyto dvě její olověné sestřičky. Ale třeba je něco výzmamného uschováno mezi řádky k porozumění trpělivých detektivů — metoda, anglicky zvaná "esoteric communication". Tedy občas louskávám, do angličtiny překládám a pidim se po smyslu. Potíže působí nejen mladičtí žurnalističtí nedouci, ale i tvorba lidí zralých, přezrálých, dekorovaných akademickými predikáty před i za jménem. Dokonce se i zdá, že čím vyšší šarže, tím totálnější bezobsažnost. Uvedu tři ukázky z téhož zdroje — z Tvorby, týdeníku pro kulturu a politiku. Prof. PhDr Karel Rychtařík, Dr. Sc., ředitel Ústavu pro výzkum veřejného mínění, se domáhá (č. 2 z 15. ledna 1986, str. 9) řešení otázek rozvoje světa socialismu »s potřebnou věcností, konkrétností, diferencovaností a střízlivostí« a zavazuje se: »Proto jako komunista chci a budu víc než jen zvonit na poplach.« Vzdor sympaticky konkrétnímu závazku týž militantní hasič praví: »Vždyť 109 [pageend109]ideologický, třídní charakter sociologie se realizuje především prostřednictvím metodologických principů a schopnosti objasňovat empirická fakta na základě určité teorie.« Račte si na sdělení pochutnat. Znormalizovaný stranický jazyk — Orwellův newspeak, Havlovo ptydepe, Husákova pidgin Czech. Nemalá je pravděpodobnost, že čtenář odpadne a vzdá se na první stránce. A to by neměl, třeba je v textu vskutku zašifrováno nějaké moudro, odepřené nám, ideologicky nedorostlým, nehodným či toliko netrpělivým. Inu, pokračujme na tomto sémantickém ůplavičném safari a podívejme se na něco delšího, na osmistránkovou přílohu (č. 47 z 21. listopadu 1985), nazvanou »Dialektika krize kapitalismu a přednosti socialismu«. Napsali Jindřich Filipeca Ladislav Hrzal, dva proslulí vědci normalizátoři. Sdělují, že »nesporné historické přednosti socialismu jsou zčásti již realizovány a zčásti mají (v perspektivě komunismu) podněcující programový charakter.« Tedy již máme, ale vlastně ještě nemáme, neboť výviny v současném kapitalismu »přivozují jak prohlubování třídních antagonismů této společnosti, tak ovšem též určité dočasné podvázání krizových cyklů«. Divíme se, divíme: proč ovšem určitě dočasně! Jestliže kapitalismus je smrtelně churavý, proč je ovšem zdravý, byť určitě dočasně? Jak si ale vysvětlit tuto vědeckou větu: »Velkým problémem v procesu utváření vědomí a jednání lidí v duchu socialismu je to, že úsilí strany o žádoucí transformaci (kultivaci) potřeb naráží na určitou setrvačnost naší výroby, kde máme v některých případech co činit se stále zjevnějším pokulháváním při dohánění některých západních standardů životního stylu, které právem odsuzujeme v propagandě jako nepřijatelné a nežádoucí.« Co je tedy nepřijatelné a nežádoucí? Ono pokulhávání? Dohánění? Některé západní standardy? Je žádoucí dosahovat nežádoucích výsledků? Nebo třeba tohle vůbec není případ superdialektického "esoteric communication", ale jen lajdáctví (čili ovšem určitě dočasného projevu nedostatečně kvalitního propracování významových konceptů), nikoliv neobvyklý symptom kvality doby, kdy autoři si nevšimnou, cenzoři přehlédnou, korektoři nezachytí a čtenáři, pokud vůbec jsou, ti nepostřehnou, nejsou reakce schopni či ochotni reagovat. A texty tohoto kalibru pak překládat do světového jazyku? Těžko se vyhnu obvinění, že překrucuji, že pitvořím. Dobrá, sáhnu tedy k největšímu vědci v ČSSR, k předsedovi Československé akademie věd. Tímto titanem je historik Josef Říman, hlavní intelektuální vizitka země do světa. V anketě Tvorby (č. 13 z 2. dubna 1986, str. 9) se vyjádřil, že ještě důsledněji a nekompromisněji nutno rozvíjet, nově zakládat, vše činit pro »optimalizaci vědeckotechnického rozvoje v podmínkách socialismu při stupňujícím se ideologickém boji mezi socialismem a kapitalismem«, ještě důkladněji odkrývat vnitřní rezervy, kterýžto pojem »však musíme v rovině vědy a pro účely naší vědy jasně i přesně dešifrovat a definovat«. Aha, to bude ono esoterické sdělování — nikoliv dešifrování nejasné a nepřesné — pro zasvěcence. Hlavní akademik se vyjádřil k úkolům rozvinuté československé vědy. »Stručně řečeno« slíbil a pak napsal větu: »Jeho výsledky, převážně nehmotné realizační výstupy, to jest nové poznatky o přírodních jevech a o společnosti, metodické přístupy a techniky, vědecké představy a z nich odvozované zákonitosti jsou zá- 110 [pageend110]kladnim předpokladem pro zakládáni...« Základním předpokladem pro zakládání — a tato věta pokračuje, slov celkem 76 (sedmdesát šest), požádal jsem svědky, aby přepočítali. Tahle stručná věta o více než šesti tuctech slov je přece nepřeložitelná do jakéhokoliv, tedy též i do českého jazyka. Jestliže účelem sdělování je sdělovat, proč toto totální zavržení konkrétna? Zřejmě kladu lichou otázku, založenou na falešné premise. Má-li, měl-li by tento Říman vůbec co ke sdělení, činit tak přece nemíní. Jeho účel je vyloženě liturgický. Nikoliv nepodobný bzučení muezínú či kroužení dervišů. Že by tedy měl náhražkový verbální hašiš uvést adresáty ve správný stranický trans? To asi těžko. Drogy sice do Československa pronikají, ale na imunitu proti tomuto druhu opiátu bude asi dost spolehnutí. NEPRODEJNÁ KNIHA O BEZNADĚJNÉ PRŮMĚRNOSTI Pošťák mi přinesl velkou, v plátně vázanou knihu s mnoha fotografiemi. Vyšla v Praze v roce 1981 v gigantickém nákladu 165.000 výtisků — a je neprodejná. Je to 4756. publikace nakladatelství Svoboda, prémiový výtisk členské knižnice. Titul: PRAHA 1921. Profil Prahy, doby onoho roku jednadvacet. Proč ne osmnáct? Inu, přece — došlo k založení KSČ a nikoliv toliko k založení republiky. Pustil jsem se do knížky jak v talmudu či čínském čteni — tedy odzadu. Listuji od poslední stránky k první, a zadek to byl věru pohledný: »Z lásky zapálil mlýn dvacetiletý zemědělec na Smíchovsku.« Tedy soudnička. Čtěte Tarzana! Malý oznamovatel. Titulky novin a uniformy policajtů a jejich podoba anglickým "bobby". Pražská dámská móda. Módní dům "Au Derby" Rudolf Dolejš, Praha, Národní třída 35. Filatelie, mince, bankovky. V rubrice "Praha se směje": »Hrabě Bobi potká přítele důstojníka: —Musím se zastřelit. Moje milenka v Temešváru mi byla s kdekým nevěrná. —Nedělej to, příteli. Temešvár není tak velké město.« Sport — obrázek startu motocyklových závodníků. A družstvo slávistek-há- zenkářek. Dr. Karel Pešek-Káďa a Dr. Jiří Guth-Jarkovský. Strahov a slety. Kapitola o filmu. IRIS FILM na Vinohradech, Řipská ulice 24, pod titulkem »Českému lidu — český film« dodává Černé myslivce, Poslední radost, Babičku, Irčin románek, Román boxera, Mnichovo srdce, Trny a květy, Pomstu moře. Sen, Sirotky a Nevinně nařčeného. Na obrázcích Dnny Ondráková, Rudolf My- zet a mladistvý Theodor Pištěk. Kapitola o múzách nad Prahou, Karel Čapek, RUR, též profesor Zdeněk Nejedlý. Aha, prst Strany Vychovatelky již nad námi. Kapitola šestá je o dopravě: nádraží, tramvaje, vory. Výstavba metropole v kapitole pět. Zrychluji a zpomaluji: »Bylo v Praze blaze?«, je tázavý titulek třetí kapitoly, a pod otázkou odpověď v podobě obrázku pražských nezaměstnaných. 111 [pageend111]A už jedeme: Slučovací sjezd KSČ. Mandát Karla Kreibicha na III. kongres Komunistické internacionály. Předsednictvo správné strany. Ustavující sjezd. Prvomájový odznak KSČ. A konečně titul naprosto pokrokové třetí kapitoly: »Jsme předvoj nového života.« Vnikám do konce druhé kapitoly, kde je tabačenka. Následují buržoázni politici: »Bezohledný diktátor Dr. Jan Černý.« »Brutální útoky proti dělnické třídě.« »Zbytky barikády v zahradě Lidového domu.« Divám se a divím, proč Aurora si poprvé nevystřelila na Vltavě. Kapitola první nás vede na Hrad a k začátkům buržoázni republiky. Slušný potrét T. G. Masaryka na straně 14. Větší fotografie V. I. Lenina na straně 12. Dolistoval jsem se k úvodu. Kniha začíná těmito slovy: »Ledový vítr od Pohořelce se protáhl úzkými uličkami kolem nároží paláců, chrámů a domů, kde plesnivěla staletí, a rozlétl se z vrchu, kterému říkali Opyš, nad město. U kamenného zábradlí, podepřen světlem plynové lampy a pohledy dvou vojáků, kteří střežili spánek nemocného presidenta, stál stařec. Z malostranských střech jen tu a tam vytryskl smích, prodrala se melodie a postěžovaly si housle. Tam dole se stovkou věži ježilo město. Za chvíli začne nový rok a on nevěděl, zda se dožije jeho konce. Co se s nim stane? Není ani vynikající, ani dobrý, ani zlý, ani věřící, ani nevěřící — je prostě beznadějně průměrný. Za čas bude zapomenut — « Beznadějně průměrný Tomáš Garrigue Masaryk. Když už by v životě nebyl nic dokázal, však přece usiloval o zavraždění Vladimíra lljiče Lenina — pra- vověrní historikové tak dodnes tvrdí —, a to pak těžko hodnotit jako průměrnost. Za čas bude zapomenut, na rozdíl od nezapomenutelných Gottwaldů, Zápotockých a Novotných. Zřejmě došlo k posunu, přesunu, dialektickému poskoku. Jsme u naprosto jiné generace, jinačejších pozemšťanů? Nemyslím, že Václav Kopecký a Ladislav Stoll kdy obvinili Masaryka z průměrnosti. Jenže třeba staré stalinisty a současné myslitele dělí nejen interpretace Víry, ale Víra sama. Staří věřili, mladí jsou cyničtí agnostici. Kdo je Miroslav Honzík, autor neprodejného díla? Nikde biografická poznámka. — Ale, hele, autor děkuje mnohým, leč jmenuje jen jednoho: »A obzvláště bych chtěl nyní, když dopisuji poslední řádky, vzpomenout dr. Jana Ga- landauera, CSc., z Ústavu marxismu-leninismu ÜV KSČ, jehož spolupráce pro mě mnoho znamenala.« "Mnoho znamenala" — to je hezky mnohosmyslné sděleni. Mezi 165.000 obdarovanými příjemci knihy jsou patrně i příbuzní, přátelé a známí, ochotní se s darem rozloučit a poslat za dráty. Napište si o knihu PRAHA 1921 — dost se z ní dozvíte o Praze a Československu těchto osmdesátých let. NEOMEZENÝ SPISOVATEL »Rozhodující je světový názor, ten musí mít a nakonec také má spisovatel vždycky. Ale chce-li psát socialistický realismus, musí mít světový názor marxistický, se vším, co k tomu patří, tedy včetně ateismu atd. Historická otevřenost ovšem není ona Garraudyho bezbřehost, ale jde o to, vyčerpat všechny možnosti, abych mohl psát co nejlépe. V tom vidím onu vlastně neomezenost socialistického realismu.« (Spisovatel Petr Jaroš, RUDÉ PRÁVO, 17.října 1981) 112 [pageend112]NIKDO NEVÍ PROČ Úvodník Rudého práva »Co máme« z 6. března 1982: »Pracovníci imperialistických propagačních centrál už tolik let nazývají jednotu našeho lidu výrazem totalitního komunistického systému. Budiž, zvykli jsme si na to. Lidé vyznávající zásadu, že člověk člověku je vlkem, musí pokládat svět, v kterém příslušníci různých sociálních vrstev pracují ruku v ruce, za mimozemskou, fantastickou, nepřátelskou civilizaci, která je pro ně nebezpečná, protože ohrožuje jejich vlčí morálku. Kam by se poděli v lidském světě?« »Například bychom se měli pod firmami různých politických stran vzájemné rvát... O co? To nikdo neví.« Nikdo neví, proč by neměla vládnout jen jedna strana na věky. Jak krásné a přesvědčující. ********* ******** 113 [pageend113]■ ■ ■ [pageend114]OBSAH UVEDENÍ................................................................................................................. 5 I AMERIKA O generalizacích........................................................................................ 7 Kde domov můj............................................................................................. 11 O socialismech nesovětského, dokonce amerického typu ....................... 13 Kritický nedostatek pracovních sil v podmínkách nezamestnanosti .... 14 Ještě pár slov o americkém umu ................................................................. 16 O nepřespávání pod mostem........................................................................ 17 O amerických universitách........................................................................... 17 O amerických právních praktikách.............................................................. 21 O reforme amerického právního pořádku čili Po staru se mlíti dá.......... 27 Jak nás chtějí Indiáni rozkulačovat.............................................................. 30 Země neomezených možností...................................................................... 35 Máte zájem se ztratit?.................................................................................. 35 II PŘÍJEZDY - PRÁVNÍ SOUVISLOSTI Kam lidé míří.......................................................................................... 39 Stěhování do Ameriky.................................................................................. 43 Nedobrá zpráva o emigračních možnostech.............................................. 51 Drobnosti i nedrobnosti................................................................................ 53 O získatelnosti diplomatického azylu......................................................... 54 Extradition, čili O vydávání uprchlých osob.............................................. 58 Instruktáž o mezinárodním stěžování......................................................... 65 Dědění z reálného kapitalismu do reálného socialismu............................ 70 Úprava vztahů: normalizace a abnormalizace............................................ 72 III OPUSTÍŠ-LI MÉ, NEJSPÍŠ NEZAHYNEŠ Eventuálně užitečné poučení z Prahy......................................................... 79 Socreálné dodržování ................................................................................... 80 Zpráva o zabití............................................................................................... 82 Malá nedodržená dohoda jazykového vzdělávání....................................... 84 Emigranti....................................................................................................... 89 Jedna ze zpráv o úpění v emigraci ................................................................ 91 Telata............................................................................................................... 93 Setkání mimo dráty .................................................................................... 93 Československá setkání v Evropě................................................................. 97 O slovech a činech ......................................................................................... 103 Veliké zajetí Čechoslováků.............................................................................104 IV DÁVKA ANTINOSTALGICKÁ Ukázky z dvou zemědělských básní neprodejného skalního Ivana.......... 105 Prostý složitý život......................................................................................... 105 Téměř plačtivá popudlivost reálných socialistů........................................... 106 Definice........................................................................................................... 108 Nejdemokratičtější demokracie.....................................................................108 Potíže s překladem do jakéhokoliv jazyku...................................................109 Neprodejná kniha o beznadějné průměrnosti..............................................111 Neomezený spisovatel.....................................................................................112 Nikdo neví proč...............................................................................................113 115 [pageend115]REPORTÉR 8048 ZÜRICH, Postfach 1737 Dvouměsíčník »REPORTÉR« vychází v nakladatelství POLYGON vždy v lednu, březnu, květnu, červenci, září a listopadu. Za redakci odpovídá: VLADIMÍR ŠKUTINA Za vydavatele a administraci odpovídá: LUDVÍK FRIEDE ROČNÍ PŘEDPLATNÉ (bez ročenky): obyčejnou poštou sfr.33.—, letecky sfr.39,— nebo ekvivalent v jiné měně. [pageend116]