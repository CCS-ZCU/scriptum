Mukl 2/1998 3 / 1998 - číslo 39 Ročník 11 My, určení k likvidaci MUKL Vydává Svátové sdružení bývalých cs. polititkýth věxňů VOLEBNÍ TRH 1998 OBČAN: Paní, máte dobro? ČR: Nemám, od r. 38 pryč nadobro! OBČAN: Paní, máte menší dobro? ČR: Nemám, od r. 47 pryč nadobro! OBČAN: Paní, máte zlo? ČR: Co hrdlo ráčí, nechť sa páčí. OBČAN: Paní, máte menší zlo? ČR: Tak to tam Ještě někde bude, ale musíš hledat, hledat všude! ČR: Ale pozor! Nebudeš-li volit vůbec a nezvolíš-li menší zlo, pak zavládne zas to velký a zase budeš utíkat - dokud by to šlo! (redakce) [pageend1]Mukl 2/1998 EXISTUJE-LI HISTORICKÁ ZKUŠENOST ? 1948 zrada Klement Gottwald předseda KSČ Zdeněk Fierlinger předseda sociální demokracie 1998 Miroslav Grebeníček předseda KSČM Miloš Zeman předseda sociálni demokracie ? ■ [pageend2]Mukl 2/1998 VOLBY Volte Krokodýly, volte opičáky, jen nevolte fašisty a levičáky! se názorově s nimi centně ztotožnit. V by bylo největším se volebního práva a lenosti a z nedostatku zcela odpovídala mým Nevolit, znamená da- stům, fašistům a s nimi jsou schopny uvést náš společenského řádu", jako nelidskou diktátu- Znovu po dlouhé době a na dlouhou dobu máme příležitost všechno změnit aniž bychom se prozatím museli bát následků své svobodné volby. Nemusí tomu tak být ovšem po volbách a pak na řadu dalších desetiletí. Takže stojí za to volit liberální demokratické strany i když nemůžeme třeba stopro současné kritické situaci zločinem vůči národu zříci nevolit - třeba z apatie, politické strany, která by politických představám, rovat svůj hlas korními spřízněným stranám, které stát opět do "již vyššího který lze charakterizovat ru mravní chátry, jako totální devastaci národního hospodářství a v české historii dosud neznámý kulturní úpadek. Konkrétně je nutno českým voličům připomenout několik těžkých historických omylů české sociální demokracie - o programové zvrácenosti komunistů není nutno ztrácet slov - v poválečné době se stala významnou podporou komunistického puče před padesáti lety a je nutno ji hodnotit jako spoluviníka naší národní tragédie 1948 - 1989. Těch hříchů Soc. demokratické strany je daleko víc, takže je nelze všechny na stránkách našeho muklovského časopisu vyjmenovat, nicméně zmiňme se o tom prozatím posledním. Současná vláda u vědomí dosud těžko zodpovídatelného a v oblasti evropského společenství zcela neobvyklého poměru ke krajanům žijících nikoli vlastní vinou v exilu, jimž bylo doslova i po listopadu 1989 ukradeno státní občanství spolu s majetkem zkonfiskovaným komunistickým režimem, vyvinula chvályhodnou iniciativu k nápravě tohoto dle mezinárodního práva skandálního stavu. Navrhla totiž novelizaci volebního zákona, který by přiznal volební právo Čechům žijícím v zahraničí. Každý logicky uvažující občan si jistě dovede představit světovou ostudu Německé spolkové republiky, kdyby tato v r.1945 po dvanáctileté nacistické hrůzovládě odmítla vrátit německou státní příslušnost izraelským uprchlíkům i s jejich majetky. A co se stalo u nás? - Devět letech po údajném konci čtyřicetileté tvrdé diskriminaci československého exilu je vládní návrh na novelizaci volebního zákona českým parlamentem zásluhou společného hlasování sociálních demokratů a komu3 [pageend3]Mukl 2/1998 nistů vládě vrácen zpět. Jaká to dojemná sesterská spolupráce dvou marxisticky orientovaných politických stran. Jakkoli ostudná je s nimi tato nejnovější zkušenost, může být přesto příkladem pro sjednocení všech nesocialistických, demokratických stran, které zásadně odmítají diktaturu jakéhokoli zabarvení. Pan Zeman se svým komunistickým soudruhem Grebeníčkem přirozeně namítnou, že získají-li většinu v zákonodárném sboru, mají dle pravidel demokracie právo vládnout s programem tzv. demokratického socialismu. Proti tomu nikdo nemůže nic namítnout, pokud nedojde k hrubému porušování lidských práv, obsažených v Konvenci o lidských právech Evropské rady. Demokraticky zvolená socialistická vláda má právo vládnout v zemi ovšem jen do vypsání nových voleb, kdy se musí znovu ucházet o přízeň voličstva. A právě v tom spočívá náš problém. Po zkušenostech z února 1948 a z období až do roku 1989 s těmito marxistickými stranami může ještě někdo věřit na jejich předání moci demokratické opozici po jejich eventuálním vítězství v příštích volbách? Čili připustit volební úspěch komunistů, sociálních demokratů a fašistů v nadcházejících volbách neznamená nic jiného, než velice riskantní experiment, který by se mohl stát na dobu příštích padesáti let novou, v řadě další národní katastrofou. Proto je nutno volit za každou cenu, a to strany, které nejsou kompromitovány nedávnou komunistickou minulostí i když se s nimi třeba nemůžeme momentálně bezezbytku názorově identifikovat. Proto jděme v červnu splnit své výsostné občanské právo, abychom celému svobodnému světu dokázali svou demokratickou vyspělost, svou politickou moudrost v duchu humanitních ideálů zakladatele Československé republiky, Tomáše G. Masaryka. E. Hoffmann BOLERO Josef Souček Autor tohoto líčení skutečné události je politickým vězněm z padesátých let. Pracoval na uranu na Jáchymovská a měl tu čest se seznámit na vlastní kůži s bolševickým pojetím humanity. Mnohahodinový nástup s hudebním doprovodem Ravelova Bolera je pro něho nezapomenutelným zážitkem stejně jako pro dvoutisícové tehdy nastoupené osazenstvo lágru na Jáchymově. Slyšme j eho vyprávění: ’’Vrátili jsme se právě z odpolední směny ze šachty, něco jsme pojedli a v okamžiku příprav na spánek bylo naše vzájemné ’’dobrou noc" přehlušeno palbou kulometu a vzápětí poplachem. Byl vyhlášen nástup a jako vždy za svitu stovek reflektorů a řvaní estébáků a střelných zbraní. 4 [pageend4]Mukl 2/1998 Tehdy jsme stáli přes celou noc i den. Byl to trest za útěk dvou kamarádů, kteří už toho měli dost a kteří se prostříhali ven pomocí kleští, dek a dřevěné, 3m rohožky právě uprostřed lágru, kde stál tzv. kulturák. To byla přece drzost, tohle si dovolit. A tak jsme si to museli odpykat. Všichni do jednoho. A proto jsme stáli a stáli - oni počítali, ačkoli počítat neuměli. A proto nás asi museli hlídat. Stáli jsme celou noc a studený déšť nám prosakoval obnošené a proděravené haleny, utvořil na těle potůčky, které se měnily na konci své dráhy v rybníčky podle velikostí bot, pokud nebyly děravé. Když jsme přetrpěli, celí promočení, dlouhou a chladnou noc bez možnosti jakéhokoli pohybu, zaznělo v ampliónech BOLERO. Svítalo, hudba zněla, opuštěné dřevěné baráky a otevřená okna, jejichž okenice se pohybovaly větrem téměř v rytmu BOLERA, to vše dokreslovalo napjatý obraz. Neustálý vítr ochlazoval naše promoklé oděvy. Přesto jsem se chtěl zaposlouchat do drásající melodie a na chvíli opustit lágr. Ale nebyl čas. Znervóznělí estébáci, ostatně jako vždycky, když jim někdo upláchne a snad i v podvědomí BOLERA, se začali snažit znepříjemňovat i tuto malou kulturní vložku, která zřejmě zaujala všechny mukly, kteří většinou duchem nepřítomní, očekávali věcí příštích. První se objevil "Kohoutek”. To byl kretének, který si již vysloužil nějakou tu frčku, jemuž bůhvíkdo dopomohl dorůst psí výšky, a který proto poskakoval na hrotech nevysokého dřevěného plůtku, aby získal trochu rozhled nad nastoupenými vězni. Sem tam se mu podařilo nějakou tu plaňku vylomit, ale to mu tolik nevadilo, protože tenhle plůtek, ohraničující zahrádky kolem a mezi baráky, museli stejně odsouzení brigádně neustále a vždy po práci na šachtě opravovat a udržovat. Tedy tenhle "Kohoutek" se po nás z plotu rozhlédl a počal skřehotat: "Jako to stojíte? Jak jste u nás dlouho? Já si vás vypučím - to budete čumět! Nevíte, jak máte stát? - Byl jste na vojně?" - A BOLERO zvyšovalo napětí. "Vy nevíte, že se vodsaď nemá utíkat? Vám se tady nelíbí? - Co vám chybí - jíst dostanete, práci máte a my se o vás staráme. To chcete, aby nás americký a německý kapitalisti vykořisťovali? To se jim nepodaří. Vo to se postaráme my tady - jasný? - A vy jim už kór pomáhat nebudete. Je vám to jasný? - Jestli se to někomu nezdá - ať vystoupí." Ticho - nikdo ani krůček. A BOLERO burcovalo Kohoutkovu fantazii k nepři četnosti. Co vy tam, no vy, vedle toho velkýho - no vy, co na mě tak čumíte? Proč jste tak shrbenej?" - Byl to starší, asi tak šedesátipětiletý mukl. "Co jste vůbec v civilu?" "Generál, pane veliteli." Každý z odsouzených, který zaslechl tuto konverzaci, neudržel v sobě výbuch smíchu. 5 [pageend5]Mukl 2/1998 A to právě zaskočený a uražený Kohoutek už nemohl vydržet. - Zařval svým kokrhavým hlasem---- "K zemi!!!!" A protože jsme stáli v blátě, nikdo to nechtěl nějak vzít na sebe. Ba ani hlavní postava generála v civilu nereagovala. Muklové začli mrumlat - Kohoutek slintal vzteky. Řval: ’’Všichni k zemi, rozumíte, k zemi sem řek. - Já vám ukážu, že tady nejsem pro srandu! - A ječel a ječel, ani si nevšiml, že nikdo k zemi nepadl, když v tom jeden ze vzdálenějších muklů zařval zcela zřetelně: "Di do prdele”. To se zřejmě Kohoutkovi zastavila krev v žilách a naježily vlasy pod čepicí, protože mu bleskově a nevysvětlitelně ulítla z hlavy do bláta. Muklové řvali potutelně smíchem. "Kdo to řek?" řval Kohoutek celý bez sebe a snad posledním dechem. To neměl dělat, protože poslední souvislá věta zazněla tuto noc z řad muklů: "Řeháková Anna - Bambulo!" Z Kohoutka něco zaječelo, však co vykoktal, už nikdo z nás nerozuměl pro bouři smíchu v řadách muklů. Rozjařené tváře muklů prozrazovaly radost i nadšení z malého vítězství nad nenáviděným bachařem. Šílený Kohoutek seskočil s plotu a se zablácenou čepicí v ruce odklusal směrem k bráně. Všichni jsme tušili malér, ale nikdo nechtěl couvnout. Ani jsme nestačili otřít oči od smíchu a už se od brány hnalo hejno zabijáků se samopaly. Obklíčili celý zástup, či nástup a řvali a řvali, nevím co, nebylo jim rozumět. Měli také strach. Nás bylo víc. Bolero podbarvovalo svým napětím nastolenou, tajemnou, hroznou nejistotu příštích minut. BOLERO znělo dál - zrovna tak nekonečně, jako my jsme stáli. Zdálky zaznívala střelba a psí štěkot. A stáli jsme celé dopoledne až do té smutné, drásající chvíle, kdy nám bachaři vítězoslavně předhodili téměř utlučeného, vlastní krví do ruda zbarveného, potrhaného a od psů pokousaného útěkáře. To na důkaz jejich vítězství, vítězství rudého teroru. A my jsme stáli až do šesti hodin večer. Ne ovšem všichni, nekteří mezitím omdleli a padli vysílením. Ti byli odneseni. Když přišli k sobě, dali je do betonu - tzv. korekce. V tomto departementu měřila kobka 2x2 metry, jíst se dostávalo pouze dvakrát týdně. To dostali za to, že nevydrželi. Bývalým politickým vězňům z doby nacistické hrůzovlády to živě připomíná řádění esesáků v německých koncentračních táborech, z nichž mnozí byli po prohrané válce pro své nelidské zacházení s vězni odsouzeni k mnohaletým žalářům. Pravda, plynové komory tam u nás nebyly, komunisté měli ve srovnání s nacisty více času pro likvidaci "méněcenných tříd" obyvatelstva. Proto dali přednost bolševicko- rafinované methoděpozvolného umírání na následky uranového ozáření. Ať už tomu v poválečném Německu bylo jakkoli, rozhodně pak tito nacističtí mučitelé neměli možnost zastávat výnosná místa v hospodářském životě státu a neoplývali opulent- 6 [pageend6]Mukl 2/1998 nimi důchody. U nás se těmto netvorům říká "čarodějnice" a u nás se žádný hon na čarodějnice konat nebude. Aby bylo jasno! (redakce) Vysvětlivky: Generál Přikryl, velitel milovické pancéřové brigády. Zúčastnil se obou světových válek jako důstojník čs. jednotek. Na sklonku 2. světové války byl velitelem paradesantní brigády na Slovensku, kam byl shozen na pomoc povstání.. Utěkář: Pepík Arpas se pokusil mnohonásobně o útěk. Byl odsouzen na doživotí. O popsaný útěk se pokusil s muklem Duračkou. O několik let později byl na útěku zastřelen. Poznámka redakce: Táže-li se čtenář, proč stále otiskujeme vzpomínky dosud žijících pamětníků krutostí bolševického režimu, odpovídáme: Dokud se náš národ spravedlivě nevypořádá se svou nedávnou temnou minulostí, dotud je nutno jí národu trvale připomínat POZVÁNKA Světové sdružení bývalých čs. politických vězňů v zahraničí, které letos oslaví 30. výročí svého založení a zároveň desáté výročí postavení památníku všem umučeným a pronásledovaným občanům Československa komunistickým režimem, Vás všechny srdečně zve v sobotu, dne 20. června 1998 do rakouského Alt-Nagelbergu na tradiční setkání MUKLU z domova i ze zahraničí. Před deseti lety byl tento náš skrovný, nicméně významný památník také svou polohou v bezprostřední blízkosti tehdy zadrátovaných hranic, cílem útoků v té době dosud pevně v sedle sedící komunistické vrchnosti a tím i jí podřízené pohraniční stráže. Dnes, po těžko pojmenovatelné výměně vládních křesel, bylo alespoň možno postavit více takových památníků a snad se jednou dočkáme toho, že dojdou spravedlivého trestu ti, kteří mají na svědomí utrpení tolika nevinných obětí a že dojde k zákonnému uznání III. čs. odboje. Až se spravedlivému odsouzení politických zločinců přestane říkat "hon na čarodějnice" a až na místa zodpovědná za spravedlnost zasednou lidé s čistým štítem a kteří své opravdové smýšlení nemusejí skrývat za pseudohumánní fráze, teprve potom dosáhneme honosného titulu "právní stát". Zveme proto na toto setkání všechny, kdo jsou alespoň přibližně shodného názoru. 7 [pageend7]Mukl 2/1998 Program 10.30 hod. - shromáždění před kostelem v Alt Nagelbergu 11.00 hod. - mše sv. za oběti komunismu 12.00 hod. - shromáždění před pomníkem s projevem br. Jury Mesického z Prahy, položení věnců, národní hymny. Poté se odebereme do blízkých Halánek nebo Českých Velenie (přesné určení místa bude oznámeno účastníkům na shromaždišti) na oběd a posezení při hudbě. Nespornou výhodu oproti minulosti skýtá možnost hradit útratu v českých korunách. Těšíme se na shledání! B. Hoffmannová Důležité upozornění: Pietni slavnost v Nagelgergu není překážkou pro volební akt občanů, protože tito mohou volit kdekoli v České republice po předložení občanské legitimace, nebo českého cestovního pasu. 650 let Karlovy university Letos vzpomínáme velkého mezníku v dějinách českého národa, totiž založení pražské univerzity Karlem IV. v r. 1348. Tímto významným aktem římského císaře a českého krále Karla, který vynikal svou vzdělaností nad ostatní evropské panovníky, se Čechy staly novým kulturním centrem tehdejší Evropy. Zato vděčíme silnému vlivu jeho matky Elišky Přemyslovny, dcery Václava II., od níž načerpal neobyčejnou náklonnost k českému národu i když po otci náležel k rodu Lucemburskému. Tento náš osvícený panovník chtěl dopřát vyšší vzdělání všem Čechům bez rozdílu společenského postavení. Co však zbylo z této jeho ušlechtilé snahy? Z té křesťanské vzdělanosti, která měla zůstat věčnou pečetí jedné z prvních evropských univerzit zbylo jen torzo. Může si dnešní pražská universita vůbec klást nárok na honosný název "Karlova"? - Vede absolventy vyšší vzdělání k osobní ušlechtilosti a ke vzácné křesťanské ctnosti, k pokoře? Jak vypadají tito její dnešní absolventi? Jsou to integrální osobnosti, které kromě své odbornosti oplývají také dostatečným všeobecným vzděláním, oproštěným od marxistického balastu? - Bohužel nikoli. Jsou to dehumanizovaní experti, mnohdy II. třídy, kteří neprávem oplývají přebujelým sebevědomím a arogancí. Je jich u nás mnoho ve srovnání s jinými evropskými zeměmi, nicméně bez jakékoli osobní kultuiy. B. Hoffmannová 8 [pageend8]Mukl 2/1998 Co je třeba říci k dnešku Stanislav Gajd o šik Největší zásluhou Světového sdružení bývalých čs. politických vězňů se sídlem ve ŠvýcarsKU je odeslání rezoluce za svobodu Československa americkému prezidentovi. R. Reaganovi v době jeho jednání s Gorbačevem. Po dohodě v exilu poslali nodooné rezoluce zástupci Polska, Maďarska a ostatních států pod sovětskou kontrolou. Rezoluce byly použity prezidentem Reaganem jako doklad o touze těchto národu po svobodě. Dalším pádným argumentem byla schopnost zničit sovětské atomové zbraně ještě nad Sovětským svazem. Vidina sebezničení a hospodářského vyčerpání byly příčinou ukončení studené války. Tečkou za ní měla být mezinárodní konference o dalším uspořádání světa, označeni a potrestání zla a vyhlášení náhrad, reparací, za způsobené škody starým režimem. U nás však zůstala pluralita se zlem, Měla být hned vyhlášena stará ústava předválečné republiky a nastolen její právní řád. Mělo dojít k účinné měnové reformě, navrácení veškerého nakradeného majetku, zákazu KSČ a veřejné činnosti členů této zločinecké organizace alespoň na dobu deseti let. Mělo dojít rovněž k zákonnému uznání 3. odboje včetně exilu, k náhradě škod a potrestání zločinů napáchaných komunisty. Chartisté, kteří převzali moc ve státě, tento program politických vězňů nepřijali. Již v roce 1990 přivezl čelný představitel Světového sdružení do Prahy návrh zákona o zákazu KSČ do Prahy. Na Hradě by! odmítnut s vyjádřením, že se žádný hon na komunisty konat nebude, A tak jdou chartisté stále svou cestou, cestou nestoudné tolerance vůči komunistům a jen tu a tam se staví za občanská práva. Zpochybňuje se dohoda o převzetí moci, nebyl zveřejněn dopis odeslaný Nejvyššímu sovětu, ani odpověď soudruha Gorbačeva. Dochází k otřesnému matení pojmů, zastírání, podvodům a sanování bank státem. To je ono dusno, na které přišel prezident Havel po devíti letech. My, muklové, jsme většinou staří lidé. Jsme oklamáni nestoudnou politikou. Nemůžeme, nebo nechceme do dění zasahovat, Máme být živým svědomím národa. Zato jsou nám zalepena ústa i oči nějakou tou korunovou dávkou. Jádrem českého problému je odklon od křesťanské morálky a kultury. Jak tedy vyjasnit ovzduší a tváře lidí? - Především vzdát se tolerance vůči společenskému zlu všech stupňů. Dát občanům, co jim patří a co po desetiletí očekávali. Vždyť k občanským právům patří i to, aby lidé nebyli okrádáni a podváděni, aby nebyli manipulováni znovu k "zářným zítřkům". Základní lidské právo je klidně a spokojeně žít v pravdě. Tak si to konečně uvědomme a chtějme to. Dejme důvěru poctivým a přesvědčivým politikům a osobnostem v každém ohledu. A tito ať potom zruší mocenské mafie v politice a hospodářství. I obyčejný člověk chce mít jasno. Mít slušný plat, mít pěkný a slušný obraz v televizi bez urážejících výrazů a zabíjení, mít místo u stolu, v do- 9 [pageend9]Mukl 2/1998 právních prostředcích a nebát se jít po ulici. V neděli pak jít do kostela nebo do divadla, navštívit příbuzné a známé. Vytvořit občanskou pospolitost. Každý z nás to chtějme, co nejvíc pro to udělejme, dokud je ještě čas a možnost. Tonda zúra, slavkovský koncentrák a uran Zbyněk Ludvík Lenoši jsou příčinou všech sociálních nepokojů. Vezměte si na př. Antonína Zápotockého. V životě nebyl nikdy zaměstnaný. Živil se taháním harmoniky večer po hospodách. Svého ’’pracoviště” využíval k šíření třídní nenávisti k těm nepřítomným, kteří své peníze nepropíjeli a proto něco měli. Jako řemeslný socialistický tlučhuba se stal po roce 1945 předsedou Ústřední rady odborů (ÚRO), pravděpodobně jako z líných odborářů ten nejlínější. Nakonec to dotáhl na prezidenta ’’státu dělníků a rolníků”. On, jako expert ve vyhýbání se práci. Takové jsme měli výtečníky v čele. Od shora přes ministry, až po tzv. dělnické ředitele. Dovedli do omrzení říkat ’’dělejte, dělejte”, ale jak, to sami nevěděli. Vlastní neschopnost a nepružnost schovávali za pětileté plány. My jsme se s lopatou naučili brzy házet. Oni s tím organizováním práce měli stále potíže, chudáci. Nadávky vyslovovaná pološeptem ”jsi blbý jak dělnický ředitel“, přežije asi ještě dlouho ten socialismus. Po tak přesvědčivém poznání, lenochům žijícím na úkor společnosti, osobám trestaným za zlodějnu nebo podvody, mělo by být odňato volební právo jako za první republiky. Na pokřik zleva bych rád už předem odpověděl: právě proto, že si vážím demokracie a nerad bych, aby ta příští byla zase tak snadno zranitelná, * Tam v koncentráku na uranových dolech v Horním Slavkově mě napadlo na ' pana> Zápotockého.pětiverší? "Povídat nám Tonda zÚra, kapitál je těžká fůra, s námi - žít je slast. Dáš i kozu do koľchozu, sám se'pújdeš pásU. Jediné moje štěstí bylo, že ; jsem to nikde nezaznamenal, že jsem to stále nosil v hlavě. To tam byl jiný, stejně mladý jako tehdy já, který na anglickou melodii: singing já, já, jupy, jupy ja, složil . celý nový refrén, začínající radostným konstatováním: Až k nám přijdou hoši z USA, rudým bude horko a.nám zase bude hej atd. - A všechny sloky si zapsal. - Jednou v noci uprostřed spánku nás probudili estébáci. Všude se jimi jen hemžilo. Do každé světnice, kde bylo ubytováno vždy asi tak padesát vězňů, vtrhlo jich nejméně deset. Tábor měl v té době asi tak 1.200 vězňů. Hledali, hledali, vše převraceli. Totiž předcházela tomu několik dní předtím ve zdánlivé tichostí následující událost. Do tábora se v létě dovážela pitná voda. Jezdil pro ni vězeň, který platil za spolehlivého na 100 procent už za první republiky, za války a nyní zase. Bylo o něm známo, že po odpykání trestů tak nejvýš tříletých, vymiňoval si vždy u velitelů věznic rezervování svého místa skladníka mundůrů s tím, že nejpozději do čtrnácti dnů bude zase zpátky. Byl totiž homosexuál. To jako by nás zavírali k výkonu trestu do dívčích penzionátů. 10 [pageend10]Mukl 2/1998 Toho věčného vězně doprovázel pro formu jeden bachař. Když odstavili lejtu pod uliční hydrant, zmizeli oba pravidelně na pivo. Toho dne, když lejta tažená koněm vjela nazpět do tábora nad Barborou, kolemjdoucího bachaře napadlo bouchnout si do ní svazkem klíčů. Zaduněla prázdnotou. Otevřeli, prosvěcovali a místo vody našli na dně balíček s náložemi dynamitu. K čemu to bylo, od koho a komu, zůstalo neznámé. Ve stejné tichosti narychlo pozvaná STB to měla objasnit..... Mimochodem byl mezi námi jako vězeň i synovec tehdy vládnoucího prezidenta Gottwalda. Jmenoval se také Gottwald. Udělal chybu, a jakou. Povoláním kasař nepřestal s vylupováním trezorů ani už u znárodněných bank. Často jsem slyšel ve věznicích přísný zákon této společenské třídy, že zloděj nesmí nikdy okrást zloděje. A tak tedy mezi námi seděl ještě se dvěma kasaři v malém dřevěném domečku uprostřed lágru, odděleně od nás, strýček prezident, neprezident. Měl-li výhody, nevím, jen jsme vídali, že těm třem byla strava z kuchyně na barák donášena. Asi proto, že kdyby tak musel denně stát společně s námi ve frontě na jídlo někdy i půl hodiny, že by nás asi napadalo mnoho protistátních vtipů. Rozumní pánové, soudruzi - tam nahoře. Byl tam i jiný, o kterém se říkalo, že je osobní vězeň prezidenta Beneše. Tehdy po jeho odletu do Londýna ho imitoval jako herec s neobvyklým úspěchem v rozhlasových skečích i na jevišti ve stále vyprodaném divadle. V roce 1945 se po něm pan prezident Beneš svezl. Říkali mu justiční omyl. Ono totiž bylo těžko říci, kdo z těch dvou koho spíše napodoboval. Drobná postava, skřehotavý hlas a růst tak kolem 160 cm. Rozdíl byl mezi nimi jen ten, že pan prezident Beneš měl ve zvyku proplétat každou vyslovenou větu velkým počtem cizích slov. Většina lidí sice těm slovům nerozuměla, ale to právě mu dávalo pocit, že stojí nade všemi. To náš kolega mukl mluvil normálně, ale také nad námi všemi občas stál ....na latríně, když jsme seděli namačkáni na bidélku pro deset potřebných a on s ostatními také ve stoje čekal až se někde uvolní místo. Ale jinak po všecjina-ta léta musel bez pardonu sedět. To se přece nedělá, dělat si legraci z prezidenta, i když pověsí řemeslo na hřebík a zmizí. Kdyby tak pan kancléř Kohl dal pozavírat všechny, kteří se ho snaží parodovat a hlavně zesměšnit. Jde asi o dva různé charaktery a dvě různé demokracie, ta německá a tehdejší česká. Také asi proto, že už v minulosti v království českém, podle pohádek, bylo kdysi pod trestem useknutí hlavy přísně zakázáno u nás pokřikovat, že KRÁL LÁVRA má dlouhé uši. Měl tedy vlastně štěstí, ten náš pan kolega, že dostal jen pět let. Ani se nedá zapomenout jiný, student filosofie, vysoký, hubený, obrýlený, tichý a rozpačitý, vrozená zdvořilost. Asi z dobré rodiny, jak jinak. Co ten tak mohl spáchat! Dostal, myslím sedm roků za paragraf: věděl - nepověděl. Z kolegiality neudal spolužáky z koleje, že chystají hromadný útěk na Západ. Ty první dny mezi námi, když už mu bylo něco opravdu moc, své rozčilení dal najevo slovy: "u všech všudy”. Tábor byl velký, střídavé směny a tak jsem s ním setkal asi tak za tři měsíce znovu. 11 [pageend11]Mukl 2/1998 Měl úklid a někdo mu tam šlápl v zablácených botách. - Nemohl jsem ho poznat. Ani silně nadávající noční slečna od Prašné brány nemohla mít bohatší zásobu silných výrazů a hlasitější způsob přednesu, než on v té chvíli. Tak se kalila ocel! Možná, že některý bývalý národně-frontovní při čtení těchto vzpomínek zrudne asi znovu, tentokrát zlostí. Anebo sem tam nějaký ten "intelektuál", který si směl studovat, zatímco my jsme byli zavřeni anebo museli dělat na dolech, jehož vychytralost ho naučila každý den nejdříve přečíst noviny, aby věděl, jak má ten den mluvit a koho kritizovat, aby nenarazil. Také takový to bude dnes mít snadné nesouhlasit s mým způsobem vyiadřování. Proto moje obhajoba přeaem: Odjakživa se říkalo, že kriminál je maturita života. To bylo. Za Marx-Leninismu pobyt v ném odpovídal přinejmenším vysoké škole. Je pravua. my jsme neměli možnost tam chodit po vyleštěných parketách přednáškových siní, dívat se na odpornou vizáž sádrového Lenina, říkat "soudruzi, ano" a zpíval internacionálu. To zanechalo následky. Navykli jsme si sdělovat své myšlenky tak rovně, jak nám narosila ústa a bez hrbení páteře. Nemohu nevzpomenout dalšího z nás, kněze tehdy asi třicetípětileténo, vyšší urostlé postavy, Byl trvale uklidňujícím pólem svého okolí. Ani ne lak slovy, nikdy se nepokoušel druhým vnucovat své názory, jen působil mlčenlivým příkladem, jak snášet osud, čelit beznaději tehdejších dnů. Jak přežít tu dobu bez zničení sebe sama nespokojeností, nejistotou, strachem, nedočkavostí. Jakoby odpovědnost za svůj osud odevzdal někomu vyššímu, k němuž měl nezlomnou důvěru. Bylo patrné, že tou svou vírou ve všudypřítomnost Boží byl zbaven strachu ze zítřka, že není tak sám, že není opuštěn. Vzpomínka na toho kněze by mohla být i předlohou pro některý pomník politického vězně komunistického bezpráví. Postava kněze s rukama roztaženýma v podobě kříže, vzhlížejícího k nebesům. Politického vězně z té doby rudého temna, kdy byla postižena více jak čtvrtina obyvatel naší země a pro mnohého byl začátek mnohaletých žalářů nebo počínající smrti. (Pokračovánípříště) Některé ze stále aktuálních požadavků Konfederace politických vězňů, obsažených v resoiuci ze dne 15, září 1990 a slavnostně proklamovaných na pracovní schůzce zástupců poboček v Praze 1, Žitné ulici 47. V úvodu resoluce čteme: Konfederace politických vězňů Československa posoudila politickou situaci státu jako nebezpečnou pro budoucnost svobody obyvatelstva a rozhodla se s odkazem na minulost svých mrtvých i živých členů postavit se na její obranu. Vědoma si kreditu, postoupeného jí oběťmi popravených, umučených a zákeřně zavražděných, přebírá Konfederace odpovědnost za to, že všechny tyto oběti a utrpení 12 [pageend12]Mukl 2/1998 statisíců nevinných obětí komunistického teroru nebyly zbytečné a vyhlašuje program, o jehož uskutečnění bude usilovat se všemi čestnými občany našeho státu: 1. totální debolševizaci státní moci, odstranění všech tajných mocenských skupin a společností, otevření politiky a její postavení pod veřejnou kontrolu obyvatelstva. 2. obnovení spravedlnosti potrestáním členů komunistické organizace, kteří jsou vinni utrpením lidí a současným stavem státu. Ve smyslu právních dokumentů OSN považovat zločiny proti lidskosti za nepromlčitelné. 3. obnovení občanské pospolitosti a soudružnosti národů ve svobodném, demokratickém celistvém a svrchovaném státu. K uskutečnění 1. bodu svého programu bude Konfederace především usilovat o: a/ objasnění pozadí a cílů politického převratu v listopadu 1989 jakož i osob na něm zúčastněných, b/ zveřejnění dohod a podmínek předání a převzetí politické moci v našem státě v roce 1989, c/ ustavení nezávislé občanské komise ke kontrole plnění těchto dohod ze strany všech interesentů, d/ rozkrytí všech konšpiratívnich struktur a jejich vazeb k současné politické reprezentaci státu včetně vazeb osobních, skupinových a mezinárodních. e/ předání úplného seznamu agentů a konfidentů StB a KGB ústředí Konfederace a ve spolupráci s Generální prokuraturou ČSFR jejich odstranění z veřejného a politického života země. K uskutečnění 2. bodu svého programu bude Konfederace usilovat především o: a/ bezpodmínečný zákaz všech organizací, společností a skupin, usilujících o diktaturu v jakékoli podobě, či usilujících o likvidaci, pronásledování nebo teror proti obyvatelstvu, b/ konfiskaci veškerého majetku těchto organizací a konfiskaci osobního majetku těch jejich členů a funkcionářů, kteří ho nabyli prokazatelně v důsledku svého mocenského postavení, c/ zákaz veškeré veřejné a politické činnosti všem zkompromitovaným funkcionářům komunistické organizace a jejich tajných spolupracovníků od roku 1945 na dobu nejméně 10 let, d/ zvýšení daní všem zkompromitovaným funkcionářům komunistické organizace od roku 1945 o 50%, nejvýše však k hranicím životního minima včetně jejich důchodů k úhradě škod, které způsobili státu a jejich občanům, e/ objasnění neústavnosti komunistického puče v roce 1948 a zveřejnění prů- kaznosti teroristické vlády komunistů, vyúsťující v morální, hospodářskou, intelektuální a kulturní destrukci státu, 13 [pageend13]Mukl 2/1998 í/ zveřejnění organizace, metod a prostředků použitých komunistickou organizací k fyzické a mentální genocidě proti obyvatelstvu. K uskutečnění 3. bodu svého programu bude Konfederace usilovat především o: a/ vytvoření jednotného sdružení všech čestných občanů státu, jejich organizací, uskupení a politických stran, ochotných a způsobilých k napomáhání cílům Konfederace. b/ Neprodlené vypracování a přijetí federální ústavy ČSFR, která by byla zárukou korespondence všech následně přijímaných zákonů ve smyslu bodu 3 programu Konfederace. Za účelem realizace uvedeného programu schůze pověřuje hlavní výbor Konfederace politických vězňů: 1/ navázáním styků s občany a jejich organizacemi mimo Konfederaci za účelem společného postupu, 2/ vypracováním opatření, jimiž by bylo možné společně čelit snahám komunistů a jejich spolupracovníků využít nadcházející politické krize k obnovení totalitního režimu, 3/ svolat valnou hromadu Konfederace k projednání uložených opatření a k jejich schválení, 4/ zahájit jednání o uznání protikomunistického odboje jako 3. národního odboje zákonnou formou. Potud některé ze stěžejních bodů zmíněné rezoluce z 15. září 1990. Komentář: Čtenář se právem táže, co bylo z těchto spravedlivých požadavků za celých osm let splněno. (Redakce) Z dob nadějí v Leopoldově (Pokračování líčeni plk.v.v. Františka Bíma) Na závěr svých vzpomínek z izolace na 4. oddílu nemohu nevzpomenout na skupinu duchovních otců, kterou jsme nazvali "Vatikán” a která s námi sdílela spodní část cely. V důsledku této extrémní izolace vzrůstala osobní i davová nejistota, protože ústním podáním mezi vězni se šířila fáma, že budeme odvezeni do Ruska k účinnějšímu přeškolení, o jehož metodách jsme byli od vrátivších se německých zajatců důkladně informováni. Abychom si pro takový případ uchovali pro nás nej- dražší předměty, usilovně jsme přemýšleli, jak je ukrýt. Jak se říká, "přání otcem myšlenky” a tento zdánlivě neřešitelný problém skvěle vyřešil M. Jarmara, který kraloval v místní vězeňské truhlárně a který nám zhotovil úhledné bedničky s dvoji- 14 [pageend14]Mukl 2/1998 tým dnem. Zde jsme si tedy naše cennosti jako jsou fotografie maminky, manželky, nebo písemné dokumenty z citových vznětů a něžných romancí mohli ukrýt. Tehdy jsme měli s prof. Karlem Nigrínem tzv. "kolchoz”, což je ironické pojmenování nejen společného jídla, ale i jiných silných zážitků. Prof. Nigrín jako optimisticky myslící člověk tuto transportní operaci vyřešil následovně: ”Já ponesu naše ilegální cennosti do Voroněže, ty do Alma-Aty”, kteroužto část Sovětů jsme odhadovali za konečnou. Ale vraťme se ke skupině "Vatikán”. Tu reprezentoval slovenský primas, biskup Vojtašák, Buzalka, Bamáš, olomoucký biskup Zéla, řeckokatolický biskup Go- jdič, dále následovali řeholníci, prof. Dr.F.Šilhán, provinciál jezuitského řádu v ČSR, jeho spolupracovník prof. Dr. Kajpr, který byl pro svou osobní statečnost a otevřenost velmi respektován. Zde bych se rád zmínil o hrůzu nahánějícím okamžiku, který mi snad ani po smrti nevymizí z paměti. Prof. Kajpr nebyl statečný jen ve vězení, ale i v civilním životě. Kázal u Panny Marie Sněžné v Praze a říkalo se o něm, že když káže, tak padá kostelní omítka ze zdi. Místo aby přesvědčil národ o jeho osudu, tak si vysloužil život v této isolaci. Jelikož osazenstvo bylo různorodé a hlad umocňoval nervositu, byl kladen mimořádný důraz na vzájemnou ohleduplnost, která byla podmínkou zachování klidu v případě, že si to určitá skupina vězňů přála. Jednou mě požádal otec Šilhán o zachování klidu, protože otec Kajpr bude mít diskrétní přednášku pouze pro Vatikán. Požádal jsem spoluvězně o klid a moje žádost byla s pochopením přijata už také proto, že se blížilo výročí popravy div. gen. T. Piky a jeho vrstevníci chtěli svými vzpomínkami uctít památku tohoto skvělého vojáka. Usedli jsme do horní části cely a uvažovali o jeho životě nejen jako vojáka, ale též jako vojenského diplomata, který svým i politickým nadáním positivně ovlivňoval pohled na naši republiku a její budoucnost. Od té doby snad žádný reprezentant tak malé země jako byla ČSR nestál v čele diplomatického sboru v SSSR jako div. generál T. Pika v Kujbiševě. Pro takovou úlohu se musí člověk narodit, aby byl schopen usměrňovat tak různorodou společnost a řídit ji v době války. Svým taktem, vzděláním a osobní odvahou tuto náročnou funkci brilantně zvládl. Po takovém citovém vzletu došlo však k biologickému uzemnění. Vzpomněl jsem si, že mám ve své skříňce kousek chleba, který jsem si ráno odřekl. S tichostí plížícího se pantera jsem dosáhl své skříňky, která se nalézala asi pět metrů vzdušnou čarou od hlavy přednášejícího prof. Kajpra a já jsem zachytil tato slova: "Otcové, celý život jste se u oltářů modlili k Pánu Bohu, abyste mohli zemřít za víru, jako Kristus Pán, ano otcové, zde své sliby naplníte a zde za Krista Pána zemřete.“ Tehdy mi naskočila husí kůže, protože postulát prof. Kajpra nebyl přehnaný z těchto důvodů: Z 1.200 potrestaných mělo 250 aktivní tuberkulózu a denní pozdrav zněl: "Ty dobře vypadáš, kdy budeš mít pohřeb?" Dnes tyto věty budí nedůvěru, jak je možné, že se v době míru v demokratické republice, jak ji označovali komunisté, v Leopoldově vytvořily životní podmínky 15 [pageend15]Mukl 2/1998 identické s těmi, které panovaly v nacistických koncentračních táborech. Odvolávám se na raport pplk. Obermaiera ve funkci velitele zdravotnictví vzletně řečeno "nápravných zařízení", který kritický stav v Leopoldově přesně popsal a odeslal na ÚV KSČ. V líčení krutosti zaměstnanců ministerstva vnitra se mimo jiné mluví o úmrtí dvou štábních důstojníků při dřepování. Tento raport jsem měl možnost v kopii číst ve švýcarském exilu. Každý z nás hodnotil tento stav shodně, ale báli jsme se jej tak konkrétně formulovat, jak to učinil prof. Kajpr. Rychle jsem si vzal vytoužený kousek chleba a se značnou rychlostí jsem se vrátil k vzpomínajícím vojákům. Popravdě řečeno, uvnitř mi dobře nebylo. Dále se mezi příslušníky Vatikánu nalézali: opat kláštera Nová Říše, Augustin Machalka, opat kláštera Želiv Vít Tajovský, kněží Aťa Mandl, otcové Mrtvý, Toník Bradna, Karel Pilík, kanovník chrámu sv. Víta na Hradčanech Pepíček Čihák, který ve věku přes 80 let zemřel pro nedostatek lékařské péče. Nemohu zapomenout na příkladnou obětavost p. opata Víta Tajovského, který nejen ve vězení, ale i dodnes se aktivně zúčastňuje všech vzpomínek na mrtvé kamarády a denně prosí za náš národ, aby se tyto ohavnosti neopakovaly. Jistě se každý čtenář může dotázat, zač tito lidé trpěli, jakých zločinů se dopustili. O své trestnosti nemluvili, protože žádná nebyla. Pouze komunistický režim jim nemohl odpustit, že na př. při celostátní konferenci čs. episkopu ve Smokovci jeden z duchovní otců zakopl o drát. Drát vedl do sklepa, kde se uhnízdili příslušníci Státní bezpečnosti. Konference byla přerušena ačkoli byla oficiálně povolena a za nějaký čas byli všichni účastníci obviněni z protistátní činnosti a obdarováni dlouholetými tresty. Byli umístěni za dvanáctimetrovou zdí pevnosti Leopoldova. Mohu potvrdit, že všichni příslušníci této isolace byli soudně rehabilitováni, pokud přežili. Největší ironií na tomto bezmezném utrpení je ta skutečnost, že za tyto zločiny nebyl dodnes ani jeden z těchto tyranů odsouzen!!! PODĚKOVÁNÍ Jiřina Fuchsová Věnováno všem těm, dosud - - ne ze své vlastní vůle! - - v diaspoře, a všem doma, ve vlasti, kdo v průběhu posledních pěti let podporovali a podporují MEZINÁRODNÍ ASOCIACI ČECHU PRO DVOJÍ OBČANSTVÍ, RESTITUCE A VOLEBNÍ PRÁVO morálně i finančně. Hlasování v americkém senátu schválilo vstup České republiky do NATO, aniž by trvalo na tom, aby Česká vláda respektovala základní lidská práva pro všechny, nejen pro některé...... Blahopřejeme České republice k tomuto mezinárodnímu úspěchu. Zároveň jí přejeme, aby našla, hlavně mezi svými politiky, dosti pracovitosti, trpělivosti, dů- 16 [pageend16]Mukl 2/1998 slednosti, moudrostí a odvahy uskutečnit v našem domácím životě politickém, sociálním, kulturním, ekonomickém i prostě občanském všechny reformy, které k tomu, abychom za rok, v dubnu 1999, do NATO skutečně mohli vstoupit, musí být tak či onak uvedeny ve skutek......Nám se tímto rozhodnutím amerického senátu uvolnily ruce k práci na jiných důležitějších polích působnosti. Práce IAC, i když v jiné formě, bude pokračovat dále, dokud naše požadavky nebudou splněny . . . Zároveň bude pokračovat práce v nově založeném ADVISORY COMMITTEE FOR CZECH GOVERNMENT ABROAD (Bulletin č.4 je připravován). Práce na PAMÁTNÍKU ZAHRANIČNÍCH ČECHU pokračují průběžně. Dá Bůh, sejdeme se všichni na slavnostním otevření v Plzni. Do té doby DĚKUJI, DĚKUJI, DĚKUJI! za vaše oběti toho či onoho druhu .... za vaši statečnost.... za vaši nezlomnou víru .... za věrnost domovu, z něhož jsme vyšli.... za to, že naše výzvy, dopisy kritiky či jiné komunikace nalezly místo na stránkách či u mikrofonu těch sdělovacích prostředků, které do důsledků vyznávají, respektují, ale hlavně skutkem naplňují zásadu v ČR nedávno vládou a parlamentem přijatého zákona o nepotlačitelném PRÁVU NA VEŘEJNÉ INFORMACE. Nakonec malý detail: zatím ještě nevíme, komu máme být vděčni za to, že den před závěrečným hlasováním o vstupu také České republiky do NATO, byly všechny naše e-maily zaslané členům amerického senátu, žádající odročení konečného hlasování o vstupu České republiky, dokud nebudou v ČR, jako v Polsku a Maďarsku, respektována naše OBČANSKÁ PRÁVA, z washingtonských serverů VRÁCENY! s poznámkou, že budou adresátům doručeny v PONDĚLÍ........Tak jako tak, tato poslední elektronická pošta by byla hlasování našich amerických senátorů nezvrátila.... Jakkoli, tato malá příhoda výborně ilustruje jak obtížné, jak těžké bude v následujících měsících dovést naši zem do stadia skutečné, ne pouze ústy vyznávané demokracie a připravenosti stát se plnoprávným členem západních vojenských i politických struktur..... Zároveň na tomto místě upřímně odpouštím všem těm anonymům, kteří od minulé soboty na FÓRU BRITSKÝCH LISTU rozpoutali, jak říkávali komunisté, "štvavou a pomlouvačnou kampaň" proti mé osobě a tím i proti všem šesti stovkám skvělých členů MEZINÁRODNÍ ASOCIACE (IAC) ..... Bylo to, myslím, naprosto a úplně zbytečné.... Po celý svůj život zastávám názor, že Bůh, tak či onak, vždy byl jest, i nadále bude ta nejvyšší, dokonalá spravedlnost. Každý z nás svými skutky na tomto světě v čase tomu kterému vymezeném, sami chléb svého zatracení jíme .... Tedy ještě jednou, budiž jim odpuštěno, oni skutečně nevědí, co činí. Tím větší dík a vyjádření vděku všem těm z vás, kdo jste se, jak mi bylo sděleno, našeho spravedlivého úsilí veřejně zastali.... Díky! [pageend17]Mukl 2/1998 Česká menšina ve světě (uveřejnila Stálá komise Senátu pro krajany) země celkem počet krajanů 1,617.000 země počet krajanů USA 1,300.000 Polsko 10.000 Slovensko 65.000 Ukrajina 10.000 Kanada 51.000 Švýcarsko 9.000 Německo 45.000 Jižní Afrika 8.000 Austrálie a N.Zéland 31.000 Jihových. Evropa 50.000 Rakousko 20.000 Israel 18.000 Brainwashing Emil Švec Byl jsem velmi mile překvapen možností nahlédnout jak do operačních, tak do vyšetřovacích spisů svého případu. Měl jsem velkou naději, že se konečně dozvím, kdo stál za tím, co mě postihlo. Nebylo toho málo. Do vyšetřovacích spisů jsem se začetl a skutečně jsem tam našel důkazy, které jsem potřeboval k dořešení ve věci přepadu mé osoby a odvlečení z Rakouska do ČSR. Zajímaly mě hlavně tři dokumenty, o jejichž ověřenou kopii jsem požádal, ale obdržel jsem jen dokumenty dva. Ten třetí mi vydán nebyl. Nastalo dopisování až k vedoucímu oddělení Mjr. Frolíkovi, ale nic naplat, dokument i kopie se ztratily. O co v podstatě šlo? - Do jednoho protokolu na StB v Bratislavě jsem napsal perem: "Byl jsem přepaden v Rakousku a zavlečen do ČSR. Tento protokol jsem našel a požádal o jeho kopii, ale nedostal jsem ji i když jsem celý dokument měl předtím v ruce a četl jsem ho. Proč mi tedy jeho kopie nemohla být vydána, je nepochopitelné. Vysvětlení je jednoduché. Bývalí političtí vězni stále ještě nejsou plnoprávnými občany. Příslušný článek Ústavy a Listiny o lidských právech pro ně neplatí. Nikoli demokratické, ale komunistické praktiky jsou stále v praxi uplatňovány. Co bylo tehdy tajné, nesmí být ani dnes zveřejňováno. Těšil jsem se do Pardubic v domnění, že si budu moci přečíst operační svazky, a že se dozvím něco o dlouhých prstech StB, sahajících až za hranice republiky a o tom, jak byly organizovány únosy a přepady jak doma, tak i v zahraničí. Všechny důležité informace byly dokonale kryté buď šifrou, nebo cenzumí čarou. Je to důkazem toho, že stále ještě máme 18 [pageend18]Mukl 2/1998 k právnímu státu daleko. My bychom jím moc rádi byli, ale totalitarismus je ve státním aparátu tak pevně v sedle, jako jeho vykonavači. Tisíckrát může ministr, poslanec, senátor, úředník kdekoli ve státní správě prohlašovat, že je přesvědčený demokrat, jeho vlastní činy ho usvědčí ze lži. Sedí nám ta totalita ještě moc hluboko v kostech a lidé u vesla nejsou ochotni se jí zbavit. Podle toho to vypadá. Zásluhou příjemné paní Lenky se mi dostalo 120 stran udavačských hlášení o mně z Valdic. Zpracoval to operační důstojník mjr. Středa. Základní čísla vězňů- udavačů byla zamazána. Hlášení podávali velitelství věznice také pod krycími jmény jako Aš, Orel, Gaius a pod., ale ani jedno krycí jméno nebylo dešifrováno, takže jsem se vlastně nic nedozvěděl. Oběti zůstali oběťmi přestože se změnil režim. Dodnes nemají komunismem pronásledovaní práva, která by jim měla být Ústavou zajištěna, aby např. dokumenty, listiny a informace, týkající se jejich nesmyslného pronásledování, mohli volně podle vlastního uvážení v mezích zákona použít a mít je k dispozici bez omezení. Je záhadou, jak se tyto zdánlivě demokratické postkomunistické státy chtějí vetřít do společenství států skutečně demokratických. Je zapotřebí, aby se na mezinárodním fóru jako je Strassburg příslušné orgány dozvěděly o těchto slabinách naší "demokracie" a aby si vyžádal^ objasnění dosud k zapomnění odsouzených zločinů, jako byly únosy ze západních zemí do ČSR, nezákonný provoz tzv. "nápravných zařízení", zabití na útěku a vraždy (viz Laušman). Kdo vznese tento požadavek na mezinárodním fóru? Ateliér M - Zlín nakladatelství a reklamní agentura Irena Voštová & Miloš Bařinka Svobody 738 - Box 63, 763 02 Zlín 4 Tschechische Republik vydává v edici VYZNÁNÍ literaturu 3. odboje, speciálně umělecká díla a paměti politických vězňů padesátých let. V květnu 1998 vyšlo: Karel Kalenda: VÝKŘIKY - POESIE VĚZEŇSKÝCH LET, jak byla recitována vězni a uspořádána autorem. Cena: Kč 66.-- pro členy KPV, Kč 100.— pro nečleny KPV Viktor Trnavský: Znamení mých dnů - Leopoldov - sbírky poesie dlouholetého vězně a vojáka- básníka. Ilustrace od Oldřišky Keithové, reštaurátorky, výtvarnice a vězeňkyně z padesátých let. Cena Kč 69.— pro členy KPV, Kč 105.— pro nečleny KPV 19 [pageend19]Mukl Postretouren an: MUKL, Postfach 4111 CH - 8022 Zürich Schweiz ČR- Stan. Gajdošik Okružní 4699/612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern. tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel,: 01 ! 431 68 78, Fax 01 /432 95 92. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.— Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávám MUKL ........najeden rok ........na púl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:................................ Objednávky v zahraničí: Jméno:................................... Postfach 4111 Ulice ač.:.............................. CH - 8022 Zürich Místo..................................... Switzerland Stát:........................................ [pageend20]