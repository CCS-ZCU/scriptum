Slovenské hlasy z Ríma ČASOPIS SLOVENSKÝCH KATOLÍKOV ročník 45 2 Štefan Vrablec: DOBRE ROBÍŠ, SLOVENSKO! 3 Ján Pavol II.: POSOLSTVO O SVIATOSTI ZMIERENIA 6 Anton Solčiansky: NOVÝ OBRAZ-IKONA MILOSRDNÉHO JEŽIŠA PRE SLOVENSKO 9 František Šútor: KANONIZÁCIA SVÁTÝCH 14 DVE NOVÉ SVETLÁ 15 P. Cyril Vasil S.J.: 350. VÝROČIE UŽHORODSKEJ ÚNIE 19 RUŽENEC PATRÍ AJ DO NAŠICH RÚK - I. 20 Ján Hnilica - František Vnuk: KŇAZSKÁ VYSVIACKA NA INFEKČNOM ODDELENÍ 23 Dr. Time Debeljak: JOZEF CÍGER HRONSKÝ AKO MALIAR 27 LIPTOVSKÁ TEPLIČKA V RÍME 30 SEDEMDESIATKA NA VIA MONTI TATRA 31 S. Alma Gallová: MÔJ PANE 32 Augustín Visco: DEJNY SLOVENSKA A SLOVÁKOV 33 Ing. Kamil Tomko: O SLOVENSKU - PO LATINSKY 34 AKO SA BUDE VOLIŤ NOVÝ PÁPEŽ 35 SVÄTÝ OTEC POVEDAL SLOVÁKOM 36 Francesco Gligora - Biagia Catanzaro: PÁPEŽI V DEJINÁCH CIRKVI 38 Z KRONIKY ÚSTAVU 40 ČO SVÄTÝ OTEC PODČIARKUJE 1996 1 Spedizione in abbonatnento postale ISSN 0394-8978 [pageend1]S nadšením si prijalo Petrovho nástupcu Jána Pavla II., ktorý ťa minulý rok prišiel povzbudiť vo viere. A myslím, že s pocitom zodpovednosti uchovávaš jeho poučenia a povzbudenia, nielen v knižných pamätníkoch, ale aj v srdciach a modlitbách. Dobre si urobilo, že si si rozvrhlo na celý rok modlitbový program a modliš sa na jednotlivé úmysly v duchu povzbudení Svätôho Otca, ktoré ti adresoval z rozličných miest. Modlíš sa, aby tí, čo ťa spravujú, počítali s Božou pomocou pri budovaní samostatného Slovenska. Toto ti odporúčal Ján Pavol II. hneď po príchode na bratislavské letisko. — Modlíš sa za svojich Otcov biskupov, aby mohli realizovať program, ktorý im načrtol Svätý Otec v Šaštíne. A zo svätyne Sedembolestnej ti Svätý Otec odporúčal, aby všetky slovenské rodiny prijali Pannu Máriu do svojho domu. — Modlíš sa za svoju mládež, aby sa oduševnenie, ktoré v nej zapálil Petrov nástupca v Nitre, premenilo na evanjelizačnú horlivosť v duchu Solúnskych bratov. — Neumlká v tebe výzva z nadšeného zhromaždenia okolo oltára v Levoči a vyprosuješ si odhodlanosť mučeníkov, len aby si sa neodlúčilo od Krista a jeho Cirkvi. Dobre robíš, Slovensko, ak sa po príklade svätých Košických mučeníkov snažíš o bratské nažívanie s každým blížnym a modlíš sa podľa výzvy Svätého Otca, aby si dalo Kristovi absolútnu prednosť. — Dobre robíš, ak sa na výzvu Jána Pavla II., ktorú ti adresoval v Prešove, modlíš za jednotu všetkých kresťanov, čo žijú na tvojom území. — Dobre robíš, ak si si vrylo do pamätí výzvu Svätého Otca z Popradu a modlíš sa za pokoj vo všetkých tvojich domácnostiach a občianskych spoločenstvách. Dobre robíš, ak sa pripravuješ pozdraviť s obnovenou oddanosťou Ježiša, Syna Panny Márie, vo vianočnú noc roku 2000, ako ťa na to vyzval Svätý Otec v Levoči. Jubilejný rok nemá byť uvedomením si, ako ďaleko si od Krista, že ťa od neho delí 2000 rokov, ale skôr najväčším možným úsilím byť mu čo najbližšie, aby si ho svojím zákonodarstvom a usporiadaním verejného života pokladalo za svojho láskavého a všemohúceho súčasníka, ktorý chce žiť s tebou a chce vniesť do tvojich hraníc pokoj. Dobre robíš, Slovensko, že sa pripravuješ na národnú púť do Ríma, že sa chceš poddkovať Petrovmu nástupcovi za štvordňovú návštevu, ktorou ťa poctil. Nech sa na tejto ddkovnej púti zúčastnia všetky kraje a všetky stavy tvojho obyvateľstva. Na 6. apríla 1996 pripadá 1111. výročie smrti svätého Metoda. Je tomu 1111 rokov, čo zomrel ten, ktorý zapálil na tvojom území vatry viery a tieto doteraz neuhasli. Je tomu 1 rok, čo prišiel Peter z Ríma priložiť palivo na túto vatru viery. Dovoľ, aby Metodove vatry týmto novým Petrovým povzbudením blčali a svietili. Čítame v Bulharskej legende — v Klimentovom životopise — tieto slová o svätom Metodovi: «Nezakopal hrivnu, ani neukryl milosť duchovného daru, jeho moc sa nestala počiatkom pýchy. Všetkým umožňoval účasť na blaženosti, spravodlivo dával vychádzať slnku slova a nepoľavoval pri rozdávaní pokrmu evanjelia.» Dobre urobíš, Slovensko, ak prijmeš slnko Božieho slova, ktoré ti Cirkev ponúka. Neuber nič z neho pre svoju pohodlnosť. Ježišova pravda prijatá vo svojej úplnosti ti prinesie plnú slobodu. 2 DOBRE ROBÍŠ, SLOVENSKO! ŠTEFAN VRABLEC [pageend2]JÁN PAVOL II. Uveřejňujeme doslovný preklad č. 2-7 z listu Svätého Otca účastníkom študijného stretnutia o sviatosti zmierenia, ktoré sa konalo v Ríme v marci 1996. 2. Vo sviatosti pokánia — vo sviatosti spovede a zmierenia sa obnovuje, akoby osobná história každej duše, evanjeliový príbeh mýtnika, ktorý sa vrátil z chrámu ospravodlivený: « Mýtnik stál celkom vzadu a neodvážil sa ani oči k nebu zdvihnúť, ale bil sa do pŕs a hovoril: “Bože, buď milostivý mne hriešnemu.” Hovorím vám, tento odišiel domov ospravodlivený, a nie tamten. Lebo každý, kto sa povyšuje, bude ponížený, a kto sa ponižuje, bude povýšený» (Lk 18,13-14). Uznať pred Božím pohľadom svoju bied- nosť neznamená znevažovať sa, ale žiť pravdu svojho položenia a tak dosiahnuť skutočnú veľkosť v spravodlivosti a milosti po upadnutí do hriechu, ktorý je dôsledkom zloby a slabosti — znamená povzniesť sa do najväčšieho pokoja ducha a vojsť do životného vzťahu s milosrdným a verným Bohom. Takto žitá pravda je jediná, ktorá v položení ľudstva nás robí naozaj slobodnými. Dosvedčuje to Božie slovo (porov. Jn 8,31-34), ktoré vzhľadom na naše morálne položenie robí jasným to svetlo, ktoré v «kairos» plnosti čias Večné Slovo prinieslo človeku. 3. Pravda, ktorá pochádza od Slova a má nás priviesť k nemu, vysvetľuje, prečo sa sviatostná spoveď nemá odvodzovať a nemá byť sprevádzaná nejakou číro psychologickou pohnútkou, akoby sviatosť bola nahrádzkou nejakej psychologickej terapie, ale od ľútosti založenej na nadprirodzených pohnútkach, pretože hriech porušuje lásku k Bohu-Najvyššiemu Dobru, bol príčinou Vykupiteľových bolestí a nám spôsobuje stratu večných dobier. Z tohoto hľadiska jasne vysvitá, že spoveď má byť pokorná a úplná, sprevádzaná pevným a veľkodušným predsavzatím polepšiť sa v budúcnosti, ako aj dôverou, že toto polepšenie dosiahneme. Co sa týka pokory, je zrejmé, že bez nej by vyznanie hriechov bolo ich neužitočným vypočítavaním, alebo — a to by bolo horšie — povýšeneckým nárokovaním si práva dopustiť sa ich, oným: «Nebudem slúžiť*, pre ktoré padli neposlušní anjeli a prvý človek zatratil seba a svoje potomstvo. Pokora sa však stotožňuje so zavrhnutím zla: «Vedomý som si svojej neprávosti a svoj hriech mám stále pred sebou. Proti tebe, proti tebe samému som sa prehrešil a urobil som, čo je v tvojich očiach zlé, aby si sa ukázal spravodlivý vo svojom výroku a nestranný vo svojom súde* (Ž 50[51],5-6). 4. Spoveď má byť aj úplná, v zmysle, že sa v nej musia povedať « omnia peccata mortalia- -všetky smrteľné hriechy*, ako výslovne tvrdí 3 Opravdivé zmierenie nájdeme u milosrdného Ježiša. (Ilustrácia: IVA ŠTRBOVÁ-JAROŠOVÁ) POSOLSTVO O SVIATOSTI ZMIERENIA [pageend3]Tridentský koncil v piatej hlave XIV. sesie, ktorá vysvetľuje túto nutnosť nie ako čosi obmedzené na jednoduchý disciplinárny cirkevný predpis, ale ako požiadavku božského práva, pretože v samom ustanovení sviatosti sám Pán tak určil. «Z ustanovenia sviatosti pokánia... celá Cirkev vždy chápala, že Pán ustanovil aj úplné vyznanie hriechov, že ono je z božského práva povinné pre všetkých, ktorí po krste padli, pretože náš Pán Ježiš Kristus, keď mal zo zeme vystúpiť na nebesia, zanechal kňazov — svojich zástupcov ako predstavených a sudcov, ktorým treba predložiť všetky smrteľné hriechy, do ktorých veriaci v Krista upadli...» (Denzinger-Schônmetzer, 1679). Všetko toto je v presnej právnickej forme vyjadrené v siedmom a ôsmom kánone tej istej sesie. Kánon 7: «Ak by niekto tvrdil, že vo sviatosti pokánia nie je z božského práva potrebné vyznať všetky a jednotlivé ťažké hriechy, na ktoré sa po náležitom a dôslednom uvážení rozpamätá, ako i hriechy skryté a tie, čo sú proti posledným dvom prikázaniam desatora i okolnosti, ktoré menia druh hriechu, ale že také vyznanie je iba užitočné na poučenie a útechu kajúcnika a že kedysi sa konalo iba preto, aby sa zadosťučinilo kanonickému predpisu, alebo by tvrdil, že tí, ktorí sa usilujú vyznať všetky hriechy, nechcú nechať nič Božiemu milosrdenstvu na odpustenie, alebo napokon by tvrdil, že neslobodno vyznávať všedné hriechy, anathema sit» (Denzinger- -Schônmetzer, 1707). Kánon 8: «Ak by niekto tvrdil, že vyznanie všetkých hriechov, ako ho Cirkev zachováva, je nemožné a je ľudskou tradíciou, ktorú majú nábožní odstrániť, alebo že nie je povinné raz v roku pre všetkých a jednotlivých veriacich v Krista obojeho pohlavia podľa ustanovenia veľkého Lateránského koncilu a preto treba presviedčať veriacich v Krista nespovedať sa v Pôstnom období, anathema sít» (Denzinger- -Schônmetzer, 1708). 5. Žiaľ, dnes nie málo veriacich, keď pristupujú k sviatosti pokánia, nevyznávajú sa úplne z ťažkých hriechov v zmysle Tridentského koncilu, ako som to teraz pripomenul, a niekedy odporujú kňazovi-spovedníkovi, ktorý im povinne kladie otázky k vôli potrebnej úplnosti, ako by si dovoľoval nemiestne vtierame sa do svätyne ich svedomia. Je to z časti pre pomýlené zredukovanie morálnej záväznosti iba na takzv. «základnú voľbu - optio fundamentalis», z časti pre pomýlené zredukovanie obsahu morálneho zákona na jediný príkaz lásky, často chápaný nejasne, s vylúčením iných hriehov — a z časti — čo je azda najrozšírenejšie zdôvodnenie takého správania — pre svojvoľné a zúžené vysvetľovanie «slobody Božích detí», chcenej ako nárokovaný vzťah čisto súkromnej dôvernosti, ktorá neberie do úvahy sprostredkovanie Cirkvi. Želám si a modlím sa, aby títo veriaci, málo poučení, boli presvedčení aj vďaka tomuto vysvetleniu, že norma, podľa ktorej sa vyžaduje úplnosť čo do druhu a počtu (hriechov) v miere, v akej ich je po poctivom spytovaní svedomia možné poznať, nie je ťarchou svojvoľne im uloženou, ale prostiedkom ich oslobodenia a pokoja. Okrem toho je samo osebe jasné, že vyznanie hriechov má obsahovať vážne predsavzatie viac sa ich nedopustiť v budúcnosti, Keby chýbalo toto duchovné rozpoloženie, nemohlo by sa v skutočnosti hovoriť o pokání. Pokánie sa vskutku vzťahuje na mravné zlo ako také, a teda nezaujat’ protivný postoj vzhľadom na možné morálne zlo, znamenalo by neodsudzovať zlo, nekajať sa. Nakoľko však toto musí vychádzať predovšetkým z bolesti, že sme urazili Boha, tak aj predsavzatie nehrešiť sa má zakladať na Božej milosti, ktorú Pán vždy dopriava tomu, kto robí všetko, čo mu je možné, aby konal čestne. Keby sme sa v predsavzatí viac nehrešiť opierali o naše sily alebo predovšetkým o naše sily, touto domýšľanou sebestačnosťou, akýmsi kresťanským stoicizmom alebo obnoveným pelagianizmom, ukrivdili by sme onej pravde o človeku, z ktorej sme vychádzali, ako by sme viac-menej povedome vyhlásili Pánovi, že ho nepotrebujeme. Bude teda vhodné pripomenúť, že iné je mať úprimné predsavzatie a iné je úsudok nášho rozumu vzhľadom na budúcnosť: je vskutku možné, že napriek úprimnému predsavzatiu, skúsenosť z minulosti a vedomie terajšej slabosti vzbudí v nás strach z nových upadnutí. To však nie je pro- 4 [pageend4]ti úprimnosti predsavzatia, ak sa k tomu strachu pridruží vôľa podoprená modlitbou vykonať všetko, čo je možné, aby sme vyhli hriechu. 6. A tu sa vracia úvaha o dôvere, ktorá musí sprevádzať zavrhnutie hriechu, jeho pokorné vyznanie a silnú vôľu viac nehrešiť. Dôvera je možné a povinné praktizovanie nadprirodzenej nádeje, prostredníctvom ktorej očakávame od Božej dobroty pre jej prísľub a pre zásluhy Ježiša Krista Spasiteľa večný život a potrebné milosti na jeho dosiahnutie. Je úkonom tej úcty, ktorú máme mať k sebe samým, nakoľko nás stvoril Boh a urobil nás už našou prirodzenosťou vznešenejšími od všetkého hmotného stvorenstva, povzniesol nás do milosti, milosrdne nás vykúpil. Je pohnútkou vynaložiť všetky naše sily tam, kde nedôvera je skepticizmom a ochrnujúcim mrazom. V tejto veci má rozhodujúci význam poučenie, ktoré nám ponúka evanjelium vzhľadom na tragické zakončenie Judášovej zrady a na spasiteľné zadosťučinenie Petrovo. Judáš sa kajal. Evanjelium o tom hovorí výslovne: «Keď zradca Judáš videl, že Ježiša odsúdili, ľútosťou pohnutý vrátil tridsať strieborných veľkňazom a starším so slovami: “Zhrešil som, lebo som zradil nevinnú krv”» (Mt 27,3-4). On však nespojil túto svoju ľútosť so slovami, ktoré mu Ježiš povedal práve vtedy, keď ho Judáš zrádzal: « Priateľu » (Mt 26,48). Nemal dôveru a vzal si život. Peter padol takmer s takou istou závažnosťou až trikrát, ale mal dôveru a keď dal po Veľkej noci trojaké zadosťučinenie prostredníctvom lásky, Kristus ho potvrdil v jeho službe. Svätý Ján nám obdivuhodne dáva dôvod, silu a útechu našej nádeje «A my, čo sme uverili, spoznali sme lásku, akú má Boh k nám. Boh je láska, a kto ostáva v Láske, ostáva v Bohu a Boh zostáva v ňom» (1 Jn 4,16). 7. Keď sa obraciam k účastníkom na študijnom stretnutí, myslím na všetkých kňazov na svete. Tieto úvahy, ktoré sme teraz vykonali, sú venované službe všetkých nás kňazov, aby sme nielen veľkodušne počúvali sviatostné spovede veriacich, ale ich stále v liturgických homíliách, v katechézach, pri duchovnom vedení a v každej možnej podobe našej služby pravde vychovávali k tomu, aby využili s najlepšou uspôsobenosťou tento veľký dar Božieho milosrdenstva, akým je sviatosť pokánia. Túto istú milosť vyprosujeme od Pána pre nás, ktorí, ako bratia medzi bratmi, musíme sa utiekať k tejto istej sviatosti ako kajúcnici, aby sme sa posvätili, aby sme sa vyliečili z hriechov. Zverujem materskej ochrame Najsvätejšej Panny budúcu službu mladých, ktorí sa s takou horlivosťou zúčastňovali na študijnom stretnutí a zvolávam na všetkých dary Božej láskavosti a na ich záruku s láskou posielam osobitné apoštolské požehnanie. Z Vatikánu 22. marca 1996. Svätý Otec pred spovedaním s úctou bozkáva štólu. Svätý Otec v spovedeľnici vo Svätopeterskej bazilike. 5 [pageend5]NOVÝ OBRAZ-IKONA MILOSRDNÉHO JEŽIŠA PRE SLOVENSKO Tieto slová zo žalmu poďakovania (Ž 118,1) sú radostným chválospevom, ktorý vyjadruje odpoveď človeka na stretnutie s Bohom «bohatým na milosrdenstvo» (Ef, 2,4). Sú zborovým « ďakujem » Božieho ľudu, ktorý sa klania Bohu za dar Kristovho vzkriesenia: za dar nového a večného Života. Učenie Cirkvi o tajomstve Božej milosrdnej lásky nám podáva Svätý Otec Ján Pavol II. vo svojej encyklike Dives in misericordia (DM) z 30. decembra 1980. Okrem iného sa v nej hovorí. «V Kristovi a skrze Krista sa jedinečným spôsobom prejavuje Boh vo svojom milosrdenstve; zdôrazňuje sa totiž tá Božia vlastnosť, ktorú už Starý zákon pomocou rozličných obrazov a výrazov nazval milosrdenstvom... Tejto starozákonnej tradícii o Božom milosrdenstve dáva Kristus definitívny zmysel. Nielenže hovorí o milosrdenstve a vysvetľuje ho príkladmi i podobenstvami, ale predovšetkým ho v sebe samom stelesňuje a vo svojej osobe predstavuje. Ktokoľvek teda to milosrdenstvo v ňom vidí a nájde, tomu sa Boh zvláštnym spôsobom stane “viditeľným” ako Otec, ktorý je “bohatý na milosrdenstvo” » (DM 2). Dôvodom, prečo vám pripomíname tieto slová je skutočnosť, že vo februári 1996 si vo všetkých Centrách apoštolátu a spirituality Božieho milosrdenstva pripomínali 65. výročie súkromného zjavenia Pána Ježiša blahoslavenej sestre Faustýne 22. februára 1931, kde ju žiadal, aby dala namaľovať jeho obraz-ikonu, aby ju vystavili verejnej úcte, aby sa so všetkou nástojčivosťou ohlasovalo celému svetu Božie milosrdenstvo; aby sa o 15.00 hod. vyprosovalo pre celý svet a aby Druhá veľkonočná nedeľa bola slávená v Cirkvi ako sviatok Božieho milosrdenstva. Sestra Faustýna Kowalska (1905-1938), ktorej proces blahorečenia začal v r. 1965 v Krakove arcibiskup Karol kard. Wojtyla a ním bola aj blahorečená 18. apríla 1993, bola osobitným spôsobom vybraná za apoštolku Božieho milosrdenstva. Hoci bl. S. Faustýna zomrela 33-ročná v r. 1938, všetky podrobnosti jej poslania v apoštoláte Božieho milosrdenstva poznáme zo svedectva jej duchovných vodcov Michala Sopočku a Jozefa Andrasza SJ, ale predovšetkým z jej Denníka, ktorý písala z poslušnosti na príkaz svojich spovedníkov. Predmetom úcty v kulte Božieho milosrdenstva je milosrdenstvo Trojjediného Boha, osobitné miesto má však osoba Ješiža Krista a jeho vykupiteľská obeta. Toto zvláštne postavenie vyplýva zo slov Evanjelia sv. Jána: «Ja som cesta, pravda a život. Nik nepríde k Otcovi, iba cezo mňa» (Jn 14,6). Podľa toho sa úcta Božieho milosrdenstva nazýva tiež úctou milosrdného Ježiša. Obraz Milosrdného Ježiša je ikonografické znázornenie videnia, ktoré mala S. Faustýna 22. februára 1931 v Plocku, počas ktorého jej Ježiš Kristus nariadil aby bol namaľovaný taký, ako ho videla: «Večer, keď som bola v cele — píše S. Faustýna — uvidela som Pána Ježiša oblečeného v bielom rúchu. Jedna ruka bola zdvihnutá aby žehnala, a druhá sa dotýkala šiat na hrudi. Z odchýlenia šiat na hrudi vychádzali dva veľké lúče: jeden červený a druhý bledý [...] po chvíli mi Ježiš povedal: Namaľuj obraz podľa vzoru, ktorý vidíš a napíš podeň: Ježiš, dôverujem v Teba» (Denník, s. 47). O tri roky neskôr, vo Vilne, po skúškach ktorým podrobil Sestru Faustýnu jej spovedník J. Sopočko a vďaka jeho pomoci, maliar prof. Evžen Kazimirowski namaľoval obraz podľa usmernení bl. S. Faustýny. Tento prvý obraz sa dnes nachádza v kostole Ducha Svätého vo Vilne. Po smrti Sestry Faustýny sa viacerí maliari pokúšali znova 6 ANTON SOLČIANSKY OSLAVUJTE PÁNA LEBO JE DOBRÝ, LEBO JEHO MILOSRDENSTVO TRVÁ NAVEKY [pageend6]namaľovať obrazy-ikony milosrdného Ježiša. Najznámejší z nich, je obraz namaľovaný v r. 1944 (s poslednou úpravou z r. 1953) od prof. A. Hyly, ktorý sa nachádza v svätyni Božieho milosrdenstva v Krakove-Lagievnikoch. V r. 1934 v ďalšom videní Ježiš vysvetlil význam dvoch lúčov: « Svetlý lúč predstavuje Vodu, ktorá ospra- vodlieva duše; červený lúč predstavuje Krv ktorá je životom duší. Oba lúče vyšli zvnútra Milosrdenstva, keď na kríži moje srdce, už v agónii, bolo prebodnuté kopiou» (Denník, s. 299). Kristus na obraze-ikone je živý — kráčajúci Kristus. Kristus, ktorý ide v ústrety ľuďom. Nie je to zobrazenie trpiaceho Krista, ale Krista milosrdného. Nápis: pod podobou Krista: Ježiš dôverujem v Teba! je neoddeliteľnou súčasťou obrazu. Vyjadruje podstatnú charakteristiku tohoto kultu, ktorou je bezhraničná dôvera v Boha, v jeho milosrdnú lásku. Je táto úcta len čisto súkromnou záležitosťou? Jej súčasťou je požiadavka aby Druhá veľkonočná nedeľa bola slávená ako Nedeľa Božieho milosrdenstva. Požiadavka Milosrdného Ježiša bola, aby v túto nedeľu bol obraz vystavený verejnej úcte. Pápež Ján Pavol II. na Druhú veľkonočnú nedeľu 23. apríla 1995, v Centre spirituality Božieho milosrdenstva slúžil slávnostnú sv. omšu a na záver požehnal nový obraz-ikonu Milosrdného Ježiša. Modlitbu, ktorú pritom predniesol prikladáme. Teologický význam vzťahu medzi spôsobom zobrazenia Zmŕtvychvstalého Ježiša a Druhou veľkonočnou nedeľou je daný samotnými liturgickými textami tejto nedele. V tento deň sa v chrámoch na celom svete číta Evanjelium sv. Jána o stretnutí Ježiša Krista s učeníkmi vo Večeřadle a o ustanovení sviatosti pokánia (porov. Jn 20,19-29). Z mnohých znázornení Milosrdného Ježiša, obraz z Vilna zostáva najoriginálnejším a najvýstižnejším zobrazením videnia blahoslavenej S. Faustýny. Vzhľadom na túto charakteristiku mladá talianska maliarka Manuela Citti namaľovala k 65. výročiu videnia S. Faustýny, zmenšenú kópiu obrazu-ikony Milosrdného Ježiša podľa vilnianskeho originálu so slovenským zvolaním: Ježišu, dôverujem v Teba! Pani Manuela Citti s manželom Paolom odovzdali obraz 5. marca 1966 slovenským novomanželom Erike a Františkovi Ordoghov- com počas slávnostnej svätej omše v Centre spirituality Božieho milosrdenstva — Santo Spirito in Sassia v Ríme. Na svätej omši sa zúčastnil aj veľvyslanec Slovenskej republiky pri Svätej Stolici MUDr. A. Neuwirth a skupina slovenských pútnikov. Nasledujúci deň — 6. marca 1996 — sa oba mladomanželské páry zúčastnili na generálnej audiencii. Pri ich osobnom stretnutí so Svätým Otcom ho požiadali o požehnanie obrazu. Ján Pavol II. obraz požehnal a vyzval ich, aby s radosťou pokračovali v apoštoláte úcty k Božiemu milosrdenstvu. Obraz je vystavený verejnej úcte v kostole sv. Mikuláša vo Veľkých Vozokanoch (farnosť Nemčiňany). Na záver ešte slová Jána Pavla II v encyklike o Božom milosrdenstve: «Je potrebné, aby Cirkev vydávala svedectvo o Božom milosrdenstve, ktoré bolo zjavené v Kristovi celým jeho mesiášským poslaním; má vyznávať toto milosrdenstvo na prvom mieste ako spásonosnú pravdu viery a potrebnú pre život podľa tejto viery.» Ján Pavol II požehnáva obraz (zľava: M. Citti, Erika a František Ordoghovci). 7 [pageend7]Velebíme Ťa, svätý Otče, že si vo svojej nekonečnej láske voči ľudskému rodu poslal na svet svojho Syna ako Spasiteľa, ktorý sa stal človekom v lone najčistejšej Panny. V Kristovi, ktorý je tichý a pokorný srdcom, si nám dal obraz svojho nekonečného milosrdenstva. Hľadiac na jeho tvár, uvedomujeme si tvoju dobrotu; prijímajúc z jeho úst slová života, napĺňame sa tvojou múdrosťou; objavujúc nepreniknuteľnú hĺbku jeho srdca, učíme sa dobrotivosti a prívetivosti; jasajúc pre jeho vzkriesenie, zakusujeme radosť večnej Veľkej noci. Daj, Otče, aby tvoji verní pri uctievaní tejto svätej podoby mali tie isté city, ktoré boli v Ježišovi Kristovi, a stali sa uskutočňovateľmi svornosti a pokoja. Tvoj Syn, Otče, nech je pre nás všetkých pravdou, ktorá nás osvecuje, životom, ktorý nás živí a obnovuje, svetlom, ktoré zjasňuje putovanie, cestou, ktorá nám unožní vystúpiť k tebe, aby sme večne ospevovali tvoje milosrdenstvo. Lebo on je Boh a žije a kraľuje po všetky veky vekov. Amen. 5. februára 1996 hlavná predstavená vincentínok z Paríža (6. zľava) a generálna asistentka (1. zľava) navštívili komunitu vincentínok pôsobiacu v Ústave. 8 Modlitba ktorú predniesol Svätý Otec Ján Pavol II. 23. apríla 1995 pri príležitosti « Nedele Božieho milosrdenstva » a požehnania nového obrazu-ikony Milosrdného Ježiša v rímskom kostole Santo Spirito in Sassia v Ríme. [pageend8]FRANTIŠEK ŠÚTOR KANONIZÁCIA SVÄTÝCH « Dokiaľ nepríde Syn človeka vo svojej velebnosti a všetci anjeli s ním (porov. Mt 25,31) a kým nebude zničená smrť a všetko mu nebude podrobené (porov. 1 Kor 15,26-27), daktorí z jeho učeníkov putujú na tejto zemi, iní sa po smrti očisťujú, ani zas sú už oslávení a vidia jasne samého trojjediného Boha, tak ako je. Avšak všetci, hoci v rozličnom stupni a nie tým istým spôsobom, sme účastní tej istej lásky k Bohu a blížnemu a spievame nášmu Bohu ten istý chválospev slávy. Všetci totiž, čo sú Kristovi a majú jeho ducha, tvoria jedinú Cirkev a sú navzájom spojení v ňom» (porov. E/4,16). «A teda spojenie putujúcich s bratmi, čo zosnulí v Kristovom pokoji, vôbec nie je prerušenie, ba podľa stálej viery Cirkvi sa upevňuje spoluúčasťou na duchovných dobrách.* «Tí, čo sú už v nebi, vzhľadom na svoje dôvernejšie spojenie s Kristom väčšmi posilňujú celú Cirkev vo svätosti... neprestajne orodujú za nás u Otca, predkladajúc zásluhy, ktoré získali na zemi prostredníctvom Ježiša Krista, jediného prostredníka medzi Bohom a ľuďmi (porov. Tim 2,5)... Naša krehkosť má teda veľkú oporu v ich bratskej starostlivosti.» To sú niektoré myšlienky 7. kapitoly dogmatickej konštitúcie II. vatikánskeho koncilu Lumen gentium, ktorá pojednáva o vzťahoch, ktoré jestvujú medzi nebeskou a pozemskou Cirkvou. V nej nachádzame zdôvodnené teologické, duchovné, pastoračné a liturgické základy kultu svätých, ktorý patrí k najstaršiemu bohatstvu Cirkvi. nás u Pána a má byť verejne uctievaný celou Cirkvou.*1 1 Porov. P. Mo l in a r i, op. cit., str. 108. 2 Porov. F. D’Os t il io , U culto dei Šanti, Beati, Venerabili e Servi di Dio, in « Monitor Ecclesiasticus » 117 (1992) str. 85. 3 Pápež Ján Pavol II však rozšíril tradičný koncept mučeníctva (pro odium fidei) kanonizáciou Maximiliána Kolbeho, ktorého kanonizoval nie ako mučeníka in odium fidei, ale ako mučeníka lásky, ako to vysvitá aj z jeho príležitostnej homílie tohoto kanonizačného aktu. 2. Čo je beatifikácia «Beatifikácia je vyhlásenie riadneho učiteľského úradu Cirkvi, ktoré nie je neomylné, a preto ako také by mohlo byť aj pozmenené. Preto aj verejný kult k blahoslaveným nie je záväzný, ale iba jednoducho odporúčaný.*2 3. Kandidáti na beatifikáciu a kanonizáciu Kandidátom môže byť každý veriaci kresťan katolík, ktorý: a) buď zomrel v chýre svätosti, čiže oprávnene možno o ňom povedať, že hrdinsky praktizoval všetky čnosti a teší sa spontánnej, trvalej a rozšírenej fáme svätosti (umele nevypro- vokovanej); b) alebo zomrel ako mučeník, čiže bol násilne zbavený života z nenávisti voči viere (in odium fidei) a z lásky k nej položil svoj život. Podľa toho aj kanonizačné kauzy sú rozdelené na dve skupiny: prvú tvoria tie, v ktorých treba dokázať ex actis et probatis, či v násilnej smrti istého kresťana katolíka ide o formálne mučeníctvo v striktne teologickom slova zmysle’ a do druhej akupiny patria tie kauzy, v ktorých sa musí dokázať, či Boží sluha vo svojom živote hrdinsky praktizoval čnosti. 4. Hrdinské praktizovanie čností Podľa pápeža Inocenta IV ku kanonizácii Božieho sluhu sú nevyhnutné «probationes... de fide et excelentia vitae, et miraculis eius, qui I. ZÁKLADNÉ POJMY 1. Čo je kanonizácia «Kanonizácia je akt, ktorým najvyšší neomylný učiteľský úrad definitívnym a slávnostným spôsobom vyhlasuje, že istý katolícky kresťan sa už nachádza v nebeskej sláve, oroduje za 9 (Informácie v tomto článku sa prevažne opierajú o štúdiu P. Mo l in a r i, Canonizzazione dei Šanti, in «Di- zionario di diritto canonico*, Torino 1993). [pageend9]petitur canonizari... Et oportet tantam esse excel- lentiam vitae, et talia esse miracula, quod sint ultra vires et potentiam naturae». To, čo kánonisti mysleli pod termínom excelentia vitae, teológovia neskoršie vyjadrili termínom hrdinské čnosti. O hrdinských čnostiach pojednáva Benedikt XIV vo svojom diele D e Servorum Dei, v ktorom citovaní autori pokladajú za hrdinskú takú čnosť, ktorá sa prejavuje v mimoriadnych činoch, alebo v úkonoch, ktoré sa pre isté okolnosti stávajú zvášť ťažkými, a tým čnostný spôsob konania Božieho sluhu prevyšuje spôsob konania čnostných osôb žijúcich v tých istých podmienkach. P. Molinari, generákny postulátor Spoločnosti Ježišovej pri Kongregácii káuz svätých vraví o tom takto: « Výraz “hrdinské praktizovanie čností” sám osebe ešte neznamená, že by mal sluha Boží žiť čnosti v celom rade mimoriadne ťažkých činov, ani neznamená, žeby mal byť napomáhaný mystickými darmi alebo žeby sa v jeho živote mali prejavovať mimoprirodzené javy. Naopak, hrdinské vykonávanie čnosti znamená, že istá osoba po dlhý čas svojho života (diuturno tenm- pore) sa nechala prenikať Božím Duchom v rôznych oblastiach osobného, rodinného a spoločenského života, a teda v celom svojom konaní sa nechala viesť vierou, oživovať láskou, posilňovať nádejou, v dôsledku čoho, praktizovala rôzne kardinálne čnosti. A tak jej spôsob života treba považovať za príkladný. Preto sa nazýva “hrdinské” aj vytrvalé, verné a radostné plnenie všetkých povinností, ktoré vyplývajú z jej životného stavu uprostred “hroznej každodennosti”,4 Stručne povedané, ide o praktizovanie čností, ktoré podstatne prevyšuje čnostný život dobrých kresťanov, ktorí žijú v tom istom životnom stave a v tej istej forme života. 4 Discorsi di Pio XI, ed. a eura di D. Be r t e t t o , vol. I, str. 759. 5 P. Mo l in a r i, op. cit., str. 110. Nie je možné matematicky stanoviť čas, v ktorom by mal sluha Boží praktizovať čnosti týmto spôsobom, vyhýbajúc sa aj dobrovoľným všedným hriechom a nechajúc sa viesť vo všetkom príkazmi teologálnej lásky a inými ňou inšpirovanými čnosťami.»5 Žiť hrdinsky život čností nie je rezervované iba dospelým. V tejto súvislosti je vhodné pripomenúť, že pápež Ján Pavol II, dňa 13. mája 1989, podpísal dekréty o hrdinských čnostiach dvoch nedospelých fatimských detí: Francesca Martu (1908-1919) a jeho sestry Giacinti (1910-1920). 5. Mučenícka smrť in odium fidei N týchto kauzách sa musí dokázať, že Boží sluha bol násilne zbavený života «in odium fidei, vel virtutis a fide praescriptae» a že násilnú smrť prijal dobrovoľne a to z nadprirodzených pohnútok. Termín «in odium fidei» neznamená nevyhnutne, žeby vrah pri tom musel nenávidieť Boha alebo Girkev. Stačí, aby žiadal od Božieho sluhu taky čin, ktorý, z dôvodu svojej viery, nesmie a ani nechce vykonať (popretie dogmy, skutok proti morálke, napr. proti čistote, spravodlivosti, atd’.). Moderné totalitné systémy nechcú robiť z kresťanov mučeníkov a preto uvádzajú iné dôvody ich smrti. V dôsledku toho, dokázať mučeníctvo môže byť veľmi ťažké, zvlášť v spletitých prípadoch, v ktorých treba jasne rozlíšiť motívy politické od náboženských. Vždy však platí zásada: « Martyrem non facit poena, sed causa», pričom jediná príčina, ktorá robí mučeníka je: «Fideš credendorum, vel agen- dorum ». 6. Povesť svätosti Nemožno začať kanonizačný proces ak nejestvuje spontánna, nefalšovaná a rozšírená fáma svätosti. Benedikt XIV definuje povesť svätosti ako všeobecnú mienku o nezvyčajnom stupni čností Božieho sluhu, ktorých praktizovanie prevyšuje spôsob čnostného života dobrých kresťanov, žijúcich v takých istých podmienkach. Podľa Códexu 1917, can. 2050, ktorý v syntéze obsahuje doktrínu Benedikta XV, pravá fáma svätosti musí byť: — spontánna, nie umele alebo ľudsky vyvolaná, — vychádzajúca od čestných a vážnych osôb, — nepretržitá, deň čo deň vzrastajúca a živá v súčasnej dobe u väčšiny ľudí. Teda pôvod povesti svätosti sa musí hľadať v spoločnej mienke vážnych osôb, ktoré z blízka poznali Božieho sluhu. V dôsledku toho, takej fáme svätosti, ktorá nevychodí zo spoločnej mienky jeho súčasníkov, ale vznikla až omnoho neskoršie (napr. zo želania členov nejakého in10 [pageend10]štitútu vidieť na oltári svojho zakladateľa), by chýbala jedna z jej najpodstatnejších vlastností. Povesť svätosti si nemožno pliesť s obdivom čisto ľudských kvalít určitej osoby, ani s úctou pre jej vedeckú, kultúrnu, dobročinnú alebo inú činnosť. Najdôležitejšia ešte nie je vonkajšia aktivita, i keď nie zanedbateľná, ale fenomén duchovný. Ten sa prejavuje aj v tom, že ľudia cítia v istej osobe Božiu prítomnosť, ktorá ich priťahuje. Teda «pravá povesť svätosti je javom striktne náboženskej povahy a spočíva v hlbokom presvedčení mnohých veriacich, že istá osoba pre svoj príkladný kresťanský život, žije už v nebeskej Cirkvi a oroduje za nás u Boha».6 Táto povesť svätosti sa môže prejaviť rôznym spôsobom, napr. ľud putuje k hrobu Božieho sluhu nie kvôli zvedavosti, k prehliadke, ale predovšetkým k modlitbe. «Povesť svätosti je podstatne potvrdená vtedy, keď možno konštatovať, že mnohí veriaci vzývajú Božieho sluhu vo svojich rozličných potrebách a pripisujú jeho pričineniu vyslyšanie ich modlitieb Bohom.»7 Pri týchto kauzách sa naozaj uplatňuje ako zásada heslo: «Vox populi vox Dei». Autorita Cirkvi nepristúpi ku kanonizácii bez tohoto úžasného spontánneho «ľudového hnutia», ktoré vychádza z «dola», zo sŕdc mnohých mužov a žien. 6 Tamže, str. 111. 7 Tamtiež. 1. Predbežné kroky, ktoré predchádzajú formálne skúmanie Prvý právny krok v novej kauze môže byť uskutočnený jedine po piatich rokoch od smrti Božieho sluhu a ak je zrejmé, že povesť o jeho svätosti nielenže časom nezanikla, ale sa aj upevnila ba dokonca sa rozšírila. a) Iniciatíva a úloha aktora Iniciatívu pre začatie kauzy musí prejaviť tzv. aktor. Aktorom môže byť fyzická alebo právnická osoba: diecéza, biskupská konferencia, inštitút Bohu zasväteného života, asociácia schválená cirkevnou autoritou, ale aj ktorýkoľvek veriaci. Hoci právo byť aktorom je prisúdené každému veriacemu, nebolo by vhodné, aby iniciatívu začal jednotlivec. Veď on musí mať dostačujúce záruky, že kauza bude pokračovať. Jeho úlohou nie je iba podať žiadosť o začatie kauzy, ale ju musí napomáhať počas jej dlhej cesty. Prijíma tak na seba poslednú a aj ekonomickú zodpovednosť. Preto je lepšie, ak aktorom je určité spoločenstvo, ako napr. řeholný rád alebo kongregácia, farnosť alebo iná asociácia, atď. Takisto aktorom diecéznej kauzy by mala byť skôr diecéza ako taká, než biskup pro tempore. b) Diecézny postulátor Aktor môže konať jedine prostredníctvom diecézneho postulátora, legitímne ustanoveného mandátom, ktorý musí byť schválený kompetentným biskupom. Za diecézneho postulátora môžu byť menovaní: kňazi, členovia mužských i ženských inštitútov Bohu zasväteného života a laici (muži i ženy), ktorí spĺňajú nasledujúce podmienky: a) kompetentnosť v oblasti teológie, práva a histórie, a b) schválenie biskupskej autority, ktorá týmto garantuje súcosť osoby. Ak si to vyžadujú okolnosti, postulátor so súhlasom aktora, môže menovať jedného alebo viac vicepostulátorov. Postulátorovi prináleží vykonať predbežné skúmanie o živote a fáme svätosti Božieho sluhu, predstaviť kauzu cirkevnej autorite, napomáhať úctu veriacich k Božiemu sluhovi. Okrem toho je zodpovedný za správu hmotných dobier kauzy a za peňažný fond, z ktorého musí hradiť všetky jej náklady. Postulátor si má byť vedomý toho, že pri hľadaní pravdy o kandidátovi na kanonizáciu, je prvým spolupracovníkom biskupa, a nepriamo, aj Svätej Stolice. 11 II. DVE FÁZY KANONIZAČNEJ KAUZY Jestvujú dve fázy kanonizačnej kauzy: diecézna a rímska. V diecéznej fáze je zozbieraný všetok významný materiál. V rímskej fáze je tento materiál usporiadaný a uvedený do systému v tzv. «Positio», ktoré potom slúži ako podklad k diskusii v lone Kongregácie káuz svätých. DIECÉZNA FÁZA KANONIZAČNEJ KAUZY [pageend11]c) Oficiálna žiadosť Oficiálna žiadosť k započatiu novej kauzy, má byť postulátorom predložená biskupovi a to nie skôr, než päť rokov po smrti Božieho sluhu. V prípade, že kauza je predložená neskoršie ako tridsať rokov po jeho smrti, biskup musí najskôr zistiť, či sa v tomto oneskorení nejedná o podvod alebo lesť, ako napr. očakávanie smrti možných svedkov, ktorí by boli proti kauze. Žiadosť musí obsahovať: a) vierohodný životopis, čiže chronologické predstavenie života a činnosti Božieho sluhu, jeho čností alebo mučeníctva, fámy o jeho svätosti s uvedením pastoračného významu kauzy; b} všetkými vydanými spismi Božieho sluhu. V nových kauzách sa vyžaduje aj menoslov osôb, ktoré sú pre svoje znalosti považované za zvlášť kvalifikované vypovedať ako svedkovia. Do tohoto menoslovu majú byť zaradené aj mená osôb, o ktorých je všeobecne známe, že sú proti kauze. d) Predbežné skúmanie zo strany biskupa Biskup, po obdržaní žiadosti postulátora, všetok predložený materiál dá preskúmať kvalifikovaným osobám. Je vhodné, aby ho nechal študovať tým, ktorým chce zveriť riadenie diecéznej fázy kauzy v úlohe delegáta a promotora iusti- ciae. Ak je uistený, že kauza bude mať úspešný priebeh, kompetentný biskup má konzultovať s biskupmi príslušnej oblasti o vhodnosti alebo nevhodnosti začať kauzu. Interpelovaní biskupi, z princípu biskupskej kolegiality, sú viazaní poskytnúť svojmu kolegovi požadovanú službu, veď kanonizačná kauza sa týka celej Cirkvi. Potom biskup verejne oznámi svoj úmysel začať formálne skúmanie kauzy kléru a veriacim svojej diecézy. Pritom ich pobáda k tomu, aby mu poskytli užitočné informácie, ktoré by sa týkali kauzy. S touto žiadosťou sa môže obrátiť, so súhlasom miestnych biskupov, aj na veriacich iných diecéz. V každom prípade, biskup nemá prijať žiadosť postulátora, ak z predloženej informácie a zo zozbieraných správ nevyplýva dobre zistené jestvovanie pravej (nie umelo vyprovokovanej) a rozšírenej fámy svätosti Božieho sluhu. Ak zostanú pochybnosti, treba sa spoľahnúť na Pána. Ak Pán Boh chce zjaviť svoju slávu v Božom sluhovi, nájde si spôsob, ako dať spoznať svoju vôľu. 2. Začiatok formálneho diecézneho skúmania Ak sa biskup, po zrelom uvážení, rozhodne začať formálne skúmanie, dekrétom zverejní svoje rozhodnutie a súčasne menuje delegáta ad hoc, promótora iustitiae a jedného alebo viacerých notárov. Okrem toho menuje aspoň dvoch cenzorov-teológov, ktorí majú preskúmať vydané spisy Božieho sluhu, aby zistili, či sa v nich nenachádza niečo proti viere a mravom. Tento krok je nevyhnutný k platnosti procedúry. Odborní znalci, po ukončení svojho bádania, odovzdajú biskupovi písomnú reláciu (pripravenú «in solidům»), v ktorej vyhlasujú že: a) ich bádania boli vyčerpávajúce; b) zozbierané dokumenty sú autentické a vierohodné. Spolu s touto reláciou, mu odovzdajú aj menoslov zozbieraného materiálu a svoj úsudok o osobnosti Božieho sluhu, ako sa javí z jeho spisov a iných dokumentov. V prípade, že by kauza nemohla ďalej pokračovať, relácie týchto expertov zostanú obohatením na poznanie dejín miestnej cirkvi. a) Vypracovanie otázok - promotor iustitiae Ak biskup po obdržaní relácie expertov a zhromaždeného materiálu rozhodne pokračovať v kauze, všetok zozbieraný materiál odovzdá promótorovi iustitiae, aby tento mohol, na jeho podklade vypracovať otázky, podľa ktorých majú byť vypočúvaní svedkovia. b) Žiadosť « nihil obstát» podaná na Kongregáciu káuz svätých Medzitým biskup musí zaslať na Kongregáciu káuz svätých krátku reláciu o živote Božieho sluhu a o dôležitosti kauzy. Nie preto, aby ob- držal súhlas ku konaniu, ale aby sa zistilo, či sa na niektorom dikastériu Svätej Stolice nenachádzajú dokumenty, ktoré by snáď mohli kauze spôsobiť ťažkosti alebo zabrániť v jej pokračovaní. 12 [pageend12]Po pozitívnom ukončení tohoto skúmania, Kongregácia káuz svätých, informuje žiadajúceho biskupa o udelení «nihil obstát» a aby pokračoval ad ulteriora. c) Vypočúvanie svedkov Biskup, po održaní «nihil obstát» dá pokyn k vypočúvaniu svedkov. Môže ho konať buď on sám alebo prostredníctvom svojho delegáta, za prítomnosti jedného alebo viacerých notárov. Svedkovia vypovedajú pod prísahou. Pri výpovedi sú viazaní vždy uviesť prameň ich poznania. Majú odpovedať predovšetkým na otázky pripravené promótorom spravodlivosti alebo iným expertom na základe celého predtým zhromaždeného materiálu. Potom sa delegát môže a má obrátiť na jednotlivého svedka s inými špecifickými a jednotlivými otázkami, zvlášť ak je nevyhnutné alebo vhodné, lepšie objasniť jeho výpoveď alebo rozriešiť možné prekážky. 3. Sesie - kto musí a môže byť prítomný na zasadaniach Na prvej a poslednej sesii sa žiada prítomnosť biskupa a jeho delegáta, k vykonaniu zvyčajných formalít (prísaha, atď.). Tieto sesie sú verejné. Pritom sa však treba vyhnúť tomu, aby ľud nemal dojem, že ide o samotný akt beatifikácie. a) Vyhlásenie o zachovaní dekrétov Urbana VIII. Napokon biskup, alebo delegát, musia vykonať oficiálnu inšpekciu hrobu Božieho sluhu, jeho izby, v ktorej žil alebo zomrel, ako aj iných miest, na ktorých by sa mohli nachádzať znaky nelegitimného kultu. Po konštatovaní, že takýto kult nejestvuje, pripojí k aktám sentenciu o zachovaní dekrétov, ktoré promulgoval pápež Urban VIII.8 8 Kult vo všeobecnosti je akt úcty a obdivu, ktorý prejavuje človek inému pre jeho vysoké kvality. Náboženský kult je akt, zameraný na Boha. Kult môže byť: vnútorný (ak vychodí z rozumu a vôle) a vonkajší (ak je vyjadrený vonkajším fizickým úkonom), súkromný (ak ho vzdáva jednotlivec súkromnou formou) a verejný (ak ho vzdáva viac osôb a to verejne). Cirkev rezervuje verejný kult jedine pre kanonizovaných svätých a s istým obmedzením aj pre blahosla- b) Ukončenie diecézneho skúmania Delegát nariadi, aby bol pripravený opis originálnych aktov. Po ich povinnom porovnaní (collatio), notár na každú stranu pripíše iniciálky svojho mena a dá svoju úradnú pečať, aby tak potvrdil absolútnu zhodu s originálom. Ak počas diecéznej fázy kanonizačného skúmania nebol používaný úradný jazyk Kongregácie (latinský, talianský, francúzsky, anglický a španielsky), delegát musí dať preložiť akty do jednej z týchto rečí, potvrdiť vernosť prekladu a zaslať ho spolu s opisom originálu aktov do Ríma. Originálne akty sa musia zapečatiť a vložiť do archívu diecéznej kúrie, v ktorom sú starostlivo uchovávané. Tieto, bez výslovného odobrenia Kongregácie, nesmú byť otvorené. Na poslednej sesii, ktorú predsedá biskup, dve kópie aktov, pripojené dokumenty, knihy Božieho sluhu a posudky cenzorov-teológov týchto kníh sa zapečatia, aby mohli byť odoslané (quam citius) na Kongregáciu kardinálovi prefektovi. Celý tento materiál musí byť sprevádzaný listom delegáta, v ktorom potvrdzuje zákonitosť aktov a vierohodnosť svedkov. Záverečná sesia diecéznej fázy kauzy je veľmi delikátna. Tlač ju bežne predstavuje s nadsadenými titulmi, ako napr. «M.N. bude čoskoro svätý..., atď. Veľmi vhodne Normae končia zákazom slávení, chválorečí alebo akéhokoľvek aktu, ktorý by mohol uviesť veriacich k falošnému presvedčeniu, že skúmanie, ktoré konal biskup o živote a čnostiach, alebo o mučeníctve Božieho sluhu, automaticky dáva istotu o budúcej kanonizácii. vených. Pre Božích sluhov a ctihodných, je verejný kult absolútne zakázaný. Pápež Urban VIII (1623- -1644) chcel predísť abúsom a svojvoľnému uvádzaniu kultu k Božím sluhom. Preto rozhodol, aby samotná rekonštrukcia procesu, ktorá pripravuje akt beatificá- cie, bola podmienená procesom (dnes skúmaním) super non cultu, či sa novým kandidátom na oltár nevzdával nedovolený cirkevne — verejný kult (ako napr. liturgické slávenie sviatku, verejné vystavenie obrazov a relikvií Božieho sluhu, zobrazenia Božieho sluhu s gloriolou, verejným vzývaním jeho ochrany, chválorečami alebo publikáciami, v ktorých Boží sluha je predstavovaný ako blahoslavený alebo svätý, atď.), čo zostalo v platnosti až doteraz. 13 [pageend13]DVE NOVÉ SVETLÁ Cirkev má ďalších dvoch blahoslavených. Sú nimi biskupi: Daniel Comboni, zakladateľ spoločnosti misionárov Comboniánov Božského Srdca a Guido Maria Conforti, zakladateľ rehoľnej spoločnosti Misionárov Xaveriánov. Obaja boli veľkými priekopníkmi misií 19-ho a 20-ho storočia. Obradu blahorečenia predsedal Svätý Otec, ktorého pri jeho príchode do vatikánskej baziliky veriaci privítali s nadšeným potleskom, čím zároveň chceli vyjadriť svoju radosť z jeho zlepšeného zdravotného stavu. Slávnostnú bohoslužbu Ján Pavol II. uviedol slovami: « Drahí bratia a sestry, na našej veľkopôstnej ceste k Veľkej noci dnes stretáme Krista — Svetlo, ktorého poslal nebeský Otec, aby osvetlil svet svojím slovom a všetkým ukázal cestu pravdy a radosti. Spolu s Kristom každý pokrstený sa má stať svetlom, aby svojím svedectvom osvietil bratov a priviedol ich k poznaniu pravdy. Svetlom pre mnohých boli Daniel Comboni a Guido Maria Conforti, ktorých dnes vyhlasujeme za blahoslavených. Oni zasvätil svoj život šíreniu evanjelia a poslali do sveta misionárov a misionárky. Cirkev, ktorá je svojou prirodzenosťou misionárska sa spoznáva v týchto dvoch svedkoch a oživuje svoje úsilie byť vernou ohlasova- teľkou Krista.» Nato mons. Gabriel Zubeir Wako, arcibiskup z Chartúmu a mons. Benito Cocchi, biskup diecézy Parma prečítali stručné životopisy nových blahoslavených. Daniel Comboni sa narodil 15. marca 1831 v Limone sul Garda, v diecéze Brescia. Pochádzal z chudobnej roľníckej rodiny. V roku 1854 prijíma kňazskú vysviacku a už o tri roky neskôr odchádza spolu s ďalšími 5-mi misionármi do Afriky. Začína pôsobiť v Chartúme. Jeho program je jasný a pre tie časy revolučný: «Zachrániť Afriku prostredníctvom Afriky. » Kedy černosi boli považovaní za niečo viac ako zvieratá, Comboni si uvedomuje jasne skutočnosť, že kresťanstvo musí rozkvitnúť v tejto zemi. Aby oboznámil Európu s problémami afrického kontinentu, cestuje do Paríža, Kolína, Belgicka, Ruska, Poľska... Vo Verone v roku 1867 zakladá Inštitút Afrických misií a ženskú spoločnosť Zbožných matiek Nigrizie. Vymenovaný za apoštolského pro-vikára pre Strednú Afriku bojuje proti zlému zaobchádzaniu s čiernym obyvateľstvom v Sudane a v Egypte. V roku 1877 sa stáva prvým biskupom v Strednej Afrike a posledné štyri roky svojho života do roku 1881 venuje obetavému apoštolátu na tomto kontinente. Druhý blahoslavený Guido Maria Confor- ti sa narodil 30. marca 1865 v Ravadése, v Parmskej diecéze. Ako kňaz 3. decembra 1898 zakladá Kongregáciu svätého Františka Xaverského — Xaveriánov, a už o rok nato odchádzajú do Číny prví misionári. V roku 1907 sa stáva biskupom diecézy Parma, avšak svoju pastoračnú prácu v diecéze spája s horlivou misijnou činnosťou. V čase talianskej kolonizácie v Afrike sa stavia proti dobyvateľským vojnám. Podľa neho misijná činnosť, okrem ohlasovania evanjelia má byť aj hnutím, ktoré spája ľudí ako bratov. Po stručných životopisoch, Svätý Otec prečítal formulu blahorečenia načo zhromaždení veriaci a duchovenstvo zaspievali tri krát «Amen» a hymnus «Christus vincit». Po vlastnom obrade blahorečenia Ján Pavol II. odišiel z baziliky. Slávnostná bohoslužba, ktorú slúžil štátny sekretár kardinál Sodáno, spolu s niektorými biskupmi a kňazmi pokračovala vo zvyčajnom poriadku, doprevádzaná sixtinským zborom a spevákmi zo Sudánu. Po evanjeliu kardinál Sodáno prečítal homíliu Svätého Otca. Na dnešnej slávnosti sa zúčastnili aj dve ženy, ktoré boli zázračne uzdravené na orodovanie nových blahoslavených: Brazílčanka Maria Oliveira Pai- xao a Sabina Kamariza z Burundi, ktorá bola uzdravená v roku 1965, na zhubný nádor. Ján Pavol II. vyhlásil doteraz za blahoslavených 733 osôb. Po smrti posulátora P. Rafaela Borriho a po generálnej kapitule Bosých karmelitánov bol menovaný nový postulátor pre kauzu Br. Chmela - P. Antonio Giuliani a bola menovaná aj nová komisia, ktorej členom je Slovák ThDr. Jozef Rajčák. Oboznamujme naše prostredie s osobnosťou s duchovným profilom Br. Chmela. 14 POZNÁKA K PROCESU BRATA CHMELA (Podľa slovenského vysielania Vatikánskeho rozhlasu.) [pageend14]350. VÝROČIE UŽHORODSKEJ ÚNIE Pri štúdiu dejín, a to rovnako cirkevných ako aj všeobecných, si neraz môžeme uvedomiť, že až spätný pohľad na nejakú udalosť či skutočnosť umožňuje lepšie hodnotiť jej skutočný dosah a význam, jej podiel na formovaní novej historickej skutočnosti. Často ani samotni protagonisti danej udalosti nie sú schopní odhadnúť jej ďalekosiahle dôsledky. Každá prelomová udalosť je totiž na jednej strane výsledkoni dlhšieho predchádzajúceho vývoja a vlastne iba «vrcholom ľadovca» a na druhej strane je začiatkom novej etapy. Ale tak, ako nie je možné v plnosti obsiahnuť a vychutnať veľkú nástennú fresku, ak sa na ňu človek pozerá zblízka, tak aj pochopenie a ohodnotenie veľkej dejinnej fresky vyžaduje istý odstup — a to časový, ale aj psychologický, teda to čo vyjadril už Titus Livius termínom «sine ira et studio». 24. apríla tohto roku si pripomenieme 350. výročie dôležitej udalosti v dejinách Cirkvi na Slovensku, ktorá býva všeobecne označovaná ako Užhorodská únia z roku 1646. Latinský termín únia všeobecne vyjadruje zjednotenie, uzatvorenie jednoty, alebo stav jednoty. V dejinách Katolíckej cirkvi sa slovom únia označuje cir- kevno-právny čin, ktorým sa isté spoločenstvo veriacich zjednocuje s Katolíckou cirkvou, res- pektívne, vyjadruje svoju vôľu zjednotiť sa s Katolíckou cirkvou. Prakticky sa tento technický výraz používal predovšetkým na označenie zjednocovacích snáh medzi východnými pravoslávnymi cirkvami a Katolíckou cirkvou. Tak poznáme z histórie napríklad Florentskú úniu z roku 1439, ktorá si kládla za cieľ znovuz- jednotiť s Rímom Byzantskú cirkev pod jurisdikciou carihradského patriarchu, či Brest- -Litovskú úniu z roku 1596, ktorou sa zjednotila východná cirkev vtedajšieho Poľsko-Litovského kráľovstva, teda na dnešnej Ukrajine a v Bielorusku. Kresťanstvo východného obradu na území Slovenska a Podkarpatskej Rusi, resp. celého bývalého Uhorska prešlo počas stáročí rozličnými premenami. Jeho korene zaiste siahajú do cyrilometodských čias. Po rozpade Veľkomoravskej ríše prežívalo istý čas v harmonickej symbióze aj v rámci nového Uhorského štátu, keďže bolo istým spôsobom tolerované, či ochraňované arpádovskou dynastiou, ktorá mala mnohé rodinné zväzky s kyjevskými kniežatami a s byzantským cisárskym dvorom a teda aj priaznivý vzťah k východnému obradu. Behom stáročí však bol východný obrad postupne vytláčaný z centrálneho postavenia obradom západným, tento jav zaiste súvisel aj s postupným uvedomovaním si cirkevného rozkolu, ktorý medzitým zasiahol po roku 1054 všeobecnú Cirkev a ktorý nedokázali trvalo zahladiť ani rozličné unijné pokusy. Napriek tomu však môžeme na územi severovýchodného Uhorska, teda dnešného Slovenska, až do 15. storočia pozorovať isté prvky pokojného obradového spolužitia medzi západným a východným obradom, a to v rámci katolíckej cirkevnej jurisdikcie. Počnúc 14. storočím sa na obzore našich miestnych dejín objavuje nový fenomén, tzv. va- lašsko-rusínska kolonizácia. Ide o migračný prúd viacetnického charakteru, ktorým prebie- 15 Situácia pred Užhorodskou úniou [pageend15]halo sťahovania obyvateľstva pozdĺž karpatských hrebeňov smerom na západ. Po stránke sociálnej sa vyznačoval osobitným spôsobom života a spoločenského usporiadania založeného na tzv. valašskom práve, po stránke náboženskej bola väčšina jeho účastníkov príslušníkmi východného obradu, pochádzajúc pritom z území, kde sa však táto príslušnosť už zákonite spájala aj s ideou príslušnosti k «pravosláviu®. Tento nový migračný prúd sa na našom území stretol so skutočnosťou, že tu tiež existujú príslušníci východného obradu žijúci pod katolíckou jurisdikciou — v historickom procese sa teda s týmto javom musel nejakým spôsobom vyporiadať. Slovenský historik Ondrej R. Malaga, hodnotí prenikanie valašskej kolonizácie a formovanie organizačných štruktúr Východnej cirkvi v karpatskom oblúku takto: «Len čo pokročila valašská kolonizácia v Mara- moroši a Beregu,1 dostala aj pravoslávna viera svoje ohnisko v hrušovskom kláštore sv. Michala (Kórtvélyes). Kláštor bol ako stauropig2 podriadený patriarchom Antoniom IV. priamo Carihradu na žiadosť valašských vojvodov v Maramoroši, Draga a Balka. Jurisdikcia hrušovského exarchu siahala až po Abov. I keď valašská kolonizácia tu nenašla prekvitajúcu grécku vieru, našla rozhodne viac než len reminiscencie na “starú viru”, jej modlitby a zvyklosti. Dovtedy cyrilometodějská viera v Uhorsku stále strácala, že do konca 13. stor. sa z nej zachovali iba rudimentá. Odkedy sa dostala pod ochranu valašského práva, nastala jej reštaurácia. Kým však, ako sme videli, prv bola často spravovaná spoločne s rítom latinským a v jeho tieni, od príchodu valachov dostáva sa s obradom latinským skôr do protikladu; i keď mu, ako náboženstvu chudobných, nebývala venovaná velká pozornosť ».3 1 Dve župy uhorského kráľovstva na území Podkarpatskej Rusi, čiže dnešnej Zakarpatskej Ukrajiny. 2 Stauropegiou sa nazýva vo východnom cirkevnom práve vyčlenenie nejakého kláštora z právomoci miestnej hierarchie a jeho priame podriadenie patriarchovi. 3 O.R. Hal ag a, Slovanské osídlenie potisia a východoslovanskí gréckokatolíci, Košice 1947, 77-78. Popri už spomenutom stavropegijskom kláštore v Hruševe, o ktorom máme záznam už z roku 1391 sa predovšetkým od 15. storočia začína presadzovať význam mukačevského kláštora sv. Mikuláša na Černečej hore. Od roku 1491 máme historicky overiteľné správy o tom, že v tomto kláštore sídlil biskup, ktorý bol jeho predstaveným a súčasne vykonával duchovnú správu nad širokým okolím. Historikom ani dodnes nie je celkom jasné, pod čiou jurisdikciou sa nachádzali mukačevskí biskupi. V 16. a 17. storočí prijímali biskupskú vysviacku zvyčajne z rúk kyjevských, alebo moldavských metropolitov. Čo sa týka etnického zloženia veriacich, napriek konvenčnému názvu, Rusini, či Rus- naci, už na začiatku 17. storočia mukačevský biskup Sergius píše, že vo svojom biskupstve má mníchov a kňazov, Rusinov, Rumunov, Slovákov a Srbov, čím dosvedčuje plurietnicitu príslušníkov východného obradu.4 Osobitnú ťažkosť pre riadny cirkevný život predstavovala skutočnosť, že svetskí feudáli si nárokovali právo zasahovať do cirkevných vecí, schvaľovať biskupov a obmedzovať ich činnosť. Mukačevský kláštor a väčšina územia obývaného príslušníkmi východného obradu, patrili pod správu sedmohradských kniežat. Keď títo zemepáni prešli na protestantizmus, snažili sa v tomto smere ovplyvňovať aj svojich poddaných. Títo však boli veľmi úzko naviazaní na svoju východnú liturgiu a obrady a preto pokusy protestantských kazateľov neboli medzi nimi príliš úspešné. Aj zo strany Katolíckej cirkvi boli viaceré pokusy na činnosť medzi týmito veriacimi, ale aj tu bolo podvedomé stotožňovanie katolicizmu s príslušnosťou k latinskému obradu skôr brzdou skutočnej úspešnosti. Predovšetkým potom, čo sa mocná šľachtická rodina Drugethovcov, vládnuca na dnešnom severovýchodnom Slovensku a časti Zakarpatskej Ukrajiny, vrátila z protestantizmu do Katolíckej cirkvi a roku 1608 zavolala na svoje humenské panstvo jezuitov, upevňovanie Katolíckej cirkvi na tomto území začalo nadobúdať ’«... calukokornak es papoknak my nd oroszok, olah, tott es raczok», A. Ho d in k a, A Munkécei Gôr szert pôsnôkség okmanytára, Unovár 1911,46. 16 Prvé pokusy o Úniu [pageend16]konkrétne a cieľavedomé obrysy. Čo sa týka činnosti medzi veriacimi východného obradu, aj pre nich sa zdalo najpraktickejším napodobnenie modelu cirkevnej únie, ktorá sa uskutočnila roku 1596 na Ukrajine. Prvý pokus o takúto úniu bol uskutočnený za podpory Drugethovcov a jezuitov premyšľským gréckokatolíckym biskupom Atanázom Krupeckým roku 1614. Tomuto sa podarilo získať pre túto myšlienku asi 50 kňazov. Vyhlásenie únie bolo naplánované na sviatok Zoslania Svätého Ducha pri chrámovej slávnosti v Krásnobrodskom kláštore. Keďže však celá akcia nebola dostatočne pripravená, skončila neúspešne. Prvé myšlienky jednoty však už boli zasiate. Roku 1627 sa stal mukačevským biskupom Ján Gregorovič, ktorý aj kaď oficiálne nevyhlásil svoj príklon ku katolicizmu, udržiaval kontakty s gréckokatolíckym kyjevským metropolitom Veljaminom Rutským a v hĺbke srdca sa považoval za katolíka. Jeho nástupca, Vasiľ Tarasovič bol podobného zmýšľania, ba zašiel aj ďalej. Rozličným spôsobom dával najavo svoju sympatiu ku katolicizmu a preto bol protestantskými zemepánmi z Rá- kociovského rodu roku 1642 vyhnaný z Muka- čeva. V tom istom roku Tarasovič odišiel do Viedne, kde v prítomnosti pápežského nuncia zložil vyznanie katolíckej viery. Samozrejme, že po tomto oficiálnom akte sa už nesmel vrátiť do Mukačeva. Keď však Rákociovci dosadili na mukačevský biskupský stolec filo-protestant- ského kňaza a uväznili Tarasoviča, biskup Tarasovič nakoniec nevytrval pri svojom pevnom postoji, a pod silným vonkajším tlakom a tiež aby zachránil svoju diecézu pred prechodom na protestantizmus, vyhlásil svoj návrat k pravosláviu. Aj naďalej však podporoval hnutie za zjednotenie svojich veriacich s Katolíckou cirkvou, ba pred svojou smrťou, mníchov mukačevského kláštora, ktorí mali zvoliť budúceho biskupa, zaviazal prísahou, aby zvolili zjednoteného mnícha Petra Parténia Petroviča. Samotné oficiálne vyhlásenie cirkevného zjednotenia bolo výsledkom trpezlivej dlhoročnej práce viacerých kňazov, predovšetkým zjednotených baziliánskych mníchov, ktorých v tejto činnosti podporovali aj jezuitskí misionári. Medzi baziliánmi si zasluhujú osobitnú zmienku Peter Parténius Petrovič, blízky spolupracovník biskupa Tarasoviča a Gabriel Kosovický, ba- ziliánsky mních z Haliče a odchovanec viedenskej jezuitskej školy. Osobnými kontaktami s mnohými kňazmi sa im podarilo vytvoriť priaznivú atmosféru umožňujúcu oficiálne deklarovanie príslušnosti ku Katolíckej cirkvi. Vhodná príležitosť nastala počas návštevy jágerského biskupa Jakušiča v Užhorode, ktorý tam prišiel na pohreb svojho švagra Jána Drugetha v decembri roku 1645. Jakušič odtiaľ napísal list kňazom Užskej, Zemplínskej a Šarišskej stolice, ktorým ich pozval na stretnutie do Užhorodu. 24. apríla 1646 sa na užhorodskom zámku stretlo 63 kňazov. Po slávnostnej liturgii v zámockej kaplnke a po príhovore biskupa Jakušiča, ako aj baziliánov Petroviča a Kosovec- kého, kňazi spoločne zložili vyznanie katolíckej viery a oficiálne uznali ako hlavu Cirkvi pápeža Inocenta X. a jeho nástupcov. Kládli si pritom iba tieto tri podmienky: nerušené zachovávanie východného obradu, slobodnú voľbu biskupa, ktorý bude predložený na schválenie Svätej Stolici a zabezpečenie rovnakých sociálnych práv a privilégií, ako má latinské duchovenstvo. Biskup Jakušič, v mene prímasa a apoštolského legáta Juraja Lipaja, prijal ich vyznanie viery a prisľúbil splnenie požadovaných podmienok. Tým boli vlastne splnené podmienky na vyhlásenie cirkevnej únie s Katolíckou cirkvou. 17 Samotné uskutočnenie Únie roku 1646 Dôsledky Užhorodskej únie O samotnom historickom akte sa nám nezachoval autentický dokument a dozvedáme sa o ňom až v iných súvislostiach. Roku 1648 napríklad na krajinskom cirkevnom sneme informovali prítomných o uzatvorenej cirkevnej únii ba- ziliánski mnísi Peter Parténius Petrovič, a Gabriel Kosovický, vyslaní zástupcovia mukačevského zjednoteného duchovenstva a jedni z jej hlavných promótorov, v sprievode ďalších zjed- [pageend17]notených kňazov.5 O tejto udalosti informuje aj jezuita C. Petterfy vo svojej zbierke dokumentov týkajúcich sa cirkevných snemov v Uhorsku.6 Svätá Stolica bola o uzatvorenej únii informovaná až roku 1650. 5«... Parthenius 1648-p in synodo Tyrnaviensi existens Deciarationem super sua Catholica Fide per Clerum Diocesis Munkacsiensis sponte factam in Synodo dilaudatam Primáti utro commendavisset...» Porov. M. Lu č k aj , História Carpato-Puthenorum in Hungaría, sacra et civilis, in «Naukovyj Zbirnyk Mu- zeju Ukrajinskoj Kultury u Svydnyku (N.Z.M.U.K.)», vol. 14., SPN, Prešov 1986, 197. Porov. tiež list arcibiskupa Lipaja zo 4. januára 1660, in A. Ho d in k a, op. cit., 182. 6 C. Pet er f f y , Sacra concilia Hungariae, Viennae 1742, pars. II, 382. Roku 1651, po smrti biskupa Tarasoviča, bol zvolený za biskupa Peter Parténius Petrovič. 15. januára 1652 šiesti archidiakoni, (všetci šiesti z územia Slovenska: Makovica, Spiš, Humenné, Streda, Užská župa s Stropkov) v mene svojich kňazov napísali pápežovi list, v ktorom pripomenuli priebeh uzatvorenia Únie roku 1646 a ktorým súčasne žiadali potvrdenie biskupskej voľby pre Petra Parténia Petroviča. Svätá Stolica potvrdila biskupa Petroviča roku 1655 a tak sa biskupom Petrovičom začína séria katolíckych mukačevských biskupov. Aj keď únii boli kladené mnohé prekážky, predovšetkým zo strany protestantských zemepánov, šírenie myšlienok jednoty Cirkvi sa nedalo zadržať. Oficiálne deklarovanie cirkevnej jednoty medzi príslušníkmi západného a východného obradu na našom území prostredníctvom Užhorods- kej únie bolo vlastne znovuobnovením tej jednoty, ktorá charakterizovala začiatky kresťanstva u nás. Je úlohou aj našej generácie, aby sme tento historický vklad, ktorý charakterizuje naše duchovné dejiny, ktorého zachovanie stálo našich predkov nemálo úsilia i utrpenia, a ktorý pri svojej návšteve Slovenska vysoko vyzdvihol aj Svätý Otec Ján Pavol II, neustále ochraňovali a zveľaďovali. ThDr. Stanislav X. Čík sa 2. februára 1996 dožil životnej osemdesiatky. Kedysi sme ho navštevovali vo Viedni na Ungargasse a on s nevšednou ochotou a láskavosťou prijímal návštevy a pomáhal. Dnes je O. Xaver na Slovensku na zaslúženom odpočinku. Naša redakcia ho chce týmto prípisom navštíviť a povedať mu uznanlivé: « Ďakujeme!» P. Čik bol od roku 1951 ako utečenec v Ríme, aby pomáhal veriacim vo svojej vlasti, ktorú musel opustiť. Spolupracoval na zreorganizovaní Ústrednej katolíckej kancelárie, bol v skupine zakladateľov Hlasov z Ríma, bol ich redaktorom i expeditorom. Skutkami dokazoval lásku k Slovensku. Bol menovaný za experta počas Druhého vatikánskeho koncilu. Bol v styku s našimi Otcami biskupmi, čo sa zúčastňovali na Koncile. Skutkami dokazoval lásku k Cirkvi. Vo Viedni žil veľmi konkrétne spiritualitu Fokolárov. Jeho byt v Stephanushause bol akousi záchytnou stanicou volajúcich o pomoc zo Slovenska. Iba Pán Boh má presnú štatistiku o rôznych dobrodeniach, ktoré pomocou Charity a Patra Werenfrieda preukázal našim krajanom. Skutkami dokazoval lásku k núdznym. Drahý Otec Stanislav Xaver Čík, nech radosť z vykonaného dobra Vás naplní vďačnosťou voči Pánu Bohu, že bol pri Vás a udržiaval vo Vašom srdci vatru lásky. Aj Ústav sv. Cyrila a Metoda Vám ďakuje za mnohé láskavosti a chceme Vám stisnúť ruku na znak vďačnosti aj v mene tých, ktorým nebolo dané môcť sa Vám poďakovať. 18 P. CYRIL VASIL S.J. Pontificio Istituto Orientals NÁVŠTEVA U VZÁCNEHO OSEMDESIATNIKA [pageend18]RUŽENEC PATRÍ AJ DO NAŠICH RÚK I. Na začiatku októbra 1984 Ján Pavol II. povedal: «Nech sa rozšíri v tomto mesiaci ruženec. Panna Mária chce spolu s nami vyprosovať spásu pre ľudí a pre ohrozený svet.» — Štyrmi krátkymi úvahami o mariánskom ruženci chceme prispieť k jeho hlbšiemu poznaniu a väčšiemu rozšíreniu. Mariánsky ruženec je školou duchovného života. Učí nás zahľadieť sa na Krista Máriinými očami a milovať ho jej srdcom. Na podklade 150 zdravasov si premietame 15 biblických obrazov, na ktorých kontemplujeme celé tajomstvo Krista: jeho vtelenie, jeho umučenie a jeho oslávenie. Svätý Pius X. napísal, že nik nevie tak účinne spojiť ľudí s Kristom ako Panna Mária. Keďže večný život spočíva v poznaní pravého Boha a v poznaní Ježiša Krista, ktorého on poslal, Panna Mária tým, že nás učí poznávať Ježiša, nám pomáha dosiahnuť večný život, ktorého Ježiš je počiatkom a prameňom (porov. Ad diem ilium laetissimum, 1904). Panna Mária v Lurde i vo Fatime vyzývala všetkých, aby sa modlievali ruženec. Toto povzbudenie vychádza zo srdca matky, ktorá iste chce to najlepšie svojim deťom. — Aj rímski pápeži veľmi odporúčali, slovom i príkladom, modlitbu ruženca. Lev XIII. napísal o nej 12 dokumentov. Ján XXIII. sa modlieval každý deň všetky tri ružence, radostný, bolestný i slávnostný. Iste mal veľa práce, ale na ruženec si našiel čas. Ján Pavol II. je celý Máriin, a každú prvú sobotu v mesiaci sa modlieva ruženec vo Vatikánskom rozhlase ako otec veľkej svetovej rodiny ktovie s koľkými tisícami veriacich. Svätý Filip Neri, keď sa ho pýtali o radu, hovorieval: —Ak ste nevinný, modlite sa nábožne ruženec s dobrou vôľou zachovať si nevinnosť; ak sa kajáte, modlite sa nábožne ruženec s dobrou vôľou vytrvať v kajúcnosti; ak ste v hriechu, modlite sa nábožne ruženec s dobrou vôľou napraviť sa.» Assunta Carlini, matka svätej Márie Goretti vyhlásila, že našla v ruke svojej dcéry-mučenice roztrhaný ruženec. Roztrhal sa jej vo víťaznom boji o zachovanie čistoty. Na Slovensku je zvyk dávať do zopnutých rúk zosnulého ruženec. Je to znak viery a nádeje. Od toho Ježiša, o ktorom sme s Pannou Máriou rozjímali pri ruženci a s ňou sme sa k nemu modlili, očakávame slávu vzkriesenia pre našich mŕtvych. Rozhodnime sa, začnime dnes, že ruženec v rukách každého z nás bude znakom tejto viery a nádeje v Krista. 19 [pageend19]KŇAZSKÁ VYSVIACKA NA INFEKČNOM ODDELENÍ SPOMIENKA PRI PRÍLEŽITOSTI 75. NARODENÍN 0. BISKUPA MONS. P. HNILICU (30.3.1996) Po odchode z Pezinka, dňa 24. septembra, Pavol Hnilica necestoval hneď domov, ale do nitrianskej nemocnice, opäť na návštevu k Otcovi Mikušovi. Spolu s ďalšími tromi kandidátmi kňazstva sa s ním chceli poradiť o možnosti vysviacky. Najmä pre Pavla to bolo dosť naliehavé, lebo sa obával, či ho po vojenskom cvičení nepreradia k vojenským pracovným jednotkám. Nádeje vkladal do dvoch biskupov: Eduarda Nécseya, ktorý sa nachádzal v domácom väzení v Nitre pod policajným dozorom, a do spišského pomocného biskupa Štefana Barnáša, zaisteného v kňazskom sústredbvacom kláštore v Mučeníkoch, dnes Močenku, neďaleko Nitry. Od Otca Mikuša odchádzali s nádejou a očakávaním. Dvaja z Pavlových spoločníkov ostali v Nitre a dohovorili sa, že mu pošlú telegram, keď sa veci vyvinú v ich prospech. Pavol odcestoval do Uňatína. Bolo to 26. septembra 1950. Jeho návrat vyvolal u príbuzných a známych veľkú radosť, ale nevyslovené otázky: « Ako to, že je na slobode? Ušiel? Vari len nevystúpil z rehole!» Všetci sa však upokojili, keď im ukázal pozvánku na vojenské cvičenie. V Uňatíne bola práve oberačka hrozna a Pavol sa tiež pribral do práce vo vinici, ktorú pred niekoľkými rokmi vysadil. S láskou prechodil rodné polia-zeme, patriace jeho rodine, ku ktorým ho viazali mnohé spomienky. Poprezeral si aj ovocné stromy, čo kedysi sadil s štepil. Hoci bol doma rád a všetko ho veľmi zaujímalo, netrpezlivo čakal na sľúbený telegram z Nitry. Práve pracoval vo vinici, keď za ním pribehla sestra, mávajúc s telegramom s čudným textom: «Na našu velkú radosť sa nám narodilo dieťa, príď na krstiny. » Iba matke sa priznal, že v tých slovách je zašifrovaná nádej na tajnú kňazskú vysviacku. Matka sa tak potešila, že jej z očí vyhŕkli slzy. Veď sa začínala spĺňať jej dlhoročná túžba — mať syna kňaza. Hneď v ten deň popoludní Pavol odcestoval do Nitry. Matka ho vyprevadila až na stanicu a prisľúbila svoje modlitby. Pri rozlúčke mu urobila krížik na čelo, ako to robievala všetkým svojim deťom, keď ich večer ukladala k spánku. Po príchode do Nitry sa Pavol od spolubratov dozvedel, že ich plány ohľadom vysviacky zlyhali. Dozorcovia nepovolili biskupovi Néc- seyovi ísť na prehliadku do nemocnice, ale rozhodli, že lekár ho príde prehliadnuť do biskupskej rezidencie. Stroskotal aj plán s biskupom Štefanon Barnášom. Začal teda hľadať ďalšie možnosti. Od Otca Mikuša sa Pavol dozvedel, že na Spišskej Kapitule žije na odpočinku pomocný biskup Michal Kheberich, vysvätený roku 1915. Pavol sa hneď za ním vybral. Na Spiši sa dal do styku s jezuitským novicom Klementom, ktorý bol tiež len nedávno prepustený z Pezinka. Aby jeho prítomnosť nebola podozrivá, predstieral, že prišiel na svatbu Klementovej sesternice. S pomocou známych sa potom s Klementom dostali k biskupovi Kheberichovi. Pán biskup však nemal porozumenie pre žiadosť o tajné vysviacky. Namietal, že je starý a nerobil to už tridsať rokov. Očividne nechápal mimoriadnosť situácie. Keď bratia videli jeho neochotu, nenaliehali. Dozvedeli sa, že rožňavský biskup Róbert Pobožný je síce pod policajným dozorom, ale strážcovia sú pomerne benevolentní. Neváhali ani chvíľu a najbližším vlakom odcestovali do Spišskej Novej Vsi. Odtiaľ nepokračovali v ceste železnicou, lebo vlak ide do Rožňavy veľkou okľukou cez Košice, ale vybrali si kratšiu cestu — cez Dobšinú, s tým, že prejdú cez hory pešo. Putovali vŕškami a dolinami, ktorých je v tom kraji neúrekom, za svojím cieľom ako za betlémskou hviezdou a «lístie na tej hore sa už červenelo ». Prenocovali u Klementových známych. Dňa 29. septembra zavčas ráno pokračovali v ceste. Blízko Dobšinej prechádzali malou dedinou. Vošli do kostola a tam sa práve začínala svätá omša. Na sväté príjmanie šlo iba niekolko starších žien a oni dvaja. Sivovlasý kňaz v kostolíku, kde sa všetci poznali, videl vo všedný deň dvoch neznámych mladých mužov, zaváhal a prísne sa opýtal: «A na spovedi ste boli? » Len keď ho uistili, že sa iba nedávno spovedali, podal im sviatosť oltárnu. 20 [pageend20]OTEC BISKUP MONS. PAVOL HNILICA S.J. SEDEMDESIATPÄŤROČNÝ «Vďaka Ti, Ješišu, za biskupa Pavla Hnilicu; za všetko, čím je, za všetko, čo robí s Tebou, za Teba, pre Teba a pre našu svätú matku Cirkev, Tvoje mystické telo ». (Matka Tereza z Kalkaty) AJ MY S VĎAKOU BLAHOŽELÁNE JUBILANTOVI V Rožňave ani jeden z nich nikdy nebol a nikoho tam nepoznali. Vedeli iba jedno meno — Vladimíra Puškárová. Bola to sestrička a Pavlovi o nej povedal istý známy kňaz v Bratislave. Dúfali, že s jej pomocou sa len nejakým spôsobom podarí nadviazať kontakt s pánom biskupom. Vošli do nemocnice a pýtali sa sestričky na vrátnici, či by sa mohli rozprávať so sestrou Vladimírou. Vrátnička si ich podozrievavo premerala a povedala im, že taká tam nie je. Boli veľmi sklamaní a sestrička im musela vidieť na tvárach, že to nie sú tajní. Pavlov spoločník Klement sa jej zdal akýsi známy, ba pokladala ho za bývalého pacienta. Keď za nimi dvere zatvárala, opýtala sa ho, ako sa má a či sa už z choroby zotavil. Klement už mal na jazyku, že si ho s niekým mýli, ale Pavol pohotovo odpovedal miesto neho, že sa má oveľa lepšie a na chorobu už ani nemyslí, a tak sa nadviazal priateľský rozhovor, v ktorom si obaja mládenci získali vrátničkinu dôveru, až im napokon zavolala i sestru Vladimíru. Sestre Vladimíre Pavol vysvetlil, ako sa dozvedel jej meno a prečo do Rožňavy prišiel. Prosil ju, aby sama alebo pomocou iných zistila u biskupa, aké sú vyhliadky na tajné kňazské vysviacky. Ak nie hneď, tak v krátkom čase by chceli prísť aj so svojimi spolubratmi. Sestra Vladimíra im kázala čakať, že ona sa zatiaľ pokúsi získať od pána biskupa odpoveď. O niekoľko hodín sa sestra vrátila so správou, že biskup Pobožný príde ešte v ten istý deň medzi 16. a 17. hodinou do nemocnice pod zámienkou lekárskej prehliadky a vysviacku vykoná hneď, lebo nevie, či bude môcť prísť do nemocnice aj v najbližších dňoch. Pochopiteľne, že Pavla táto správa radostne prekvapila a potešila. V tej chvíli by si bol želal iba jedno — mať viac času na meditáciu. Veď za normálnych okolností sa kandidáti pripravujú na kňazstvo niekoľkodňovými duchovnými cvičeniami. Pavol si však uvedomoval, že toto sú mimoriadne okolnosti, za ktorých nemožno prihliadať na zaužívané formality. Treba využiť príležitosť, ktorá sa naskytuje, lebo nikto nevie, či sa naskytne ešte raz. Asi okolo piatej popoludní prišiel do nemocnice biskup v sprievode dvoch dozorcov. Lekár ho zbežne prehliadol a potom odporúčal na podrobnejšie vyšetrenie na infekčnom oddelení. Sprievodcovia nejavili ochotu sprevádzať ho tam. Sestrička Vladimíra im hneď navrhla, aby naňho čakali v predsieni, kde im prinesie občerstvenie, pretože vyšetrenie bude pravdepodobne trvať dlhšie. Biskup Pobožný zanechal svojich dozorcov pri prestretom stole a prišiel do nemocničnej kaplnky, kde ho už čakal Pavol. Keď sa navzájom pozdravili, biskup žiadal dimissoriales a odporúčanie od provinciála. Na jeho prekvapenie si Pavol vyzul topánku... Pokúsil sa prstami odtrhnúť podrážku. Nešlo to. Sestrička mu priniesla na pomoc kliešte a potom sa mu podarilo vybrať spomedzi podrážok žiadaný dokument. Keď biskup videl ožltnutý a slabo čitateľný papier, s úsmevom poznamenal: « Veď je to stredoveký dokument! » Považoval ho však za platný. Vysviacka sa konala dňa 29. septembra 1950 na sviatok svätého Michala archanjela v nemocničnej kaplnke za zatvorenými dverami. Okrem priamo zúčastnených boli prítomní sestra Vladimíra a bohoslovec Klement. Biskup si obliekol kňazský ornát a na začiatku ceremónie mal krátky príhovor o kňazskom poslaní. Položil kandidátovi otázku, či si plne uvedomuje dosah svojho konania a či je pripravený na utrpenie, ktoré mu jeho rozhodnutie môže priniesť. Pavol odpovedal, že po kňazstve túžil od svojej mladosti a všetko svoje konanie podriadil tomuto cieľu. Predsa ho však čosi znepokojilo, ráno bol na svätom prijímaní. Môže počas vysviacky prijímať ešte raz? Biskup ho uspokojil, že to je možné. Keďže dovtedy dosiahol Pavol len štyri nižšie svätenia, počas tejto vysviacky prijal i ďalšie, potrebné ku kňazstvu: subdiakonát a diakonát. 21 [pageend21]Vysviacka prebiehala jednoducho, bez spevu, bez slávnostných ceremónií a okrás. Ale jeho duša jasala a jeho ústa s precítenou vrúcnosťou opakovali slová vďačnosti. Pavol sa stal kňazom. Celá slávnosť, hoci bola spojená so svätou omšou, netrvala dlhšie ako hodinu. Keď mu po vysviacke biskup Pobožný gratuloval, novokňaz sa ho opýtal, či bude ochotný vysvätiť podobným spôsobom aj ďalších bohoslovcov. « S radosťou, pokiaľ sa len bude dať, veď je to mojou povinnosťou. Uvidíme sa, keď prídu ďalší kandidáti», bola jeho odpoveď na rozlúčku. Ťažko opísať, čo sa počas vysviacky i po nej odohrávalo v duši novokňaza. Za normálnych okolností po rokoch štúdia v seminári, príde vysviacka ako samozrejmá vec, ako keby mal na ňu človek právo. Vie sa už vopred jej presný dátum — jezuiti ju mávali na sviatok svätého Ignáca, iní na sviatok Nanebovzatia Panny Márie, na sviatok Cyrila a Metoda a pod. V prípade Pavla Hnilicu vysviacka prišla nečakane, keď už pomaly strácal nádej. Prišla omnoho skôr, ako by ju bol dostal v normálnych časoch a v tomto ohľade ju bolo treba pokladať za zvláštny prejav milosti a Božej lásky. Prežíval hlbokú pokoru voči Božiemu milosrdenstvu, ktoré ho vybralo a viedlo napriek všetkým vonkajším ťažkostiam až k vytúženej méte jeho života — ku kňazstvu. V tento deň, najkrajší deň svojho života, sa s veľkou radosťou obetoval a ešte vrúcnejšie zasvätil Panne Márii. Naučil sa ju milovať a ctiť hlavne od svojej matky. Jeho radosť by bola mohla byť väčšia len jej účasťou na vysviacke. Pri tejto pre neho tak významnej a mimoriadnej udalosti, obnovil « dohodu » s Pannou Máriou o úplnej oddanosti do jej služby, ktorú pod vplyvom knižočky od svätého Louis Maria Gri- gniona de Montfort uzavrel na sviatok Nepoškvrneného Počatia 8. decembra 1941 ako jezuitský novic v Ružomberku. V ten deň s povolením predstaveného túto dohodu napísal vlastnou krvou. Teraz ju rozšíril o svoje kňaz- stvo s prísľubom, že chce pracovať v jej službe a pod jej ochranou. Mimoriadne mocne sa ho dotkla aj tá okolnosť, že bol vysvätený za kňaza práve na sviatok svätého Michala archanjela. On prvý zvolaním « Kto ako Boh! » (po hebrejsky: Michael) — sa postavil proti Luciferovi a pyšným anjelom. Lepší sviatok si hádam ani nemohol vybrať, i keby chcel. Slová: « Kto ako Boh » — mu zneli ako symbol víťazstva práve v deň jeho vysviacky, keď sa stal Božím nástrojom. Tieto slová ho tento deň natoľko zaujali, že sa stali smernicou jeho kňazstva a neskôr, keď sa stal biskupom, vpísal si ich do svojho erbu. Pomáhali mu a dodávali odvahy v ťažkých situáciách, ktorých nebolo málo. Po vysviacke poslal Pavol Hnilica svojim spo- lubratom — bohoslovcom dohovorený telegram: «Operácia sa podarila, pacient sa cíti dobre, príďte na návštevu! » A skutočne na druhý deň pricestovali do Rožňavy ďalší traja kandidáti kňazstva. Ich vlak mal veľké meškanie. Prišli utrmácaní s obavami, či sa pánu biskupovi podarí dostať sa v najbližších dňoch do nemocnice, a smutní, že už je skoro polnoc a oni v ten deň neboli na svätom prijímaní. Tu si jeden z nich uvedomil, že sú v spoločnosti novokňaza. « Pavol», obrátil sa naňho, «veď ty si už kňaz, ty nám môžeš podať sväté prijímanie!» Odobrali sa do kaplnky, Pavol otvoril svätostánok a s posvätnou bázňou bral do rúk Telo Pánovo. Hlas sa mu chvel, keď hovoril: Ecce Agnus Dei... Hľa Baránok Boží, ktorý sníma hriechy sveta... a podával sväté prijímanie svojim rehoľným spolubratom. Dňa 1. októbra 1950 sa traja kandidáti kňazstva: Ján Korec, Pavol Horský a Alojz Volek stretli s biskupom Róbertom Pobožným v miestnej nemocnici. Aj oni prežili neopísateľnú radosť, keď ich pán biskup Pobožný vysvätil v kaplnke za kňazov. Po vysviacke sa novokňazi porozchadzali do ťažkých a stále sa zhoršujúcich podmienok pastorácie. Pre Pavla bol návrat domov tým najkrajším návratom v živote. Srdce mal naplnené novo- kňazskou radosťou. Zvlášť radostne sa mu kráčalo na poslednom úseku cesty zo Bzovíka do Uňatína. Šiel tade v živote mnohokrát, ale nikdy nie s takým povznášajúcim pocitom ako vtedy. V tej chvíli by sa nebol vymenil s nikým iným na svete. Ideál, pre ktorý žil a pracoval, sa uskutočnil. Túžba sa mu splnila. V radostnom rozochvení sa mu cesta zdala omnoho kratšou ako inokedy. Na kraji dediny sa zastavil na cintoríne, aby sa pomodlil pri hrobe starej mamy a udelil jej novokňazské požehnanie. Ona sa tiež tešila na deň, keď sa stane kňazom, ale nedožila sa ho. Zomrela pred rokom. Keď vošiel do rodnej dediny, bola už hlboká noc. Ľudia spali, všade bolo ticho a pokoj. Stačilo slabo zaklopať na okno rodného domku a matka už otvárala dvere i náruč. « Mamička, moja i vaša túžba sa splnila — som kňazom! » boli Pavlove prvé slová. Matka sa rozplakala a nebola schopná povedať ani slovo. Iste mala rovnakú, ak nie väčšiu radosť ako syn. 22 (Z knihy: Já n Hn il ic a - Fr a n t iš e k Vn u k , Pavol Hnilica, biskup umlčanej Cirkvi, I., str. 123-126). [pageend22]JOZEF CÍGER HRONSKÝ AKO MALIAR HOLD VEĽKÉMU SLOVÁKOVI PRI JEHO STOROČNICI Spisovateľ J.C. Hronský je jeden z tých zriedkavých spisovateľov, ktorý popri literárnom nadaní vlastní aj výtvarné. Takí boli napríklad Puškin, Gogol, alebo slovinský Cen- kar. Ich výtvarný talent sa nerozvíjal súčasne s ich literárnymi schopnosťami, ale iba z času na čas sa v nich prejavila nutnosť vyjadriť sa i maliarskym výrazom. Hronského kresliarske nadanie sa prejavilo už v jeho skorej mladosti a hoci mu nežičlivé okolnosti zabránili venovať sa výlučne výtvarnému umeniu, jednako kreslenie sa neskoršie a čiastočne stalo jeho životnou podstatou. Ako učiteľ vyučoval matematiku a kreslenie, ale jeho kresliarske vyučovanie nikdy nepresiahlo didakticko-pedago- gické hranice. Až v roku 1946 keď sa presťahoval z Bavorska do Talianska, zmocnila sa ho túžba po umeleckom vyjadrení; a len odvtedy sa systematicky zaoberal kreslením. Z tohto obdobia rímskeho pobytu — smele ho môžeme nazvať obdobím nepokojného hľadania, ale i najplodnejším — pochádza veľké množstvo kresieb, tušov, skíc, kolorovaných kresieb, akvarelov a viac pastelov a olejomalieb. Hronského život v tom čase nebol ľahký. Žil v ustavičnej neistote, ale i napriek tomu veľmi intenzívne pracoval. V Ríme sa zapísal i na Akadémiu výtvarných umení a súčasne dokončil i svoje najkrajšie literárne dielo Andreas Búr Majster. Ale nedokončil ho tak, ako pôvodne plánoval. Z veľkej kompozície pripravovanej trilógie vydal jeden sväzok unáhlene, skrátený. Na čas odchádza z Ríma, aby našiel bezpečnosť v kruhu svojich priateľov v mestečku Oriolo Romano. Ani tam neprestal pracovať. Prevažne sa venuje akvarelom, kreslí a zaznačuje motívy moderného a antického sveta. Krátko po návrate do Ríma keď sa nazdával, že nebezpečie už pominulo, bol zatknutý a uväznený. V Regina coeli, ako človek bez viny, ťažko znášal upokorujúce, veľké pohanenie. Z väzenia bol prepustený pod podmienkou okamžitého odchodu z Talianska. Zronený podrobuje sa okolnostiam a vzďaľuje sa ešte väčšmi od svojej rodnej zeme, mocne pútaný k nej najmocnejším citovým spojením, ako strom koreňmi k živnej pôde, aby sa živý do svojej vlasti nenavrátil. Odchádza do ďalekej Argentíny. Ťažko znášal odlúčenosť od svojej vlasti a priam bolestná túžba po nej rastie v ňom úmerne s časom, ktorý ho od vlasti oddeľuje. Od toho času sa spisovateľ akoby bol odmlčal. Máločo píše. Zdá sa, akoby teraz nemal čo a komu povedať — Slovensko mu vzali. Ale nutnosť vnútorného vyjadrenia je veľká a priam živelne hľadá iný spôsob vyjadrenia a nachádza ho vo výtvarnom vyjadrení. O tejto neznámej výtvarnej práci Hronského posledných a bezpochyby najťažších a najsmutnejších rokov, môžeme hovoriť len na podklade prác nachodiacich sa v jeho pozostalosti. Východiskom k poznaniu a objasneniu Hronského výtvarnej práce sú predovšetkým jeho perokresby. Zachovalo sa ich viac ako tri sto. Malé kartónky rovnakej veľkosti slúžili mu ako náčrtník. Na tieto zaznačoval každý ná- Vitráž Hronského v chráme « Nuestra Seňora de Luján ». 23 [pageend23]Vitráž Hronského v chráme « Nuestra Seňora de Luján ». met, ktorý zaujal jeho pozornosť, alebo vzbudil náhly dojem. Načrtol ich zbežne na kar- tónky, neraz len niekoľkými ťahmi. Ako vidno z kartónkov, v Ríme a v Oriolo Romano našiel bohatstvo námetov, ale nezastavoval sa dlho na jednom mieste, pri jednom predmete. Neraz zachytával tieto dojmy len letmo zrakom, akoby fotografickou kamerou, ktoré potom doma v tichosti premietal a tieto zábery rozvíjal, vypracovával a prenášal na väčšie plochy. Vždy ako vidno, perom. Zdokonaľoval ich aj detailne. Odtieňoval, alebo osvetľoval a perspektívne dokončieval. Vypracované kresby neraz spracoval ako akvarely. A v mnohých prípadoch, tieto motívy sú základom jeho olejomalieb. Z Oriolo Romano sa zachovalo i niekoľko priamych akvarelov väčšieho formátu. Hronský sa teraz vyjadruje výlučne kreslením a vidno, že ho teší vypracovávanie drobností — ako priečelia domov — čím sa dynamika prvotného nákresu mení na tichý predmet. Taká bola Hronského metóda počas jeho pobytu v Ríme v r. 1946-1948. Posudzujúc zo všetkých prác z tohto obdobia treba priznať, že ich robil kresliar. Maľovanie a či farba, bola v tom čase druhoradá. A preto na nás dnes najteplejším dojmom pôsobia jeho skice ako úprimné a bezprostredné dojmy, ktoré mu v zraku zanechali videné predmety. Nedokres- lený obrys, náznakové črty, siluety, perokresby bez tieňovania, jedným ťahom zachýtaný predmet, lyrický výstih. Jednoducho — pekný záber. Jeho motívy sú výlučne krajinka, antické zrúcaniny, chrámy, stavby Vatikánu, katakomby. Jeho obrazy sú zbavené prítomnosti života — čiže človeka a zvierat. Svoju pozornosť sústreďuje len na svoje okolie a predmety v ňom. Na konci římského pobytu jeho akvarely sú robené priamo a voľne podľa prírody už bez kresliarskeho základu, ale nie impresionistickým spôsobom. Ešte vždy je realista, ktorý nevidí chvenie vzduchu a splývanie farieb. Zaujímavé efekty získava kombináciou papiera nerovnakého povrchu. Je vidno jeho snahu predstaviť predmet ako taký, bez farebnej príťaže. Na olejomaľbách z tohto obdobia dobre vidno z peřových náčrtov, že ich nemaloval vo veľnej prírode. Tieto preniesol z peřových skíc v ohraničenom priestore, akoby prítomnosť vzduchu bola obmedzená. Prevláda stiesnenosť a predmetnosť sa nám javí v neistých a nesúrode štylizovaných farbách nanesených po okrajoch plôch rôznych detailov. Viac ako tristo skíc prevedených vo zväčšeninách a z kresliarskeho hľadiska dokonale vypracovaných až do podrobností, kolorovaných v « ateliéri» — v izbe emigranta — prezrádza priam náruživo hľadaný výraz vnútorného vyjadrenia a nájdený v realistickej kresbe predmetu, ktorý neskoršie farbami oživil a premenil v nežnú lyrickú náladu. V perokresbe sa rozvinul do veľkej dokonalosti, a jeho jednoduché skice, ktoré on sám, zdá sa, nedocenil, zostanú nám jeho najteplejším výrazom. S týmito výsledkami zdokonalenia dosiahnutých počas pobytu v Ríme, sa v roku 1948 presťahoval do Argentíny. Rušné mesto Buenos Aires, veľkomesto nového sveta s ťažkými klimatickými podmienkami, nevedelo si prisvojiť Hronského, túžiaceho po pokoji a styku s voľnou prírodou. A preto o niekoľko mesiacov opúšťa Buenos Aires a odsťahuje sa do neďalekého pútnického mestečka Lujánu. Impozantná stavba baziliky sa týči majestátna nad mestečkom na nedozernej rovine pampy a verne pripomína Európu s jej navŕšeným bohatstvom kultúry tosícročí. Bezpochyby zapôsobí príťažlivo i na 24 [pageend24]Hronského, najmä po pobyte v Ríme, a tu v jej blízkosti sa usadí. Ako kreslič dostane zamestnanie vo veľkej textilnej továrni. Jeho neobyčajnú pracovitosť a schopnosť vybadá majiteľ továrne a poveruje ho vypracovaním technických nákresov a plánov továrenských budov. Ním navrhnuté plány budov sa uskutočňujú hneď a poznačujú malé mesto dobrým vkusom a harmonicky zladenými lineami budov. Podľa jeho návrhu vybuduje sa i malý kostol, ktorému sa nemôže uprieť čisto «tatranský » štýl a vyníma sa pekne obkolesený striebornými brezami a v zeleni smrekov. I popri velkej zaťaženosti prácou v továrni, Hronský nachodí čas pre svoju prácu, ktorá mu je v tomto čase najmilšia, a v roku 1951 vystavuje svoje obrazy v Lujáne. Boli prijaté so záujmom a rozpredali sa. V tom čase zriadil aj maliarsku školu pre svojich tridsiatich žiakov. Cez soboty a nedele vychádzajú spolu do voľnej prírody — maľovať. V tomto období jeho tvorba bola veľmi bohatá. Ale treba pripomenúť, že už sa nevenoval kolorovanej kresbe ako za čias rímskeho pobytu. Bolo to obdobie akvarelov a olejomalieb vo voľnej prírode. Zachovalo sa z tých čias aj niekoľko pastelov a treba uznať, že jeho temperamentu táto technika veľmi vyhovovala. Ostrosť obrysov sa rozplynula a zostala mäkká, zamatová, farebná lyrika. Škoda, že touto technikou nepokračoval, a že sa nezachovalo viac ako päť i to menších obrazov, ktoré sú skutočne kladným prínosom do zbierky jeho prác. Jeho motivácia zostala výlučne voľná príroda. Nadovšetko miloval strom a vodu. Mnoho námetov nachodí v Bariloche (Bariloče) pod Andami — pod najvyšším pohorím Južnej Ameriky, ktoré mu akiste pripomínali slovenské Tatry. Nevšíma si a nekladie dôraz na horstvá a štíty, ale stavia ich len ako úzadie k stromom a vode, ktoré navždy zostali jeho srdcu najmilším motívom. Najväčšia olejomaľba v Bariloche 150 x 120 predstavuje známy strom Andského pohoria — araukania — v popredí vypracovaný do detailov skoro kresliarskym spôsobom, kým pohoria v úzadí sú akoby bez atmosféry a jazero pod ním je nehybné. Mám dojem akejsi predimpresionistickej secesívnej štylizácie, ku ktorej sa Hronský častejšie prikláňa. Ale práve v Bariloche namaľoval niekoľko krásnych akvarelov s námetom jazier a riek, ktoré priam vydychujú melancholickú náladu. Takýchto výstižných obrazov v Bariloche je Vitráž Hronského v chráme « Nuestra Seňora de Luján ». viac, a treba ich zaradiť medzi jeho najlepšie práce. Tou istou technikou maľoval aj v Lujáne svoje neskoršie akvarely. Jeho akvarel Luján- skej baziliky je priam majstrovským dielom pozorovania a techniky prevedenia. Nikdy nevidno v jeho obrazoch čistý naturalistický impresionizmus. Viac sú viditeľné počiatky sece- sie, ale i expresionizmu. Secesiu v podrobnej štylizácii a expresionizmus vo farbách, ktoré už nie sú naturalistické, ale podmienené náladou. Na perokresbách osoby (figúry) sú veľmi zriedkavé, alebo načrtnuté len letmo — nevy- kreslené, ako to vidno i na obraze «Pred Vatikánom ». Ale na vitrážach v chráme « Nuestra Seňora de Luján» v Santiagu de Chile postavy sú ústredným motívom. Hronský zostavil svoje vitráže podľa tradičných chrámových oblokov, kladúc dôraz na bohaté prenikanie svetelných lúčov a ich dúhovú farbitosť. Preto tieto vi- 25 [pageend25]tráže ozdobil vencom květových ornamentov a preplietov stúh mnohofarebných ozdôb. Ornamenty a farby na vitrážach s motívom lu- jánskej legendy prispôsobil motívom a farbám tejto zeme. Jeho vence a stuhy pôsobia dojmom secesie, čo posilňuje aj štylizácia osôb, svätca, ako i postáv z lujánskej legendy. Práve pri pohľade na tieto vitráže je vidi- deľný rozvoj Hronského umeleckého vyjadrovania a rozvoj v každom smere. V modernom slohu a v idealistickom realizme, kde sa prikláňa k štylizácii ako prechod k spirituálnemu neoromantizmu. Zaraďme tieto vitráže medzi najkrajšie a najväčšie práce Hronského. Na žiadosť darkyne týchto vitrážov — pani Stewerlingovej — na desiatich oblokoch je znázornená lujánska legenda a na osemnástich výjavy zo života sv. Františka. Jozef Cíger podpisoval sa na svojich výtvarných prácach menom « Marko », čiže, prisvojil si meno matky za svoj pseudomym, kým svoje literárne diela podpisoval «Hronský», podľa mena rieky svojho rodného Slovenska. Hronský a Marko — v ktorom z týchto dvoch mien je Jozef Cíger väčší? Treba priznať, Hronský spisovateľ, autor Jozefa Maka, Andrea Búr Majstra, Siedmych sŕdc prevýšil Marka maliara a autora rímskych perokresieb, bariločskych akvarelov a čílskych vitráží. Marko a Hronský sa nerozvíjali rovnomerne ani v období ani v prostredí. Marko, nesporne nadaný kresliar rozvíjal a zdokonaľoval svoju techniku i ako maliar, oneskorene, ale prácou dozrieva, vymaňuje sa zpod odvislosti predmetu a do plnosti, až do virtuóznosti rozvil svoju kresliarsku techniku. Z čias pobytu v Argentíne je viditeľný veľký pokrok predovšetkým v jeho akvareloch z Ba- riloche, ktoré sú úprimným výrazom jeho vnútra. Kým v Lujánskych akvareloch prechodí do expresívneho vyjadrenia farbami, vo vitrážach je syntézou štylizovanej secesie. Marko húževnatou prácou nadobudol svoju vlastnú umeleckú podobu a nezatají — ani keď prechodí do iného umeleckého vyjadrenia — keramiky, ktorá mu je ako kresliarovi a maliarovi veľmi priliehavá. Marko bol realista, lyrik a preduchovnelý. Už či sa nám podáva on sám a otvorený vo svojich výtvarných prácach, alebo ako spisovateľ, keď slovami vykresľuje najhlbšie a najjemnejšie záchvevy bytostí vo svojich románoch, vždy je to ten istý — Hronský. Mons. Jozef Kráľ ako novokňaz. STRIEBORNÉ KŇAZSKÉ JUBILEUM 14. februára 1996 si pripomenul 25. výročie kňazskej vysviacky mons. Jozef Kráľ, rodák zo Zlatých Moraviec. Po skončení stredoškolských štúdií nemohol vo vlasti sledovať svoj kňazský ideál. Pracoval v továrni, potom aj v bani. Keď sa mu podarilo odísť do emigrácie do Belgicka, tam si doplnil potrebnú prípravu v ústave saleziánov a prišiel do Ríma. Po kratšom pobyte v Ústave sv. Cyrila a Metoda odchádza do Pápežského kolégia Nepomucéna a na Lateránskej univerzite dokončil štúdium teológie. Kňazskú vysviacku prijal z rúk Otca biskupa mons. Pavla Hnilicu, SJ v kaplnke SÚSCM dňa 14. februára 1971 spolu s O. Emilom Šibíkom rodákom z Jasenice. Aj on bol 40 mesiacov nasadený pri stavbách a pracoval v bani. Až odišiel do emigrácie mohol uskutočniť svoj sen, stať sa kňazom. Mons. Jozef Kráľ vykonáva svoje kňazské poslanie v slovenskej sekcii Vatikánskeho rozhlasu. Za túto činnosť mu patrí naša vďaka. Žaláme 0. Emilovi Šibíkovi i mons. Jozefovi Kráľovi veľa Božieho požehnania na ceste kňazstva od strieborného k zlatému jubileu. 26 Dr. TIME DEBELJAK [pageend26]LIPTOVSKÁ TEPLIČKA V RÍME Po prvý raz sa pocítila prítomnosť Liptovskej Tepličky v Ríme roku 1953, keď sa sem vrátil mons. Štefan Náhalka. On tu skončil svoje štúdia na Lateránskej univerzite r. 1942 a išiel na Slovensko s odhodlaním pracovať v prospech Cirkvi a národa v úzkej spolupráci s Otcom biskupom mons. Jánom Vojtaššákom. Keď ho však začala polícia prenasledovať a jeho pobyt na Slovensku sa stal nebezpečným pre neho i pre tých, čo ho skrývali, odišiel do zahraničia. Zakotvil v Ríme s duchovnou náložou lásky k národu a Cirkvi. Tu rozvinul svoju bohatú činnosť ako budovateľa potom prvý riaditeľ Slovenského ústavu sv. Cyrila a Metoda v Ríme, ako organizátor duchovnej správy medzi Slovákmi v zahraničí, ako spisovateľ, redaktor Hlasov z Ríma. Za prítomnosť tohto horlivého Liptovskotepličana v Ríme sme Pánu Bohu vďační. Po druhý raz sme pocítili prítomnosť Te- pličanov v Ríme 20. marca 1966, keď si prišli uctiť pamiatku svojho rodáka pri príležitosti jeho osemdesiatych narodenín. Prišli sa poďakovať za dielo, ktoré urobil v prospech Slovákov v ďalekej cudzine. Prišiel pomocný biskup Spišskej diecézy J. Exc. mons. Andrej Imrich, prišli štiavnický dekan vdp. Michal Mikula, liptovskotepličiansky farár vdp. Marcel Marinko a podstarosta P. Matějko so 130 občanmi. Boli medzi nimi aj blízki príbuzní mons. Náhalku a osoby, ktorého skrývali, keď ho polícia hľadala. Priniesli so sebou hrsť rodnej zeme a položili ju 1. Tá naša Teplička od sveta vzdialená pod vrchami Tatier pevne usadená. Každý v nej rád žije, každý sa tu teší, v tej našej dedine nezacneje sa ti. 2. Tá Kráľova Hoľa, ako tá matička hrdá je, že je tu Liptovská Teplička. Veď si ju aj chráni ako deti svoje, do daru nám dáva živej vody zdroje. 3. Kraj tento chudobný, ale srdcu drahý, ktorý nám vybrali už pred stáročiami otcovia, matere, keď tu začínali, v pote tváre vzácne polia obrábali. 4. Čo přejdeš šíry svet od kraja do kraja podobný nenájdeš, kde nás mať zrodila: podtatranské háje, útulné doliny a v nich skvosty viery, Bože dobrotivý! 5. Keď prišla do kraja nášho tá pohroma, od blesku, od búrky, chcela sa obloha; nemohol tu ostať, tu medzi svojimi slovo Božie hlásať, musel do cudziny. 6. Veď ho aj chytali po vrchoch, po horách jak vtáčka vzácneho, až dole pri vodách Morava, Morava, ty vodička drahá, zachránila si nám drahého krajana. 7. A že Rím bol veľký, aj teraz je, veru, aj tu zem prikrýva kvety z nášho kraja. Narodil sa chlapec, Pán si ho vyvolil, by tu pre Slovensko Ústav nám postavil. 8. Aké sú to cesty Božieho riadenia, že i to veľké zlo na dobro premieňa! Preto my do Rma radi putujeme, Ústav nás tu čaká, my to isto vieme. 9. Preto Bohu vďaka, za tie drahé dary, čo naši priatelia nám tu zachovali: pracovitosť, zbožnosť, v srdci chrániť vieru, aby sme tak boli stále bližšie k Bohu. 27 Pri príležitosti nedožitej osemdesiatky mons. Štefana Náhalku K NEDOŽITÝM 80. NARODENINÁM MÁRIA MEZOVSKÁ [pageend27]na jeho hrob. Priniesli so sebou vence a modlitby, aby tak « podpísali a schválili», čo ich rodák v Ríme vykonal. Liptovskotepličania sú radi, že v Ríme je živá spomienka na mons. Náhalku. Sú radi, že Ružomberok, kde mons. Náhalka pôsobil, venoval mons. Náhalkovi ulicu a kamenný pamätník, sú radi, že mohli byť teraz v Ríme živým pamätníkom vďačnosti a pripravujú aj trvalý pamätník svojmu rodákovi v Liptovskej Tepličke. Počas spomienkových slávností v Ríme odznela ľudová poetická skladba Márie Mezovskej a tepličiansky spevokol zaspieval príležitostnú ľudovú skladbu « Pod úbočou». Uverejňujeme obidve skladby v úplnom znení pre ich vnútornú hodnotu vďačnosti slovenských sŕdc. Ďakujeme vám, občania Liptovskej Tepličky, že spolu s nami z Ústavu udržujte živú spomienku vďačnosti na mons. ThDr. Štefana Náhalku. Kard. Jozef Tomko dlhoročný spolupracovník mons. Náhalku, požehnáva jeho pamätník, ktorý mu postavilo mesto Ružomberok. Nad hrobom mans. Náhalku v Ríme spieval spevokol Tepličanov. 1. Pod úbočou pod tou sivou hoľou, veje vietor horou smerekovou, hučí hora aj Kráľová hoľa, pod ňou leží dedinôčka moja. 2. Dedinôčka lesmi obklopená, Tepličankou, Váhom lemovaná. Pod Tatrami v tom prekrásnom kraji, vyrastal si jak v pozemskom raji. 3. Prišiel Ježiš a povolal si Ťa, zaviedol Ta do druhého sveta, by si slúžil láskavému Bohu tuná v Ríme, Cirkvi i národu. 4. Vďační sú Ti premnohí Slováci, spomínajú na Teba rodáci. Spomína si i rodná Teplička na svojeho milého synáčka. 5. Spočívaj si tu v ďalekom Ríme, verný synu tej slovenskej zeme. A u Boha vypros by zostala, verná Cirkvi tá naša vlasť drahá. Kňaz ako pastier je vodcom duší. A tu sa osobnosť mons. Náhalku prejavila v celom jase. Ako poverenec pre duchovnú starostlivosť o Slovákov v zahraničí má na mysli dobro duší, ktoré má na starosti, organizuje slovenské misie, stará sa o ne. Všetko jeho pastierske úsilie dostáva živý výraz v Slovenskom ústave svätého Cyrila a Metoda, ktorý značil pre nebohého mons. Náhalku vyvrcholenie úsilia, až do stotožnenia s týmto vzácnym dielom Slovače v zahraničí. Tu sa mons. Náhalka ukázal ako dôležitý usmerňovateľ spoločných snažení, ako záslužný prvý riaditeľ Ústavu. Venoval Ústavu všetko, venoval sa mu celý. Zariadil ho, dal ho do riadneho chodu, zaistil spolupracovníkov, viedol činnosť. Sú to napospol zásluhy, ktoré len budúcnosť dovidí a docení. My sa môžeme tu le s úctou skláňať pred toľkým dielom a ďakovať Pánu Bohu zaň, i za všetkých, ktorí sa oň pričinili. Nech slová piesne Kto za pravdu horí znejú aj pri spomienke na nebohého mons. Náhalku, muža spravodlivého, milovníka práva, pravdy a slobody. 28 POD ÚBOČOU (Prednesené vo Vatikánskom rozhlase 8.3.1975) Svedectvo Otca biskupa mons. Andreja Grutku o mons. Náhalkovi: [pageend28]Zo srdca mu blahoželáme a ďakujeme mu za dielo, ktoré výborne vykonáva v prospech národa a Cirkvi na Slovensku. Pri príležitosti jeho životného jubilea chceme podčiarknuť jeho príkladné úsilie o dobro. Vysvitá to aj z jeho príhovoru na pôde košickej Univerzity Pavla Jozefa Šafaříka, keď mu bola odovzdaná Zlatá medajla UPJŠ. «Prosil by som, keby sme si teraz uvedomili, že zlo je nedostatkom dobra. V našej spoloč- nosti bolo a je zlo. A jediná cesta, ktorá to môže napraviť je, že diery v dobre zapláta. Predovšetkým tie, ktoré sme spáchali sami. A keďže všetky nemôžeme uviesť do pôvodného stavu, z lásky k ostatným pomáhajme odstraňovať nedostatky a spolu budujme jednu krajšiu a lepšiu slovenskú štátnu spoločnosť.» Na hornej fotografii: Pán veľvyslanec Neuwirth predstavuje Svätému Otcovi krojovanú skupinu slovenských pútnikov, ktorí sa zúčastnili na všeobecnej audiencii. Na dolnej fotografii: Pán veľvyslanec Neuwirth pri oslave svojho životného jubilea v Slovenskom ústave sv. Cyrila a Metoda prijíma od Prof. Dr. Jozefa Heribana, SDB autorský výtlačok knihy «Apoštol Pavol v službe evanjelia ». 29 J. EXC. DR. ANTON NEUWIRTH, VEĽVYSLANEC SLOVENSKEJ REPUBLIKY PRI SVÄTEJ STOLICI OSLÁVIL 22. JANUÁRA 1996 SVOJE SEDEMDESIATE PIATE NARODENINY [pageend29]SEDEMDE SI ATKA na Via Monti Tatra Niekoľko popznámok k sedemdesiatym narodeninám Mons. ThDr. Jozefa Medového Severne od Ríma na prímorskom pobreží jestvuje fara sv. Františka Assiské- ho v Marina di Cerveteri. Farská budova sa nachádza na Via Monti Tatra č. 1 (Tatranská ulica č. 1) Názov ulice prekvapí každého Slováka, keď ho číta. Ale prekvapenie pominie, keď nás privíta kňaz, ktorý je tam farárom — mons. Jozef Medový. On si na úradoch vychodil, že dovolili pomenovanie ulice Via Monti Tatra. Mons. Medový sa narodil 1. marca 1926 v Smoleniciach pri Trnave — Slovenskom Ríme. Keď navštevoval základnú školu v Smoleniciach a potom gymnázium v Trnave, iste sa mu nesnívalo, že zo Slovenského Ríma vedie cestička aj do velkého, antického Ríma. Po matúre na biskupskom gymnáziu v Trnave r. 1945, začal študovať teológiu na bohosloveckej fakulte v Bratislave. Už ako maturant a potom ako teológ stal sa dušou hnutia Legio Angelica, organizácie slovenských miništrantov. Roku 1947 odchádza na teologické štúdia do Ríma. Býva v Pápežskom kolégiu sv. Jána Nepomuckého a navštevuje Luteránsku univerzitu, na ktorej dosiahol doktorát z teológie a licenciát z cirkevného i civilného práva. Doktorskú tézu napísal o právomoci svätého Metoda na Velkej Morave. Za kňaza bol vysvätený na vigíliu Vianoc vo Svätom roku 1950 v Lateránskej bazilike. Primičnú svätú omšu mal v bazilike sv. Klimenta, na ktorej sa nemohol zúčastniť nikto z jeho rodiny. Nebolo to v záujme vládnuceho komunizmu na Slovensku. Pre ten istý dôvod sa ani mons. Medový nemohol vrátiť na Slovensko, aby tam vykonával kňazské poslanie. Cesta jeho kňazského pôsobenia sa odvíjala po Taliansku. Prvé kaplánske miesto bolo v diecéze Udine v mestečku Codroipo. Potom bol kaplánom v diecéze Porto e Santa Rufína v Sasso- -Furbara, odtiaľ ho preložili za kaplána do Santa Marinella a napokon sa stal farárom v Ca- stelgiuliano. Na návrh Otca biskupa E. Necseya a O. biskupa A. Lazíka bol menovaný za vicerektora do Pápežského kolégia Nepomu- cena. Túto úlohu vykonával ako farár v Castelgiuliano. Neveľká Svätý Otec hovorí mons. Jozefovi Medovému čosi zaujímavé. (8.11.1981 v Ústave sv. Cyrila a Metoda). 30 [pageend30]farnosť mu dovolila prijať túto funkciu. Za šesť rokov vicerektorstva sa postaral o renováciu celej budovy Nepomucéna. Z Castelgiuliana bol mons. Medový preložený na väčšiu faru sv. Františka As- siského v Marina di Cerveteri, kde je doteraz. Mons. Medový mal v diecéze Porto e Santa Rufina dôležité poverenia. Bol vedúcim diecéznej liturgickej komisie, keď sa uskutočňovala pokoncilová liturgická reforma. Bol duchovným asistentom diecéznej Katolíckej akcie. Pre svoju právnickú prípravu sa stal členom cirkevného súdu, kde mal na starosti manželské procesy a teraz sa stará o procesy blahorečenia. Bol prepoštom kapituly pri katedrále v LaStorta a konzultorom Posv. Kongregácie del Concilio — dnes Kongregácie pre duchovenstvo. Popri farských a diecéznych povinnostiach sa venoval aj životným otázkam Ústavu sv. Cyrila e Metoda. Bol prítomný pri zrode myšlienky Ústav postaviť a pričinil sa o cirkevné schválenie Ústavu na území diecézy Porto e S. Rufina, pre jeho známosť s Kard. Tisserantom. Aktívne sa zúčastňoval na podujatiach za schválenie Ústavu zo strany Talianskej republiky. Dopomohol zakúpiť pozemok pre Ústav v peknej polohe a za prístupnú cenu. Od začiatku bol členom Správy Ústavu, je ním dnes a okrem toho prevzal aj úrad zodpovedného redaktora Slovenských hlasov z Ríma. Pripájame sa ku gratulantom k jeho sedemdesiatke. Z jeho rodiny žije už len brat Ladislav, člen Spoločnosti Božieho Slova, teda Verbista. Nepodarilo sa mu ísť do misií pre neprajný režim, ktorý ho, naopak, ako rehoľníka poslal na nútené práce do baní. Ale aj náš Ústav pokladá Jubilanta za zaslúžilého člena svojej rodiny a srdečne mu ďakuje za jeho príčin- livosť a počíta aj naďalej s jeho spoluprácou. Vďaka, monsignor Jozef, a veľa Božieho požehnania! Môj Pane Môj Pane, dnes opäť stojím na úvrati môj deň sa chystá zapadnúť. Vlak nepostojí na trati, ak nestihnem včas nasadnúť. Hodiny bijú — vážia čas, je cesta žitia d’afehá Boh vyberá si vždy a zas — daň lásky z duše človeka, aby raz dozrel ako klas. Roky splývajú v melodie, raz budú nebom večne znieť. A jač Hla, môj Pán vo mne žije, On je môj ciel i celý svet. Boh-Otec viedol moje kroky je vo mne Láskou, ktorej plam očistí, hojí staré rany, v Ňom silou viery zotrvám. Pomôž mi, Pane zdolať zrázy za srdce chyť ma, mocne drž a ochráň si ma od nákazy, Ty určuj vždy smer mojich ciest, aby som smela žiariť čistá, pokorne s Tebou svoj kríž niesť... Viem, Tvoja pomoc je vždy istá, bezpečne dojdem navždy domov, keď Ty ma, Pane, budeš viesť. Rím 12.3.1996 S. Atma Gallová 31 [pageend31]Milan S. Ďurica, Dejiny Slovenska a Slovákov v chronologickom prehľade, SLOVENSKA A SLOVÁKOV Pressko, Košice (Bratislava) 1995, 288 strán. ISBN 80-967470-0-2. Slovensko zažilo za necelých posledných ôsmich rokov taký rýchly vývin priaznivých udalostí, že sa až človeka zmocňuje úžas nad historickým prelomom v slovenských a v európskych dejinách. Je tu dnes naliehavá potreba poznať celé slovenské dejiny, aby sa Slováci mohli sebavedome napojiť na históriu Európy. Na popud slovenských učiteľov prof. M.S. Ďurica pripravil prehľadnú príručku, ktorá má pomôcť pedagógom rozličných stupňov škôl doplniť a opraviť jestvujúce učebnice, najmä ak ide o komunistami zamlčané alebo sfalšované úseky slovenských dejín. Vychádzajúc dôsledne z prístupných pramenných historických dokumentov, autor rozvíja pred našimi očami dvetisícročné slovenské dejiny v chronologickom výbere. Zaznamenáva tak du- chovno-intelektuálnu, ako aj materiálno-ekono- mickú napojenosť Slovenska na Európu. Stačí spomenúť misionársku činnost talianskych, bavorských a byzantských kňazov už v ôsmom a deviatom storočí, slebo aj stáročia trvajúce účinkovanie benediktínov, premonštrátov, cisterciánov, františkánov, dominikánov, kartuziánov, paulínov a jezuitov medzi slovenským ľudom. Stačí spomenúť prítomnosť slovenských študentov a profesorov v Bologni, Pádové, Prahe, Krakove, Halle, Jene, ako aj na univerzitách v Bratislave, Trnave a v Košiciach. Prvé farské školy sa objavili už v 14. storočí a povinná školská dochádzka bola v Uhorsku uvedená v roku 1771. Autor príručky zaznamenáva aj materiálny pokrok Slovenska keď spomína dovoz papiera, kremnickú mincovňu, sklárne, cechy, prvé poštové styky, tlačiarne, textilky, vysoké pece, vynájdenie hydraulických čerpacích strojov, alebo aj prvé cukrovary a železničné spoje. Slovensko by nebolo európskou krajinou, keby sa cez jeho územie neboli prehnali avarské, franské, bavorské, maďarské, české, tatarské, turecké a husitské vojská, zanechajúc za sebou spustošené dediny a mestečká. Slovensko sa však vedelo vždy pozviechať z rôznych pohrôm, ktoré naň uvalili bojachtiví susedia alebo hašteriví domáci šľachtici. Ak prvým ôsmim storočiam autor venuje iba tri stránky, tak deviatemu cyrilometodskému storočiu určil už 11 stránok. Samozrejme počet strán stúpa čím viac sa autor približuje k našej dobe. Minulému obrodeneckému a maďarizáciou poznačenému storočiu venoval 25 strán a nášmu storočiu dokonca až 180 stránok. V moderných dejinách nás môže šokovať objav ako často maďarskí žandári a českí četníci strielali do slovenského ľudu a odkrajovali z územia malého Slovenska. Ohromujúci je potom objav, že aj slovenskí partizáni sa dopustili za krátky čas povstania tak nehoráznych ukrutností, že treba mať odvahu a nehovoriť viac o «holubičom» národe. Štyridsaťročná komunistická hrôzovláda na Slovensku dokazuje, že ked sa Slováci vzdajú viery v Boha a mravných zásad, tak upadajú do surovostí ako ktorýkoľvek iný národ. Autor nezabudol upútať pozornosť aj na tretinu slovenského národa, ktorá žije roztrúsená v rôznych štátoch sveta. Veď ak dnes Slovenská republika je historickou skutočnosťou, je to aj zásluhou zahraničných Slovákov, ktorí počas krutej maďarizácie a najmä počas komunistického teroru oboznamovali slobodný svet s túžbou Slovákov po spravodlivom uznaní ich práva žiť vo vlastnom suverénnom štáte. Vďaka teda prof. M.S. Ďuricovi za takú kvalitnú historickú príručku, ktorá bola už začiatkom marca rozpredaná. A preto autor hodlá pripraviť čoskoro nové, opravené a doplnené vydanie. 32 Milan S. Ďurica AUGUSTÍN VISCO [pageend32]O SLOVENSKU - PO LATINSKY V předpolí severonemeckého. mesta mú n - s t e r , známeho univerzitou, biskupským sídlom, ale najmä «vestfálským mierom » z r. 1657, pôsobí akademický spolok L.V.P.A. Názov je dvojznačný: poukazuje na známu rímsku vlčicu, je však vlastne skratkou štyroch slov Latinitatis Vivae Pro- vehendae Associatio. Cieľom spolku je pestovať latinčinu ako každý iný hovorový jazyk. Je to zaujímavé počúvanie, keď sa pri pravidelných mesačných stretnutiach zíde skupina nadšencov a títo si vymieňajú najnovšie informácie plynné po latinsky — tak ako kedysi vzdelanci v celej Európe. Spolok L.V.P.A. tvoria profesori z Múnsteru, roma- nisti, gymnaziálni profesori-latinčinári, viacej je lekárov a napodiv sú zastúpení aj študenti. Každý raz je na programe prednáška; témy sú rôznorodé: boli to Insulae Hawaienses, ale aj Vita christianorum in Siria, atď. Spočiatku som navštevoval stretnutia len ako pasívny člen, raz ale prišiel rad aj na mňa a oficiálna listina, propagujúca akcie na L polrok 1966 uvádzala «... amicus noster Camillus Iserlohniensis, de Slovakia — patria sua — verba facebit. » V prednáške som zhrnul neľahké dejiny našej otčiny, popísal dve výrazné nemecké kolonizácie a vyhmatol niekolkých velikánov nášho rodu, napr. Alexandra Rudnaya, ktorý po vymenovaní za kardinála prehlásil «Slavus sum, et si in cathedra Petri forem — Slavus ero» (tento výrok bol vlani vtesaný do pomätnej tabule slovensko-maďar- skej v Ostrihome, kde je Rudnay ako primas Uhorska pochovaný. Maďaři jeho výrok sice oslabili vsuvkou « podľa legendy », ale to neumenšuje jeho osobnosť!), Antona Bernoláka, známho svojimi disertá- ciami a dielom Grammatica slavica, Mateja Bela-Funtíka, rodáka z Ocovej, ktorý bol nazývaný « Magnus decor Hungariae », atď. Na zhodnotenie komunistického útlaku musela stačiť jedna veta, ale veľkej váhy «... Finis belli 1945 “Pax sovjetica" seque- tur... et societas morbo communismi opres- sa fuit...» Obrázkovú časť tvoril TV-Clip 6600 sekúnd o Slovensku», prezentujúci profesionálne na vysokej úrovni skombinované najkrajšie zábery, bez sprievodného slova, iba podmalované komornými skladbami v interpretácii bratislavského okteta-War- chalovcov. Publiku som predložil ako «Ludus» asi 75 slov, ktoré prevzala slovenčina v rámci akulturácie. Tieto v mäkkej výslovnosti mali prítomní konfrontovať s latinskou pôvodinou, napr. tehla, bakuľa, rehoľa, omša, mendík, kmotra, atď. Na prednáške bol prítomný aj Prvý námestník veľvyslanca Slov, republiky z Bonnu, p. Dr. Milan Matlák, ktorý spoločnosť pozdravil a zodpovedal na viaceré otázky. Prítomní novinári referovali o akcii v regionálnom denníku « Ruhr-Nachrichten ». Vivat, crescat, floreat patria nostra Slovakia! Redakcia Slovenských hlasov z Ríma ďakuje doterajším predplatiteľom nášho časopisu za priazeň i všetkým priateľom zo Slovenska, ktorí nám napísali, že chcú dostávať náš časopis a že si chcú vyrovnať predplatné tým, že pošlú finančnú pomoc na misijné dielo Katolíckej cirkvi. Nech nám Pán Boh pomáha! 33 Ing. KAMIL TOMKO [pageend33]AKO SA BUDE VOLIŤ NOVÝ PÁPEŽ Ján Pavol II. zverejnil 22. februára 1996 novú apoštolskú konštitúciu v n iv e r s i d o mic i g r e g is o voľbe nového Petrovho nástupcu. Zo siedmich pápežov nášho storočia iba dvaja (Benedikt XV. a Ján Pavol L) neupravovali spôsob pápežskej voľby. Ján Pavol II. potvrdil ustanovenia svojich predchodcov, ale pridal k nim niektoré nové, pretože si to vyžadujú novoty v živote Cirkvi: Boli zverejnené nové kódexy cirkevného práva tak pre Západnú, ako aj pre Východnú cirkev, bola vykonaná reforma Rímskej kúrie a vyšiel nový Katechizmus Katolíckej cirkvi. Tieto nové danosti si vyžiadali novú konštitúciu. Osoba rímskeho pápeža je určená voľbou. Je pravdou katolíckej viery, že rímsky pápež má moc priamo od Krista Pána, ktorého je námestníkom, ale osoba, ktorá sa má stať rímskym pápežom je označená legitímnou voľbou. Táto voľba sa má vykonať dôstojným spôsobom, ako to vyžaduje vznešený úrad. Kolégium voličov pozostáva len z kardinálov Svätej rímskej cirkvi. Je tým vhodne vyjadrené, že pápež je rímskym biskupom, a teda vhodne ho volia kardináli, ktorí patria k rímskemu kléru (Náš O. kardinál Korec má titu- lámy chrám v Ríme: kostol sv. Fabiána a Ve- nancia, kým O. kardinál Tomko je titulárom rímskej baziliky sv. Sabiny), a je tým vyjadrené aj to, že rímsky biskup je pápežom všeobecnej Cirkvi, pretože kardináli pochádzajú z rôznych národov zo všetkých svetadielov. Kolégium kardinálov nesmie mať viac než 120 členov. Na pápežskej volbe sa nezúčastnia ti kardináli, ktorí v deň uprázdnenia Apoštolského stolca už doplnili 80. rok života. Hlavnou novinkou dokumentu Jána Pavla II. je odstránenie dvoch doteraz možných spôsobov prevedenia pápežskej volby: voľby aklamáciou a volby kompromisom — niekoľkými poverenými osobami. Zostáva jediný spôsob: tajné hlasovanie. Na zvolenie pápeža je potrebná dvojtretinová väčšina prítomných voličov. Môže byť zvolená aj osoba ktorá nie je biskupom alebo ktorá nebýva v Ríme. Kardináli, ktori doplnili 80. rok života, nemôžu byť v konkláve ani ako pozorovatelia. Môžu sa zúčastniť na všeobencej schôdzke kardinálov-voličov pred začiatkom volby. Po začatí volby sa majú zúčastňovať na modlitbách a viesť ich v rôznych rímskych bazilikách alebo inde vo svete, aby vyprosovali pre voliacich svetlo Ducha Svätého. Kardináli-voliči majú byť ubytovaní na území Vatikánskeho štátu. Je pre nich pripravené ubytovanie v obnovenom dome Santa Marta (v ktorom pracujú aj dve slovenské vincentky, S. Michaela a S. Petra). Kardináli-voliči nesmú mať počas volebného obdobia styk s vonkajším svetom, ani s vodičmi autobusu, ktorí ich budú prevážať Z penzionu Santa Marta de Sixtínskej kaplnky, v ktorej sa bude konať hlasovanie. Nesmú mať celulámy telefón, prijímať dennú tlač ani sledovať televízne prenosy. Aj Sixtinská kaplnka musi byť pod prísahou preskúmaná odborníkmi, aby tam nebolo nijaké odpočúvacie zariadenie. Zostáva povinnosť prísneho tajomstva vo veciach, ktoré priamo alebo nepriamo súvisia s voľbou nového pápeža. Keď pápež zomrie, za deväť dní sa majú zaňho konať zádušné pobožnosti. Nik nesmie fotografovať alebo filmovať pápeža chorého na svojom lôžku alebo mŕtveho. Fotografie pre dokumentáciu sú dovolené iba so súhlasom kardinála kamerlenga, ktorý však môže dovoliť iba fotografie pápeža zaodiateho v pápežskom rúchu. Do konkláve majú prístup iba kardináli majúci právo voliť. Nikto z nich nesmie byť vylúčený a každý je povinný sa na voľbe zúčastniť. Výnimky sú stanovené právnym poriadkom. Konkláve a voľba nového pápeža sa má začať najskôr 15 dní po smrti pápeža (alebo po uprázdnení Apoštolského stolca pre nejaký iný dôvod) a najneskôr do 20 dní. Konkláve sa skončí až potom, keď novozvolený pápež slobodne prijal volbu. Kardináli- -voliči pozdravia novozvoleného pápeža, sľúbia mu poslušnosť, všetci vzdajú vďaky Bohu a nový pápež Z balkóna Vatikánskej baziliky udelí prvé požehnanie Urbi et orbi — Mestu a svetu. 34 [pageend34]SVÄTÝ OTEC POVEDAL SLOVAKOM Vyznávajte vieru skutkami kresťanského života. Audiencia 21. februára 1996 Slovákov prítomných 95 Srdečne pozdravujem slovenských pútnikov z Košíc a z Prešova. Drahí bratia a sestry, zajtra slávime sviatok Katedry svätého Petra. Dobre viete, že Petrov nástupca, ktorý vás víta v Ríme, dostal od Pána Ježiša poslanie utvrdzovať bratov vo viere. Som rád, že vás práve dnes, na Popolcovú stredu, môžem povzbudiť, aby ste sa modlili o zveľadenie svojej viery a aby ste ju aj vyznávali skutkami kresťanského života. K tomu vám zo srdca udeľujem svoje apoštolské požehnanie. — Pochváleny buď Ježiš Kristus! Audiencia 28. februára 1996 90 Slovákov z Dolného Kubíne, Lučenca a Rimavskej Soboty nemohli byť na audiencii, pretože Svätý Otec si konal duchovné cvičenia. Ukrižovaný Spasiteľ — výrečný obraz Božieho milosrdenstva. Audiencia 6. marca 1996 Slovákov prítomných 225 Srdečne pozdravujem slovenských pútnikov z Nitry a Veľkých Vozokán, z Heľpy a Trnavy, ako aj skupinu učiteľov z Červeného Hrádku. Drahí bratia a sestry, v Pôstnom období častejšie myslíme na umučenie Pána Ježiša, ktorý zomrel za nás. Ukrižovaný Spasiteľ je výrečným obrazom veľkého Božieho milosrdenstva. Čím viac budeme o ňom rozjímať, tým vrúcnejšia bude naša láska k Bohu a úprimnejšia naša láska k blížnym. Obraz Milosrdného Ježiša, ktorý zanesiete na Slovensko, — i moje apoštolské požehnanie, ktoré vám zo srdca udeľujem, — nech vás posilňuje v kresťanskej nádeji a činorodej láske. — Pochválený buď Ježiš Kristus. Audiencia 13. marca 1996 95 Slovákov z Bratislavy a Michaloviec sa zhromaždilo v audienčnej sále, ale pre náhle ochorenie Svätého Otca audiencia nebola. Požehnanie Slovákom. Audiencia 20. marca 1996 Slovákov prítomných 120 audiencia trvala 15 minút Vítam hosťov z Čiech a zo Slovenska. Požehnanie Slovákom! Rasťte vo viere a láske. Audiencia 27. marca 1996 Slovákov prítomných 45 Srdečne pozdravujem gréckokatolíckych teológov z Prešova zo Slovenska. Rád vám udeľujem apoštolské požehnanie, aby ste rástli vo viere a láske. Slava Isusu Christu. 35 [pageend35]FRANCESCO GLIGORA BIAGIA CATANZARO PÁPEŽI V DEJINÁCH CIRKVI 80. LEV II. (Svätý) 17.8.681 - 3.7.683 Bol druhým pápežom zo Sicílie. Schválil rozhodnutia VI. ekumenického koncilu (III. Carihradského) o dvoch prirodzenostiach a jednej osobe nášho Pána Ježiša Krista. Ospravedlnil postoj svojho predchodcu Honoria. Obnovil kostol sv. Juraja in Velabro. Uber Pontificalis vyzdvihuje jeho výrečnosť a znalosť Svätého písma. Zaviedol vo svätej omši «bozk pokoja» a kropenie ľudu svätenou vodou pred sv. omšou. 81. BENEDIKT II. (Svätý) 26.6.684 - 8.5.685 Celý rok po svojom zvolení čakal na potvrdenie zo strany byzantského cisára. Benedikt tento zvyk zrušil a cisár toto rozhodnutie prijal. Bude stačiť schválenie exarchu z Ravenny. Rímsky ľud sa z toho veľmi tešil. Benedikt odporúčal španielskym biskupom, aby prijali rozhodnutia Šiesteho ekumenického koncilu. Oni tak urobili na koncile v Tolede. V testamente zanechal 30 libier zlata na rozdelenie medzi kňazmi, diakonmi a kláštormi. 82. JÁN V. 23.7.685 - 2.8.686 Rodom bol Sýrčan. Vďaka rozhodnutiu Benedikta II. nemusel čakať na schválenie svojej voľby byzantským cisárom. Schválenie z Ravenny prišlo hneď. Jánom V. sa začína séria pápežov sýrskeho a gréckeho pôvodu. Energicky zasiahol na Sardinii, aby ju zachránil pred nebezpečenstvom schizmy. Podpísal pokoj so Saracénmi, ktorý trval 10 rokov. 83. KONÓN 21.10.686 - 21.9.687 Jeho vlasť a pôvod nie sú známe. Jeho zvolenie za pápeža nebolo pokojné. Bol zvolený už vo vysokom veku. Pri svojej smrti nariadil rozdelenie zlatých mincí. Pápežom bol iba jedenásť mesiacov. Uber pontificalis nezaznačil o ňom mimoriadne udalosti. 84. SERGEJ I. (Svätý) 15.12.687 - 8.9.701 Bol sýrskeho pôvodu. Pri jeho voľbe boli aj krvavé zrážky. Upevnil pápežské prvenstvo. Postavil vo svätopeterskej bazilike hrobku svätému pápežovi Levovi Veľkému. Bola to prvá hrobka vo vnútri tejto baziliky. R. 669 vysvätil v chráme sv. Cecílie za biskupa Willibrorda a poslal ho hlásať evanjelium Frízom. Zaviedol do omše spev Agnus Dei - Baránok Boží. Zaviedol osobitné procesie na úctu Panny Márie. 85. JÁN VI. 30.10.701 - 11.1.705 Pôvodom Grék. Je známy svojou dobrotivosťou a velkodušnosťou. Staral sa o nastolenie pokoja. Keď Gizulf, pán Beneventa, začal plieniť a ožobračovať ľud pred bránami Ríma, poslal k nemu delegáciu kňazov, aby ho uprosili, žeby nechal ľud napokoji. Zajatcov vykúpil za peniaze cirkevného pokladu. Obnovil baziliky sv. Petra, sv. Pavla a sv. Marka. 86. JÁN VII. 1.3.705 - 18.10.707 Pôvodom Grék. Ako milovník umenia ozdobil mozaikami hlavné rímske baziliky. V mariánskej bazilike Santa Maria Antiqua sa uchováva nápis «Ján, služobník Matky Božej» ktorý sa pripisuje pápežovi Jánovi. V bazilike svätého Petra vyzdobil mozaikami kaplnku na počesť Panny Márie. V tejto kaplnke uložil šatku svätej Veroniky. Obnovil kláštor v Subiacu, zničený r. 601 Longobar- dami. 87. SISINNIUS 15.1.708 - 4.2.708 Pôvodom Sýrčan. Bol pápežom iba dvadsať dní. Trpel dnou. Bol vlastne ochrnutý na ruky i na nohy. Vybudoval vápenky, aby mohol opraviť hradby mesta Ríma. Vysvätil biskupa pre Korziku. 36 [pageend36]88. KONSTANTIN 25.3.708 - 9.4.715 Pôvodom Sýrčan. Na Giustiniánovu výzvu navštívil Carihrad a potom Nikomediu, kde si ho cisár uctil, že mu nohy pobozkal a uznal jeho prvenstvo. Bol to posledný pápež, ktorý navštívil Carihrad. Nasledujúcu návštevu urobí až Pavol VI. roku 1967. Konštantín sa 24.10.711 vrátil do Ríma a usporiadal priateľské vzťahy s Longobardmi. 89. GREGOR II. (Svätý) 19.5.715 - 11.2.731 Bol veľmi vzdelaný vo svätom Písme. Sprevádzal pápeža Konštantína I. na jeho ceste do Carihradu a Nikomédie a rozvážne bránil pravú vieru o osobe Ježiša Krista. — R. 719 posla! sv. Bonifáca evanjelizovať germánske národy a r. 722 ho vysvätil v Ríme za biskupa. — Longobardský kráľ Liutprand mu daroval mesto Sutri (r. 728), čím položil právnický základ svetskej moci Cirkvi. Proti byzatskému cisárovi Levovi III obraňoval legitímnosť uctievania obrazov. 90. GREGOR III. (Svätý) 18.3.731 - 27.11.741 Pôvodom Sýrčan. Tešil sa úcte u Rimanov pre svoju učenosť. Vedel naspamäť všetky žalmy. Vykupoval otrokov a postaral sa o siroty a vdovy. Ako jeho predchodca aj on musel bojovať proti obra- zoborectvu, ktoré sa šírilo z východu. R. 731 zvolal synodu do Ríma. Prišlo na ňu 93 biskupov. Pohrozí vyobcovaním všetkým tým, ktorí by zneuctili alebo zničili obrazy Ježiša, Panny Márie alebo svätých. Sv. Bonifáca vymenoval za arcibiskupa. 91. ZACHARIÁŠ (Svätý) 10.12.741 - 22.3.752 Pôvodom Grék. Bol zvolený za pápeča jednohlasne 4 dni po smrti Gregora III. Preložil do gréčtiny Dialógy sv. Gregora Veľkého a poslal ich cisárovi Konštantínovi V. Kopronymovi, no nedosiahol od neho aby odstúpil od obrazoborectva. Poskytol útulok mníchom, ktorí z Východu museli utiecť pred násilím obrazoborcov. Dokončil obnovné práce a posvätil kláštor v Montecassino a zabezpečil ochranu kláštoru vo Fulde. 92. ŠTEFAN II. 26.3.752 - 26.4.757 Pôvodom Riman. Bol zvolený za pápeža po náhlej smrti svojho menovca Štefana, ktorý zomrel prv než by ho vysvätili za rímskeho biskupa a preto ho nezaraďujú do zoznamu pápežov. Teda priamym nástupcom Zachariáša je Štefan II. Za jeho pontifikátu má začiatok Pápežský štát s cirkevnou i svetskou mocou spolu, keď mu Pipin Krátky daroval viaceré územia. Za jeho pontifikátu (r. 754) zomrel mučeníckou smrťou sv. Bonifác. 93. PAVOL I. (Svätý) 29.5.757 - 28.6.767 Pôvodom Riman, brat svojho predchodcu. Utvrdil svetskú moc cirkevného štátu. Nepotvrdil uzávery koncilu, ktorý zvolal cisár Konštantín V. Kopronymos do Carihradu r. 754 a ktorý dával za pravdu obrazoborcom. Ako milovník pokoja upravil dobrý pomer s Pipinom Krátkym. Založil v Ríme kláštor sv. Silvestra. 94. ŠTEFAN III. 7.8.767 - 24.1.772 Sicílčan, po búrlivej voľbe korunovaný za pápeža v bazilike sv. Petra. Ako prvý pápež sa dal nosiť na stolici — sedia gestatoria. Zvolal do Ríma synodu (r. 769) na ktorej sa zúčastnilo do 40 biskupov a rokovali o voľbe pápeža a o obrazobo- rectve. Za pápeža mohli byť zvolení iba kardináli- ■kňazi a kardináli-diakoni. Hlasovacie právo má iba klérus. Keďže uctievanie obrazov je legitímne, odsúdili uzávery koncilu z r. 754 v Carihrade. 95. HADRIAN I. 9.2.772 - 25.12.795 Rodom Riman mal dlhý a šťastný pontifikát. S Karolom Veľkým, ktorý prišiel do Ríma ako pútnik, usporiadal otázku cirkevného štátu. S pomocou cisárovnej Ireny vyriešil otázku obrazoborectva. Na II. nicejskom koncile r. 787 (ktorý bol VII, ekumenickým) do 300 biskupov schválilo výklad pápeža Hadriana, ktorý jasne rozlišoval klaňanie sa Bohu (latría) od uctievania obrazov a svätých (doulia). Ako prvý pápež používal prsteň«rybára». 96. LEV III. (Svätý) 27.12.795 - 12.6.816 Hneď po zvolení pred stúpencami svojho predchodcu musel utiecť do Spoleta a potom do Paderbornu. Ujal sa ho kráľ Karol Veľký. Pápež sa mohol vrátiť do Ríma až r. 799. R. 800 prišiel do Ríma aj kráľ Karol. Pri vianočnej svätej omši ho pápež korunoval za cisára Posvätnej rímskej ríše. — Pápež Lev III. odsúdil adoptionizmus a vyhlásil že prídavok Filioque pri recitovaní vyznania viery nie je záväzný pre Východné cirkvi. 37 [pageend37]Z KRONIKY ÚSTAVU 1. januára: Začíname nový rok vzývaním Ducha Svätého. On obnovuje tvárnosť zeme a naše existencie. 5. januára: Navštívil nás O. Milan Šášik C.M., ktorý je členom Apoštolskej nunciatury v Kyjeve na Ukrajine. 6. januára: Svätý Otec vysvätil za biskupa mons. Ondreja Brumanisa, lotyšského emigranta, ktorý žil dlhé roky v našom susedstve a bol priateľom Ústavu. 13. januára: Riaditeľ a ekonóm Ústavu odovzdali blahoprianie k 80. narodeninám zaslúžilého kňaza našej diecézy, mons. Simeonovi del Duca v Civitavecchia. 14. januára:P.TomášŠpidlíkS.J., prišiel sprevádzať našich kňazov pri mesačnej duchovnej obnove. 15. januára: Komunita našich Sestier si konala duchovnú obnovu. Body na zamyslenie im dával O. Stanislav Zonták C.M. 20. januára: Navštívil nás O. Ján Beňo s strom! členkami svojho Inštitútu Nazaret. 21. januára: D. Bartolomej Balún, ktorý bol vysvätený za diakona v Trnave 6. januára sa vrátil do Ústavu a mal v túto nedeľu prvú homíliu pre komunitu našich Sestier. V našom farskom chráme v la Giusti- niana slávil pred návratom do vlasti ďakovnú svätú omšu O. biskup mons. Andrej Brumanis. Za Ústav sa na konce- lebrácii zúčastnili riaditeľ a rev. Anton Sol- čiansky. O. biskupa sme pozvali na obed do Ústavu. Prišiel k nám aj generálny vikár mons. Carlo Besonet a miestny pán farár D. Adriano so svojimi šiestimi spolupracovníkmi. 22. januára: Pán veľvyslanec Slovenskej repubbliky pri Svätom Stolci slávil svoje 75. narodeniny. My sme ho pozvali medzi nás na 25. januára, aby sme mu zablahoželali. Pri tej príležitosti Prof. Dr. Jozef Heriban jemu i nám odovzdal svoju knihu Apoštol Pavol v službe evanjelia. 30. januára: Rozlúčili sme sa s rev. Viliamom Litavcom, ktorý sa presťahoval do anglického kolégia. 2. februára: Prišiel do Ríma O. biskup mons. Rudolf Baláž. Večer prišli aj O. arcibiskup mons. Ján Sokol a O. biskup mons. Dominik Tóth. Zúčastnia sa na týždni fokolarínskej duchovnosti. Vrátil sa do Ústavu mons. Ferdinand Javor, aby pokračoval na príprave slovenského prekladu Katechizmu Katolíckej cirkvi. 3. februára: Otec arcibiskup mons. Alojz Tkáč sa cestou zo Svätej zeme zastavil v Ríme. Aj on sa zúčastní na týždni fokolarínskej duchovnosti. 4. februára: Modlitbovou spomienkou sme zablahoželali k meninám Sestre Veronike, predstavenej komunity našich vin- centiek. 5. februára: Generálna predstavená nášich vincentiek a jej generálna asistenka z Paríža navšívili náš ústav a pobudli s našimi Sestrami takmer dve hodiny. Bolo to pre ne milé a sympatické prekvapenie. 8. februára: Prišiel do Ríma O. biskup mons. Dominik Hrušovský. 9. februára: Na Veľvyslanectve Slovenskej republiky pri Quirinále sa konala schôdzka Združenia Slovákov v Taliansku. Za Ústav sa na nej zúčastnili riaditeľ a rev. Stanislav Zvolenský. 10. februára: Prišla do Ústavu štvorčlenná delegácia z bratislavskéhu Domu Slovákov v zahraničí, na čele s predsedom Ing. P. Repkom. Hovorili sme o prenesení zosnulého básnika Gorazda Zvonického na Slovensko — na národný cintorín do Turčianskeho sv. Martina. 14. februára: Sviatok sv. Cyrila a Metoda. Svätú omšu s homíliou pre komunitu Sestier celebrova O. biskup mons. František Rábek z Nitry. Na večernej koncelebrácii v bazilike sv. Klimenta, ktorej predsedal českobudějovický biskup mons. Líška sa zúčastnili naši Otcovia biskupi mons. Pavol Hnilica a mons. František Rábek. Z Ústavu sa na svätej omši zúčastnili okrem riaditeľa a ekonóma ôsmi kňazi a tri sestričky. 17. februára: Oslávili sme narodeniny O. biskupa mons. F. Rábeka, ktorý hneď potom odcestoval na Slovensko. 18. februára: Otec kard. Jozef Tomko preberal nový titulný chrám kardinála- -presbytera: baziliku svätej Sabiny. Za Ústav sa na slávnosti zúčastnil ekonóm s tromi kňazmi. Prišiel do Ústavu O. Ernest Macák, provinciálny predstavený saleziánov na Slovensku a jeho sekretár don Vladimír Fe- kete. Zúčastnia sa ako delegáti slovenských saleziánov na generálnej kapitule. Sestra Viktória Bublavá odišla na osemdňové duchovné cvičenia. 21. februára: Prišla do Ústavu prvá tohoročná skupina pútnikov zo Slovenska. Boli z Prešova. Prijali u nás popolec. Otec kard. Jozef Tomko dával popolec Svätému Otcovi vo svojom novom titule—v bazilike sv. Sabiny. 22. februára: V tento deň sa objavil v Ríme prvý sneh. Súsošie sv. Cyrila a Metoda na dvore Ústavu bolo pokryté jemným snehovým závojom. 25. februára: Na deň duchovnej obnovy pre našich kňazov-študentov povedal slová na meditáciu Prof. O. Tomáš Špidlík S.J. 26. februára: O. Stanislav Zonták C.M., mal duchovnú konferenciu pre naše Sestry, ktoré si konali deň duchovnej obnovy. 28. februára: V Ústave boli dve skupiny pútnikov: z Dolného Kubína jedna a z Lučenca a Rimavskej Soboty druhá. Na audiencii neboli, pretože Svätý Otec si konal duchovné cvičenia. S. Galia Vrablecová odišla na Slovensko na kurz duchovných cvičení. 1. marca: Mons. ThDr. Jozef Medový sa dožil životnej sedemdesiatky. Pretože dnes ho pozval na obed O. kard. Jozef Tomko, do Ústavu príde zajtrá. 2. marca: Pri poludňajšom stolovaní sme vyjadrili svoje žičenia k sedemdesiatym narodeninám mons. J. Medovému a vyjadrili sme mu tak aj vďačnosť za jeho zásluhy pri budovaní nášho Ústavu. 6. marca: Po audiencii prišlo do Ústavu na svätú omšu 160 pútnikov zo Slovenska. Boli z Heľpy, Nitry, Veľkých Vozokán a z Červeného Hrádku. 10. marca: Pri poludňajšom stolovaní boli s nami S. Alma Gallová a S. Valentína v zastúpení M. Lucety, generálnej predstavenej školských sestier františkánok. 38 [pageend38]Chceli sme sa poďakovať za pomoc Ústavu zo strany Sestier františkánok a osobitne S. Alme, ktorá po 12 rokoch pobytu v Ríme sa vracia na Slovensko. Spolupracovala na vydávaní kníh v našom vydavateľstve. Na obede sa zúčastnil aj O. kardinál Jozef Tomko, ktorému sme vyjadrili blahoželanie k zajtrajším narodeninám. 13. marca: V Ústave bolo 95 pútnikov zo Slovenska. Chceli byť na audiencii, ale bola nepredvídane odvolaná, pretože Svätý Otec sa necítil v noci dobre. Asi 12 000 pútnikov márne čakalo na stretnutie s ním. Ani O. biskup P. Dubovský a P. Fidermak, tajomník KBS, ktorí boli v Ríme, sa nestretli so Svätým Otcom. 15. marca: Sviatok svätej Lujzy, spoluzakladateľky Spoločností dcér kresťanskej lásky. Naše sestry oslávili sviatok ráno slávnostnou svätou omšou. Pri poludňajšom stolovaní sme im blahoželali k sviatku. Večer komunita kňazov-študentov spolu so Sestrami slávili druhé vešpery sviatku. 18. marca: Prišiel do Ríma O. biskup mons. D. Hrušovský. Zdrží sa u nás do soboty. O. Stanislav Zonták mal duchovnú konferenciu pre naše Sestry ako prípravu na obnovenie rehoľných sľubov. 20. marca: Svätý Otec nie je ešte celkom zdravý. Audiencia trvala iba 15 minút. Prijal pútnikov na námestí, prihovoril sa im z okna pracovne. 130 pútnikov z Liptovskej Tepličky pozdravil jednou vetou. Slovami «Požehnanie Slovákom» sa zakončila audiencia. Popoludní pútnici z Liptovskej Tepličky prišli do Ústavu uctiť si pamiatku svojho rodáka mons. Štefana Náhalku, prvého rektora a budovateľa Ústavu, pri príležitosti jeho nedožitých osemdesiatych narodenín. Prišiel s nim aj O. biskup mons. Andrej Imrich, pomocný biskup spišský, O. Michal Mikula, štiavnický dekan a O. Marcel Martinko, miestny farár. Najprv sa zastavili na cintoríne, kde položili na hrob mons. Náhalku kvety, hrsť pôdy z rodnej zeme, pomodlili sa a odzneli spomienkové básne. Okrem spomínanej delegácie z vlasti sa na spomienke zúčastnil aj O. biskup Dominik Hrušovský a p. Veľvyslanec Dr. Neuwirth s radcom veľvyslanectva dr. Valom. Príbuzná mons. Náhalku recitovala báseň Eugena Vesnina (Dr. Ignáca Zelenku), ktorý odpočíva v hrobke Ústavu, ako aj mons. Náhalka. V SÚSCM. bola svätá omša za mons. Náhalku. Hlavným celebrantom bol O. kard. Jozef Tomko, koncelebrovali Otcovia biskup mons. Pavol Hnilica, mons. Domí nik Hrušovský a mons. Andrej Imrich, ktorý povedal príležitostnú homíliu, riaditeľ ústavu, mons. Zlatňanský, mons. Kráľ, O. dekan Mikula, pán farár Martinko, kňaz- -študent spišskej diecézy O. Brtko a naši kňazi-študenti O.J. Novák a O.J. Píra. Po sv. omši bola spomienková akadémia. Prehovoril O. biskup Dominik Hrušovský a p. Martejkov, podstarosta Litovskej Tepličky, odovzdali Ústavu dar — erb Liptovskej Tepličky a krojovaný pár z rodnej obce mons. Náhalku. Ujal sa slova aj O. kard. J. Tomko. Povedal niekoľko osobných spomienok na mons. Náhlaku a vyzval k národnej jednote v duchu cyrilome- todského odkazu. Akadémiu spestrili dva chóry Tepličanov skladbou -<Quem vidi, quern amavi» a piesňou zloženou ad hoc Tepličanmi. Celá spomienka, ktorá sa niesla v rodinnom duchu, sa skončila hymnickou piesňou Kto za pravdu horí. Akadémiu okrem zástupcov Veľvyslanectva poctili svojou prítomnosťou aj dr. Krempaský, poslanec mesta Bratislavy a dr. Benčík spolupracovník mons. Náhalku v nevoľných časoch za komunizmu. 24. marca: Pri predveľkonočnej duchovnej obnove našich kňazov-študentov myšlienku na meditáciu im povedal O. Michal Lapšanský S.V.D. 25. marca: Naše Sestry pri rannej svätej omši si obnovili sľuby zasvätenia, ako to robia vincentky na celom svete. Večer sme spolu s nimi slávili druhé vešpery. 26. marca: O. arcibiskup mons. Sokol opäť «daroval» Slovensku svojho kňaza, mons. Ferdinanda Javora, tým, že ho poslal do Ríma pracovať na preklade Katechizmu Katolíckej cirkví do slovenčiny. 28. marca: Svatý Otec sa má zdravotne lepšie. Mohol prísť medzi pútnikov na námestie sv. Petra, kde ho čakalo asi 20 000 pútnikov, väčšinou mladých. Bola medzi nimi aj naša skupina — gréckokatolícki bohoslovci z Prešova. 29. marca: Navštívili náš ústav Dr. Peter Mulík, riaditeľ cirkevného odboru pri Ministerstve kultúry a jeho zástupca Dr. Ján Juran. 30. marca: Skupina gréckokatolíckych bohoslovcov z Prešova prišla popoludní do Ústavu uctiť si svätého Cyrila a Metoda, Zaspievali v krásnom prevedení starosloviensky Otčenáš a iné skladby. Po krátkom pohostení odišli do baziliky sv. Klimenta na biskupskú vysviacku O. Ivana Ljavinca pre pražských gréckokatolíkov, na ktorej sa zúčastnil aj O. biskup Ján Hirka zo Slovenska. Ústav zastupoval p. ekonóm Ing. Pavol Stanko. Na večernú svätú omšu prišla do Ústavu skupina mladých zo Spišskej Novej Vsi, Krompách a Lendaku. Poslali sme blahoprajný fax O. biskupovi mons. P. Hnilicovi S.J., k jeho sedemdesiatym piatym narodeninám. Už bolo pripravené toto číslo Slovenských hlasov z Ríma do tlače, keď sme sa dozvedeli milú správu, že Svätý Otec Ján Pavol II. povýšil Otca biskupa mons. Dominika Hrušovského na hodnosť arcibiskupa a vymenoval ho za APOŠTOLSKÉHO NUNCIA DO BIELORUSKA. Tešíme sa, že Svätý Otec tak vysoko ocenil schopnosti Otca arcibiskupa mons. Hrušovského a poslal ho ako svojho zástupcu do Bieloruska v záujme dobra svätej Cirkvi. NOVÉMU ARCIBISKUPOVI a APOŠTOLSKÉMU NUNCIOVI BLAHOŽELÁME. Tejto správe budeme venovať viac miesta v nasledujúcom čísle nášho časopisu. 39 [pageend39]Treba zdôrazniť, že náuka o Pane Márii a mariánska úcta nie sú ovocím sentimentalizmu. Panna Mária ako tajomstvo je zjavenou pravdou, pravdou, ktorá sa vnucuje rozumu veriaceho a vyžaduje od tých, čo majú v Cirkvi úlohu študovať a vyučovať, aby naň aplikovali nie menej prisnu študijnú metódu, než akú používajú v teológii vôbec... Treba sa vyhýbať « duchovnej skúposti»... minimalizmu, ktorý sa môže prejavovať v doktrinálnych postojoch, v exegetických vysvetľovaniach a v úkonoch kultu, ktoré by chceli zredukovať a takmer vyprázdniť dôležitosť Panny Márie v dejinách spásy, jej trvalé panenstvo a jej svätosť... Panna Mária zaujíma «v Cirkvi po Kristovi miesto najvyššie a pritom nám najbližšie® (LG 54). Miesto najvyššie: musíme objaviť túto výšku udelenú Panne Márii v tajomstve spásy. Toto jej poslanie je však úplne spojené s Kristom. Miesto ku nám najbližšie. Náš život je hlboko ovplyvnený príkladom a orodovaním Panny Márie. Musíme sa preto spytovať, aké je naše úsilie byť blízki ku nej. Celá pedagógia dejín spásy nás vyzýva zahľadieť sa na Pannu Máriu. Kresťanská asketika všetkých čias vyzýva myslieť na ňu ako na vzor dokonalého priľnutia k Pánovej vôli. Panna Mária, vyvolený vzor svätosti, usmerňuje kroky veriacich na ceste do raja. (Audiencia 3.1.1996) « Všetky národy tvoria len jedno spoločenstvo, majú ten istý pôvod [...] a majú aj spoločný cieľ — Boha, ktorého prozreteľnosť, prejavy dobroty a spasiteľné úmysly sa rozprestierajú na všetkých» (Nostra aetate, 1). Celkom iste toto tvrdenie nesmie viesť k relativizmu v chápaní pravdy. Cirkev teda neupustí od svojej povinnosti ohlasovať so stále novým nadšením, že jedine Kristus, vtelený Boží Syn, je « cesta, pravda a život» (Jn 14-6) a len v ňom nájdu ľudia plnosť náboženského života. (Anjei Pána 141 1996) Celá občianska spoločnosť nemôže byť iba pasívnym prijímateľom každého posolstva a informácie. Taký dôležitý sektor, (akým sú masmédiá) neslobodno ponechať voľnej hre trhu, ale treba ho náležíte strážiť. Jednak preto, aby sa zaručila vyrovnaná a demokratická výmena názorov, ako aj preto, aby sa chránili práva jednotlivých členov spoločenstva, najmä tých mladších a tých, čo majú menej vyvinutý kritický zmysel. (Anjel päna 28 j d 996) Koncilový dekrét Dignitatis humanae vyhlasuje v mene správneho rozumu a v mene zjavenia pravé a skutočné právo na náboženskú slobodu, v dôsledku ktorej «všetci ľudia musia byť chránení pred donucovaním zo strany jednotlivcov alebo spoločenských skupín a vôbec akejkoľvek ľudskej moci tak, aby v náboženskej oblasti nik nebol nútený konať proti svojmu svedomiu a nikomu sa nebránilo konať podľa vlastného svedomia súkromne i verejne, tak jednotlivo, ako aj v spoločenstve s inými, v patričných medziach » (Dignitatis humanae, 2). V základoch tohoto práva nie je náboženský relativizmus alebo indiferencia, ako by nejestvovala pravda a ako by každé rozhodnutie sa malo tú istú hodnotu, ale dôstojnosť ľudskej osoby, ktorá má zo svojej prirodzenosti právo a povinnosť hľadať pravdu a môže toto právo vykonávať naozaj ľudským spôsobom len vtedy, ak je opravdu slobodná. (Anjel Pána 18 2 1996) Konzumizmus namiesto toho, aby utíšil potreby človeka, utvára stále nové a privádza k nemiernemu aktivizmu. Všetko sa pokladá za potrebné a neodkladné a človek sa vystavuje riziku, že si nenájde čas ani chvíľku byť so sebou samým... Kajúci pôst má medzi iným i tento význam: pomôcť znovunadobudnúť interioritu — vnútornosť... Masmédiá su bezpochyby užitočné, ale nesmú sa stať « pánmi» nášho života. V koľkých rodinách televízor skôr nahrádza než napomáha medziosobný dialóg! Istý druh « pôstu >> v tomto ohľade môže byť liekom, jednak, aby sa dalo viac času na zamyslenie a modlitbu, jednak na budovanie ľudských vzťahov. (Anjel Pána, 10.3.1996) SLOVENSKÉ HLASY Z RÍMA — VOČI SLOVACCHE Dl ROMA — periodico trimestrale. Autorizzazione del Tribunále dl Roma n. 17112 del 3 febbraio 1978. Zodpovedný redaktor: mons. Jozef Medový. Výkonný redaktor: mons. Štefan Vrablec. Naša adresa: Slovenské hlasy z Ríma, Istituto Slovacco del Šanti Cirillo e Metodio - Via M.D. Brun Barbantini, 31-33 (Via Cassia 1415) - 00123 Roma (La Storta) Italia - Tel. 06/30365257 - 30310384 - 30310824 - 30366372 (riaditeľ) - Fax 06/30365297. Tlačí Tipolitografia Ugo Detti - Via Girolamo Savonarola, 1 - 00195 Roma, Italia - Tel. 06/39737532 Fax. ČO SVÄTÝ OTEC PODČIARKUJE [pageend40]