K - 231 Časopis Klubu bývalých politických vězňů v exilu Ročník 3. Číslo 3 (15) Listopad 1987 Veselé vánoce a šťastný rok 1988 přeje K-231 Vánoční slovo Čas neuvěřitelně utíká. Roční období se střídají tempem, zatím člověkem neovlivněným a každé má své kouzlo. Jarní květy i podzimní listy, které přikryje sníh, aby vytvořil vánoční náladu čistoty a neposkvrněnosti. Tak nějak bych asi v sextě začala kompozici z češtiny na dané téma: “Hlas zvonů táhne nad závějí, kdes v dálce tiše zaniká...” Přeloženo do běžné řeči — musí se psát o vánocích. Ale od sextánských dob uplynuladlouhářadaletačísli- ce mého věku se takřka obrátily. Tváře, s nimiž jsem sdílela školní starosti, byly v mých vzpomínkách nahrazeny tvářemi mladými, středního věku i tvářemi poznamenanými životními útrapami. A těmto “pozdějším" tvářím chci věnovat část své dnešní vánoční “kompozice”. Prožila jsem s nimi desatero vánoc. Každé byly jiné a všechny jsou uchovány někde na dně mé paměti. Ať už vánoce s kradeným stromečkem, tajně propašovaným do lágru, či s větvičkou, vystřiženou ze zeleného papíru, nebo jenom prostou smrkovou větví, předsedkyně postavenou do sklenice od nějaké zavařeniny a ozdobenou ornamenty, vyrobenými z obalu zubní pasty. Byly to jenom vnější odznaky vánoc, to vnitřní nám žádná šťára nebo filcunk nemohly vzít. Vědomí, že znovu a znovu prožíváme zázrak Zrození, přislíbený kdysi — před mnoha tisíci lety — a že i po dvou tisících letech uskutečnění slibu máme živou možnost přijímat duchovní obrodu, činilo vánoce prožité ve vězení vánocemi plně prožitými. Snad navenek smutnými, bez účasti vzdálených rodin. I ty naše pardubické rodinky byly na Štědrý večer zlomyslně bachaři rozděleny předčasným uzavřením bloků a baráků. Ale skromné dárečky, tajně zhotovené na švad- lárnách byly dávno předány a způsobily mnoho radosti. Dnes — s odstupem času — snad už necítím tehdejší pronikavou bolest nad ztrátou svobody a odloučení od drahých lidí. Po celý život zůstal však se mnou pocit hrůzy, co člověk může udělat. Zavřít, zabít, umučit, zlomit. A současně vědomí silných, čistých vztahů, které se vytvořily jako protiváha násilí, jemuž lidské bytosti byly vystaveny. [pageend1]Jako výsledek těchto vztahů vzniklo v Praze v r. 1968 K-231, jehož volným pokračováním je K-231 v exilu. Jedním z účelů dnešní organizace je podpora našich zestárlých přátel doma. Díky exilové veřejnosti, členům K-231 a Kruhu přátel, kteří nezištně pořádají ať už naše soukromá setkání nebo veřejné podniky za účelem získání financí, mohli jsme odeslat peníze domů i letos. Znovu se vracím k článku Tondy Uhlíře “Kdyby všichni mukli světa ...”, který zvláštním řízením přišel v pravý čas a dal tak myšlenku akci, která trvá již třetí rok. Mnoho příjemců prvních zásilek již zemřelo. Je mi vždy velmi smutno, když připisuji křížky ke známým, blízkým jménům. Jsem ráda, že jsme tuto akci začali a pokračujeme v ní. Kolik jmen bude chybět v seznamu příštího roku? Ta hmotná pomoc je podstatná, ale za ní je mnohem více. Ze strany přátel doma vědomí, že jsme my zde na ně nezapomněli. Pro nás přátelství a důvěra značné části exilu je neustálou vzpruhou. A to je něco, co mi nikdy nezevšední. Uvědomuji si (a nejen o vánocích) spontánnost pomoci Československého sdružení v Kanadě, MMI, neustálou, přátelskou ruku 68 Publishers v Torontě a oporu, kterou máme v legionářích. Oceňuji přátelství “staré gardy” z roku 1948, kteří utíkali z domova, protože nad nimi většinou visela hrozba kriminálů, či smrti; přátelství těch, kteří utekli z věznic, či transportů. Uvědomuji si časový odstup a rozdílnost životního prostředí i osudů, jimiž jsme prošli my doma a oni zde. A přece nás vzali “za své”. Je toho mnoho, zač je nutné teď, v době vánoční a na závěr roku poděkovat. A já to dělám touto cestou. Přijměte všichni dík za čas a práci, věnovanou K-231, za finanční a mravní podporu naší organizace a za přátelství, které my srdečně opětujeme. Šťastné a veselé vánoce všem přeje Eda Jarošová-Ottová Monument Zpráva výboru pro vybudování památníku V dnešním čísle zahajujeme pravidelnou rubriku "Monument”, ve které budeme informovat naše čtenáře o postupu přípravných prací pro vybudování památníku, pro kontrolu peněžní sbírky veřejností budeme uvádět jména dárců (případně pouze monogram, bude-li chtít někdo zůstat nejmenován), země, výše darů, počáteční a konečný stav kont. Výbor se od svého vzniku sešel již třikrát. Byly sestaveny a odeslány oficielní žádosti o patronát, rozeslána byla také tisková zpráva exilovému a krajanskému tisku. Dopisem do Švýcarska bylo vyzváno Světové sdružení bývalých politických vězňů v exilu k účasti. Byla otevřena dvě konta, kanadské a americké, aby nebyly potíže s ukládáním US $. Byly provedeny prvé kroky pro získání kanadského “Charity Number”, aby mohla kanadským občanům být vydána potvrzenka o výši darů pro daňový odpis. Byl zahájen průzkum na opatření a opracování kamene, jakož i na vytesání nápisu. Zároveň byl zatím navázán styk se sochaři Jiřím Hanzálkem a Jaroslavem Huťou. Návrhy od veřejnosti dosud nedošly žádné. Počáteční stav $0.00 Can. $0.00 US Veselý J. F. Kanada 50.00 Fellmann Jan Kanada 10.00 Talský Jiří Kanada 50.00 Neznámý B. USA, N.Y. 50.00 Diviš Vlád. Kanada 50.00 Otta Frant. Kanada 50.00 Froml Leo Kanada 10.00 Konečný stav k 20. říjnu 1987 220.00 50.00 Všem dárcům srdečně děkujeme. IL/IPNT Výbor pro vybudování památníku IVÍk>Í^LJIVtL_l'i i p o Box 2323. Poslal Slalion B. Scadxxough. Oni . M1N 2: 9. GanaC a Torcnto. 21 říj.ia 19^7 Tisková Informace Nadcházejíc! rok 1988 bude dvacátým } očím okupace naší vlasti armádami varšavského paktu, dvac ,-m výročím vzniku K-231 v Praze na 2oíhě. pro mnohé z nás :ke dvacátým výročím nuceného opuštění našeh domova Exle také čtyřicátým výročím uchvácení moci rudým terorom čtyřicátým výročím nnsloioní diktatury násilí lž- a podvodu My. bývalí polí .Č’ vázni, chceme v' H • roce 1988 vzlyčrt první parná!nk ooětem komunistické hrícovtáJy a tert'u v českos.'- vensku. němého svědka srn j v^ech. kleli obětovali své životy za svobodu a demokrac Nejen my. bývali poMičlí vězni, celá če kcstovenská vele,nosí, aí |iŽ v exilu č< doma, nesmírná zapomínat na stovky popravených. ubrtych p’ výslechu ä brutálně zavražděných bez soudů Neměli bychom zapomínat těchto hrdinů našeho věku a pamalovat. Že obětovali své živ í ty za nás všechny. Klub K-231 si vzal za úkol tuto myšlenku uskulečmt Pokud snad nejste nlormováni o tom, co K-231 znamená, ledy jen stručné vysvětlení. V roce 1948 byl vydán zákon na ochranu lidově demokratické republiky známý pod číslem paragrafu 231/48 Sb , podle něhož v následujících letech zločinná justice vraždila ve jménu třídní spravedlnosti své odpůrce. V době Pražského |ara pak vznikla v Praze na 2o<bě organizat u K-231, která slučovala většinu bývalých politických věžňů. Jejím heslem bylo "Aby se to/ž nikdy neopakovalo’ Zde v Torontě vznikl Klub K-231 v létě roku 1985 n za králkou dobu se vyvinul ve velmi silnou organizaci, která zastupuje mnohé bývalé politické vězně nejen v Kanadě, ale i USA a Evropě V práci Klubu je zapojen ’Kruh přálel K-231*. vektorem jsou naši přátelé, kleli měli to štěstí, že se nestali v kriminálech našimi bratry a sestrami Náplní Klubu je připomíná’ veřejnosti, že bezpráví z Jet padesátých stále trvá. Peněžně podporujeme naše staré a nemocné bývalé spoluvězně doma, se světem jsme spojeni vlastním časopisom K-231. vydávaným každý druhý měsíc Peníze na podpory a vydávání časopisu získáváme jednak z darů našich plátel. jednak pořádáním různých akci společně s Kruhem přátel K-231. Prozatímní plán památnou je zcela prostý, nepravidelný přírodní mramorový ô žulový kámen se dvěma opracovanými plochami pro krátký český a anglický text. Pemáink bude se svolením Masaryk Memoriál Institutu umístěn v prostorách Masaryktownu /Toronto. Kanada/, národním středisku Cechů, Slováků a Podkarpatských Rusínů Tato myšlenka se ovšem nedá uskutečnit bez spolupráce a ičasti široké exilové veřejnosli Potřebujeme vašlpomcc nejen finanční Rádi bychom slyšeli i vaše názory, rádi bychom přijali i vaše návrhy /např na znění krátkého nápisu na pa mál n Ku/. Času je opravdu málo, proto prosíme o váš příspěvek v co nejkratší době jména všech dárců a výše příspěvků budou pravidelně uveřejňovány v Časopise K-231 a jiném exilovém a krajanském tisku D •*7 těch, kteří si nepřejí býl jmenováni, budou označovány pouze iniciálami Korespondenci adresujte a vaše šeky laskavě vyplňte na Monument P O. Box 2323, Postál Station B Scadxxough, Ont. M1N2E9. Canada Výbor pro vybudování památnfcu 2 [pageend2]Antonín Fráňa Památník V minulém čísle Káčka jsme vás informovali o úmyslu K-231 vztyčit památník těm, kteří se stali oběťmi komunistické hrůzovlády. Těm, kteří byli popraveni, postříleni při útěcích či umučeni při výslechu Státní bezpečností nebo umučeni na lágrech a ve věznicích. Na projektu už začala pracovat šestičlenná skupina, složená ze členů K-231 a ze členů Kruhu přátel K-231. Prozatím byly učiněny nezbytné administrativní kroky, navázána spolupráce s několik českými výtvarníky, kteří by měli jednak podat vlastní návrhy, jednak posoudit návrhy druhé. Ohlásili jsme svůj úmysl v minulém čísle a už jsme dostali první odezvu. Několik našich příznivců, kteří pochopili okamžitě podstatu věci, poslalo svůj příspěvek. Počínaje dnešním číslem budeme uveřejňovat jejich jména — pokud nebudou mít námitky — a výši jejich příspěvku. Tím bude zaručena i veřejná kontrola finančních prostředků. Dvoučlenná delegace výboru K-231 ve složení br. Antonín Fráňa ze Švýcarska a br. Lumír Salivar z Toronta navštívila v minulých dnech Mistra Jiřího Hanzálka v Londonu, Ontário a požádala ho o spolupráci na plánovaném projektu. Mistr Hanzálek, autor Masarykovy busty, která tvořila titulní stránku minulého čísla se vyjádřil k návrhu postavení památníku obětem komunismu velice realisticky. Řekl, že v případě, že jeho návrh bude realizován, bude požadovat pouze zaplacení skutečných nákladů a jenom v případě, že sbírka na památník bude úspěšná, bude požadovat úměrný honorář za svou uměleckou práci. Jednání s ním bylo vedeno nezávazně. Za zmínku jistě stojí, že díla Mistra Hanzálka zdobí mnohou univerzitní síň v Kanadě a ve Spojených státech, že jeho díla jsou dosud vystavena v Národní galerii v Praze. Návštěvníci St. Thomas mohou spatřit jeho práci i před místní radnicí. O práci na tomto projektu vás budeme informovat v příštích číslech našeho časopisu. Prozatím jsme požádali řadu význačných exilových organizací o záštitu nad touto myšlenkou. V tom pořadí, jak budou docházet odpovědi, budeme informovat i vás. Nepochybujeme o tom, že vtéto záležitosti se prokáže, že československý exil není tak rozháraný, jak by si přáli soudruzi z Letné. Plánovaný památník je to minimum, co můžeme pro své umučené a popravené učinit. Jejich památka zde bude na věčné časy připomínat komunismus v jeho pravé podobě. Společné prohlášení Společné prohlášení československých organizací ve svobodném světě. Oceňujíce pokrok na cestě k zabezpečení mezinárodní bezpečnosti, podepsané československé organizace se cítí povinny učinit následující prohlášení: Snahy o hospodářskou přestavbu v Sovětském svazu představují obrovskou možnost pro posílení míru a bezpečnosti. Současně představují nemenší nebezpečí pro demokratický svět, jestliže nebudeme schopni rozpoznat pravý význam těchto událostí. Svoboda a mír jsou neoddělitelně spojeny. Je proto v zájmu svobodného světa, aby reformní změny v oblasti občanských svobod pokračovaly co nejdéle a rozšířily se co nejdále. Svobodný svět proto nesmí žádnou svou akcí oslabit nebo zničit příčiny uvolnění ve sféře moci komunismu, nýbrž je musí posilovat. Základní způsob ovlivnění tohoto vývoje v sovětské sféře vlivu je následující: Nabídnout silnou podporu demokratizačním snahám umlčeným občanům komunistických států prostřednictvím informací, kulturní výměny a diplomatických akcí. Odmítnout hospodářskou a technickou pomoc potud, pokud komunistické vlády nebudou donuceny respektovat občanská práva a základní svobody. Usilovat neúnavně o rozšíření obranných schopností, jmenovitě Strategické obranné iniciativy (S.D.I.). Účinně napomáhat demokratickým osvobozeneckým hnutím a zabránit tím konsolidaci sovětské moci v dobytých územích. Tato doporučení jsou podložena minulými, nedávnými a současnými zkušenostmi našich členů s komunismem, jmenovitě s komunistickým režimem v Československu. (Zkráceno) Alliance of Czechoslovak Democratic Associations of Australia and New Zealand František Nový, President — Jan Viola, Vice President, Oldřich Mikulčák, Secretary American Fund for Czechoslovak Refugees, U.S.A. Dr. Jan Papánek, President Emeritus Association of Czechoslovak Legionaries, United Kingdom Miloslav F. Kašpar, CdeG, President Council of Free Czechoslovakia, U.S.A. R. V. Fraštacký, Gen. Assembly Chairman Dr. M. Povolný, Exec. Committee Chairman Czechoslovak Association of Canada Miloš Šuchma, President — Jan Hásek, Public Relations Czechoslovak National Council of America Dr. Leopold Rozbořil, President — Vlasta Vráz, Secretary K-231 Club of Former Czechoslovak Political Prisoners, Canada Eda Ottová, President National Alliance of Czech Catholics, U.S.A. Rev. Vojtěch Vít, Chaplain Václav Hyvnar, President — F. Uhlířová, Secretary National Council of Women of Free Czechoslovakia, U.S.A. B. Papánek, President — L. Drobilková, Secretary Naarden Movement, United Kingdom Rev. Dr. Jan Lang, President Permanent Conference of Slovak Democratic Exiles, U.S.A. Ing. Štefan Papánek Jan Adam, Bishop of the Slovak Synod “Sion of North America, U.S.A.” 3 [pageend3]Lumír Salivar Československý kriminál “Valdice u Jičína” — dvacáté století My, bývalí českoslovenští političtí vězni jsme převážně dvacet či více nebo méně let mimo dosah "socialistické spravedlnosti”. My jsme si “svoje” vytrpěli a protrpěli, ztratili jsme ta nejproduktivnější leta v komunistických koncentrácích a dnes, pokud žijeme ve svobodném světě, nám nemůže mafiánsko-komunistický režim ublížit. My víme svoje, my jsme si prožili svoje a nám nemusí nikdo o komunistických praktikách nic vyprávět. Naší snahou je upozorňovat svět na nebezpečí, které komunismus sebou přináší, ať už je to v Československu, Angole či Nicaragui. Situace v Československu je nám samozřejmě nej bližší a proto nemůžeme zůstat lhostejní k tomu, co se děje v komunistických kriminálech v dnešní době. Vzdor tomu, že od dob našeho věznění, od dob mučení v padesátých letech uplynulo téměř čtyřicet let, komunistické praktiky se nezměnily. Změnit se ani nemohou. Komunismus je stále stejný, ať už si dá jakýkoli přívlastek. Jeho tvář je vždy nelidská. Jména současných politických vězňů v Československu nám mnoho neříkají — a přesto jsou to naši bratři a sestry. Jsou jen o jednu generaci mladší, jsou bohatší o naši zkušenost. A jsou rovněž bohatší o “zdokonalené” způsoby výkonu trestu. O tom, jak vypadá reálnýsocialis- mus v praxi nám poslal obsáhlou zprávu bratr Milan Janča, signatář Charty 77, který popisuje současnou věznici ve Valdicích u Jičína. Věznice ve Valdicích patří v současné době spolu s Leo- poldovem a Opavou k nejhorším kriminálům v Československu. Vězňové určení k pobytu ve Valdicích jsou už při eskortě rozlišeni od ostatních způsobem spoutání. Je jim nasazen tak zvaný “medvěd", t.j. jsou spoutáni řetězy a "medvěd” je pruh tlusté kůže, který se obepne kolem pasu a k němu se řetězy připoutají ruce. Po příjezdu do Valdic čeká vězně jedno překvapení za druhým, jedno horší než druhé. Valdický kriminál je kombinací středověkého mučení a moderní techniky. Janča popisuje nová vězeňská zařízení, která za našich časů nebyla. Například na všech kobkách jsou masivní pancéřové dveře s elektronickým signálním zařízením. Na chodbách a ochozech jsou umístěny snímací televizní kamery a na každém kroku mají dozorci k dispozici alarmovéspínače. Kameryjsou rovněž na nádvořích. V oddělení zostřené izolace jsou na celách zabudovány ještě masívní katry, čímž se obytný prostor pro vězně zmenšil o jednu třetinu. Jedna z nejdůležitějších informací, které Janča podává, jsou jména vězeňských dozorců. V prvé řadě jeto náčelník valdického vězení plukovník Kíndl, který je zodpovědný za režim, který ve Valdicích existuje. Na třetím oddělení pak vládne jakýsi nadporučík štrobl, jehož podřízenými jsou vězeňští dozorci Letošník, Slrovátko, Double, Boháč, Věchet, Vávra, špalek a Vraštil, všichni sadisté, pro něž lidské utrpení — pokud se netýká přímo jich — nic neznamená. Mezi nimi vyniká surovostí a lstivostí dozorce Vlastimil Michálek. Kromě permanentního hladu jsou vězňové systematicky biti a fyzicky i duševně týráni. Nemluvě už o naprosto nevětratelných celách, společnosti kriminálních delikventů, kteří mají ve všem přednost, nemožnost jakékoli kulturní činnosti, zamezení jakéhokoliv kontaktu s vnějším světem, dokonalým nedostatkem informací — to vše spojeno s všemohoucnosti dozorců. 4 LIDSKÁ ;^ PRÁVA Milan Janča popisuje mučení vězňů, které si v ničem nezadá s mučením v nacistických kriminálech. Uvádí, že byl nejen svědkem, ale i obětí týrání. Komunističtí dozorci podráželi spoutaným vězňům nohy a mlátili je metr dlouhým obuškem po vyholených hlavách. Těchto a dalších zvěrstev se dopouštějí zejména dozorci: Michálek, Jiří Letošník, Slrovátka, Doubic a štrobl. Při mučení často používají tak zvané "téčko”, což je řetízek kolem vězňova zápěstí, kterým otáčejí, až zlomí vězni ruku. Tomu říkají “mírný prostředek”. Je běžnou praxí — píše Janča — a mnohokrát jsem ji poznal na sobě — že třeba pět bachařů bezdůvodně zmlátí člověka na cele nebo v kanceláři vychovatele a ještě ho obviní z "napadení veřejného činitele". Často se stávalo, že v ošetřovně byl před zraky lékaře a zdravotní sestry zbit nemocný vězeň dozorcem, vyhnán a v poutech uvržen do temnice. Otřesný je popis podzemních kobek. Takto je popisuje Milan Janča: "Nejubožejší podmínky jsou však ve sklepení, kde jsou umístěny kobky valným dílem pod zemí. Je v nich především stále zima. Mnohé mají rozbitá okna. Uvnitř není kromě palandy a tureckého záchodu vůbec nic. Na palandě — a někdy ji tvoří jen pár polorozpadlých prken nebo třísek — není povoleno ležet, vyjma vymezené doby v noci. Budíček je ve čtyři ráno, mnohdy i dříve. Všude je plno špíny, smradu, zdivo je provlhlé. Na cele číslo 11 teče voda ze zdi čůrkama. Stávalo se, že v cele bylo po kotníky vody. Ve škvírách rozpukaného zdivá jsou skryti pavouci, štěnice, švábi a další hmyz. Na mnoha celách jsou myši a nezřídka z tureckého záchodu vyskočí krysa či potkan.” Milan Janča přináší toto svědectví, aby upozornil na bestialitu, kterou sebou přináší každý diktátorský režim. Komunismus stejně tak jako nacismus. Je to ta skrytá tvář komunismu. Snad by o ní měl v rubrice "Taková jsou fakta” napsat také Jaroslav Kojzar v Rudém právu. [pageend4]Na vlnách Hlasu Ameriky Hlas Ameriky vysílá do Československa každý týden literární relace, jejichž autorem je spisovatel Josef Škvo- recký, jehož není nutno našim čtenářům představovat. V jednom ze svých nedávných pořadů nerecenzoval jako obvykle některý z románů, ale věnoval ho "Káčku”. Protože zmíněná relace jezajimavá, přinášímeji dnes v plném znění, aby se s ní seznámili i naši čtenáři. Hovoří Josef Škvorecký. K-231 Nedávno jsem zde, milí posluchači, citoval výrok George Orwella o tom, že není vůbec jisté, zda lidská přirozenost je skutečně totožná s touhou po svobodě a jestli není vlastně možné vypěstovat lidské plemeno, které by svobodu nepotřebovalo, jako je docela dobře možné vypěstovat plemeno bezrohých krav. Řekl jsem, že je to jedna z nejděsivějších myšlenek jaké znám. Jenom o něco méně děsivá — možná dokonce že stejně děsivá, a že ty myšlenky spolu souvisí — je myšlenka, kterou najdete v Kunderově románu Žert. Cituji podle anglického překladu: “Kdysi jsem si myslel, že nic nebude zapomenuto a vše bude odčiněno. Teď už vím, že nic nebude odčiněno a vše bude zapomenuto.” Vzpomněl jsem si na tuhle větu nedávno, když se mi dostaly do ruky noviny, které se jmenují Rudé právo, a které, na rozdíl od Kunderova románu, jsou pro vás jistě dosažitelné — s výjimkou snad starých čísel z padesátých let. Byl tam článek Jaroslava Kojzara nazvaný "O trhání nohou”. Článek je v podstatě zpráva o časopisu, který už dva roky vychází v Torontu a jmenuje se "K-231”. Říká se mu Kačko a je to časopis bývalých československých politických vězňů, kteří dnes žijí na Západě. Protože jej pravidelně čtu — jeho redaktorem je můj švagr Lumír Sali- var — musím bohužel říci, že článek Jaroslava Kojzara v novinách Rudé právo není ve všem úplně přesný. Kojzar dokonce v jiném článku v týchž novinách označuje Klub K-231, který je vydavatelem časopisu, za "Spolek zabijáků”. Oba Kojzarovy články se vyznačují tendencí, charakterizovanou citátem z Kundery: připadá mi, jako by Kojzar souhlasil s tím, že nic nebude odčiněno a vše bude zapomenuto. Pokud jde o nepřesnosti, tedy jen jednu jako pars pro toto: Kojzar cituje z projevu bývalého ústředního tajemníka spolku politických vězňů v roce 1968, nebožtíka Jaroslava Brodského tohle: “Já vůbec neměl rád komunisty. Prostě jsem říkal, že tomu dobrému utrhnout nohu a toho špatného s ní utlouct.” Jak jste poznali, z tohoto citátu si Kojzar vypůjčil titul svého článku. Já ovšem Jaroslava Brodského náhodou znal, pomáhal jsem mu dokonce, když začínal psát svou vynikající knihu o roce 1968Řešeni Gama, a tu citovanou větu — jak se má jednomu komunistovi utrhnout noha a druhého s ní ubít — jsem dokonce slyšel z jeho úst. Nepřesnost je v tom, že v Brodského ústech byla ta věta sama citát. Brodský prostě citoval jakéhosi spolumukla, který větu pronesl v jáchymovském koncentráku a pak dodal, že takové pocity jsou u lidí, kteří prošli peklem stalinských lágrů pochopitelné, ale že jako rozumní tvorové musíme je dnes — tj. v roce 1968 — odmítnout a podat ruku ke smíru bývalým trýznitelům. Mrzí mě, že Kojzar na tenhle dost důležitý kontext citátu Brodského zapomněl. Časopis K-231 není pouhý spolkový věstník, jaký na svobodném Západě vydávají spousty organizací. Vytkl si za cíl přispět svými jistě omezenými prostředky k dokumentaci toho, co čeští historikové v Československu, zaměstnáni jinými, nepochybně naléhavějšími úkoly, dokumentovat nemohou: k dokumentaci tzv. “porušování socialistické spravedlnosti” v padesátých letech. Protože na tu se zapomenout nesmí. Abych to vyjádřil paradoxem: za to, že dnes může třeba slovenský spisovatel Ján Kot v románě popisovat nahá ženská ňadra, zaplatilo stovky lidí v padesátých letech životem, desetitisíce dlouhými ztracenými lety a statisíce jejich rodinných příslušníků nemožností dosáhnout vyššího vzdělání. Vezměme si například předsedkyni Klubu K-231 Edu Ottovou. Ta byla v červnu 1951 zatčena spolu s bratrem Alkem a zanedlouho zatkli i její matku. Eda dostala deset let, matka dvanáct a bratra Alka v roce 1952 popravili. Amnestie se na ni nevztahovala, proto si odseděla plných deset let. Po propuštění si vzala spolumukla Františka Ottu. V roce 1966 se pokusili přes Jugoslávii odejít na Západ, podařilo se to však jen Edě, která nesla dvouletou dcerku. Její muž a tříletý syn byli zadrženi, pan Otta si odseděl další rok. Vysvobodil je teprve rok 1968, kdy se konečně setkali v Kanadě. Tedy osud dost typický a jistě ne záviděníhodný. Eda píše do Káčka pravidelné, velmi pronikavé a chytré úvodníky. Na nepřesnosti v článku pana Kojzara reagovalo v Káčku několik autorů, například Zdeněk Otruba, bývalý student práv, pak dlouholetý mukl, dnes význačný funkcionář Káčka a také Československé strany národně sociální v exilu. Reportér listu Washinton Post totiž nedávno navštívil Prahu a v Praze také “Muzeum SNB a vojsk ministerstva vnitra”; napsal o tom článek a pan Kojzar článek odsoudil. Zdeněk Otruba ve své odpovědi, kde se zabývá jak tímto, tak tím prvním Kojzarovým článkem, píše: "Mezi exponáty v Muzeu SNB je například Klement Gottwald a pes Brek, specielně vycvičený na lov lidí. Brek je vycpaný, Gottwald nikoli. Pan Diehl v listu Washington Post znechuceně napsal, že muzeum by se mělo zrušit. To máte tak. V Americe kdysi také měli psy na chytání lidí, bloodhounds se jim říkalo. Chytali uprchlé otroky. Američani jsou od té doby na takové pejsky přecitlivěli azpráva, že ve střední Evropě nejen tyto lovce lidi dodnes mají, ale ještě je oslavují v muzeích ... to máte těžké.” Dále Otruba radí, aby v muzeu, když už musí být, zřídili několik dalších vitrínek, například vitrínku pro tábor XII. Cituji: “To byl ten tábor, odkud v padesátém prvním utekla parta vězňů, vesměs letců a vojáků ze západní armády v Anglii. Honil je pohotovostní pluk SNB (možná taky pes Brek, kdo ví...) Pak je objevilo letadlo v lese. Obklíčili je a poručili vyjít z lesa s rukama nad hlavou. Potom je nechali kleknout na kolena a pak je zblízka postříleli dávkou ze samopalu. Mrtvoly přivezli náklaďákem zpátky na dvanáctku a z korby je vysypali doprostřed nástupiště. Vězni pak museli pod namířenými automaty chodit v kruhu a na mrtvoly plivat.” Konec citátu. Nevím, jestli se na takové věci může, nebo dokonce má zapomenout, tím spíše, že o nich v Československu nevyšla dosud žádná solidní historická práce. Vyšla jen na Západě: kniha Zpráva o organizovaném násilí, kterou napsali Karel Kaplan a Vilém Hejl. Skoro v každém čísle Káčka jsou takové osobní vzpomínky bývalých vězňů na to, jak zemřeli jejich druzi. Vzpomínky jsou napsány věcně, ale pochopitelně, autoři se netají, že věcnost neznamená lhostejnost. Tak o jedné 5 [pageend5]bezejmenné oběti let padesátých píše jeho kamarád. Cituji: “Neměl to v hlavě docela v pořádku a v zimě 1956, když ho za něco poslali k raportu, dal panu náčelníkovi facku. Zavolali mlátičku. Leopoldovská mlátička byl takový pře- vychovávací orgán vojsk ministerstva vnitra. Deset mužů, každý s kusem izolovaného ocelového kabelu a tři psi. Mukla zavedli pod sprchu a pustili vodu, to totiž pomáhá proti omdlení. Ten kabel na jedno švihnutí přerazí holenní kost. Oni ho tam tedy převychovávali dvě hodiny. Potom ho odtáhli do cely, přeražené nohy a ruce mu brnkaly o schody. Umíral pět dní. Napřed jen řval a proklínal komunisty. Pak volal o pomoc, pak prosil, chtěl vodu. Třetí den křičel vzkazy ženě a dětem. Pak už jen plakal a ke konci chroptěl. Vždycky už jsme mysleli, že je po něm, hodinu bylo ticho, a pak zas ... Musím přiznat, že to na nás všechny mělo velmi silný převychovávací účinek.” Konec citátu. Obyčejně, milí posluchači, v těchhle relacích neslyšíte o tak drastických věcech, protože já se románům libujícím si v násilí vyhýbám. Dnes ovšem nemluvím o románě. Za- pomene-li se na román, je to škoda. Zapomene-li se na skutečnost, je to tragédie. Vzpomínky přátel ubitých a popravených však dokumentační úsilí Káčka nevyčerpávajú Číslo 6 z dubna 1986 přineslo například dvoustránkovou mapu republiky, na níž jsou zakresleny všechny koncentráky a výslechová vězení padesátých let, jak je mukli dali podle paměti dohromady. Nikdo nepředstírá, že je mapa úplná a redakce se obrací na čtenáře, aby ji pomohli doplnit. Stejně tak vítá redakce pomoc čtenářů, pokud jde o seznam popravených. Sestavil jej v čísle 4 z prosince 1986 Ota Rambousek a zase výslovně uvádí, že seznam je neúplný a nepřesný: ono je taky těžko sestavit seznam úplný, když jediná instituce, která by jej pořídit mohla, čs. ministerstvo vnitra, má zřejmě důležitější publikační úkoly. Na Rambouskově seznamu je 164 jmen. Oficiální prameny vyšlé v roce 1968 uváděly, že od října 1948 do konce roku 1952 bylo vyneseno 233 trestů smrti a vykonáno 178: tedy pořád více, než je jich na Rambouskově seznamu. Ani v semioficielních údajích z roku 1968 nejsou ovšem uvedeni ti, kdož byli popraveni pro pokus útěku s koncentráku nebo prostě zastřeleni na útěku nebo ubiti. Dr. Antonín Kratochvíl v knize Žaluji, vydané před několika lety na Západě, dochází k číslu osm tisíc usmrcených politických vězňů. Dosud vyšlá čísla Káčka přinášejí také rekonstrukce záhadných případů, které skončily zavražděním nebo prostě zmizením, jako bylo například zmizení ing. Petra Konečného už v roce 1948. Takové články se čtou jako detektivky, ovšem s tím rozdílem, že pojednávají o skutečnosti. Zdeněk Otruba, který rekonstruuje případ inženýra Konečného dochází k závěru, že jej na příkaz stranických činitelů zavraždil jistý kapitán Pich-Tůma a mrtvolu pak zakopal v lese. Tento Pich-Tůma byl v roce 1968 postaven pro tuto a pro jiné vraždy před soud, po 21. srpnu 1968 však osvobozen a podle jiného článku v Káčku vydává dnes v Československu knihu o partyzánském hnutí ve východních Čechách. Myslím, že zajímavější by byly jeho paměti na vlastní činnost v padesátých letech. Ale byl bych nerad, kdybyste nabyli dojmu, že Káčko je jenom dokumentační časopis. Otiskuje například na pokračování kapitoly z knihy Zdenka Rotrekla Skrytá tvář české literatury nejenom krásné, což je Iiterárně-historic- ká kniha o osudech moderních českých spisovatelů většinou katolického zaměření, které oficiální slovníky ignorují nebo se o nich zmiňují jen okrajově. Kniha vychází v nakladatelství 68 Publishers v Torontě. Káčko přináší také básně bývalých muklů, jako byl zesnulý Jan Zahradníček, myslím, že jeden z vůbec největších moderních českých básníků, Václav Renč a jiní. K-231 není tedy časopis, který by zajímal jen členy Klubu K-231. Je to důležitá tiskovina, která se snaží o to, aby se pro budoucí české historiky uchovalo povědomí o věcech, na něž by mnozí rádi zapomněli. Jednu takovou věc, ne sice taktragickou jako ty, o nichž jsem se zmínil, ale zajímavou, připomíná v článku v čísle z června 1987 redaktor Lumír Salivar. "V Moskvě se z vězení propuštěný literární kritik Sergej Grigorians sešel nedávno s pravou rukou pana Gorbačova Alexandrem Jakovlevem a požádal ho, aby povolil vydávání časopisu bývalých sovětských politických vězňů, který se má jmenovat Glasnost a do něhož přislíbil přispívat Andrej Sa- charov. Je to téměř neuvěřitelné, jak se historie opakuje,” píše Salivar. "Nepřipomíná vám to například cestu Zdeňka Mráze a Jardy Brodského na ústřední výbor Komunistické strany Československa při zrození pražského K-231 ?” Doufejme, že na rozdíl od Komunistické strany Československa, pan Gorbačov vydávání časopisu povolí. Bylo by hezké, kdyby takový časopis začal vycházet i v Praze. A kdyby byl nejméně tak zajímavý jako je toront- ské Káčko. Lumír Salivar ... a Glasnost pokračuje ... Na psacím stroji psaný a primitivními prostředky rozmnožovaný časopis bývalých sovětských politických vězňů stále ještě nebyl úředně povolen. Ale nebyl také úředně zakázán — což je jednak pozoruhodné, jednak to může svědčit o tom, že Miškovi Gorbačovovi není podobný časopis proti mysli. Ve svém posledním čísle “Glasnost” uvádí, že se začaly pálit archivní dokumenty sovětské tajné policie, ve kterých jsou údaje o pronásledování miliónů sovětských občanů z let 1930 až 1950, tedy z let nejhoršího stalinského teroru. Úřední vysvětlení likvidace těchto dokumentů říká, že se tak děje pro nedostatek skladovacích prostor. Neúřední a pravděpodobnější vysvětlení je, aby Gorbačov nemohl tyto dokumenty použít proti své opozici. Pokud by bylo pravdivé tvrzení úřední, pak by se našla řada institucí, které by byly ochotny dotyčné dokumenty nejen skladovat, ale také patřičně zpracovat. Světová veřejnost je však o komunistických zločinech už natolik informována, že spálením vlastních dokumentů nemůže komunismus zahladit své zločiny. Na zakládajícím shromáždění K-231 v roce 1968 požadoval bratr MUDr. Jan Šmíd, aby Komunistická strana byla prohlášena, tak jako nacistická NSDAP, SS a SA, za zločineckou organizaci. Zdá se, že jiného řešení není, má-li se lidská společnost zbavit tohoto bolavého vředu na svém těle. 6 [pageend6]Antonín Uhlíř Úvaha celkem prostoduchá . . . Přijdeš domů z práce, natáhneš si bačkory, vezmeš si z ledničky pivo či colu a posadíš se k televizi. V šest začínají zprávy, že? Dovol mi, můj příteli mukle, abych tě vtom stejném scénáriu vrátil zpět; v čase ... třebas do roku 1809. Tedy zapneš si televizi a jsi pochopitelně zvědavý, co se všechno odehrálo za ten den po celém tom našem světě. Připrav se na malou změnu. Ústřední námět nebude Amerika, Sovětský svaz či Perský záliv, ale Rakousko. V popředí zájmu celého “dnešního” světa je Napoleon Bonaparte. Jeho armáda se žene přes bezbranná města a dědiny jako oheň přes dozrálé žitné pole . . . Nic není zdaleka tak důležité na celé mezinárodní scéně jako toto tažení. Historie pracuje přesčas, jak zaznamenává krvavé detaily úspěšného tažení mrňavého diktátora z Francie. Od Trafalgaru po Waterloo jméno Bonaparte je synonymem superiority. V této době bitev a invazí se také pochopitelně rodí děti ... jak v Anglii tak Americe a jinde ... Ovšem, kdo by se zajímal o nemluvňata a dudlíky — v době, kdy se tvoří historie? Co by mohlo být “dnes v roce 1809” více důležité nežli pád Rakouska? Kdo by měl zájem o pár uřvaných kojenců, když celá Evropa je ve světle reflektorů? Škoda, že někdo ten zájem neměl. Pár“détiček” nabralo první dech v roce 1809. William Gladstone v Liverpoolu ... Alfred Jennyson v Lincolnshire . .. Oliver Wendel Holmes v Cambridge, Massachusetts . . . Edgar Alan Poe počal svůj krátký a tragický život v Bostonu . . . Lékař jménem Darwin a jeho žena pojmenovali jejich dítě Charles Robert ... Chata z hrubě otesaných klád, kterou si v Hardin Coun- ty, Kentucky postavil negramotný nádeník se naplnila pokřikem novorozeněte. Pojmenovali ho Abraham Lincoln ... To se také odehrálo v roce 1809, ale kdo seotozajímal? Osud světa se přece vytvářel na bojištích Rakouska —že? Dneska pouze pár “zažraných” historiků si pamatuje jména všech těch bitev a měst . . . kdo z nás je schopen změřit vliv těch několika kojenců? To co se zdálo být tak hrozně důležité v roce 1809, je z našeho hlediska tak zajímavé jako výsledek utkání Sparty a Slávie v roce 1924. To co se zdálo nepodstatné začalo novou historii . . . Dovolte mi, abych se vrátil ještě jednou zpět v čase, tentokrát o něco více než devatenáct století . . . Kdo se zajímal o jedno židovské novorozeně, když každý měl oči upřené na Rím a jeho nádheru . . . Řím — věčné město . .. Spoután na západě Atlantikem, na východě Eufratem, na severu Rýnem a Dunajem, na jihu Saharou . . . Řím byl právě tak krutý jako byl obrovský. Politické pletichy, pokleslá morálka, ohromná vojenská moc — to vše bylo v popředí zájmu lidí kolem Říma a ještě kousek dál za humny . . . i2525E5252525E5Z5E52525252525252525?5?S2525252525252525Z525Z5252S!52525Z52525Z525 Co tomu říkáte? Charta 77 v jednom ze svých nedávných prohlášení upozorňuje na poměry v československých věznicích. Podle údajů Charty 77 je v současnosti v Československu vězněno asi 45.000 osob, z nichž je asi 5.000 vězněno pro své politické či náboženské přesvědčení a kteří spadají do kategorie “politických vězňů”. V prohlášení se zdůrazňuje, že věznice jsou špinavé, budovy jsou ve špatném stavu a přeplněné. Na denním pořadu jsou pokusy vězňů o sebevraždu. Mezi kriminálními delikventy bují prostituce a konzumace dostupných omamných jedů patří v současném vězeňském systému k dennímu pořádku. Palestina živořila pod těžkou botou okupace. Oči světa byly upřené na Augusta, cynického císaře, který nařídil sčítání všeho lidu, aby mohl odhadnout o kolik navíc by se dalo vyrazit na daních . . . A opět. . . kdo by měl zájem na dvojici mladých lidiček, kteří cestovali asi tak stodvacet kilometrů na jih od Nazaretu? Co mohlo být víc důležité, nežli císařovo rozhodnutí v Římě? Kdo by měl zájem na jednom škvrněti narozeném v Betlémě? Bůh měl .. . Aniž si to uvědomil, slavný "božský” Augustus byl jen malým poskokem v božím plánu — viz Micheá- še kap. 5 verš 2 z roku 710 před Kristem! Augustus byl malá figurka na vesmírné šachovnici, smítko na stránce proroctví . . . Zatím co “věčné město" bylo zaneprázdněné “tvořením” historie — Bůh přišel na tuto planetu a postavil si stan ve stáji — na slámě — pod hvězdou . . . téměř nikdo to nezaregistroval . . . Svět, který se ještě nevzpamatoval z Alexandra Velikého, Heroda Velikého, Augusta — pochopitelně taky Velikého — tento svět tak nějak přehlédnul malého Beránka Marie. A ten stejný svět ho přehlíží podnes . . . P.S. Až se ti zase jednou, můj brácho mukle, “zvedne puls”, protože bolševíčkové přišli na něco, na co my jsme ještě nepřišli, že se jim povedl nějaký ten taktický podraz — nebo že si Suchý Vítr jezdí na Balaton a Paleček na Jadran a že s velkou pravděpodobností všichni ti vrahové našich přátel jednou v klidu pojdou na posteli, aniž by přišli před lidský soud .. . pak se, můj příteli ohlédni nazpěta uvědom si, že všechno to, co vidíš, slyšíš, prožíváš, to všechno je tak pomíjivé jako dubnový sníh . . . věčná hodnota je jenom jedna. Z došlé korespondence Musím se vrátit k poslednímu sympatickému Káčku z července t.r. Skoro se jednomu nechce věřit, co pravdy, co vtipných i bolestivých, co nepohodlných i bodavých, co tragických a milých vět v oněch dvanácti stránkách vězí. Každé číslo Káčka je s netrpělivostí očekáváno nejen námi mukly, ale patrně taky ouředními rudokožci doma, těmi novinářskými přihrbenci typu Kojzara. Toho jste mimochodem elegantně a s velkou dávkou nelítostné a tvrdé pravdy postavili na pranýř. Faktem je, že K-231 každým číslem roste. A současně je možno srovnat úroveň zaniklého Mukla a K-231. Stále zřetelněji se projevuje nepružné, tvrdohlavé, zarputilé asklerotické vedení Sdružení. Rozumné rozhodnutí učinili bratři I. Pittner a Jiří Sochor. Pozdravujte ho ode mne. Citem naplněné věty sestry Ottové (... neseme si v srdci naši vlast, jak jsme ji znali . . . snažíme se každý pro sebe formulovat svou lásku k vlasti...), či komentářz července 1987, to pronikne až do morku kostí. Dík za ty věty, za ony 7 [pageend7]články, jež mnohdy zapříčiní vlhkost v oku. Vám všem, kteří se v K-231 nezištně pričiňujete o dobré jméno čs. politických vězňů ve všech světadílech, patří mé blahopřání. Nedejte se zviklat ničím a nikým, zejména ne lidmi zatrpklými a zakyslými. Jste na správné stopě, děláte to dobře. S přátelským stiskem ruky Ewald Fail, Zůrich Příspěvek na pomník těm, kteří skončili na provazárně posílám na adresu uvedenou v časopise Káčka. Považuji to za znamenitý nápad a ti nešťastníci si to zasluhují svrchovatě. Prožil jsem několik letmých setkání s těmi postiženými při vycházkách na pankráckém dvoře a nikdy mi zpaměti nevymizí ty mladé tváře a jejich, až zarážející, zdvořilost k nám, když jsme se je snažili povzbudit “latrínami”! Antonín Roubík, USA Vážení přátelé! Dnes jsem od Vás milou poštou opět dostal zářijové Káčko. Promiňte mi, že jsem se tak dlouho neozval, ale víte jistě sami, jak to s tím časem vypadá — jak člověk stárne, je ho stále méně. Četbu Káčka si nechám na večer — to mám víc klidu a tak si to víc užiju; dopis ale píšu hned, protože se obávám, že když to odložím, tak se k tomu později nedostanu, nebo to do příštího Káčka zapomenu. Přikládám dva šeky po DM 50,- jeden Káčku na všeobecnou činnost, druhý na pomník — ten článek mi totiž padl hned do oka. Ten nápad či spíše myšlenka je výborný. Začnu uvažovat o tom, že bych se u příležitosti odhalení pomníku rozletěl za Vámi do Kanady. Přeji do další činnosti moc úspěchů a pro tentokrát se s Vámi loučím. Václav Skřička, Západní Německo P.S. Tu whisky— mimochodem Jack Danielse — si stejně neodpustím. Dám si ji ale tentokrát na zdraví Vás všech a všech tam “doma”. A. P. Roubík Muklovská recese Shlédl jsem v americké televizi už řadu debat odborníků o tom, jak závažné duševní poruchy byly diagnozovány u propuštěných rukojmí, vězněných iránskými teroristy a jakou psychoterapii je třeba jim poskytnout při návratu do civilního života. To je jistě chvályhodný zájem o duševní zdraví oněch nešťastníků, jen mně při tom napadá, čím to je, že mnohem početnější zástup obětí rudého terorismu v naší bývalé vlasti podobné problémy nevykazoval po vyváznutí z věznění podstatně delšího. Nedomnívám se, že by zrovna našinec byl o tolik duševně silnější než zdejší domorodec, či že by teror nám známý byl méně působivý, než tam kdesi v Lebanonu či Iránu. Snad ten rozdíl je v tom, že naše prožitky byly analogické se situací zmíněných rukojmí po dobu počáteční samovazby a výslechů, což byl pro nás úsek věznění relativně krátký. Potom jsme se ocitli na dlouhá léta ve společenství muklovském, ať už v lágrech či pevných vězeních, a to dávalo muklovským zážitkům novou dimenzi: solidaritu kolektivu politických vězňů, který se při produktivitě "státních mlýnů” stával čím dál jednolitější a nabyl v těch Pánu Bohu nemilých institucích naprosté převahy. A tato okolnost sehrála po mém soudu velmi důležitou roli pro přežití těch tvrdých let bez vážné újmy na duševním zdraví. Z čeho jsme čerpali sebezáchovnou odolnost v té mnohaleté stresové situaci? Základní studnou duševní vyrovnanosti byla buď útěcha z filozofie či pevnost víry, ať už náboženské či formulované prostými výroky, že to brzo praskne a ty astronomické roky za nás odsedí slepice anebo fatalisticky ujišťující, že zavřít nás mohou, ale pustit musejí. Přání bylo mnohdy otcem těchto myšlenek, ty slepice za nás zrovna moc těch let ani neodseděly, ale tvrdohlavá víra, že se dostaneme z té klece ven nejen prospívala duševnímu zdraví mukla, ale nakonec se i naplnila. I když, bohužel, nikoliv všem. Ten ozdravný, vzdor absurditě nás obklopující humor, nabýval mnohdy podobu situační komiky, když se zdravý rozum mukla vzpouzel pasivně přijímat bezbřehou tupost okovaných hlav ba- chařských. Z takových “happeningů” se pak rodily perličky muklovského humoru, které svou bizarností mohou aspoň okrajově dokreslit kroniku muklovstva jako osvěžující marginálie, když už tragédie tohoto fenoménu byla dokumentována jinde. 8 Mně se ve vzpomínkách na tu pochmurnou patnáctiletou životní kapitolu vybaví Eman Přástka, pán s prošedivělými skráněmi připomínající prokuristu Živnobanky. Zaplatil za šprýmovná extempore drahé vstupné v podobě opakovaného pobytu v korekcích či bunkru, ale ta jeho spontánní reakce na skutečnost postavenou na hlavu ji stavěla zpátky na nohy a dávala všem muklům chvíle úlevného smíchu, který podporoval ducha odporu. Zde je hrst těch perliček, jak je zachovala má paměť: Eman — lágr Vojna 1952-55 Po zavedení tzv. mzdového systému do otrocké práce muklů-havířů jsme museli v “kulturní” místnosti tábora podepisovat účetní výkazy. Tam byl vyčíslen příjem jednotlivců podle jejich plnění norem a po srážkách za ubytování, stravu a další režii údržby tábora, včetně “ostrahy”, se na konci rubriky stkvěl výsledek čistého příjmu, který nám byl vyplácen v podobě táborových poukázek čili žebračenek. Jednou měl dozor u výplaty osvěťák, Schöne Hans, který přišel s geniálním nápadem zakoupit pro lágr ausgerechnet klavír z dobrovolných příspěvků muklů těžících uran. Jeden z úderníků na hlavním překopu, zavřený za klepačku, dosáhl zrovna rekordního příjmu 500 korun v žebračenkách a poníženě odevzdal Hansovi stovku. Osvěťák ho dával za příklad ostatním a tu Eman, notorický neplnič norem, vykročil hned za tím hrdinou socialistické práce v muklovském úboru a Schöne Hans ho uvítal posměšnou otázkou: "To jsem zvědav kolik věnuje Přástka na kulturu.” Na to Eman: “No von ten špína dal jen 20% z jeho příjmu, to já budu jinej kavalír. Můžete si nechat celejch 100% mýho výdělku, nechci ani findu!” — a podepsal příslušnou linku ukazující u jeho jména čistý příjem — korunu dvacet. Někdy v roce 1953 či 54 padaly letáčky z balónkové akce Svobodné Evropy, jak z udělání na šachtu Kamenná právě při střídání šichty muklů. Bachaři lítali jako posedlí, aby zabavili ty úzké papírové nudličky snášející se z jasného nebe dřív, než se dostanou do rukou muklovské reakce. Eman kdesi pohotově vyštrachal kus starých novin, složil útržek do příslušného formátu a “nenápadně” ho studoval pod fárakem tak, aby ho bachař zmerčil. Nemusel čekat dlouho, ve chvíli se ozvalo zařičení: “Přástka, dejte to sem!" Ale kdepak Eman, ten se dal se svým pokladem na [pageend8]úprk, kličkoval mezi bachaři a po dopadení vítězoslavně zamával tím zmuchlaným cárem papíru a oznámil: "Největší a nejčtenější, soudruzi — drahocenné Rudé Prdy Jana Drdy!” Při každodenním filcunku provázejícím nástup i odchod z pracoviště ukázal jednou bachař na Emana, který vzpurné odsekl: “Nejdu, já byl včera”, čímž si ovšem zajistil teprve důkladnou osobní prohlídku. Ale na to právě Eman čekal. V zimních měsících totiž bylo občas povoleno odnést menší odpadky z důlní výdřevy do lágru pro otop baráků. Eman sice nedržel nic takového v ruce, ale do kalhot si zasunul pěkně opracovaný kus dřeva v podobě ztopořeného mužského údu nadživotní velikosti a v upažení a rozkročen podle foršriftu vyčkával na filcunk ba- chaře. Ten se na něho dychtivě vrhnul a za chvíli zhnuseně pronesl: “Přástka, vy ste ale pěkný prase!” Na to se Eman dotčeně ohradil: "Kdo je prase? Já se nikomu ne- šťárám v rozkroku a tohle je přece teďúředně povolený!” a hbitě vytasil ten kus tvrdého dřeva z poklopce. Po určitý čas se ochránci budování zářných socialistických zítřků pokoušeli přesvědčovat i mukly o krásách marxismu a to povinnou návštěvou přednášek na toto láskyplné téma. Obvykle netrvaly dlouho neb když se bachař předčítající připravený text dokoktal na konec prvé stránky takového veledíla a otáčel na druhou stránku, pravidelně se ozvalo z poslucháčstva lakonické: “Teďde jenom vo to esli nekecáš”, načež následoval odchod na trestnou brigádu. Jednou však předčítající marxista doběhl nahnané poslucháčstvo zkráceným textem a hned prvou stránku zakončil slovy: “A kdo má nějakou důležitou otázku, nechť se přihlásí a já věc objasním.” Eman se ochotně hlásil prostým dotazem: “Kdy nám dáte na světnice kamna, dyk už je zima jak v psinci.” Zaskočený bachař se ještě snažil argumentovat tím, že tohle nemá nic společného s marxismem, ale Emana neumlčel. Ten konstatoval suše: “No podle tý vaší dialektiky souvisí všechno se vším. Ale vo to tu teď nejde. Podstatný je, že ty kamna jsou pro nás mnohem důležitější než všechny tydle kecy.” Pro dlouhé zimní večery Pro ukrácení dlouhých zimních večerů se dá doporučit ledacos: my bychom vám rádi doporučili knížku, či přesněji hned tři knížky. První z nich se jmenuje “Pronásledovaní vlastenci”, napsal ji Jožka Pejskař a vydalo ji české slovo v Mnichově. Poslechněte si, co o knize a autorovi říká jeho dlouholetý přítel, poslanec Ota Hora. Novinář a redaktor Svobodné Evropy Jožka Pejskař nás mile překvapil svou novou knihou. "Pronásledování vlastenci” v jistém smyslu navazují na dva předcházející svazky “Poslední pocty”. Všechny tři knihy obsahují nepřeberné množství informací, které by jinak upadly do zapomenutí a jsou proto pokladem pro každého historika. Kniha vyšla k 90. výročí založení Československé strany národně-sociální a její koncept je zcela unikátní: sleduje osudy českých vlastenců od roku 1897 a jejich pronásledování třemi různými režimy. První oddíl je věnován rakouské perzekuci do roku 1918, pak následuje nacistická perzekuce 1939-1945 a konečně komunistický teror od roku 1948do loňského roku. Čtvrtý oddíl knihy věnoval autor — novinář tělem i duší — slávě a pádu nakladatelství Melantrich. Kniha má 278 stran a z toho takřka 200 stran je věnováno komunistické perzekuci. Vždyť to byl prof. dr. Václav Černý, který toto období označil za .. nejkrutější režim současných dějin a také nejnekulturnější. . Pejskař se v knize soustředil především na pronásledované vlastence své vlastní politické strany. Nemíní však přehlížet či snižovat odbojovou činnost příslušníků ostatních politických stran. Vždyť mnozí vlastenci vstupovali do boje za svobodu nikoli jako straníci, nýbrž jako příslušníci národa. Pejskařova kniha je otřesné svědectví nelítostného pronásledování, především barbarským komunistickým režimem. Najdete v ní mnohá jména, která jste znali z politického, uměleckého či náboženského života, mnohá fakta až dosud neznámá. Její význam, zejména pro mladou generaci, je závažný. Knihu si můžete objednat na adrese: české slovo Postfach 860604 D-8000 München 86 nebo (pokud bydlíte v severní Americe) u autora: Josef Pejskař 330 North Stage Coach Lane Fallbrook, Cal. USA 92028 Druhá kniha, kterou vám chceme doporučit, je ze zcela jiné literární zásuvky. Je to útlá knížka veršů v prosté tma- vožluté obálce s nadpisem “Slova a slovo”, a jejím autorem je Anastáz Opasek. Autorovo jméno není čtenářům našeho časopisu neznámé. Právě v posledním čísle jsme přinesli několik ukázek jeho veršů, starších i nových. Pro ty, kteří se nepamatují, zde je pár dat z životopisu, který sám o sobě je dokladem krutosti a nesmyslnosti komunistického režimu v Praze. Jan Anastáz Opasek vstoupil jako devatenáctiletý do benediktinského kláštera, studoval teologii v Praze a v Římě, kde sestál v roce 1938doktorem bohosloví. V roce 1947 byl zvolen opatem břevnovského kláštera, o dva roky později je zatčen a v monstr-pročesu proti “vatikánským špiónům” odsouzen na doživotí. Po jedenáctiletém věznění je propuštěn, ale kněžské povolání mu bylo zakázáno, pracoval tedy jako dělník. V roce 1969 byl rehabilitován a téhož roku odjíždí do Německa, kdežije v benediktinském klášteře. Opat Opasek slavil letos 74. narozeniny. Jeho nová knížka veršů je (podobně jako čtyři předcházející) napsána podivuhodně svěžím, čistým a jednoduchým jazykem. Je to poezie, které se není nutno bát. Knížka má tři oddíly (Odložte smutek; Růže, které mne zraňují; Bůh vyvádí z propadliště pouští). Opaskova poezie je přirozeně obrazem jeho křesťanského filozofického přesvědčení. Poněkud překvapivě je druhý oddíl věnován básním o ženách. A ještě jedno překvapení: verše vyšly současně v českém originálu a německém překladu, oba texty vždy proti sobě na protilehlých stranách. Jeto úprava atraktivní a v emigračních poměrech také velmi užitečná. Snad to pomůže jedné knížce české poezie překročit omezení našeho exilově-kulturního ghetta. Kniha vyšla nákladem Ackermann-Gemeinde. V redakci máme k dispozici zatím jen ukázkový výtisk, kde se neříká, jak knihu objednat. Ale budete-li mít zájem, pošlete objednávku nám a my už to zařídíme. Poslední doporučená kniha má značně neobvyklýžánr. Poslechněte si, co v úvodu praví sám autor — soudce, cestovatel, profesor a jediný čínský mandarín z Plzně, dr. Ota Ulč — “Přemýšlím, co předkládám: Záznamník, 9 [pageend9]rozčarovník či dokonce reakční listář?” Kniha má název “My a oni před a za Atlantikem”. V její první části (Amerika) se autor pokouší “rozmetat generalizace o Americe, ona lichá klišé, leč se železobetonovou výdrží”. V druhé části (Příjezdy — právní souvislosti) najdete právní rady, především pokud jde o problémy emigrační: immigrační kvóty, možnosti příjezdu a uplatnění, měnící se předpisy a praxe, azyl a vydávání uprchlých osob, dědické právo, a naše dilema — úprava vztahů. Kapitola je napsaná živě a pro potřebu normálních lidí, tedy žádný právnický suchopár. Docela poučné. Třetí část knihy nese název “Opustíš-li mě, nejspíš nezahyneš". Autor praví, že jsou to “pozorování a povídání mezi námi exulanty, emigranty, vystěhovalci a též s návštěvníky a návratnými našinci zpět za dráty”. Dodejme k tomu, že těch 113 stran je napsáno jemně ironizující češtinou, s ulčovským talentem pro kontrast, humor a odhalování nesmyslností v našem běžném životě a dostanete za svých 15,60 švýcarských franků ode všeho něco: trochu legrace a trochu smutku, něco zábavy a dost poučení, rozbor zákonných předpisů a politické anekdoty z Prahy — všechno na jedné straně. Prostě, pravé čtení na dlouhé zimní večery. “My a oni” autora Oty Ulče je ročenka Reportéra 1987, kresby jsou od Jana Kristoforiho a knihu vydal Polygon, CH-8048 Zurich, Postfach 1737, Switzerland. -ok- Waldemar Matuška nám píše -'prq*«*'«- r-zcUJoc,; a. VAc.uv, (ty Současně s tímto blahopřáním nám Waldemar oznamuje, že natočil se svou ženou Olgou a Waldemarem juniorem tradiční české vánoční koledy, jak na dlouhohrající gramofonovou desku, tak i na kazetu. Všichni známe Valdu ajeho ženu jako prvotřídní zpěváky, řada z nás má jeho nahrávky doma. Dnes je Valda jedním z nás. Exulantem, který zvolil svobodu. Jeho příchod na Západ je bezesporu přínosem pro československou exilovou kulturu. Československý exil má svoje vynikající vědce, spisovatele, výtvarné umělce, hudebníky, operní pěvce a dnes tedy už i zpěváky pop-music. Našim čtenářům doporučujeme jeho první nahrávku na svobodě, kterou lze objednat na následující adrese: DE-MAR ENT. P.O. Box 8596, Madeira Beach FL 33738, USA Na objednávce poznamenejte, přejete-li si desku či kazetu. Cena za desku nebo za kazetu je 9.95 amerických dolarů plus poštovné, které je v Americeav Kanadě$2.50, Evropě a Austrálii $3.00, Evropa letecky $5.50, Austrálie letecky $7.50. Evropské šeky musí být vystaveny na americkou banku. Platbu zasílejte zároveň s objednávkou. Waldemarovi s rodinou přejeme hodně úspěchů v jeho novém životě a vám přejeme příjemný poslech. -rr- Karel Kryl Azbuk Já sledoval jsem Azbuka měl mundůr ze Sojúzu Jak Gottwald kouřil čibuka a kupoval si blůzu ta blůza byla z Turecka a Azbuk zíral zhruble když musel sáhnout do vrecka a platit čtyři ruble Pak v dalším kšefte za chvilku já viděl jsem jej opět kupovat dámskou košilku a kalhotky číslo pět Pak na vysokém podpatku si k tomu koupil perka snad kupuje to pro matku — snad dostane to dcerka Ze sbírky (Z pod stolu) sebrané spisy, kterou vydalo nakladatelství 68 Publishers v Torontě. Když kupoval si paruku a punčošky a rtěnku já opakoval azbuku písmeno po písmenku Však jalo se mě zděšení když koupil přízi v klubku: “Vot vo svobódnom vrémeni ja búdu vjazáť jupku!” Když přízi sbalil vesele a spěchal sukni plésti já tázal se jej nesměle která že má to štěstí A vidím jak se červená a odpovídá skromně: "Jsem poručice Jelena a sukně — bude pro mě!” 10 [pageend10]Ze života K-231 Po letní dvouměsíční přestávce se výbor sešel k nové práci 23. září u Ottů a říjnová schůze se odbývala rovněž tam 14. října. Z našich zahraničních návštěvníků byli 3 členové výboru (bratři Fráňa, Pittner a Rambousek). Měli možnost se zúčastnit některých našich rozšířených schůzí. Na schůzi v září sestra Ottová předala členům výboru společné prohlášení československých organizací ve svobodném světě (Joint Statement by Czechoslovak Organizations in the Free World) “Soviet reconstruction — opportunities and dangers (Sovětská reforma — příležitosti a nebezpečí). Podstatnou část přinášíme v dnešním čísle. Výbor rovněž jednomyslně schválil zvýšení obnosu jednotlivých zásilek pro vánoční akci domů. Na zářijové schůzi byla ustanovena komise pro výstavbu památníku popraveným a umučeným politickým vězňům během komunistického teroru v naší vlasti. Práci v této komisi za K-231 přijali sestra Rollerová a bratři Slavík a Otta. Za Kruh přátel sestra Slavíková a bratři Bartů- něk a Talský. Byla čtena řada dopisů, které se nashromáždily během léta. Přítomným byla oznámena tragická a smutná smrt p. Jiřího Zavřela z Kalifornie, jak ji v dopise popsal bratr Sochor. Toto je krátké shrnutí dvou rozšířených výborových schůzí. Příští schůze bude 11. listopadu u Otrubů. © Během léta jsme s radostí přivítali v Kanadě celou řadu dobrých přátel. Jako první byli mezi námi Mirka a Milan Hejlovi ze západního Německa, kteří se zúčastnili květnové schůze u Frýbortů. V červnu jsme mezi sebou uvítali sestru Libuši Drobílko- vou z New Jersey, USA, bratra Otu Rambouska, rovněž ze Států. Tentýž měsíc byli u nás i manželé Pittnerovi, v červenci rodina Maškova, v srpnu Helena Huňková-Husáko- vá a Dana Hubková, Adamovi z USA, Antonín Fráňa a Zdenka a Karel Šťastní ze Švýcarska. Naši návštěvníci nám byli všichni velmi milí. Pokud jejich, či naše časové možnosti stačily, snažili jsme se jim ukázat alespoň bezprostřední část Kanady — to jest Toronto a nejbližší okolí. Přátelé, přijeďte znovu — byli jste a budete vždycky vítáni! Letošní vánoční příspěvky byly odeslány našim potřebným sestrám a bratrům v měsíci říjnu. Přijměte prosím, všichni, kteří tak nezištně pomohli tuto zásilku uskutečnit upřímné a vroucí díky. Za K-231 v exilu Eda Ottová cfcOctcbóctcbóócbcbcbťbcbdxbócbcbchcb ^vP^^^^J^^JvpKpCpCpCpCpCpvpCpCpkpkpCP Zprávy z pokladny Jako obvykle, Klub K-231 děkuje všem svým přátelům, kteří poslali své cenné dary. V době od 1. září do 15. října jsme na konta uložili následující položky: Jméno Stát Obnos $ Účel Bartůněk Antonín Kanada 100.- Can KA Bujná Eugenie Rakousko 20.- Can KA Faltusová Anna USA 25.- US KA Fellmann Jan Kanada 10.- Can KA Povolný Mojmír USA 50.- Can KA Pražák Zdeněk USA 20,- US KA Roubík Antonín USA 25.- US KA Svačina Josef USA 10,- US KA Uhlíř Antonín USA 10.- US KA Veselý Josef F. Kanada 50.- Can KA Účel KA = činnost (b(ŕ(b(b(b(ŕ(ŕó(t(b(b(b(b(b(b(b(b(h(b(b(t' Cp ^p cpcpcpkpcpcpcpcpcpkpcp \p Cp Cp V Československu zemřela po dlouhé a těžké nemoci ve věku 83 let sestra ANTICA BARTÍKOVÁ, roz. Adžija. V domově důchodců v Praze zemřela ve věku 84 let sestra EMILIE VACKOVÁ. V létě zemřela v Brně sestra BOŽENA ŽVACHULOVÁ (Pirát). Příčina smrti není známá. V Československu zemřel bratr ALOIS SEDLÁŘ ve věku 72 let. Pocházel z Vlčkova-Kuželek u Zlína. VZPOMÍNÁME A NEZAPOMÍNÁME! 11 [pageend11]Kruh , píátel J I z p G T R E T I v s©b©íu 21,listopadu 1987 v'7 hod. večer Masaryktown, 45® Scarborough Golf Club Rd. hraje ČESKÁTRAMPSKÁ KAPELA! VÁNOČNÍ PEČIVO TOMBOLA Vstupné £8(2# K-231 Is published bi-monthly by Club K-231 in exile. — K-231 je dvouměsíčník, který vydává K-231 v exilu — Klub bývalých politických vězňů se sídlem v Kanadě, fiídí redakční rada ve složení: František Otta, Zdeněk Otruba, Lumír Salivar. Redakce si vyhražuje právo úpravy nebo zkrácení článků. Nevyžádané rukopisy a fotografie se nevracejí. Adresa Klubu je: Club K-231, P.O. Box 2323, Postal Station “B”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, On., Canada. [pageend12]