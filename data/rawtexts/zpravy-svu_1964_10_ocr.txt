SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ROČNÍK VI. svu PROSINEC 1964 ČSR “MALÁ SESTRA” USA. Společnost pro vědy a umění uspořádala 9. prosince t.r. slavnostní večeři v newyorském hotelu Americana, při níž byl udělen diplom čestného členství SVU dr. Howardu Ruskovi z Newyorské university. Podrobnější zpráva o tomto slavnostním aktu bude uveřejněna v lednovém čísle ZPRÁV. Před předáním diplomu promluvila vynikající operní pěvkyně, paní Jarmila Novotná, členka výboru SVU, jež v podstatě řekla toto: “Sešli jsme se dnes proto, abychom odevzdali diplom čestného členství doktoru Howard Ruskovi. Ve skutečnosti, že byl zvolen čestným členem naší Společnosti pro vědy a umění, vidím určitý symbol, a to hned z několika hledisek. Především se domnívám, že doktor Rusk je stejný umělec jako vědec. Protože k jeho rozsáhlému vědeckému dílu je třeba nejen hlubokých vědeckých znalostí, ale také velké umělecké imaginace. Ale hlavně: Myslím, že to není náhoda, že Československá společnost pro vědy a umění mohla vzniknout a vznikla ve vlasti Howarda Ruska, v zemi, která v politice uskutečňuje tytéž humanitní ideály, které doktora Ruska inspirovaly k jeho vědeckému a lidumilnému dílu. Neboť naše Společnost pro vědy a umění je složena hlavně z politických uprchlíků, kterým Spojené státy americké nejen poskytly asyl, ale staly se jim druhou vlastí. Jak vím od funkcionářů, jen ve Spojených státech a v Kanadě máme na čtyři sta universitních profesorů, zejména z mladší a nejmladší československé intelektuální generace. Někteří z nich za těch pár let, co jim byla dána americká svoboda badání, získali ve svých oborech jméno světové. My všichni, kteří milujeme své rodné Československo i svou novou - americkou - vlast, my všichni jsme za to Spojeným státům americkým vděčni. Bylo by však nespravedlivé, kdybych hovořila tak, jako kdybychom my, Čechoslováci, jen přijímali a nic nedávali. Členové Společnosti pro vědy a umění obohatili tuto zemi vědecky, umě- ČTENÁŘŮM A PŘÍZNIVCŮM SVU PŘEJEME VŠE NEJLEPŠÍ DO NOVÉHO ROKU ’65 lecky i kulturně. V minulosti i dnes. Stačí snad připomenout, že jsme se dnes sešli ve městě, kde na sedmnácté východní ulici žil a tvořil Antonín Dvořák, ve městě, kde složil několik nesmrtelných děl, zejména svou “SymfoZPRÁVY ČÍSLO 10 [pageend1]nii z nového světa." I v tom vidím symbol naší dnešní schůzky. A přála bych Spojeným státům, aby emigrace všech národů zanechala na americké půdě tak hlubokou a trvalou stopu, jakou zanechávají naši umělci a vědci. Paní Ruskovou a doktora Ruska prosím, aby se mezi námi cítili jako v úzké rodině. Vždyť ne nadarmo mezi dvěma válkami američtí novináři nazývali naše Československo — “Malá sestra”. A měli při tom na mysli vzornou demokracii presidenta Masaryka, demokracii podle amerického vzoru - sestru, malou sestru velkých Spojených států!” PROGRAMOVÁ ZPRÁVA TISKOVÉHO REFERENTA Oč jde? Cíl jsme si vymezili ve stanovách: jde nám o podporu a koordinaci kulturní činnosti, české i slovenské, a o vybudování dokumentačního střediska. Cesty, kterak plnit tento program, a konkrétní úkoly se řídí časovými poměry a danými možnostmi. Náš druhý sjezd vytýčil dva body zvláště naléhavé. Předně, rozšíření počtu členstva, zejména v Evropě, a za druhé, omlazení našeho vedení. Průměrná věková hranice předsednictva a výboru se povážlivě blíží šedesátce a tak každý rok zužuje náš pracovní okruh. V obojím směru je důležité, aby se o nás více vědělo. Jsou stále jednotlivci i organizace, které nás pokládají za pouhé sdružení politických uprchlíků anebo za representaci dnešního Československa. A tu nelze očekávat valné výsledky, nechopíme-li se propagace své věci sami, a to účinněji než dosud — nejen v pracovním okruhu vedení SVU, ale i jednotlivě, každý z nás. Propagační cesty Pokusme se o krátký přehled našeho propagačního kapitálu. Na prvém místě oceňujeme spolupráci krajanského i exilového tisku, který referuje o naší činnosti z vlastního podnětu. Naše vlastní Zprávy SVU a Proměny zdaleka nestačí jako propagační instrument; přiznejme, že bez vlídné pomoci českých a slovenských časopisů v USA, Kanadě, Austrálii a jinde ve světě bychom nebyli tam, kde jsme dnes. Za druhé, je mnoho českých a slovenských listů, dobře zakotvených na oblastní základně, kde můžeme navzájem ledacos získat: na jedné straně SVU jako informátor o současných kulturních směrech českých a slovenských; na druhé straně krajanské listy jako prostředek, kterým můžeme proniknout do dalších řad. Každý člen bez funkce může vykonat mnoho krátkou zprávou o naší společnosti, kterou by dal k disposici svému tisku. Prospělo by nám však, kdyby se tiskový referent vždy dověděl, co bylo uveřejněno, tak aby mohl pisateli sám přispět dalším materiálem, bude-li třeba. Za třetí, postupně pronikáme do západního vědeckého tisku. Tu je snad nejvíce zapotřebí, abychom se spojili všichni. Většina z nás pracuje ve zvláštních oborech vědy, kde tiskové spojení velmi závisí na osobních vztazích. Máme na mysli vědecké revue a odborné časopisy, z nichž mnohé s povděkem přijímají informace o našich cílech a výsledcích. Stačí uvážit, že na př. naše Abstracts of Papers z II. sjezdu se 119 referáty představují malou encyklopedii lidského vědění. Autor každé zprávy, přednesené na našem sjezdu, má neoby78 [pageend2]čejnou příležitost informovat o svém příspěvku svůj odborný tisk a sdělit data o SVU. Opomenutí toho by znamenalo zbytečnou skromnost. Jednou navázané tiskové spojení je pak třeba udržovat; v tomto směru náš tiskový referát za věcí vždy půjde. Za čtvrté, je tisk jiných národností, většinou ochotný k přátelské spolupráci. Zdůrazněme, k spolupráci, neboť je vždy i v našich možnostech publikovat v českých a slovenských listech zprávu o kulturním dění jiných národnostních skupin ve svobodném světě. I tu jde však především o osobní spojení aspoň pro začátek, a náš tiskový referát proto uvítá každý námět. Za páté, i mimo rámec tisku máme široká a nevyužitá pole. Zejména v menších místech; vzpomeňme, kolikrát jen každý z nás byl zván do různých klubů, kulturních a náboženských středisek, aby promluvil o tvářnosti střední a východní Evropy, českých a slovenských cílech, otázkách z dějin, nemluvě o vlastních problémech. Protože SVU zastupuje všechny vědecké obory, není úseku, na němž by nebylo možno se zmínit o naší existenci a cílech. Za šesté, členové SVU v povolání učitelském mají propagační instrument na dosah ruky. Naše Abstrakta a chystaný Sborník sjezdových prací jsou vesměs původní prameny vhodné pro studium i na graduované úrovni, otvírající cestu k dalším vědeckým zdrojům, a tu je jediné na nás, abychom jich použili. Mnohé se již z toho prakticky osvědčilo jakožto doplňková četba ve vyšších ročnících amerických kolejí a universit. Rozumí se, že tiskový referent bude vděčný za každé sdělení, týkající se této věci. Vzpomeňme také, že v našich odděleních historie, politických věd, národního hospodářství, slávistiky, geografie a přírodních věd jsou vývěsní tabule, kde se publikuje ledacos a kde KAREL ABSOLON, profesor na universitě státu Minnesota, člen SVU, provedl nedávno první operaci svého druhu, o níž přinesly podrobné referáty přední americké noviny. Dr. Absolon transplantoval játra z člověka, který právě zemřel, na třináctiměsíční dítě, jemuž hrozila smrt. Operace, jež byla první toho druhu ve Spojených státech, se stoprocentně podařila. KAREL HUSA, řádný profesor kompozice a dirigování na Comellově universitě, člen SVU, pražský rodák, odjíždí počátkem roku 1965 do Bruselu, kde bude dirigovat tři koncerty a nahraje na gramofonovou desku svou novou skladbu “Mozajky”. V březnu 1965 bude profesor Husa dirigovat samostatný koncert v Lincolnově uměleckém středisku v New Yorku. Na tomto koncertu bude přednesena jeho skladba “Oda k oslavě stého výročí Cornellovy university” a Beethovenova “Mše”, kte- je stále dostatek místa na informace o našem směru a činnosti. Kritika a oposice Věcná kritika a připomínky, v čem chybujeme a čeho bychom se měli chopit, abychom splnili program, jsou dvě věci, které v celku dosud postrádáme. Konstruktivní kritika je projevem zájmu a spolupráce. Ačkoli nejúčinnější jsou vždy náměty pro valné shramáždě- ní, i mimo rámec sjezdu je třeba s předsednictvem a členy vedení vyměňovat názory o čemkoli. Jako organisace nepolitická SVU nemůže mít oposici v technickém smyslu — nemluvě o sdruženích orientovaných totalitně. Neuzavíráme se však konkrétní výměně hledisek s kýmkoli a o čemkoli, co spadá do našeho programu. 79 NÁŠ KULTURNÍ PŘÍNOS: Dr. Miloš Šebor [pageend3]rou profesor Husa poprvé dirigoval u příležitosti prvního výročí smrti presidenta Kennedyho. JOSEF ANDERLE, profesor historie na universitě státu North Carolina, člen SVU, přednášel na sjezdu profesorů slovanské historie na universitě v New Orleans (Louisiana) na téma “Stát a společnost v Kijevském Rusku v interpretaci. A. S. Presniakova”. Na témže sjezdu byla čtena přednáška profesora Edwarda Táborského, člena SVU, “Less Developed Countries in Soviet Ideology”. Slavnostním řečníkem při banketu byl pražský rodák, profesor Hans Kohn, který přednášel na téma “On the Loneliness and Togetherness of the Slavs”. JIŘÍ GLOS, právník, člen SVU, se stal profesorem právních věd na texaské universitě v San Antonio. Dr. Glos je dalším z mladé generace čs. exulantů, kteří dokončili svá vysokoškolská studia v cizině. Po únorovém puči dr. Glos emigroval do Austrálie, kde dosáhl doktorátu práv. Druhý doktorát práv získal na universitě Yale ve Spojených státech. Několik let byl profesorem na právnické fakultě university v Singapuru. Po návratu do Spojených států byl kratší dobu zaměstnán jako právník ve velké newyorské advokátní kanceláři. ERIKA A. MAREŠOVÁ, nová členka SVU, se stala od počátku letošního akademického roku profesorkou matematického oddělení Swarthmorské koleje v Pennsylvanii. Dr. Marešová, dcera někdejšího obchodního attaché v New Yorku a nyní profesora národního hospodářství na státní universitě v Pennsylvanii, publikovala loni abstract své doktorské práce “Semi-perfect Modules” v Mathematische Zeitschrift” (No. 82) v Heidelbergu. zahajující druhý ročník tohoto čtvrtletníku Společnosti pro vědy a umění, přinese v úvodníku Vratislava Buška zhodnocení politických i kulturních proměn kolem nás, jak je viděl Druhý sjezd SVU, konaný v září 1964 v Novém Yorku. Naše poezie se představí v nových verších Pavla Javora, Chrysostoma Mas- tíka a Jiřího Kavky. Filosofie bude v čísle zastoupena esejem Stárkové, nazvaném “Marxismus a metafysika”, literární věda článkem Pavla Želivana o Albertu Camusovi, psaným u příležitosti pátého výročí Camusovy smrti, a dokončením článku Věry Blackwellové o českých překladech Hamleta. Vědy právní a státní přijdou k slovu ve studii Miloše Šebora o vnitřní bezpečnosti a K. Běl- ského o poměru bonnské vlády k mnichovské dohodě. Josef Kratochvíl poví o svém studiu, konaném za polárním kruhem, o emigračním problému lumíků. Lednové číslo přinese také ve své bele- trické části povídku Vladimíra Vaňka, bude pokračovat ve svých “rozhovorech” a bude obsahovat četné recenze knih, vydaných doma i v exilu a naše čtenáře zajímajících. Číslo možno objednat nebo k předplacení Proměn se přihlásit na adrese John G. Lexa, 47-16 Austel Place, L.I.C., N. Y. 11101, USA. PROMĚNY. Administrace čtvrtletníku PROMĚN žádá osoby ,které obdržely první a druhé číslo PROMĚN a nehodlají si je předplatit, aby je laskavě vrátily na adresu: Mr. John G. Lexa 47-16 Austel Place, Long Island City, New York, 11101. Administrace nemá již žádná tato čísla na skladě a ráda by vyhověla novým předplatitelům, kteří žádají také 1. a 2. číslo. 80 LEDNOVÉ ČÍSLO PROMĚN [pageend4]JAROSLAV ŠEJNOHA, bývalý československý velvyslanec, žijící nyní v exilu v Kanadě, se dožil koncem tohoto roku 75 let. Jeho přátelé v Torontu uspořádali jubilantovi skutečnou “překva- penku”, na níž po společné večeři básník M. Zlámal, člen SVU, pronesl slavnostní přípitek a ve své řeči ocenil jeho zásluhy o československý národ nejen na poli diplomatickém, ale též na poli uměleckém. Jubilant pak vtipným způsobem vzpomněl jednotlivých úseků svého života a své vzpomínky zakončil vážným rozborem úkolů diplomacie a na praktických příkladech ukázal, jaké změny prodělala světová diplomacie od počátku první světové války až po dnešní dobu. Jak známo, velvyslanec Šejnoha byl na letošním sjezdu SVU zvolen referentem pro umění výtvarné. HANUŠ LEXA, předseda pracovní skupiny SVU v New Yorku, doktor práv Karlovy university v Praze a právník Newyorské university, oslavil minulého měsíce své padesáté narozeniny. Dr. Lexa je zaměstnán jako právník u firmy Waldes-Kohinoor v New Yorku a po několik let byl lektorem srovnávacího ú- stavního práva na Newyorské universitě. Jako “dárek” ke své padesátce dostal Dr. Lexa jmenování profesorem na téže universitě. Jak si čtenáři ZPRÁV SVU pamatují, jubilant byl organizačním referentem Druhého vědeckého sjezdu SVU, pořádaného letos v září v New Yorku, a v této funkci byl vlastně hybnou pákou celé sjezdové administrativy a organizace. A při tom všem dr. Lexa vždy ještě najde čas pro svou krásnou zálibu - hudbu; svými klavírními doprovody obohatil již mnohé krajanské podniky v New Yorku. Oběma jubilantfim přejeme vše nejlepší do dalších let a mnoho další činorodé práce pro SVU! My, mladí Čechoslováci a studenti, žijící dnes ve Spojených státech amerických a shromážděni v Klubu svobodné kultury v Chicagu, připomínáme si význam 17. listopadu jako Mezinárodního dne studentstva. Připomínáme si, že v tyto dny před 25 lety nacisté zastřelili devět funkcionářů tehdejšího Ústředního svazu československého studentstva, a nezapomínáme, že i komunisté stříleli do demonstrujících studentů v únoru 1948, a že během své hrůzovlády několik vysokoškoláků popravili. Připomínáme si, že nacisté odvlékli na dva tisíce vysokoškoláků do koncentračního tábora, a nezapomínáme, že také komunisté za svého panování pozavírali stovky studentů, z nichž mnozí ještě stále úpí v komunistických žalářích. Připomínáme si, že nacisté uzavřením českých vysokých škol znemožnili 17 tisícům vysokoškoláků dokončit svá studia, ale nezapomínáme, že i komunisté po léta znemožňují desetitisícům mladých Čechoslováků studia třeba i jen započít, a to z důvodů třídního původu a nebo pro antikomunistické stanovisko jejich rodičů. Připomínáme si a nezapomínáme, že jak nacisté, tak komunisté znemožnili a znemožňují stovkám universitních profesorů pokračovat ve vědecké a výchovné činnosti. 17. listopad nám tedy symbolizuje nejen nacistické, ale i komunistické popření práva na vzdělání a zneuctění akademické svobody v Československu. Symbolizuje nám dvojí potlačení svobody ducha, dvojí ohrožení úrovně vzdělání našeho národa. A protože se světová kultura udržuje a roste svobodnou výměnou duchovních hodnot mezi národy, snížení úrovně vzdělání naše81 NAŠI JUBILANTI “K 17. LISTOPADU” [pageend5]ho národa znamená i ohrožení kulturního rozmachu lidstva. Protestujíce proti odpírání vzdělání z důvodů politických, rasových, náboženských a sociálních, vyslovujeme se u příležitosti 25. výročí 17. listopadu 1939 pro základní lidské právo - právo na vzdělání - všem příslušníkům naše- národa bez rozdílu. Prohlášení klubu svobodné kultury v Chicagu. Nový pokladník SVU. Jak jsme již oznámili v říjnovém čísle ZPRÁV SVU, zářijový sjezd SVU zvolil pokladníkem na nové období dr. Michaela Šumi- chrasta. Jeho adresa je: 5416 Harwood Rd., Bethesda, Maryland, 20014. Žádáme členy SVU, kteří dosud nevyrovnali své členské příspěvky za rok 1964, aby tak učinili co nejdříve šekem nebo Money Orderem na výše uvedenou adresu. Přednášejícím na Druhém vědeckém sjezdu SVU: Předseda Publikační komise SVU, dr. Míla Rechcígl, žádá znovu a velmi důrazně, aby všichni přednášející na Druhém vědeckém sjezdu SVU v záři t.r. v New Yorku, zaslali okamžitě, avšak nejpozději do poloviny února 1965, originál a jednu kopii své přednášky v jazyce anglickém, na jeho adresu: 1703 Mark Lane, Rockville, Maryland, 20852. Přednášky, které nebudou do poloviny února zaslány na jeho adresu nebudou moci být zařazeny do anglického sborníku, na jehož redakci dr. Rechcígl již pracuje. Výzva k hudebníkům. Ve snaze pořídit co možno nejůplnější seznam hudebníků českého a slovenského původu, žijících mimo území Československa, Joža Karas, hudební referent SVU, se obrací na všechny zpěváky, výkonné umělce, hudební vědce i pedagogy s žádostí, aby mu zaslali svou adresu a zároveň připojili adresy jejich známých hudebníků, bez ohledu na to, zda jsou či nejsou členy SVU. Jeho adresa je: Joža Karas, 145 Ridgefield Street, Hartford, Conn., 06112. Rukopisy dosud nepublikovaných děl. Společnost pro vědy a umění připravuje seznam dosud nepublikovaných knih, studií, monografií a eseji v češtině, slovenštině, jakož i v jiných jazycích, pokud svými náměty spadají do rámce úkolů Společnosti. Prosíme své čtenáře, aby laskavě zasílali příslušné informace redaktoru PROMĚN (Dr. Ladislav Ra- dimský, 205 East 82nd Street, New York, N. Y. 10028, USA) s udáním, kde rukopis je, kolik má stran a pod. Rukopisy zatím nezasílejte. Rukopisy schválené a doporučené publikační komisí Společnosti budou podle finančních možností vydány tiskem. Newyorská pracovní skupina SVU společně s Národní radou žen svobodného Československa uspořádala v listopadu t.r. v Polském ústavě v New Yorku “Panelovou diskusi o dnešním životě v Československu”. Členy panelu byli čtyři českoslovenští uprchlíci, kteří nedávno přijeli do Spojených států: lékař, lékařka a dva inženýři. Přednášející promluvili velmi obsažně o životních podmínkách v dnešním Československu s hlediska všeobecného, hospodářského, kulturního, sociálního a odborně vědeckého. Návštěva panelové diskuse byla pravděpodobně největší, jakou kdy podobný podnik zaznamenal. Po přednášce přítomní kladli přednášejícím jednotlivé dotazy a vyvinula se živá diskuse, vedená na vysoké úrovni. 82 ZÁZNAMY: [pageend6]Pracovní skupina SVU v Chicagu, ko. nala svou první podzimní schůzku 20. listopadu. Byla provedena volba některých nových funkcionářů na jednoroční období. S velkým politováním byla přijata žádost naší obětavé tajemnice prof. Heinzové, aby byla ve své funkci vystřídána. Novou tajemnicí byla zvolena prof. H. Hrabíková, pokladnicí pí. Božena Riedlová a tiskovým referentem M. Zvára. Volba byla jednomyslná. Uvažovalo se také o volbě nového předsedy, neboť dosavadní dlouholetý předseda Dr. Čada poukázal na nedostatek času a vykonávání spousty jiných povinností. Rád by viděl, aby funkci předsedy zastával někdo z mladší generace. V důsledku neúplné účasti členů, zaviněné sněhovou bouří a náledím, volba nového předsedy byla odložena na příští schůzi. Během schůze přednesla Vlasta Vrá- zová zajímavý referát o průběhu druhého sjezdu SVU. Pracovní skupina SVU v Chicagu plánuje pro zimní sezónu sérii kulturních večírků, promítání cestopisných filmů a barevných obrazů spojených s přednáškami. Český lékař v Guatemale. Americký tisk se nedávno zmínil velmi pochvalně o práci českého lékaře v Guatemale. Tímto lékařem je dr. Jaroslav Richter z Chicaga, syn známého orelského pracovníka, architekta Vladimíra Richtera. Dr. Richter ošetřuje v Guatemale se svým štábem asi 25.000 nemocných domorodců. Jeho práce je placena jednak dobročinnými organizacemi, jednak a- merickými továrnami na léky, které mu zasílají zdarma všechny potřebné medikamenty. Také Paraguay má českého lékaře. Z Asuncionu v Paraguay přijel do Chicaga na vánoce ke svým rodičům dr. František Palouček, chicagský rodák. Po ukončení lékařských studií dr. Palouček se stal lékařem universitní nemocnice v Buffalu (N.Y.). Roku 1963 byl jmenován profesorem gynekologie na téže universitě. Nyní již přes rok pracuje v jihoamerické republice Paraguay, v rámci americké vědecké a lékařské pomoci Jižní Americe jako šéf tamní americké lékařské mise. Informační referent SVU, dr. Miloš Šebor, rozeslal od sjezdu SVU několik informativních oběžníků Tiskové služby SVU krajanským časopisům nejen ve Spojených státech, ale též v Kanadě, Evropě a Austrálii. Největšího ohlasu v krajanském tisku dosáhl článek redaktora Josefa Martínka “Obnovme Kluby Komenského”. V této plamenné výzvě redaktor Martínek se zabývá problémem pozvolného vymírání prvé generace našich krajanů ve Spojených státech, současně však upozorňuje na vzrůstající počet mladých příslušníků druhé a třetí generace. Zmiňuje se dále o tom, že před 50 léty, kdy ve Spojených státech byla jen hrstka profesorů českého a slovenského původu, bylo možno vytvořit 30 klubů Komenského, jež sdružovaly krajanské studen83 -MZ- Dr. František Zuleger mrtev. Na Long Islandu (N.Y.) zemřel ve věku 55 let vynikající český lékař, poúnorový u- prchlík, člen SVU, dr. František Zuleger. Zemřelý byl v Československu vedoucím lékařem pražské dětské nemocnice a později profesorem dětského lékařství v Plzni, když tam byla zřízena odbočka Karlovy university. Ve Spojených státech se dr. Zuleger stal brzy vedoucím lékařem dětského oddělení nemocnice v Glen Cove a vedle své soukromé prakse přednášel ještě jako mimořádný profesor na newyorské universitě. [pageend7]ty na amerických kolejích a universitách. Článek končí výzvou, aby SVU, která mezi sebou má na 400 profesorů českého a slovenského původu, se pokusila o obnovu těchto Klubů Komenského, jež většinou zanikly po první světové válce. Důkazem toho, že tento úkol není nesplnitelný, je příklad profesora Vladimíra Kučery z Nebrasky, jenž na tamních dvou universitách Klub Komenského již obnovil. “Quarts Fiber” (křemenné vlákno) je název nové umělé hmoty, kterou před krátkou dobou sestavil český benediktin, profesor František Shonka z koleje sv. Prokopa v Lisle. P. Shonka odejel nyní do Evropy, kde navštíví vědecké laboratoře v Anglii, Dánsku a v záp. Německu, a bude tam přednášet o svém vynálezu, který též předvede na mezinárodní výstavě ve Frankfurtu nad Mohanem. “Prodaná nevěsta” v Tennessee. U příležitosti pořádání letního hudebního festivalu v Great Smoky Mountains byla v přírodním divadle Hunter Hills Theater v Gatlinburgu, Tennessee provedena Smetanova opera “Prodaná Nevěsta” ve dnech 11. až 26. září t.r. Operu nastudovali a velmi dobře předvedli žáci hudební koleje v Barbourville, Kentucky. Vedením tělesné výchovy, sportu a rekreace v městě Phoenix (Arizona) byl pověřen městskou správou český exulant Emerich Hlava, profesor tělesné výchovy a matematiky na místní střední škole. Ve volném čase profesor Hlava píše scenaria pro film a televizi. JOSEF KORBEL, bývalý čs. velvyslanec v Jugoslávii a nyní profesor mezinárodních vztahů na universitě v Denveru (Colorado), člen SVU, se vrátil z úspěšného přednáškového turné po různých universitách na západním pobřeží Spojených států. Mimo jiné přednášel v Los Angeles, v San Franciscu a na Stanford- ské universitě v Palo Alto. Oprava ke zprávě z listopadového čísla ZPRÁV SVU. V listopadovém čísle ZPRÁV SVU v rubrice “Náš kulturní přínos” bylo omylem uvedeno, že název nové knížky dr. Ladislava Radim- ského je “Vzpomínky jen malé _ Stránky prázdninového deníku”. Správný název této knížky je “Světélko jen malé. Stránky prázdninového deníku. ” O- mlouváme se tímto autorovi i čtenářům. PLACENÉ OZNÁMENÍ: ČESKOSLOVENSKÉ SPOLKY V AMERICE, stodesetiletá a nejstarší bratrská a sesterská podpůrná jednota ve Spojených Státech, upřímně přeje členům SVU a čtenářům tohoto časopisu, radostnou pohodu příjemných svátků vánočních a šťastného Nového Roku 1965, který nechť je vaším rokem ideálního zdraví a všestranného úspěchu. Kdykoli se pak otázka životního pojištění ve vaší rodině stane aktuální, ČSA, která svými osvědčenými plány životního pojištění zabezpečuje desetitisíce svých členů, vás přátelsky uvítá ve svém středu. ČSA, 2138 South 61st Court, Cicero, Illinois, 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Editor: Vladimír S. Walzel, 150-54 78th Avenue, Flushing, New York, N. Y. 11367. - Printed by the Orbis Printing Co., Inc., 246 East 84th Street, New York, N. Y. lfir*28. _ Subscription for non-members: $3.00 per year. [pageend8]