SLOVENSKÉ HLASY Z RÍMA Mons. Dominik Hrušovský: Storočnica encykliky «Grande mimus », 3 — Arcibiskup Jozef Tomko: Základy a cieľ apoštolátu laikov, 4 — Cirkev vo svete, 8 — Anton Zappino: Náš život závisí tak trochu od včiel, 9 — Ste úprimní? 11 — Bohuslav: Nechal sa viesť Kristovými slovami: « Uzdravujte chorých », 13 — Móric Alster: Neoželel som ani ťažkosti, ani útraty, 16 — Ondrej Podhorský: Veriaci kresťan nezúfa v utrpení, 18 — Slovenská rodina v šírom svete, 21 — Frank: Deti — naše živé zrkadlo, 23 — Ján Pavol II. v Brazílii, 25 — ver: Všetci spoločne za mier, ale aký? 26 — Spectator: Hora sa strojila porodiť, a porodila myš, 27 — Naši novokňazi, 28 — Naša Patrónka, 29 — Na kultúrnom poli, 30 — Gorazd Zvo- nický: Svätý Otče, seďte doma! 32. 8/9 august september 1980 časopis slovenských katolíkov [pageend1]Oltár kaplnky zasvätenej sv. Cyrilovi a Metodovi v bazilike sv. Klementa v Ríme. Na freske je v hornej časti znázornený nebeský Otec v sláve. V dolnej časti je Spasiteľ na tróne s evanjeliom v staroslovienskej reči s hlaholským písmom. Pred ním kľačí pápež Lev XIII. a odovzdáva mu model baziliky. Po bokoch stoja sv. Cyril a Metod v rúchu biskupov východného obradu. 2 [pageend2]PRÍRODA JE NÁDHERNOU KNIHOU, V KTOREJ KAŽDÁ STRÁNKA JE CHVÁLOU NA STVORITEĽA Náš život závisí tak trochu od včiel Zaiste ste si už všimli včielky, ako si poletujú z kvetu na kvet, ochutnali ste ich sladký výrobok a pozorovali ste skupiny úľov na zelenej lúke. A vaše vedomosti o včelách sa možno tu aj skončili. A predsa tento hmyz vždy nadchýnal vnímavé mysle dokonalosťou svojho inštinktu, vzorne usporiadaným životom a hodnotou svojho výrobku. Monarchia alebo republika ? Charakteristikou včiel je družnosť. V každom úle je kráľovná, stovky trúdov a desaťtisíce robotníc. A všetko to pracuje tak jednotne a zámerne, ako by to bol jeden živý organizmus. Jej výsosť kráľovná je dušou úľu, príťažlivým stredom celej rodiny, predmet najväčšej starostlivosti a úcty. Kráľovná nerozkazuje a ani sa nestará o veľké potomstvo. Jej úlohou je znášať vajíčka. Doprevádzaná sprievodom slúžok trávi svoj deň na plodovom pláste a do každej bunky uloží vajíčko. Včelia kráľovná je skutočný div prírody. V niektoré dni môže zniesť až tritisíc vajíčok. Je to množstvo, ktorého váha presahuje váhu jej tela. Umožňuje jej to nadmerné požívanie « kráľovskej kasičky », ktorú jej neustále podávajú slúžky. Vajíčko sa premení vo včeliu larvu. Včielky- kŕmičky ju dobre chovajú a preto veľmi rýchlo rastie. Ked’ vyplní celú bunku, sa zakuklí. Vcely- robotnice potom bunku zaviečkujú voskom. V bunke sa celý organizmus premieňa, až z nej vyletí mladá včela so všetkým ústrojenstvom a pudmi, aby mohla začať svoj pracovný kolobeh. Včely-kŕmičky sú mladé robotnice, ktorých úlohou je kŕmiť larvy najprv včelou kašičkou. Je to látka bohatá na bielkoviny. Vylučujú ju zo slinných žliaz. Neskôr kŕmia larvy zmesou peľu a medu. Asi po desiatich dňoch tejto činnosti z kŕmi- čiek sa stanú voskárky. Z brušných článkov vylučujú voskové šupinky, ktoré ostatné včely zbierajú a nosia na pracovisko. Najprv pripravia zvislú voskovú stienku so vzorkou trojuholníkových pyramíd. Sú to vlastne dienka buniek. Potom postupne po oboch stranách stienky budujú bunky. Plást - ozajstné veľdielo Keď pozorujeme plást v priereze, vidíme, že protiľahlé bunky sú akoby sfalcované a otvorom smerujú o niekoľko stupňov nahor, takže med z nich nevytečie. Ako by tie včelky-staviteľky poznali vlastnosti medu. Plást je skutočne premyslená stavba. Jej technické údaje prekvapovali matematikov všetkých čias a ani modernými elektronickými počítačmi sa dosiaľ nezistilo, že by si vyžadovali dajakú opravu. V najmenšom priestore, s najmenšou spotrebou materiálu bola vytvorená stavba o najväčšej kapacite a odolnosti s dvojakou funkciou. Môže slúžiť ako skladiště medu a ako plodisko. 9 [pageend3]Keď má včela asi dvadsať dní, vyletuje von. Širokými letmi si dobýva okolie a určuje si orientačné body, aby sa vedela vrátiť domov. Inou dôležitou robotou včiel je strážiť úľ. Strážne včely poznajú svoje sestričky podľa vône. Vôňa je heslom, ktorým sa vstupuje do úľa. Stačilo by postriekať včielku silnou voňavkou a už by ju do rodiny neprijali. Pri vstupe do úľa sa často odohráva krutý boj so včelami zbojníčkami. V krajnom prípade včela použije mocné žihadlo, ktorým vstrekuje do protivníčky kyselinu mravenčiu. Včielky myslia aj na ventiláciu svojho úľa. V horúcich dňoch pri vchode do úľa vírivo trepocú krídelkami včely-ventilátorky a tak spôsobujú osviežujúci prievan. Boli to teda včielky, čo vynašli klimatizáciu vzduchu. Práca, práca, práca... Posledné tri týždne svojho života prežijú včely v neustálej práci v znášaní. Každá prináša domov dačo užitočné pre celú rodinu, peľ, nektár, vodu a živicu. Peľ je mužský prvok v oplodňovaní rastlín. Len v mikroskope vidno rozmanitosť a eleganciu jeho tvarov. Na holeni tretieho páru nožičiek má včela-robotnica priehlbinku, obrastenú silnými chĺpkami. Je to pravý košíček na peľ. Z peľu nebude nikdy med. Slúži včelám iba za pokrm. Je to ich « každodenný chlebíček ». V plodisku sú vždy zásoby peľu pre krmičky. Bez tejto potravy život v úli by sa zastavil a preto už od prvých slnečných marcových dní včely vyletujú za peľom na jahňady vŕby a liesky. Z čoho vzniká med ? Z čoho vlastne vzniká med? Surovinou na výrobu medu je nektár. Je to sladká látka na dne kvetu. Včielky ho trpezlivo zbierajú a vo svojom brušku chemicky premieňajú a koncentrujú. V úli ho potom vyvrhujú do osobitných buniek a zapečatia voskovým viečkom. V pláste sú aj tri kilogramy medu a konzervovaný v tomto ľahučkom voskovom obale vydrží aj dlhé roky. Môžeme povedať, že včely naučili človeka konzervovať tovar! Konečne tu máme med... pokrm priamo asi- milačný, vysoko výživný, bohatý na aktívne prvky a zaručene bez choroboplodných zárodkov. Včielky prinášajú domov aj vodu, aby v úli bolo sviežo a aby mali z čoho pripravovať kasičku a napájať včely-robotnice. Včielky-vodárky si sadajú na vlhký piesok pri potôčku a keďže nemajú pľúca, nasávajú svojím cicákom vodu pohybom bruška. Dobrý včelár šetrí včielky a zbytočne ich nenamáha a nenúti hľadať vodu ďaleko od úľa. Postará sa, aby ju mali hneď pri včelíne vo vhodnom na- pájadle. Na pukoch a vetvičkách niektorých stromov včela zbiera istý druh živice, ktorá slúži na tisíc vecí. Spevňuje ňou okraje buniek, natiera steny, zatiera pukliny, zamurováva votrelcov, ktorí sa dostali do úľu. A tak sa úľ stáva hygienickým bývaním, plným vône. Aj nové plásty pomaly hnednú. To včielky nanášajú na ne tenkú vrstvu živice a tak sa stávajú odolnejšími. Rozmnožovanie včiel Včelstvo sa rozmnožuje nielen stálym množením, ale aj delením. Každej jari včely-robotnice stavajú nepravidelne predĺžené bunky. Sú to bunky kráľovské, v ktorých sa narodia nové kráľovné. Keď sa zjaví nová kráľovná, celý úľ zachváti akési vzrušenie. To sa stará domáca pani už pripravuje opustiť svoje kráľovstvo, aby si založila kráľovstvo nové. Asi polovica včiel sa nasýti medom tak na dobré tri dni a spolu s kráľovnou vyletí ako bzučiaci mrak. Hovoríme tomu, že včely sa roja. Včelár na to pozerá celkom pokojne. A včely, i keď sa nikdy predtým nerojili, inštinktívne to urobia na jednotku. O niekoľko minút sa unavená kráľovná usadí na dajakom konári. Celý roj sa zlietne okolo nej a vytvorí bzučiaci strapec. Včely-prieskumníčky sa medzitým vydajú hľadať nový domov. Po začiatočnom vírení nastane medzi včelami úplný pokoj. Polovica včiel vyšla za svojou kráľovnou. Dobrý včelár má obyčajne pripravený nový úľ s pohyblivým plástom, alebo aspoň dajaký primitívny klát. Keď sú včely odkázané samy na seba, vedia si nájsť dajakú dutinu, kde si odvážne založia nový rodinný život. Druhá polovica v starom úli si žije ďalej svojím životom pod dozorom novej kráľovnej. Aj náš život závisí tak trochu od včiel V kráľovstve včiel panuje organizácia a dokonalosť. Ráno vyletia prieskumníčky a prinesú vôňu kvetu, ktorý v ten deň na okolí kvitne. Akýmsi tancom pred úľom naznačia ostatným včelám smer a vzdialenosť pastviska. Celý úľ je usmernený na tento kvet. Keď pozorujeme včielku pri práci v mori rozmanitých kvetov, zistíme, že navštevuje len jeden druh, dnes ďatelinu, zajtra agát, potom lipu, materinu dúšku... Keď mikroskopom pozorujeme peľ, ktorý prináša včielka, vidíme, že je vždy toho istého druhu. A je to providenciálne. Kým včeličky zbierajú peľ, nevedomky sú najlepšími opeľovačmi. A svoju úlohu si plnia dobre len vtedy, keď prenášajú peľ z jedného kvetu na druhý kvet toho istého druhu. Nože, pozorujme včely pri práci na kvetoch jednodomej rastliny. Pri hľadaní nektáru v prášni- kovom kvete napadá do ich kožúška mnoho peľu. A keď prejdú na kvet piestikový, istotne prenesú dajaké to zrniečko aj na jeho blizňu. Opelený kvet sa po niekoľkých hodinách zatvorí a začne sa z neho vyvíňať plod s plodnými semenami, ktoré 10 [pageend4]Ste úprimní? Úprimnosť je jednou z najkrajších, no, žiaľ, azda najzriedkavejších čností. Od iných ju, prirodzene, očakávame, ale sami ju praktizujeme? Koľko je vo vás úprimnosti, alebo inými slovami: aký je váš sklon prikrášľovať veci? Odpovedajte jednoznačným áno alebo nie na každú otázku tohto testu, ktorý vám tu predkladáme. Podčiarknite vhodnú odpoveď, potom si spočítajte body vedľa odpovedí. Neuvažujte dlho, odpovedajte rýchlo a najmä úprimne, predovšetkým tento raz! áno nie 1. Dodržíte bezpodmienečne každý svoj sľub? 1 0 2. Stáva sa niekedy, že stratíte trpezlivosť a správate sa podráždene? 0 1 3. Mávate niekedy také myšlienky alebo nápady, ktoré nechcete iným prezradiť? 0 1 4. Zdá sa vám, že všetky vaše návyky sú dobré a správne? 1 0 5. Zvykli ste si niekedy poklebetiť? 0 1 6. Priznali by ste na colnici všetky prenášané veci aj vtedy, keby ste vedeli, že vám ich zabavia? 1 0 7. Prichádzate zvyčajne neskoro do práce alebo na návštevy a do kostola? 0 1 8. Máte medzi príbuznými aspoň jedného, ktorý vám je výslovne nesympatický? 0 1 9. Zapájate sa do rozhovoru aj o takých veciach, ktorým sa nerozumiete? 0 1 10. Keď ste boli malý, poslúchali ste bezpodmienečne každého? 1 0 11. Zvykli ste si zavše prejaviť nespokojnosť a šomrete aj pre maličkosti? 0 1 12. Tešíte sa občas zo škody druhého? 0 1 13. Máte dajaké predsudky voči svojim priateľom? 0 1 14. Zvyknete sa občas chváliť pred druhými? 0 1 15. Keď dostanete list, vždy naň bez meškania odpovedáte? 1 0 16. Odkladáte na druhý deň veci, ktoré by ste mohli ihneď vybaviť? 0 1 17. Cigánili ste už výslovne pred druhými? 0 1 18. Je vám ľahostajné, či vyhráte alebo prehráte v kartách? 1 0 Vyhodnotenie: Menej ako 3 body: V každej situácii ste bezpodmienečne úprimný, hovoríte pravdu, ste priamy. Nič neutajujete, ani neprikrášľujete. Máte rád objektívnu pravdu, aj vtedy, keď je to trápne pre vás, dokonca keď je to nepríjemné. Vaše správanie po tejto stránke je chvályhodné. 4 — 6 bodov: Po triezvej úvahe sa viete rozhodnúť, kedy treba povedať pravdu a kedy iba jej zmiernenú, prikrášlenú podobu. Taktnosť a zváženie dôsledkov zohráva u vás aspoň takú úlohu ako presvedčivá sila faktov. V medziľudských vzťahoch má táto vlastnosť svoje veľké prednosti a vy podľa všetkého dobre viete, kde sú jej hranice. 7 — 8 bodov: Máte sklon prehodnotiť veci tak, aby to vyhovovalo vašim túžbam. Dáte sa prevažne ovplyvňovať citmi. Azda nie vedome, na predsa so značnou dávkou vyberáte z toho, čo vidíte, počujete tak, aby to vám vyhovovalo. Svet okolo seba prikrášľujete a maľujete ho taký, aký by ste ho chceli vy mať. Táto vlastnosť nie je bez rizika, môže spôsobiť vám i ľuďom vo vašom prostredí veľa sklamania. 9 — 10 bodov: Váš spôsob posudzovania a videnia vecí je nereálny, čo môže vyvolať komplikácie vo vašom živote. Málo sa venujete skutočnosti, skôr sa usilujete vytvoriť si vysnívaný svet. A čo je škodlivé, podľa tohto vášho obrazu sveta chcete aj žiť. 11 a viac bodov: Je mi ľúto, ale musím vám povedať, že žijete v nepravde a zavádzate samého seba. Musíte sa zmeniť, lebo ináč sa stanete nespoľahlivou a neúprimnou osobou, a stratíte načisto úctu ostatných ľudí. budú pokračovať v zázračnom kolobehu života. Opeľovacia činnosť včiel je teda ich najdôležitejšou prácou, dôležitejšou ako výroba medu a vosku. Podľa výskumu vedcov vyše stotisíc rastlinných druhov by bez včiel v krátkom čase vyhynulo. A tak môžeme povedať, že náš život závisí tak trochu aj od včiel. Počínanie včiel nie je náhodné Všimli sme si niekoľko divov zo života včiel. Bolo by však omylom vysvetľovať si tieto dokonalosti ako výplod inteligencie. Včely sa nikdy neučili, nič nemenia, a nijako nenapredujú, lebo nerozmýšľajú. A predsa ich počínanie nie je chaotické, neusporiadané a ani nie náhodné. Sledujú určité pravidlo, určitý zákon. A to prezrádza ROZUM, ktorý myslel za ne. Tak ako Boh Stvoriteľ dal svetu zákony astronomické, fyzické a chemické, určil aj zákon pudu, ktorý riadi obdivuhodný život tohto príkladného hmyzu, pracovitých včeličiek. Anton Zappino 11 [pageend5]PÚŤ A PIETNA SPOMIENKA 8. júna usporiadala Kat.misia v Belgicku púť do Banneux k Panne Márii Matke chudobných. Zúčastnili sa na nej aj veriaci z Francúzska a Nemecka. Mali sme sv. omšu so slovenským spevom. Misionár otec Strečanský nám v kázni sprítomnil naše pútnické miesta a povzbudzoval nás k mariánskej úcte. Odtiaľ sme sa v kolóne áut pobrali do Farnieres na hrob dp. Augustína Lovíška. Miesto leží v malebných Arde- nách a pripomína horskou scenériou náš Tatranský cintorín. Pri hrobe bola pietná spomienka na zosnulého. Pomodlili sme sa ruženec a zaspievali Loretánské litánie. Potom nám otec misionár načrtol jeho obetavú prácu za mládež pre jej duchovné i telesné dobro. Nato sa ujali slova viacerí prítomní najmä jeho bývalí žiaci. Predniesli svoje problémy a prosili zosnulého, aby išiel s nimi pred boží trón a tam sa za nich prihováral. K slovu sa prihlásil aj direktor saleziánskeho ústavu dp. Delacroix. V hlavnom povedal toto: Som strážcom tohto cintorína, kde odpočíva vyše 40 spolubratov. Toto je prvý, čo dostal takúto návštevu. Kade prejde svätý, vyorie hlboké brázdy. On ich vyoral vo vašich srdciach. Vidí sa, že pre vás znamenal veľmi veľa. Netreba byť veľkým profesorom, ani slávnym kazateľom, aby priťahoval aj po smrti. Kľúčom k tomu je svätosť, zvýraznená obetavosťou. Na zakľúčenie sme zaspievali jeho obľúbenú pieseň Ó, Mária bolestivá. Lúčili sme sa s prísľú- bom, že na rok zasa sem prídeme. — Potom sme išli do lesa, kde sme mali piknik. Pripomínalo nám to pikniky, ktoré nám tak štedro pripravoval náš kuchár dp. Lovíšek, keď sme so žiakmi nášho ústavu chodievali na výlety a na púte. Obnovili sme si spomienky z tých 27 rokov trvania nášho slov, saleziánskeho ústavu v Ramegnies Chin. Pútnik LETNÉ TÁBORY 1980 ZÁJAZD DO RÍMA A LETNÝ TÁBOR ODRASTLEJ SLOVENSKEJ MLÁDEŽE — 1980 Komisia mládeže Svetového kongresu Slovákov usporiada ako pridružený program I. Svetového festivalu slovenskej mládeže pre odrast- lú mládež nad 16 rokov ZÁJAZD do RÍMA a náväzne LETNÝ TÁBOR PRI MORI. ZÁJAZD do RÍMA bude v dňoch od 12. do 17. augusta. Ubytovanie: v katolíckom dome mládeže DOMUS PACIS (gruppo slovacco), Via Torre Rossa, 94 (quartiere Aurelio), ROMA, telefon: 06-620163. Zraz: v utorok 12. augusta večer o 18.00 v DOMUS PACIS. Cestovný lístok si každý obstará sám. Na programe je účasť na spoločnej audiencii na námestí sv. Petra (streda o 18.00 hod.), návšteva ústavu sv. Cyrila a Metoda, prehliadka pamiatok Ríma, svätá omša v bazilike sv. Klementa, zájazd do Neapola, Pompeji, na Vezuv, či Capri, do Tivoli alebo na Monte Cas- sino. Vo výhľade je súkromné stretnutie našej skupiny so Sv. Otcom pri vatre v záhradách jeho letného sídla v Castelgandolfo. Poplatok: za byt a stravu denne 13.000— lír (DM 30.—, $ 18.—) k Veková skupina 7-12 rokov: Čas tábora: od 14. od 31. júla Vedúci tábora: Otec Anton Baník SDB Adresa: Istituto Mons. Torta Rinchiostra 1-54100 MASSA Telefón: (0585) 41789 Veková skupina 13-16 rokov: Čas tábora: od 14. od 31. júla Vedúci tábora: Otec Vojtech Zeman SDB Adresa: Colonia Suore Patrocinio San Giuseppe Lungomare delle Sirene, 113 1-00040 TORVAIANICA Telefón: (06) 9157006 Poplatok na deň za osobu: DM 20 — alebo protihodnota v inej mene. Podrobnejšie informácie u slovenských misionárov. tomu vreckové a poplatok na autobus a múzea cca 30.000— 40.000 lír. LETNÝ TÁBOR bude v dňoch 18. až 31. augusta v RINCHIOSTRA (Massa Centro), pri Carrara na pobreží Ligurského zálivu. Adresa: ISTITUTO Mons. F. TORTA — 54100 RINCHIOSTRA (Mas- sa) — Tel.: 0585-41789. Zraz: v pondelok 18. augusta odpoludnia (večera o 19.30). Program: šport, rekreácia, kultúrne a zábavné večierky, výlety (Florencia, Pisa, Carrara). Poplatok: za jeden deň (byt a stravu) 11.000.— lír (DM 25.—, S 15.—) a vreckové. Osobitné výhody: rezervovaná piesočná pláž, možnosť ubytovať rodiny. Aj tu si cestovný lístok obstará každý sám. Vedenie ZÁJAZDU a TÁBORA majú na starosti Jozef Šrámek, otcovia Jozef Strečanský a Vojtech Zeman a team. Prihlášky: hneď, najneskôr však do 30. júna na adresu: Jozef Šrámek — Gebelestrasse 11 — D — 8000 München 80 — Tel. 089-982692. 12 [pageend6]Ľudí dnešnej doby nepohýnajú ani tak veľké myšlienky, ako skôr hrdinovia, čo žijú pre veľké ideály. Albert Schweitzer bol jeden z nich. Nechal sa viesť Kristovými slovami: Uzdravujte chorých” Naši oddelení bratia nemajú celý poklad viery a všetky prostriedky milosti ako my, no predsa aj u nich sa nájdu hrdinskí kresťania. K takýmto hrdinským kresťanom patril aj svetoznámy protestantský lekár a vedec Albert Schweitzer. Jeho otec bol evanjelickým pastorom v obci Günsbach vo Švajčiarsku. Keď mal Albert deväť rokov, s prekvapením zistil, že niektorí jeho spolužiaci sa nemôžu dosýta najesť. Prvý raz sa stretol s biedou. Tak hlboko to naňho zapôsobilo, že nasledujúcu nedeľu, keď mal ísť do kostola, nechcel si obliecť zimník, pretože ho nemali ani jeho spolužiaci. Márne ho otec nútil, márne ho aj bil, Albert chodil až do jari do kostola bez zimníka. V lete toho istého roku otec ho vzal do mesta Colmar. Tam Albert zazrel v parku sochu černocha od slávneho sochára Bartholdyho. Černoch mal v očiach strašnú hrôzu. Albert sa pýtal otca: — Otec, prečo sa ten černoch tak strašne bojí? — Je to černoch z Gabonu, z najbiednejšieho kraja v Afrike. Tieto dva zážitky veľmi mocne vplývali na Albertov ďalší život. Keď mal štrnásť rokov, začal chodiť do gymnázia a vo voľnom čase hrával v kostole na organe. Keď ako osemnásťročný zmaturoval, bol už z neho ozajstný umelec v hre na organe. Po matúre sa zapísal na univerzitu v Štrasburgu a súčasne dával organové koncerty v Nemecku, Francúzsku a Španielsku. Predstavil Európe vtedy dosť málo známeho geniálneho skladateľa Johanna Sebastiana Bacha. Keď mal Albert dvadsaťdva rokov, bol už doktorom teológie a o rok dosiahol aj doktorát filozofie. Ako dvadsaťštyriročný sa stal univerzitným profesorom v Štrasburgu. Zanechám všetko Vtedy však spravil radikálne rozhodnutie. Sám o tom napísal: « Na Turíce som sa zobudil na hlahol zvonov. Bol som šťastný, mal som pred sebou žiarivú budúcnosť. Tu sa ma odrazu zmocnila myšlienka, že veľmi veľa ľudí na svete nemá nič, úplne nič. Spomenul som si aj na sochu černocha v Colmare, z ktorého očí kričala strašná hrôza. Ustavične mi prichádzali na myseľ Kristove slová: « Kto veľa dostal, od toho sa bude veľa požadovať... Zadarmo ste dostali, zadarmo dávajte... Kážte evanjelium... Uzdravujte chorých... ». V to ráno urobil Schweitzer najväčšie rozhodnutie svojho života: Povedal si: « Ešte šesť rokov sa budem venovať vede a hudbe. Potom zanechám všetko a pôjdem do najchudobnejšej krajiny... » O päť rokov zistil, že tou krajinou má byť Gabon, a že ho tam budú potrebovať ako lekára. Keď oznámil príbuzným a známym, že zanecháva univerzitnú kariéru, niektorí si mysleli, že stratil rozum, alebo že je to strašný životný omyl a podobne. Schweitzer o tom napísal: « Nik z nich nevie pochopiť, že snaha slúžiť blížnemu, o ktorej hovorí Kristus, môže niekoho priviesť až k tomu, že zmení svoj život. A všetci tí ľudia čítajú evanjelium, všetci veria v Ježiša Krista... » Prišiel « oganga » Šesť rokov študoval potom Schweitzer medicínu a ďalší rok sa špecializoval v štúdiu tropických chorôb. Za výťažok z organových koncertov zakúpil 69 debien liekov a ako tridsaťosemročný odchádza so svojou manželkou Helenou do francúzskej koló- 13 [pageend7]nie Gabon, na protestantskú misiu na okraji pralesa v Lambaréné. Privítali ich vencami a kvetmi. Černosi na bubnoch tam-tam oznámili celému pralesu, že prišiel oganga, veľký biely čarodejník. Na druhý deň Schweitzer a jeho žena vybielili bývalý kurín s deravou strechou. To mal byť základ budúcej nemocnice. A už sa aj objavili prví chorí: malomocní, chorí na maláriu, na spavú chorobu, na žltačku, na zápal pľúc atď. Debny s liekmi prišli až o niekoľko týždňov. Schweitzer mal pri sebe iba lekársku tašku s liekmi pre prvú pomoc. Až do neskorej noci spolu s manželkou obväzovali a dezinfikovali rany pod horúcim africkým slnkom. Napokon, keď sa už nevládali udržať na nohách, museli prestať. Pacienti, ktorí neprišli na rad, si políbali na zem okolo ich chatrče a čakali ráno. Na druhý deň priniesli z pralesa opäť veľa nových pacientov, všetko ťažko chorých. Albert so svojou manželkou ich znova ošetrovali až do vysilenia. Tak to trvalo celých desať dní. Čarodejníci z osád im naschvál posielali všetkých ťažko chorých, s ktorými si nevedeli rady. Chceli tým Schweitzera znechutiť a zbaviť sa ho. Konečne asi po troch týždňoch prišlo 69 debien s liekmi a lekárskymi prístrojmi. Priatelia z Paríža mu poslali v najväčšej debne aj klavír, aby ako svetoznámy organista ostal vo forme aj v africkom pralese. Prvá operácia Keď prišli debny, Schweitzer si zriadil v bývalej šope « operačnú sálu ». Ešte ten istý deň musel operovať asi tridsaťročného černocha. Mal pruh, ktorý začal prechádzať v nebezpečený zápal pobrušnice. Pacient mal strašné bolesti. Keď ho niesli pralesom, viac ráz sa vytrhol nosičom z rúk a váľal sa od bolesti po zemi, revúc pritom ako ranené zviera. Schweitzer o tej operácii napísal: — Povedal som pacientovi: « Neboj sa! Teraz zaspíš a keď sa prebudíš, nebude ťa už nič bolieť! » Dal som mu injekciu, zavolal som svoju manželku a pripravili sme všetko potrebné pre operáciu. Príbuzní černocha stáli v prítmí starej šopy a sledovali každý môj pohyb. Keď som zarezal skalpelom do napuchnutého brucha pacienta, nastalo smrteľné ticho. Z tvárí černochov som mohol vyčítať, že ak pacient zomrie, zabijú ma... Operácia sa podarila. Keď sa černoch prebudil, vykríkol: « Už ma nič nebolí! » Chytil ma za ruku a nechcel mi ju pustiť. Hrozivé tváre príbuzných sa vyjasnili. Horúce africké slnko presvitalo pomedzi kry kávovníka a my dvaja, zachránený černoch a ja beloch, jeden pri druhom sme naplno cítili, čo značia pre nás slová: Všetci sme si bratia! Viac než únava a horúčavy, zožierali Schwei- tzera povery, ktoré ovládali černochov a robili im život takmer neznesiteľný. V pazúroch čarodejníkov Mnoho vecí bolo pre nich tabú. Boli to až smiešne veci, ktoré nesmeli robiť, lebo vraj by prišlo na nich veľké nešťastie. Ešte aj u ľudožrút- ských kmeňov bolo tabú zasypať dieru zemou. Tabú bolo pošliapať mravce, dotknúť sa chameleóna a stovky iných vecí. Jednému chlapcovi povedali, že spočítať si prsty na ruke je preňho tabú, že to nesmie. Iný chlapec bol presvedčený, že nik sa mu nemôže dotkúť pravého pleca, lebo ho zastihne nešťastie. Istá žena, pre ktorú bolo tabú aj metla, čistila chatrč holými rukami. Jednému chlapcovi, ktorý ešte len krátky čas navštevoval misijnú školu, povedali, že zomrie, ak zje dajaké jedlo varené v hrnci, v ktorom sa predtým varila burina, zvaná pýr. Raz s chuťou zjedol varenú rybu. Kamaráti mu zo žartu povedali, že v hrnci, kde sa varila ryba, varili predtým pýr. Nebola to pravda. Na chlapca to však malo hrozný účinok. Schúlil sa, dostal strašne bolesti a v hrozných útrapách skonal. Tisíce takýchto tabú tak hrozne pôsobili na černochov, že niektorí z nich zošaleli. Príbuzní ich vtedy zviazali a hodili do rieky alebo ich zavliekli do pralesa a opustili. Černosi trpeli najmä hrozným strachom, ktorý v nich udržiavali čarodejníci. Oni boli pánmi nad životom i smrťou. Ak sa na niekoho nahnevali, značilo to preňho smrť. Čarodejníci mali naporúdzi stovky prostriedkov, ako sa zbaviť nepriateľov. Niekedy sa ukázali voči svojej obeti priateľskí, aby ju mohli tým ľahšie otráviť. Inokedy zasa presvedčili nejakého slabomyseľného černocha, že mu hrozí nebezpečenstvo smrti, ak nezmárni človeka, ktorého mu naznačili. Raz napríklad zavolali Schweitzera k rieke, ktorá tiekla poblíž nemocnice. Na kanoe priviezli umierajúceho černocha. Sprevádzali ho príbuzní a priatelia. Vzadu v kanoe bol zviazaný chlapec, ktorému kričala z očí hrôza. Keď Schweitzer prezrel umierajúceho, povedal svojmu tlmočníkovi, černochovi Jozefovi, aby povedal príbuzným, že sa tu už nedá nič robiť. Ako im to Jozef prekladal, zviazaný chlapec začal strašne kričať. Schweitzer energicky rozkázal, aby chlapca rozviazali a povedal Jozefovi, aby sa opýtal, prečo je zviazaný. Černosi prezradili, že dedinský čarodejník povedal, že chlapec je na vine tomu, že chorobný duch vošiel do umierajúceho a keď ten zomrie, príbuzní chlapca zabijú. Schweitzer vedel, že márne bude černochov presviedčať, že je to hlúposť. Preto im pohrozil, že ak sa chlapcovi niečo stane, udá ich vrchnostiam ako vrahov. V tom okamihu ho však ktosi neodkladne volal na chirurgické oddelenie. Keď sa vrátil, kanoe s umierajúcim už odchádzalo. Zviazaný chlapec reval od hôzy, že ho zabijú. Schweitzer dal rýchlo pripraviť dve kanoe a dal sa ich prenasledovať. Černosi s umierajúcim však už zmizli v niektorom ramene rieky vo spleti vodných rastlín. 14 [pageend8]Schweitzer musel prežiť v Lambaréné aj chvíle veľkého znechutenia. Raz večer ho manželka Helena potichu zavolala k obloku a povedala mu, aby pozrel von. V nočnom pološere zbadal, ako sa z pralesa blížia mlčiace tiene a plazia sa k chirurgickému oddeleniu. Boli to ľudožrúti. Zachcelo sa im ľudského mäsa. Schweitzer uchopil pušku, kopol do dverí, zareval a začal strieľať do vzduchu. Temné postavy zmizli. Vrátil sa dnu, cely sa triasol a do rána ne- zažmúril oka. V mysli mu prebehli všetky roky prežité v Európe a s horkosťou v duši sa pýtal sám seba: « Urobil som správne,, keď som to všetko zanechal? Nebežím za chimérami? » Albert, kto povedal tie slová? V týchto ťažkých chvíľach našiel oporu u svojej manželky. Hovorila mu: « Albert, život je ťažký. Ale či sme neprišli sem práve pre to? ... Ak odídeme, Jozef a ostatní černosi, aj tí najlepší, sa opäť stanú zlodejmi a vrahmi, lebo tam v pralese sa takmer ináč žiť nedá » ... « Kto stratí svoj život pre mňa, ten ho najde! » ... « Albert, spomeň si, kto povedal tieto slová. » A ráno o šiestej Albert bol už ako vždy v práci na chirurgickom oddelení. Potom prišla ďalšia pohroma: svetová vojna v Európe... Schweitzer vedel, že boje černochov v pralese v porovnaní s vojnou v Európe sú hračka. V pralese bojuje človek proti človekovi, v Európe bojujú milióny proti miliónom. Schweitzer i jeho manželka boli nemeckej národnosti, a vedeli, že Francúzi ich dajú do koncentračného tábora... A skutočne, hneď v prvých dňoch po vyhlásení vojny prišla do Lambaréné skupina ozbrojených černochov, ktorých poslala vláda. Zakázali Schwei- tzerovi akýkoľvek styk s černochmi i belochmi. Schweitzer zhromaždil chorých a povedal im, aby sa vrátili domov. Chorí sa postavili proti ozbrojeným černochom, začali im nadávať a pľuvať na nich. Hrozila bitka a krvipreliatie. Schweitzer, Helena a Jozef sa vrhli medzi nich a zabránili tak najhoršiemu. Schweitzera i jeho manželku Francúzi potom previezli do tábora pod Pyrenejami, vo Francúzsku. Keď odchádzali z Lambaréné, Schweitzer zbadal dvoch jedovatých hadov, kobry. Blízko nich sa hrali černošské deti. Nešípili, aké strašné nebezpečenstvo im hrozí. Schweitzer vzal pušku a kobry zneškodnil. Zočneme odznovu! Vojna sa skončila a misionári z Lamberéné písali Schweitzerovi: « Nemocnica sa rozpadá. Títo ľudia vás potrebujú. Strašne nám chýbate... V okruhu stopäťdesiat kilometrov nieto lekára... Všetkých zasa liečia iba čarodejníci... » Keď sa na Bielu sobotu Schweitzer vrátil do Lambaréné, černosi ho vítali s palmovými ratolesťami a kvetmi. Pohľad na nemocnicu ho naplnil smútkom: Drevené budovy nemocnice boli bez striech a rástli v nich tropické rastliny. Schweitzer mal už päťdesiat rokov. Povedal však iba dve slová: « Začneme odznovu. » Bubny tam-tam hlásili po pralese, že oganga, veľký biely čarodejník, sa na Veľkú noc vrátil. Na Veľkonočný pondelok bolo v Lambaréné opäť veľa ťažko chorých. So Schweitzerom však prišiel aj mladý študent medicíny Noel Gillespie a anglická ošetrovateľka Mathilde Kottmann. Neskôr prišiel i mladý lekár Viktor Nessmann a povedal Schweitzerovi: « Doktor, teraz si už môžete oddýchnuť. Ja sa budem starať o všetko! » Všetci traja boli dobrovoľníci. Nemocnicu v Lambaréné opäť postavili. V chatrčiach, ktoré slúžili za nemocnicu bolo prístrešie pre 3500 pacientov. Skúšky neušetrili Schweitzera ani v starobe. Prišla epidémia a celému kraju hrozila smrť. Márne sa ju snažili zastaviť očkovaním. Najhoršie bolo, že černosi si nechceli dať povedať, aby sa nedotýkali chorých a aby nejedli z nádob, z ktorých jedli chorí. Jedného dňa Schweitzer, zúfalý a vysilený, povedal: « Bol som idiot, že som prišiel liečiť týchto divochov! » Ale černoch Jozef, jeho tlmočník a pomocník, ho opravil: « Na tejto zemi si možno idiotom, ale tam v nebi nie! » Najväčší človek na svete Schweitzer však zažil aj uznanie. Albert Einstein ho nazval najväčším človekom na svete. Roku 1952 dostal Schweitzer Nobelovu cenu mieru za svoje celoživotné dielo v Lambaréné. Pracovali tam už vtedy mladí európski a americkí dobrovoľníci. Prišli do Lambaréné a darovali černochom niekoľko rokov svojho života. Schweitzer bol už starcom, chodil denne z pavilónu do pavilónu, povzbudzoval, usmieval sa, hladkal. A keď vyšiel z nemocnice, tlačili sa za ním aj mladé krotké antilopy, aby pohladkal aj ich. Tam v Lambaréné, medzi svojimi chorými 4. septembra 1965 zomrel Albert Schweitzer, veľký človek a hrdinský kresťan nášho storočia. Keď mal Schweitzer 24 rokov a otvárala sa pred ním skvelá kariéra, rozhodol sa celý svoj život venovať najbiednejším ľuďom na svete. Pre nich vyštudoval za lekára. Potom im venoval celý život na pokraji pralesa. Pýtame sa: Vyhral svoj život? Vyhral, lebo ho prežil z lásky. A láska je viac ako kariéra, viac ako hocčo iné na svete. Vážme si tohto veľkého kresťana a vzájomnou láskou urýchľujme chvíľu, keď sa raz stretneme spolu s našimi oddelenými bratmi v jedinej láske a v jedinej Cirkvi. Bohuslav KEĎ SA ČLOVEK PRIBLÍŽI K DRUHÝM, PRIBLÍŽI SA AJ SÁM K SEBE. J.R. Becher 15 [pageend9]Móric Alster, račiansky farár, opísal svoje skúsenosti z púte slovanských národov v Ríme, ktoré sa prišli poďakovať pápežovi Levovi XIII. za encykliku « Grande munus » o sv. Cyrilovi a Metodovi. Bolo to takmer pred sto rokmi, roku 1881. Neoželel som ani ťažkosti, ani útraty Pred sto rokmi, presne dňa 30. septembra 1880 vydal pápež Lev XIII. významnú encykliku pre všetky slovanské národy. Vyzdvihol v nej význam sv. Cyrila a Metoda pre Cirkev a pre slovanské krajiny. Zároveň nariadil, aby sa sviatok sv. bratov v celej Cirkvi slávil každoročne 5. júla. Urobil tak na žiadosť slovenského biskupa Štefana Moysesa a ostatných českomoravských a chorvátskych biskupov. Dovtedy totiž sviatok nebol univerzálny a slávil sa nejednotné, napr. na Slovensku 14. marca. Pápežov okružný list vyvolal veľkú radosť u všetkých Slovanov. Preto sa nasledujúceho roku 1881 vydali do Ríma početní slovanskí pútnici, aby vyjadrili Levovi XIII. svoju vďačnosť. Bohužiaľ, zo Slovenska sa na oslavách zúčastnila len malá skupina nadšencov. Nie pre neochotu slovenských horlivcov, lež pre prekážky a zastrašovanie maďarónskych úradníkov. Slovenských pútnikov bolo len osem. Jednako ich účasť na rímskych slávnostiach nebola bezvýznamná. Skôr naopak. Vzbudila pozornosť svojím vystupovaním, a najmä aktívnou účasťou Juraja Slottu. Móric Alster, račiansky farár, bol jedným z ôsmich šťastných slovenských pútnikov na cyrilometodských slávnostiach v Ríme, ktoré vyvrcholili 5. júla 1881. Ako putovali slovenskí účastníci a čo v Ríme i na cestách skúsili, o tom nám zanechal pekné svedectvo Alster v račianskej kronike na stranách 358—363. Svoje skúsenosti a zážitky napísal vo forme denníka. Vyberáme z neho niektoré state. Roku 1880 na deň sv. Jeronýma vydal sv. Otec Lev XIII. encykliku, ktorou sa všetkým biskupom, kňazom a synom katolíckej cirkvi nakladá, aby zároveň so Slavjanmi zásluhy sv. apoštolov našich Cyrila a Metoda dôstojne 5. júla velebili. (Viď obežník diecezánsky XIX z r. 1880.) Pápež Lev XIII. encyklikou « Grande manus» oslávil našich viezozvestov. Slavjani, žiadajúci synovské vďaky sv. Otcovi vyjaviť, uzrozumeli sa do Ríma putovať, kde v starobylom chráme sv. Klementa pochované je telo sv. Cyrila. Zo Slovenska sa len 7 kňazov a 1 sedliak z Holíča odhodlalo na púť, ktorú Maďari tiež nenávideli, nasledovať, a síce D. p. Ján Juriga, ka- pitulník ostrihomský, Štefan Závodník, farár a dekan pružinský, Juraj Slotta, Fr. V Sasinek, Móric Alster, Ján Blaho, farár na odpočinku, Andrej Kubina, katecheta v Ostrihome a Jozef Malík, roľník Z Holíča. Viedeň. 25. júna odpoludnia som sa vybral do Prešporka. 26. ráno sme šli s p. Blahom do Viedne. 26. večer so zvláštnym vlakom pozostávajúcom z 27 vozov, v počte asi 800—1000 pútnikov sme odcestovali do Terstu. Na ceste sa spievali nábožné piesne. Ľubľana. 27. asi o 10. hodine sme dorazili do Ľubľany, kde pútnikov « Sokol», ľubľanský prepošt a Dr. Bleiveis na kolodvore prijali a pozdravili. Po sv. omši a po obede sme pokračovali v 16 [pageend10]ceste a večer asi o 5. hodine sme prišli do Terstu. 28. ráno o 4. h. odišli do Ankony Poliaci a Rusíni. O 8. h. Česi, Moravci, Slováci, Chorváti at ď. Na lodi sa spievali nábožné piesne, modlil sa ruženec a breviár spoločne, poneváč sa konala dvojaká pobožnosť: jubileum na tento rok vyhlásené a trojdenná cyrilometodská slávnosť. O 12. h. nočnej sme v Ankone dorazili k brehu, ale sme nevystúpili, až 29. ráno o 6. h. nás na člnoch povyvážali a o 8. h. sme po železnici odišli do Loretta. Tam sme od kolodvora išli v najväčšej honíčosti so spevom á modlitbou hore do kláštora. 29. o 11. h. sme odcestovali do Rima, kam sme sa šťastlivo dostali. Rím. 30. predpoludním o 11. h. Hlboko nás dojalo prvé vystúpenie na pôdu večitého Ráma. Asi 120 sme zostúpili v hostinci «Angloamerican». Ostatným komité ihneď pripravilo hospodu. Slováci sme všetci tu boli. Ja som bol s p. Blahom v jednej izbe. O 6. h. večer sme na vozkoch išli do chrámu sv. Petra. Boli sme v kaplnke pozostatkov sv. Petra. Odtiaľ sme išli do palais Altieri ku kardinálovi Boromeo, kam z domova listy, noviny atď. dochádzali. 1. júla som slúžil v podzemnej kaplnke sv. Petra. Ťažko sa bolo dostať k slúženiu. Zakiaľ sme ja a Slotta slúžili sv. omšu, zatiaľ bolo prijímanie všetkého kňazstva. Potom sme bozkávali pozostatky svätých mučeníkov. Odpoludnia sme išli na omnibusoch a konfortá- bloch navštíviť zatiberské chrámy. Obzvlášť spo- menutiahodný je Mons Janiculus. Ide sa krásnou záhradou. Okrem chrámov vidieť velikánsky vo- dostroj. Odtiaľ sme išli ku chrámu « Domine, quo vadis ». Skôr než sme ta prišli, boli sme na jednom mieste na občerstvenie, ktoré sa nazývalo: K chudobnému čertovi, však ale šenk to nie je. Odtiaľ sme cestou starých rímskych brán dorazili do katakomb sv. Kalista. Skôr než sme zostúpili, boli sme upozornení, že pod pokutou cirkevnej kliatby nikto nesmie odniesť voľajaké ostatky, alebo kameň odtrhnúť. Ak by niekto zostal pozadku, nech sa nehne, lebo ináč sa stratí a nikdy odtiaľ nevyjde. Chodby katakomb obnášajú asi 400 mil a je v nich vyše 6 miliónov pochovaných. Svetlami a vodičmi opatrení tiahli sme v dvoch čiastkach cez úzke a miestami nízke chodby, zastavujúc sa len na znamenitějších miestach, ako v kaplnke sv. Cecílie, kde sa toho roku prvá sv. omša slúžila, sv. Sebastiána, Kornélia atď. Len pred polnocou sme sa odtiaľ vrátili. Náš spoločný sprievod bol veľkolepý. Kade sme išli, všetko bolo na nohách a obloky preplnené divákmi. 3. júla ráno sa započalo trojdnie v chráme sv. Klementa. Bohoslužbu ruským jazykom konal Ivovský arcibiskup Sembratovič, a jeho brat a sufra- gán mal v ruskom jazyku kázeň. Česi, Moravci a Slováci mali o 11. h. sv. omšu v chráme deľ Anima. Bohoslužbu konal Dr. M. Karlach, vyšehradský kanonik, kázal J. Vykydal, velehradský dekan. Odpoludnia bola poľská kázeň. 4. skoro ráno som slúžil sv. omšu v chráme sv. Klementa. Po sv. omši každý sa stal účastným občerstvenia z naloženia sv. Otca, a síce dostal buď kávu, buď čokoládu, potom sladoľad a cukrovinky, ako i obraz sv. Cyrila a Metoda. Bulharským obradom slúžil macedonský biskup Nil Isvorov. Náš Juraj Slotta kázal slovensky na všeobecnú pochvalu a obľubu. Boli sme v kostoloch: Lateränensis, Alphonsi, Maria Maggiore atď. 5. júla som zase slúžil u sv. Klementa. Juraj Josip Strossmayer, diakonský biskup, mal latinskú bohoslužbu a chorvátsku kázeň. O 10. h. všetko sa hrnulo do Vatikánu na slávnostný výsluch u sv. Otca Leva XIII. Bolo tam 28 kardinálov, 37 biskupov a arcibiskupov, 1400 slovanských pútnikov. O 1/4 na 12. h. na nosidlovom kresle, sprevádzanom šľachtickou gardou, doniesli sv. Otca. Prijdúc na trón, biskup Strossmayer vstúpil pred sv. Otca a držal latinskú reč, v ktorej ďakoval za slávu, ktorou ozdobil sv. Cyrila a Metoda a v nich celé veľké Slovanstvo. Nato sv. Otec stojac, z pamäti, rečníckym spôsobom a zvučným hlasom predniesol svoju alokúciu( na konci ktorej udelil apoštolské požehnanie. Požehnal nás i tie darky pre našich, ktoré sme mali so sebou. Nasledovalo bozkávanie ruky i nohy, pri ktorej príležitosti boli odovzdané aj adresy. Slovenské milodary 2260 lír v zlate oddal veľkom, p. Ján Juriga, slovenskú adresu asi so 4000 podpismi oddal d. p. Juraj Slotta. Trvalo to do 4. h. odpoludnia. Horúčosť dňa bola 38 stupňov Reaumur. 6. júla biskup Strossmayer konal v chráme sv. Klementa glagolskú bohoslužbu. O 10. a pol hodine vzala vo skvostnej dvorane Loggia za prítomnosti sv. Otca začiatok polyglotná akodémia. Keď sa sv. Otec dostavil, spievala sa pieseň: Hospodi, pomiluj ny, a pápežská kapela štvorspev. Akadémia. Medzi početnými prednáškami vo veršoch vo všetkých nárečiach slavjanských i v latine a taliančine vynikal Juraj Slotta, ktorému sv. Otec obzvláštnu úľubu preukazoval. Trvalo to do 3. h. odpoludňajšej. (...) Táto slav janská púť do Ríma ku cti svätých Cyrila a Metoda je a iste ostane najslávnejším mementom celého môjho života. Neoželel som ani podstúpené ťažkosti, ani útraty asi 200 zl. r. č. činiace. Iste pre katolíka a k tomu kňaza radostná príhoda je vidieť rímskeho Otca a mesto Rím, stredisko celého kresťanstva. Poznal som i rozličné slavjanské kmene a nadobudol som presvedčenie, že sa všetky vedia porozumieť i bez jednej spoločnej literárnej reči, čo by ovšem k zveľadeniu Slávskeho Národa slúžilo. K čomu nech všemohúci Boh, ako aj k oslave katolíckej cirkvi na orodovanie sv. Cyrila a Metoda pomáha! 17 [pageend11]VYPORIADAŤ SA S UTRPENÍM A ŤAŽKOSŤAMI NIE JE ĽAHKÉ, ALE JE VEĽMI POTREBNÉ. Veriaci kresťan nezúfa v utrpení I. Mnohotvárnost’ utrpenia Z novín, rádia a televíznych správ sa denne dozvedáme o nešťastí a utrpení jednotlivcov, skupín, národov, ba aj kontinentov. Vojnové akcie, teroristické prepady, zemetrasenia a hlad ohrozujú a pustošia ľudské životy. Správy tohto rázu prijímame ako veci dennej spotreby a iba neobyčajné katastrofy nás trocha rozrušia. Avšak okrem týchto zverejnených strastí je na svete veľa iných, ktoré nepreniknú do vedomia verejnosti: bolesti a žiale chorých v nemocniciach, v psychiatrických ústavoch, potláčané zúfalstvo jednotlivcov — sklamaných, oklamaných, osamotených — v mestách a na vidieku. Masívne príčiny utrpenia a smrti, ako vojna, teror, hlad nám často zahaľujú pohľad na utrpenie rázu subtílnejšieho, najmä v rámci ľudského obcovania: mnohoraké znevažovanie ľudskej dôstojnosti a slobody jednotlivcami i spoločnosťou, okrádajúce ľudí o radosť zo života, o vieru v človeka a napokon azda aj o presvedčenie, že život má vôbec zmysel. Vyporiadať sa s ťažkosťami tohto druhu je neraz ťažšie, než sa zmieriť s ťažkosťami, ktoré sme si sami zapríčinili. II. Postoje k utrpeniu 1. Najčastejšie sa snažíme vyhnúť sa provokácii a kríze zapríčinenej utrpením a smrťou. Utekáme pred nimi, nevšímame si ich, najmä keď sú údelom druhých. Zahaľujeme si vedomie pred utrpením druhého predovšetkým vtedy, keď sme mu ho sami zavinili, a keď sa k tomu nechceme priznať. Nielenže sa nespytujeme na filozofický a teologický zmysel utrpenia, ale ani sa len nezamyslíme nad tým, či a ako by ho bolo možno odstrániť alebo aspoň zmierniť. Takýto postoj neangažovanosti mal vari na mysli sv. Pavol, keď skupinu ľudí svojho času charakterizoval ako takých, ktorých životným pravidlom je: «Jedzme a pime, lebo zajtra zomrieme » (1 Kor. 15, 32). 2. Pre Alberta Camusa (1913-1960) je otázka pôvodu a zmyslu utrpenia a smrti iluzórna. Dôležité je iba to, aký postoj si osvojíme k tejto pre človeka nevyhnutnej skutočnosti. Musíme jej zo všetkých síl odporovať, vraví Camus, a to napriek istote, že nakoniec predsa len budeme premožení a porazení. Na takýto silácky postoj, na takýto životný náhľad sa podujmú iba máloktorí jedinci, totiž tí, ktorí sú vstave, ako legendárny Sizyfos, kotúľať ťažké bremeno k vrcholcu s vedomím, že sa im vymkne a zrúti do priepasti práve vtedy, keď mysleli, že už už dosiahli vytúženého cieľa, a budú musieť začínať zúfalú prácu odznova. 3. Marxizmus odmieta ľudské utrpenie a s obdivuhodným optimizmom tvrdí, že ho raz stoj čo stoj premôže a do dôsledkov vykorení zo života, pretože utrpenie nie je nerozlučne spojené s da- 18 [pageend12]nosťou, že človek je tvor obmedzený, ale je výsledkom odcudzenia sa človeka sebe samému; ak teda ľudské spoločenstvo odstráni odcudzenie človeka, premôže aj utrpenie, ktoré je iba dôsledkom odcudzenia. Predpoklad a príčina odcudzenia človeka spočíva v samej štruktúre ekonomického systému, udomácneného v nekomunistickom svete, totiž v kapitalizme. V tomto usporiadaní jedna skupina ľudí — kapitalisti — vlastní pramene výrobných prostriedkov (zem, kapitál...), ktorých ovocie je potrebné na ukojenie základných potrieb človeka (jedlo, šatstvo, bývanie...), a druhá — proletariát — disponuje iba potenciálom práce, za ktorú robotník síce dostáva mzdu, ale výrobok nie je jeho vlastníctvom a tým sa odcudzí, pretože nie je pánom výrobku, do ktorého takrečeno « vrobil » seba. To hľa je iba jedna, no prvoradá rovina odcudzenia. Za ňou a v jej dôsledku je rad ďalších odcudzení: sociálneho (triedne rozdiely), politického (štát), filozofického (idealizmus) a konečne náboženského (útek zo sveta reálneho do sveta mýtov) rázu. Výsledok je pre človeka v podstate vždy ten istý: Rozštiepenie bytosti, útek zo sveta skutočného do sveta vysnívaného, neskutočného. A v tom je prameň všetkého utrpenia. Treba nám teda vypäť všetky sily, tvrdia marxisti, aby sme človeka-bedára vyslobodili z jeho odcudzenia, premeniac ekonomickú základňu zlikvidovaním osobného vlastníctva. V takto preštrukturovanej spoločnosti sa zrodí nový druh človeak a život bude prebiehať tak súladne, že nikomu ani na rozum nepríde zaoberať sa myšlienkami na utrpenie a smrť. Predovšetkým náboženstvo nie je nič iné ako výplod fantázie odcudzeného ľudstva. Bohoslužba je z tohto hľadiska babranie sa s ilúziou, zneužívajúca sily a um, ktoré by sme vlastne mali vynaložiť na uskutočnenie ekonomickej revolúcie a vytvorenie raja na zemi. 4. Budhizmus čoraz silnejšie preniká do sveta západnej kultúry a civilizácie, kde sa navidomoči šíri neistota a nedôvera voči vlastným hodnotám vcelku ako aj v jednotlivých sprievodných zložkách. Nie div teda, že sa záujem západného sveta obracia k orientálnym ezotérickým svetonázorom a náboženstvám, od ktorých očakáva duchovný pokoj a rovnováhu, ako aj únik zo sveta bolesti a nesúladu do sveta nehybného šťastia. Budhizmus sa usiluje zlomiť, ak nie odstrániť, ostrie bolesti a smrti tým, že sa ich snaží zredukovať na zdanie. Ľudské city — ešte i láska — a žiadosti sú jedinou príčinou bolesti. Týchto sa nám treba zbaviť, aby sme sa priblížili k nirváne — ríši prázdnej ľahostajnosti. Tieto postoje — spomedzi mnohých iných — ponúkajú svoje riešenie dnešnému človekovi. Netreba však dlho a príliš hlboko premýšľať, aby sme si uvedomili, že nechávajú mnohé otázky o utrpení a smrti, nakoľko ich ponímajú iba v obmedzených rámcoch, nielen nedoriešené, ale aj neprimerane formulované. Budhizmus napr. neberie do úvahy skutočnosť, že človek je v podstate bytosť tvorivá, aktívna, schopná svoj život usmerňovať, hoci v miere analogickej, čiže primeranej svojej podstate. Triezvy človek má viacero námietok proti marxistickému prísľubu raja na zemi. Jednou z nich je táto: Povedzme, že sa v budúcnosti ľudstvo dopracuje k stavu, v ktorom si už nebude « odcudzený »; ako si poradí s myšlienkou, že nesmierne množstvo ľudí pred dosiahnutím tohto cieľa, bolo čírym materiálom pre neskorší vydarený stav ľudských dejín? Dá sa rozumovo ubrániť téza, že pre nádej na pozemský raj budúcich pokolení, dnes žijúci ľudia musia iba prispievať svojím utrpením a bolesťou? A potom: Je človek vstave natoľko sa zmeniť, že by si i v lone beztriednej spoločnosti už vôbec nekládol otázku, « Akože smrť? », « Načo utrpenie? » Nie je toto azda opravdivá ilúzia, zatiaľ čo kresťanské náboženstvo je opodstatnená nádej viery na večný život, ktoré berie vážne i utrpenie i neuhasiteľný hlad a smäd človeka za šťastím? III. Nábožensko-kresťanské pohľady na utrpenie a smrť 1. Podľa Starého zákona Boh je z jednej stránky bytosť nesmierne prevyšujúca svet, z druhej zas sa tak veľmi stará o svet, predovšetkým o človeka, že sa mu dostáva meno a podoba otca, majúceho na mysli dobro svojich detí, otca plného porozumenia a milosrdenstva s ľudským položením (Žlm 102). Bohu sa pripisujú všetky vznešené ľudské city. Židovská mystika domyslela v neskorších storočiach tieto načaté myšlienky a dôvodila, že s človekom sám Boh spolutrpí. (S týmito vývodmi sa často stretáme v spisoch teológov pojednávajúcich o « teológii utrpenia ».) 2. Ježiš Kristus a utrpenie. Podľa kresťanského presvedčenia v Starom zákone sa nepovedalo posledné slovo o tom, kto Boh je. Božia Tvár je v ňom pre nás ešte nejasná. V Ježišovi z Naza- reta sa Boh odhalil svetu a človeku s konečnou platnosťou a spôsobom prístupným i jednoduchému ľudu. « Mnoho ráz a rozličným spôsobom Boh prehovoril kedysi k otcom ústami prorokov; napokon teraz, za našich dní, prehovoril k nám ústami Syna... » (Žd 1, 1-2). Boh prišiel na svet v podobe človeka. Vstúpil a zasiahol priamo do ľudských dejín, poznačených nenávisťou a žiadostivosťou, bratovraždou a závistlivosťou. Prišiel na svet zaťažený nevyspytateľnou ťarchou otázky o utrpení nevinných, Bohu oddaných ľudí, ako ich opisuje Kniha Jób. V Ježišovi sa Boh zapojil do dejín a podrobil sa ľudskému osudu aj preto, aby nám dal odpoveď na znepokojujúce tajomstvo utrpenia. V tejto odpovedi sú dva aspekty: a. Bohočlovek sa podrobuje smrti a tým sa stáva solidárny s trpiacim človekom. Už v svojom pozemskom živote Ježiš vyhľadával v prvom rade slabých a chorých, tých, « ktorí potrebujú lekára », a ktorí sú poznačení neduhmi. A keď « prišla jeho 19 [pageend13]hodina », slobodne sa dal do rúk hriešnikov, ktorí ho pribili na kríž, kde dožil svoj krásny a vzácny život. V Ježišovi trpí Boh v podobe človeka; v ňom « krváca a zomiera ». b. Mocnejšia ako smrť je láska. Ježiš neostal v zajatí smrti. Čoskoro po ukrižovaní sa zjavil svojim učeníkom živý. Tu je ohnisko kresťanskej blahozvesti: « Bratia! Ohlasujem vám zvesť, ktorú som vám už zvestoval, a ktorú ste odo mňa prevzali... že Kristus zomrel pre naše hriechy podľa Písem, a že bol pochovaný, a že tretieho dňa vstal zmŕtvych podľa Písem, a že sa zjavil Kefasovi a potom dvanástim... poslednému zo všetkých ako ne- dochôdčaťu, zjavil sa aj mne... » (1 Kor 15, 1-15). Vzkriesením Ježiša Krista ho Boh vyrval z moci smrti a voviedol do slávy večného života. Svojím zmŕtvychvstaním Ježiš nadviazal nový vzťah k Bohu a tým otvoril a sprístupnil « nové nebo a novú zem », ktoré sú cieľom ľudských dejín. A čo sa týka jednotlivca, Ježišovo zmŕtvychvstanie je najsmelší protest proti utrpeniu a smrti, pretože sa ním prelomil uzavretý ľudský obzor a obmedzený horizont, a uvoľnila sa tak nádej na neobmedzený život v Bohu. IV. Zmŕtvychvstanie a dnešný spôsob myslenia Človek, ktorý si skúsenostne uvedomuje vzácnosť daru svojho jestvovania a bytia vôbec, sa nevie zmieriť s myšlienkou, že by smrťou jeho osoba definitívne upadla do ničoty. Ak dnes viera v zmŕtvychvstanie, v život večný po smrti, naráža na odmietanie, je to azda preto, že nemáme « modely » na jeho znázornenie, podobné « modelom » s akými sa narába pri skúmaní pozitívno-vedeckvch úkazov. Často teda počujeme otázku: «Nie je predstava zmŕtvychvstania pekná síce a utešujúca, avšak nepravdivá, dráždiaca rozumový prístup a triezve ladenie človeka nášho storočia? » 1. Bezpochyby nejeden kresťan katolík používa dnes už neúnosné modely pri ponímaní obsahu svojej viery a tým sa stáva pre hľadajúcich provokatérom. Kto si nebo naivne maľuje, kto prijíma večný život len ako predĺženie pozemského života, ibaže bez utrpenia, ten musí prijať oprávnenú výčitku, že jeho viera nezodpovedá zjaveniu a preto si zaslúži odmietnutie. O to viac sa musí Cirkev, spoločenstvo všetkých veriacich, snažiť o správny pochop zmyslu Ježišovo utrpenia a zmŕtvychvstania a podľa neho aj žiť. « Každý kresťam má byť v svete svedkom zmŕtvychvstalého a živého Ježiša Krista... znakom Božieho života. » (Vat. II, art. 38) Ježišovo zmŕtvychvstanie totiž nie je iba izolovaný a náhodný čin spásy: Keď Kristus vstal zmŕtvych, i my budeme vzkriesení. Jeho víťazstvo nad smrťou je základom zmŕtvychvstania veriaceho ľudu. Boh, ktorý vzkriesil Krista, vzkriesi aj tých, ktorí zomreli v Kristovi. Žiť teda v Kristovi, zomrieť v Kristovi, to je jediná cesta veriaceho človeka k víťazstvu nad smrťou, paradigmatickým spôsobom utrpenia. 2. Veriaci kresťania sú často obviňovaní z osobnej pasivity v svetovom dianí, z nezáujmu o premenu zastaralých a nespravodlivých spoločenských štruktúr a o zlepšenie stavu trpiacich, a to práve pre vieru v život večný, ktorý sa stáva ťažiskom ich života. Táto výčitka je čiastočne oprávnená vtedy, keď ju pripíšeme istému úseku dejín; to však nie je dôsledok kresťanského učenia a praxe v celosti. Zákon lásky zaväzuje — a vždy zaväzoval — kresťana nielen k zmierneniu a pomoci, keď ide o individuálnu biedu, lež aj k vylepšeniu štruktúr spoločnosti, ak tieto sú priamo alebo nepriamo zárodkom a príčinou biedy a utrpenia. No i tu, veriaci kresťan, v svetle viery zmŕtvychvstania, je presvedčený, že pšeničné pole ľudských dejín dozrieva pomaly, a že Boh na konci zvezie žatvu do svojho kráľovstva. Ondrej Podhorský SVD Alojz Bogliolo: ETIKA. Preložil A. Devínsky. Po stránke terminologickej zrevidoval a zoznamom použitých latinsko-slovenských filozofických výrazov opatril Jozef Zlatňanský. Vydal Slovenský ústav sv. Cyrila a Metoda v Ríme r. 1980 ako 8. zväzok série Logos, ktorú rediguje Mons. dr. Jozef Zlatňanský. Obálku navrhol A. Pauliny. Vytlačila Kníhtlačiareň Dario a Ugo Detti v Ríme. Strán 320. Cena US $ 4. Tento ďalší zväzok slovenského kurzu filozofie sa vedecky pozastavuje pri kriticko-teoretickom zdôvodnení základných mravných problémov. Viac než dôsledky mravných zákonov sú v knihe prediskutované základné predpoklady mravného konania, ako to vidno z nadpisov jednotlivých kapitol diela (povolanie človeka, základná voľba, etika ako sebarealizácia, rozmery ľudského činu atď.) • Autor vychádza z presvedčenia, že pevnosť teoretických princípov umožní človeku budovanie a vysvetlenie etiky (filozofickej náuky o mravnosti) v celej šírke jej obsahu. Autor rieši problémy vo svetle kresťanského nazerania, pretože iba náboženský rozmer morálky dáva nekonečné rozmery samej ľudskej etike. Knihu, napísanú v zrozumiteľnom štýle, odporúčame všetkým, čo sa vážne zamýšľajú nad svojím životom a nad svojím konaním. [pageend14]Slovenská rodina v šírom svete MISIONÁR OTEC ŠUTKA PÄŤDESIATNIKOM 11. septembra t.r. dožíva sa Otec Ján Šutka, slovenský saleziánsky misionár v Ecuadore, päťdesiat rokov. Pri tejto príležitosti poprosili sme ho o krátku životopisnú črtu, a on nám poslal tento « obrázok » o svojej misionárskej činnosti. JIMPIKIŤ’ 28. apríla t.r. ráno vybral som sa na návštevu kresťanov do Uwents. O deviatej hodine ráno, po hodinovej cesta pralesom, naraz sa len stretnem s nim, so Shuarom Jimpikitom. Má asi päťdesiat rokov, je silnej postavy. Oblečený je len v krátkych nohavičkách, bez košele. Na nohách má gumové čižmy. Pozdraví ma a potom mi hovorí, že mi prichádza naproti a chce ma odprevadiť do Uwents. ■— Si veľmi milý voči mne. Ako sa ti budem môcť odplatiť za túto láskavosť? — pýtam sa ho. — To nič, neboj sa! Inokedy chodíš vždy sám, tak aspoň dnes ťa odprevadím! — hovorí mi. Potom dodá: — Kedy sa dostaneme na miesto? Pozrem najprv na hodinky a potom poviem: — Asi o tretej popoludní by sme mali tam byť. Shuar sa prefíkane usmeje a potom poznamená: — ... Asi o štvrtej popoludní. Chcel tým naznačiť, že kráčam pomaly, že chodník je plný kaluží a blata, že rieka je rozvodnená, a kto vie čo ešte. No azda najviac to. že som pomalý na cestách. — Never, toto je už štvrtý raz, čo vás navštevujem... — podotýkam akoby na obranu. — Viem to dobre a som ti povď ačný. Ty si prvý Otec čo nás navštevuje. A kráčame spolu chodníkom cez prales. Tŕnie, kaluže, vŕšky, dolinky, potom zase pošienky, pramene, tropické slnko, o chvíľu silný leják a tak kráčame spolu rozprávajúc sa o všeličom. Asi o jednej hodine popoludní sa priblížime k jednej chatrči shuar. Jimpikiť mi hovorí: — Som ustatý a hladný. Poďme a požiadajme o trochu nijia- manch. — To je tvoja rodina? — pýtam sa ho. — Nie, ale poďme dnu! Vošli sme do chatrče. Traja vychudnutí psi uviazaní o posteľ, začnú na nás vrčať. Domáca pani ich utíši a vyzve nás sadnúť si. Umyje si ruky a prinesie nám nijiamanch, čo má vždy pripravený vo veľkom hlinenom hrnci. Prinesie nám aj uvarenej man- dioky a môj priateľ sa dá s chuťou do jedenia. Pýta si trochu štipľavej papriky, vraj s ňou mu mandioka lepšie chutí. Asi po štvrťhodinovom odpočinku sa poďakujeme za srdečné pohostinstvo a vyberáme sa na ďalšiu cestu. Priblížime sa k rieke Chumpias. Začneme sa brodiť. Voda nám prichádza až po pás. Našťastie rieka nie je prudká. Jimpikiť ma chytí za ruku a pomôže mi prebrodiť sa na druhú stranu. Zrazu mi povie: — Daj mi kapsu, pomôžem ti ju niesť. Kapsu nosievam na chrbte a mám v nej všetko: pokrývku na spanie, košeľu, nohavice a všetko potrebné pre slúženie sv. omše. Veď z dvadsať stredísk, ktoré navštevujem každé dva mesiace, len tri majú svoju malú kaplnku. Nikdy si neberiem nič na jedenie. Spím kde môžem a jem, čo mi dajú. Dal som mu niesť kapsu, aby som ho uspokojil. Pokračujeme v ceste. Zrazu sa Jimpikiť zastaví a povie mi: — Vieš, ja sa v noci často prebudím a dlho, dlho roz- mýšľaam, prečo Pán Boh, ktorý je taký dobrý, posiela na svet smrť... Chcel by som sa ťa o to spýtať, ak je možné. —■ Jimpikiť, Pán Boh nás miluje, má nás veľmi rád. On nám neposiela smrť. Smrť sme si sami zaslúžili svojimi hriecha- mi. Teda smrť je potrestanie za naše hriechy. Počúval ma pozorne a keď som skončil svoje vysvetľovanie, dodal: — Vieš, keď vidím belasé nebo, neraz si myslím: Keby tu bola dlhá liana, čo by siahala až nad oblaky, tam hore, ja by som sa po jej vyštveral k Pánu Bohu a poprosil by som ho, aby neposielal smrť na Jimpikita. Povedal to s takým citom, až ma to prekvapilo. — Jimpikiť, nepotrebuješ ísť ta hore, veď Pán Boh je vždy pri tebe. On kráča s nami, on nás počuje. On vidí ako sa trápiš, on vie, že si smädný, že si chorý, že tŕne ťa šľahajú do tváre. On vie, že tunajší život je ťažký a preto ti pripravuje lepší život .On poslal svojho Syna Ježiša Krista, aby ťa naučil, ako sa dostať tam hore. Stačí robiť to, čo nám prikazuje Ježiš Kristus. A nie je toho veľa. Stačí byť počestný, modliť sa, a nadovšetko milovať Boha a ľudí. — Teda mám prijať to, čo mi Pán Boh posiela a nechať sa 21 [pageend15]viesť od Ježiša Krista? — dodáva oduševnený. — Správne! Ty si to dobre pochopil! — hovorím mu. A znova kráčame bez slova pralesom. O pol tretej sme už dosť blízko strediska U went s. Jimpikit sa znova zastaví a povie mi: — Vieš, ešte ti chcem dačo povedať. Odkedy chodíš k nám, ja veľa rozmýšľam o tom, ako zlepšiť svoj život. Chcel by som aj ja byť pokrstený a patriť do Božej rodiny. — Pán Boh ti zaiste dopomôže aj k tomu. Ale pozri, ty máš dve ženy... máš zodpovednosť za deti... — hovorím mu. — Neboj sa, ja to všetko pekne zariadim. Druhú ženu vrátim jej rodičom a postarám sa o deti, veď sú moje, ale chcem žiť aj ja, ako si to praje Pán Boh. V stredisku nás už čakali kresťania i pohania. Jimpikit’ sa so mnou veľmi srdečne rozlúčil, lebo on býva ešte hodinu cesty ďalej. Sľúbil mi však, že zajtra ráno príde znova. A opravdu, na druhý deň prišiel. Pekne oblečený, so ženami, s deťmi a s veľkou radosťou na tvári. Pozorne počúval, čo som hovoril kresťanom počas sv. omše. Po omši prišiel a povedal mi, že veľa rozmýšľal o tom, čo sme cestou včera hovorili. Stisol mi ruku a prosil ma, aby som sa čoskoro vrátil, lebo on chce žiť v božej rodine tak, ako si to Boh praje. Ján Šutka MISIONÁR PÝTA POMOC Flores Kristovi! MOJÍ NAJDRAHŠÍ Ruteng, 24. apríla 1980. Týmito pár riadkami posielam Vám čo naj srdečnější pozdrav a úprimnú vďaku za Vaše spomienky a modlitby, ako aj za milodary, ktoré ste mi poslali. Teším sa im vždy, lebo mi donášajú nemalú radosť a povzbudenie na tomto malom ostrovku Flores. Pán Boh Vám zaplať za všetko! A teraz niečo z môjho misionárskeho života v poslednom čase. Veľkú noc sme oslávili v Reo naozaj pekne. Tento rok poprvý- krát zaznela v kostole aj hudba, a tá rozohriala mysle a srdcia. Bol to ozajstný zážitok. Kostol bol preplnený, ba väčšia časť veriacich musela ostať vonku pod košatými « katapan». Tri sestričky a dvaja katechisti pomáhali rozdávať sv. prijímanie. Mne srdce rástlo od radosti, a to ma aj udržiavalo na nohách; veď som bol hodne ustatý, lebo cez celý Veľký týždeň bol som len sám a vyspovedal som vyše dve tisíc veriacich. Kostolík sme ozdobili kvetami, zaviedli sme elektrické svetlo z agregáta a tak sme v záplave svetla, krásy a hudby prežívali liturgiu vzkriesenia. Ja som prežíval tieto sviatky v ozajstnej radosti, lebo 2. apríla som si spomínal na šťastlivé chvíle vysviacky za kňaza v Ríme pred 31. rokmi a na začiatky misionárskeho života tu v Mangarai. Cítil som sa ozaj šťastným, že som kňazom — misionárom. Plnší a šťastlivejší život by som si ani predstaviť nevedel. Ako som bol len Prozreteľnosti vďačný, že ma dosiaľ sprevádzala, zvlášť v kritických situáciách, ako aj posledne pred Vianocami, keď Jeden z kostolíkov na Florese, ktorý postavil slovenský misionár Otec Vojenčiak zo Spoločnosti Božieho Slova. blížiaca sa doba dažďov ohrozovala stavbu kaplniek v Inahasa, Weleng, Tumbak, misijnej školy v Reo a farského kostola v Pateng- Rego. No vďaka Pánu Bohu, všetko som mohol načas dať pod strechu a vo farnosti v Pateng- Rego mohli sme sláviť Veľkú noc už v novom kostole. Buď Bohu vďaka za všetko! Čo nám misionárom a kresťanom robí teraz nemalé starosti je okolnosť, že vplyv mohamedánov sa vždy viac a viac prebíja aj do vnútrozemia. Územie dekanátu Reo na severnom pobreží Mang- garai je otvorené do vnútrozemia Indonézie a tým je vystavené vplyvu a vlnám celého mohamedánskeho mora Indonézie, v ktorej žije viac ako 90 % mohamedánov. Ich hnutie už dosiahlo, že príchod nových misionárov je znemožnený, pobyt misionárov obmedzneý, pomoc zo zahraničia vždy viac znemožňovaná, kým ich hnutie dostáva vždy väčší podnet a podporu z celého mohamedánskeho sveta, zvlášť z Arabských štátov. Územie dekanátu Reo takmer chronicky trpí na nedostatok potravín. Hlad a živelné pohromy veľmi poškodili celé územie. Mnoho škôl a kaplniek bolo zničených vetrom, obyvateľstvo na niektorých miestach takmer zdecimované hladom a chorobami. A do tejto biedy prichádza teraz taká výdatná pomoc z ich strany. Lekár v Reo Dr. Indra (jeho otec 22 [pageend16]je veľvyslancom v Iráne) začal organizovať « Penghayatan I- slam » (oživovanie islamu) a má v pláne v Reo začať so strednou a vyššou školou. Nám tiež treba niečo robiť. Ak však nedostaneme výdatnejšiu pomoc, budeme sa musieť bezradne pozerať na to, ako oni v našom okrese, ktorý je do 85 % katolícky, budú stavať nové školy, polikliniky, pomáhať v biede a tým získavať vplyv a upevňovať pozície. Preto náš Otec biskup Mons. Vitalis Djebarus ma poveril starať sa o vybudovanie dekanáskeho strediska v Sengari pri prístave Reo, ako som Vám o tom písal v poslednom liste. Každý Váš milodar, zvlášť Vaše modlitby pomôžu nám čeliť tomuto vplyvu, pomôžu nám zorganizovať sa, vystaviť školy, kaplnky, pomáhať v núdzi atď... Za Vašu pomoc budeme Vám nesmierne povďační. Veľmi citeľne sa nás dotkla správa, že motorová loď « Sumber Harapan », ktorá viezla 100 ton ryže pre dekanát Reo, sa potopila 12. apríla v Teluk Bima spolu aj so 7 vrecami pošty a ostatným materiálom (do 400 ton). Na poistenie tu nemožno myslieť a tak naša misia stratila naozaj mnoho, zvlášť tak vzácnu a dlho očakávanú ryžu. Mnohí ľudia priamo plakali, keď sa dozvedeli o nešťastí. Ako by aj nie! Taká veľká pomoc a už tak blízko pri Florese a naraz všetko zničené. Myslel som tiež aj na to, či v tej pošte (7 vriec), čo sa potopila, neboli aj listy od Vás, lebo veď čakám na ozvenu na posledný môj list, ktorá dosiaľ neprichádza. Zato však s dôverou v Prozreteľnosť a veľkodušnosť našich misijných dobrodincov, nechcem klesať na mysli. Pozdravuje a žehná Vás vďačný slovenský misionár P. Juraj Vojenčiak, SVD Post Ruteng - Flores, Indonesia. Deti, ČOMU SME SA NAUČILI OD SVOJICH DETÍ? — je téma ankety, ktorú predložili svojim čitateľom taliansky týždenník IL SABATO a poľský katolícky mesačník ZNAK. Uverejňujeme v slovenskom preklade odpoveď jedného poľského otca, ktorú uverejnil časopis ZNAK. naše živé zrkadlo Vôbec ma neprekvapuje téma vašej ankety. Vždy som bol tej mienky, že sa môžeme veľa naučiť od svojich detí. Vyučujem už vyše dvadsať rokov a moji žiaci viackrát odomňa počuli, že si veľmi cením ich písomné práce a slohovania, lebo sa veľa z nich podučím. Keď to prenesiem do okruhu každodenného rodinného života, musím povedať, že som sa veľa naučil od svojich detí. Prijímam ich ponaučenia veľmi pozorne, pretože sú to vlastne moje víťazstva, ale aj moje porážky. Mám dve deti: Miloša, ktorý má 16 rokov a Radoslavu, ktorá má 11 rokov Deti sú mojím každodenným zrkadlom, mojím živým svedomím. V ich správaní vidím správanie samého seba. Mám tak možnosť opraviť svoje omyly a to mi spôsobuje radosť. No zarmucuje ma, keď vidím, že moje deti majú tú istú chybu, ktorá sa vo mne rozvíja už vyše štyridsať rokov. Teda učím sa poznávať samého seba, keď sa pozerám na svoje deti. Skrze svoje deti usilujem sa byť lepším a pozornejším. Kráčam spolu so svojimi deťmi a neraz sa veru strachujem, ako ma posúdia, aký dojem u nich zanechám. Usilujem sa čo najviac a čo najskôr naučiť od svojich detí, aby som bol vždy na ich úrovni, aby som nesklamal ich nádeje, čo do mňa vkladajú. Nesmiem ich sklamať. A tak sa učím od nich vzájomnej dôvere, viere, nádeji a láske. Lekcie, ktoré dostávam od svojich detí, sú veľmi pestré. Pokúsim sa ich ilustrovať niekoľkými príkladmi. Prvému príkladu by som mohol dať takýto titul: « Ako sme ti blízko, Pane, keď kráčame spolu. » Moja dcérka Radoslava ma viac ráz požiadala, aby sme sa spoločne pomodlili večerné modlitby. Prijímal som s radosťou jej pozvanie. Spolu sme si kľakli pred svätý obraz v izbe a v spoločnej modlitbe znova som si pripomínal tie najkrajšie slová a výrazy o našom spoločnom nebeskom Otcovi, o našej Matke... Radka ma pozorovala a keď videla, že beriem modlitbu vážne, zamilovala si ju. Neskoršie som ju videl, že sa vždy pred spánkom pomodlila, hoci bola aj unavená. Našla si vždy pár minút na rozhovor so Stvoriteľom a Budovateľom sveta. Ja som neraz musel s hanbou konštatovať, že rozhovor s Bohom skracujem na to minimum. Raz som počul moju dcérku, ako sa modlila: « Prosím ťa, Bože, daj aby som túto noc nesnívala 23 [pageend17]o ničom... » A prečo sú moje prosby také naviazané na pozemské veci, také nástojčivé, také poža- dovačné? Nikdy som si nepredstavoval, že môj syn ma naučí nekradnúť. Áno, pravdu hovorím, nekradnúť! Stalo sa to takto. Pred pár rokmi som nahovoril Miloša, aby si cez prázdniny písal denník a usiloval sa organizovať si čas čo najlepšie. Raz sme si zašli do soľnej bane vo Wieličke. Bola to nádherná vychádzka. Obdivovali sme tie krásne sochy, lustre, oltáre zo soli. Keď sme prechádzali chodbami bane, odlomil som kúsok soli zo steny a strčil som ho do vrecka. Keď sme sa vrátili domov, položil som ho na televízny aparát, lebo som počul, že sa tak odstráni škodlivé žiarenie obrazovky. O pár dní som mal možnosť čítať v Milošovom denníku opis našej vychádzky v soľných baniach vo Wieličke. Medziiným som čítal: « Keď sme prechádzali chodbou, môj otec ukradol kúsok soli. » Veta zapôsobila na mňa ako hrom z jasného neba. Tento nekompromisný posudok môjho syna zaryl sa mi do svedomia ako výstraha. Nikdy som naň nezabudol. Keď sa nahnevám, neviem sa ovládať a ťažko sa kontrolujem. Ako toto moje správanie vyzerá «zvonku », teda ako ho vidia iní, mohol som vybadať, keď som počul a videl, ako Miloš robil výčitky svojej sestre Radoslave. Sledoval celkom moje nevľúdné a drsné spôsoby, zvyšoval hlas, gestikuloval, očervenel v tvári. Iba keď som to videl u svojho syna, pochopil som « na fľaku », aké je nemiestne, nepekné a neslušné hnevanie sa. Pozerajúc na svojho syna, potajomky sa učím nehnevať sa. Moje deti nevedia o týchto mojich « štúdiách ». A zdá sa mi, že iba takto sa môžem od nich veľa vecí naučiť. Keby som im o veci hovoril, stratili by spontánnosť a ja by som stratil svoje zrkadlo. Môj syn mi odhalil ideály Môj syn Miloš pociťuje potrebu dajakého ideálu, dajakého vzoru. V jeho veku je to prirodzené a potrebné. Usilujem sa mu v tomto pomáhať, lebo aj ja sám neustále hľadám ideálny spôsob ako sa správať. Vidím sám na sebe, že som ešte ďaleko od dokonalého štýlu života. Raz som spozoroval na stolíku svojho syna lístok a na ňom napísaných trinásť čností: 1. STRIEDMOSŤ 2. SCHOPNOSŤ MLČAŤ A VYHÝBAŤ SA ROZHOVOROM O HLÚPOSTIACH 3. PORIADKUMILOVNOST 4. PEVNÉ ROZHODNUTIE USKUTOČNIŤ PREDSAVZATIA 5. ŠETRNOSŤ 6. PRACOVITOSŤ 7. ÚPRIMNOSŤ 8. SPRAVODLIVOSŤ Na sviatok apoštolov sv. Petra a Pavla 29. júna bol v Benediktbeurne v Nemecku vysvätený za kňaza salezián Ernest Zeisel. Primície mal v Moosachu v nedeľu 6. júla. Ernest Zeisel študoval päť rokov v našom seminári pri ústave sv. Cyrila a Metoda v Ríme a tu pracoval ako mladý klerik jeden rok medzi našimi seminaristami. K udalosti sa vrátime v budúcom čísle. 9. MIERNOSŤ 10. ČISTOTNOSŤ TELA, ŠIAT A OKOLIA 11. SPOKOJNOSŤ, NENECHAŤ SA ROZRUŠIŤ MALIČKOSŤAMI 12. POKORA 13. JASNOSŤ MYŠLIENOK Miloš mi neskoršie povedal, že zoznam čností si odpísal od Títa Chatubinského, ktorý ich prevzal od Benjamína Franklina. Keď Miloš nebol doma, odpísal som si ten zoznam na lístok a vložil som si ho do peňaženky. Pre mňa! Či mi môj syn neukázal najsprávnejšiu a najjednoduchšiu cestu ľudského správania? Dcérka ma učí veľkodušnosti Počujem ako v súsednej izbe Miloš vysvetľuje Radke: « Byť egoista je najhoršia vec, najhoršia urážka! Kmín, zlodej, klamár — to platí iba na určitý čas, pre určitý skutok. Podobní ľudia sú dokonca počestnými osobami, ktorým sa prihodilo, že upadli... No egoistami sme každý deň, rozumieš? Každý deň! Nejestvuje nič horšieho ako egoizmus, rozumieš, nič horšieho! » Prekvapil ma jeho presný úsudok. Egoizmus... koľko ho mám v sebe! Rozhodol som sa vylúčiť jeho prebytok, podľa múdrych myšlienok svojho syna. Zo svojho vlastného denníka chcem prepísať tento výňatok, pretože som sa z príkladu svojej dcérky veľa naučil: « 24. novembra 1976. Radka si všimla, že peňaženka, položená na mojom písacom stolíku, bola prázdna. Zobrala svoju pokladničku a začala z nej vyťahovať svoje našporené peniažky a vkladať ich do mojej peňaženky. Začal som rázne protestovať, ale ona pokračovala ďalej a tisla drobné peniaze a naraz povedala: « Otecko, nemôžeš byť bez peňazí. A mne tieto nateraz aj tak neslúžia... » A nebolo to po prvý raz, čo som pozoroval veľké srdce v tomto malom tele svojej dcérky. Možno, že niekdy sa cítime zahanbení, keď nás deti niečomu naučia? Opravdivej ľudskej veľkosti? Ale v tom spočíva práve všetká radosť rodinného života. Frank 24 [pageend18]Sväiú Otec y Brazílii 30. júna BRAZÍLIA 1. júla BELO HORIZONTE 2. júla RIO DE JANEIRO 3. júla SÄO PAULO 4. júla SÄO PAULO Svätyňa Aparecida 5. júla PORTO ALEGRE 6. júla CURITIBA 7. júla SALVADOR DA BAHIA RECIFE 8. júla TERESINA BĚLÉM 9. -10. júla FORTALEZA Národný eucharistický kongres 11. júla MANAUS 12. júla Príchod do RÍMA Kultúra Brazílie vyrastá z kríža. Kríž: symbol viery, utrpenia a nádeje; znak zasadený do sŕdc ľudí tejto krajiny. Pozerajte vždy s dôverou na kríž! (30. júna, počas homílie v Brazílii). Blahoslavení chudobní duchom, ktorí sú čistého srdca a majú hlad a smäd po spravodlivosti. Beda tým bohatým, ktorí zaslepení na duchu, nevedia rozdeliť svoj prebytok s tými, čo žijú v biede. Čím viac je niekto uprednostnený v sociálnom živote, tým viac sa má dať do služieb druhých. (2. júla, počas návštevy chudobných štvrtí v Rio de Janeiro). Každa moc nachádza svoje opodstatnenie jedine v spoločnom dobre a v uskutočňovaní spravodlivého sociálneho poriadku: prvou úlohou je dať prácu všetkým. — Ekonómia je platná jedine vtedy, keď je ľudská, robená človekom pre človeka. Preto všetci činitelia hospodárskeho života musia mať možnosť slobodne sa zúčastniť na vypracovaní a na kontrole rozhodnutí, ktoré sa ich týkajú. (3. júla, počas stretnutia s robotníkmi v Säo Paulo). Láska a úcta k Panie Márii sú základné prvky latinsko-americkej kultúry a jedna z charakteristických črt nábožnosti brazílskeho národa. Duchovní pastieri budú zaiste vedieť rešpektovať tento zvláštny prvok, budú ho prehlbovať, aby našiel čo najlepší výraz u ľudu. (4. júla, v Aparecida, v národnej mariánskej svätyni Brazílie). Kresťanské svedectvo je základné v živote Cirkvi. Božie slovo je účinné samo o sebe, ale prijíma konkrétny zmysel, keď sa stane skutočnosťou v osobe, ktorá slovo Božie ohlasuje. (5. júla, v Porto Alegre počas homílie v katedrále). 25 [pageend19]Zo Slovenska Komunisti, socialisti, sociálni demokrati a kresťania spoločne za mier? Zástupcovia komunistických strán, ktoré sa koncom apríla stretli v Paríži, obrátili sa v záverečnom dokumente s výzvou k európskym národom. V nej sa okrem iného vraví: « Bez ohľadu na našu národnosť, naše presvedčenie a náš spôsob života hovoríme vám všetkým, komunistom, socialistom, sociálnym demokratom, kresťanom a ľuďom iného vyznania: Mier je náš spoločný majetok! » A zástupca ČSSR V. Biľak výhlásil, že komunisti podávajú ruku všetkým ľuďom dobrej vôle, nezávisle od straníckej príslušnosti, politického a náboženského presvedčenia... Obsahovo rovnako hovorili aj zástupcovia iných komunistických strán. Maltský zástupca vyhlásil, že komunisti « chcú spojiť svoje úsilie so všetkými politickými spoločenstvami a náboženskými kruhmi ». A Francúz, Marchais, zdôraznil, že komunisti nestavajú proti sebe národnú a medzinárodnú iniciatívu komunistických strán a jednotlivé iniciatívy so sociálnymi, sociálnodemokratickými a kresťanskými silami v záujme národov... Podľa citovaného je jasné, že Biľak nehovoril z vlastnej iniciatívy, keď sa obracal na ľudí nezávisle od náboženského presvedčenia, ale že táto línia komunistických strán bola vopred dohodnutá v centrálnom riadení. Ide o obvyklú taktiku, alebo sú to náznaky novej orientácie? Vasil Biľak povedal aj redaktorovi čsl. televízie, že boj za mier je bojom všetkých rozumných ľudí a všetci ľudia, či sú katolíci, evanjelici alebo občania iného náboženského vyznania... chcú mier. Teda tú istú myšlienku o spoločnom mierovom postupe s ľuďmi rôznych náboženských vyznaní zopakoval aj v televíznom vysielaní doma. Niet pochyby o tom, že kresťania všetkých vyznaní chcú mier a zasadzujú sa oň. Ale mieni V. Biľak ten istý mier, o ktorý sa kresťania usilujú? To sa dá posúdiť len zo širších skutočností a súvislostí. Iba mesiac predtým, na zasadnutí Predsedníctva Ústredného výboru strany v Prahe, V. Biľak vyhlásil, že treba prekonať predsudky a prežitky v myslení ľudí a oslobodiť ich od zaostalosti a duchovného tmárstva a že ateistická výchova patrí k popredným úlohám ideologickej práce (inokedy sa hovorí o boji). Možno budovať spoločne mier s tmárskymi ľuďmi, keď sa pritom jedným dychom hovorí o boji proti tomuto tmárstvu? Možno bojovať len proti tmárstvu a nedotknúť sa pritom nositeľov tmárstva? On síce tvrdí, že nechce zamieňať ideologické pôsobenie za administratívne prinucovanie, ktoré socialistická revolúcia vraj musela v minulosti uplatniť proti reakčnému politickému klerikalizmu. Akiste tu myslí na monstre-procesy s biskupmi a rehoľnými predstavenými, na nočné prepady, na odvážanie do koncentračných táborov, na hromadné zatýkanie kňazov i exponovaných laikov, na týranie pri vypočúvaní, na hromadné prepúšťanie zo škôl veriacich učiteľov a pod. Pre Biľaka administratívne opatrenia patria minulosti, pre tých, ktorí sú nimi postihnutí aj dnes, patria prítomnosti. Správy, ktoré publikuje západná tlač dokazujú, že takého opatrenia sú aj dnes trpkou skutočnosťou. Takéto opatrenia nielen že sa v domácej tlači ani slovíčkom nespomenú, v domácej tlači sa čitatelia môžu dozvedieť, že vláda podporuje náboženskú slobodu! To nie je žart. Povedal to vládny predstaviteľ Lúčan na zhromaždení katolíckych duchovných v Pacem in terris v Prahe. Najprv citoval v Ústave zakotvenú náboženskú slobodu a potom dodal, « že vláda pomáha vytvárať pre uplatnenie práva na náboženskú slobodu i potrebné predpoklady. » A potrebu spoločne bojovať za mier zdôvodnil týmto duchovným tým, « že vojna, smrť, nerozoznajú veriaceho od neveriaceho ». Ideológ Vasil Bejda má iný názor na mierovú spoluprácu s kresťanmi. Tvrdí, že nemôže byť slobodný ten, kto v pohľade na svet a na spoločnosť zostáva v zajatí idealistických názorov a tým prispôsobuje svoje postoje a konanie, preto strana prikladá taký význam šíreniu vedeckého svetonázoru (rozumej i ateistického) a vyžaduje, aby sa táto významná úloha plnila nielen systematicky, ale aj všetkými prostriedkami, ktoré má 26 Všetci spoločne za mier, ale za aký? [pageend20]socialistická spoločnosť k dispozícii » (Pravda, 30. apríla 1980). A Bejda ďalej povedal, že to sa bude robiť nemilosrdne. « Nemilosrdne sa bude potláčať každý konzervatizmus a všetko, čo brzdí úspešný socialistický rozvoj » (tamže). V tomto tvrdení sa Vasil Bejda odlišuje od Va- sila Biľaka. Bejda hovorí o všetkých prostriedkoch, teda aj administratívnych. Strana má moc, ktorá môže každého umlčať, zastrašiť, pozbaviť chleba, postavenia, vyradiť z možnosti štúdia, vyššieho vzdelania. Má možnosť vytrieť každé slovo z novín ešte prv ako by bolo vytlačené, má možnosť sliediť, kto sa s kým stretá, kto chodí do kostola, dáva si krstiť deti, posiela ich na náboženstvo, kto u- zatvára cirkevný sobáš. Strana má moc otvárať a zatvárať dvere väzenia, pozývať na policajné dlhodobé výsluchy, robiť domové prehliadky, kontrolovať poštu i telefón. Má možnosť kontrolovať, kto « marí dozor nad cirkvou ». Proti všetkým má možnosť nemilosrdne zasiahnuť a to s dobrým svedomím, veď Bejda sa odvoláva na Lenina, keď tvrdí, že morálne je všetko, čo slúži socializmu, pokroku, svetovému mieru. (Pravda, 30. apríla 1980). Biľak, hovoriac o ochote pracovať za mier s kresťanmi všetkých vyznaní, má na mysli asi takých kresťanov, ktorých si tam a inde režim sformoval. Kresťanov, ktorí nesmia ceknúť, keď im dávajú tituly tmárov, keď ich degradujú na neslobodných, kresťanov, ktorí odtlieskajú bez kritiky všetky návrhy, ktoré strana predostrie. Kresťanov, ktorým vedúcich duchovných vyberie strana (a to sa nazýva ľudová demokracia!) Ozaj, čo keby tak niekde na Západe, napr. v Nemecku, pripustili komunistickú stranu za podmienky, že vedúcich tejto strany určí vláda a že ona bude aj kontrolovať všetky schôdzky, diskusie, rozhodne, kto bude redaktorom tlače a pod.? Medzi kresťanov, s ktorými by chcel spolupracovať za mier, zaraďuje Biľak celkom iste aj duchovných, organizovaných v Združení Pacem in terris. Aj oni sú za mier. Veď toto inflačné slovo je v každom riadku, ktorý napíšu, v každej vete, ktorú povedia. To sa od nich žiada, aby mohli prežiť. A nikto im nebráni, že pritom si môžu myslieť mier, o ktorom hovorí Evanjelium, ktorý hlása Cirkev, hlavná vec, že napíšu, že ten mier chcú budovať spolu so socialistickými štátmi. Je naozaj ťažko posúdiť, ako sa môže cítiť človek, ktorý už roky sústavne píše o mieri a hovorí o ňom pri každej oficiálnej príležitosti. Trpí sa preto, aby sa zachránilo, čo sa zachrániť dá, alebo sa ratuje kariéra? I jedno i druhé je možné. Koncom apríla t. r. uverejnili Katolícke noviny interview s vybranými duchovnými, ktorí sa zúčastnili na teologicko-mierovom seminári v Dolnom Smokovci. Interview o zavraždenom salvadorskom arcibiskupovi Romero vi. Účastníci chválili v odpovediach jeho neohrozenosť, odvahu zasadiť sa v boji proti sociálnej nespravodlivosti vládnucej vrstvy. Bola to téma, na ktorú mohol hovoriť každý účastník bez pretvárky. Taká príležitosť sa vyskytne raz za x rokov. Treba ju využiť, diskusnými príspevkami sa zvýši osobný posudok. Nie je možné, aby tým, ktorí sa skrývali v tieni tohto hrdinského arcibiskupa-mučeníka, nenapadlo, že on vlastne bojoval za svoj ľud, zasadzoval sa o jeho ľudské práva, ku ktorým nepatrí len sociálna spravodlivosť, ale aj náboženská sloboda. A arcibiskup nepritakával mocným, ale zastával sa slabých, utláčaných. Že by ich nenapadlo konfrontovať svoj postoj s postojom tohto hrdinu? Ak áno, tak podmienky, v ktorých žijú im dávajú menej slobody sa vyjadriť, ako sú tie v Salvadore. Alebo nemajú už sily? S pokorenými kresťanmi sa dajú odhlasovať manifestácie za mier, ale budovať mier je sotva možné. Mier buduje len ten, kto ho sám má. —ver— Hora sa strojila porodiť, a porodila mys Tieto slová starého básnika mi prišli na um, keď som čítal správu, že v Slovenskom národnom múzeu v Bratislave otvorili výstavu « Naše ateistické tradície». Bratislavská Pravda uverejnila túto správu pod titulom História prekonávania prežitkov. Ako rýchlo sa u nás rodia tradície! Nevdojak som si spomenul na fotografiu novomanželov, ktorú kedysi uverejnila denná tlač. Novomanželia kládli kyticu pri pomníku padlých hrdinov a didaskália znela: Začínajú novú tradíciu. Tradícia, slovo odvodené z latinčiny, znamená niečo, čo sa robí z pokolenia na pokolenie. Ale kto môže vedieť, keď kladie prvý akt, že z toho bude tradícia? Len tí, ktorí tento akt ako tradíciu importujú odniekiaľ a tradícia sa potom stáva preto tradíciou, lebo sa to poradí alebo prikáže. Aj ateizmus má určitú tradíciu, ale nie na Slovensku. Kto pozná slovenské dejiny od sv. Cyrila a Metoda, ale i novšie dejiny, musí iba nechápavo krútiť hlavou nad tým, čo sa zrodilo v hlavách niektorých ľudí. Ateistická výstava mala veľmi ťažký pôrod. Najsamprv mala toto múzeum zriadiť Matica slovenská. Boli určené aj osoby, ktoré ju mali zaranžovať. Ale vzdali sa. Kto by si trúfal na Slovensku nájsť materiál pre ateistické múzeum? Ale vrchnosti boli neoblomné. Až sa niekto predsa našiel. Pokračuje na strane 29. 27 [pageend21]Musíme byť veľmi vďační Pánu Bohu, že aj tohto roku požehnal nášmu slovenskému národu dvadsať nových kňazov. Je to veľká Božia milosť. Podľa « Katolíckych novín » (č. 25 — 22. júna 1980) v nedeľu 15. júna prijali piati diakoni kňazskú vysviacku pre trnavskú arcidiecézu z rúk Mons. dr. Júliusa Gábriša. Vysviacky boli aj v staroslávnej Nitre a v Banskej Bystrici. Nitriansky biskup Mons. dr. Ján Pásztor vysvätil troch novokňazov pre nitriansku a dvoch pre spišskú diecézu. Mons. dr. Jozef Feranec vysvätil zasa troch novokňazov pre banskobystrickú a štyroch pre košickú diecézu. Kňazská vysviacka bude aj v prešovskej gréckokatolíckej katedrále, kde budú vysvätení dvaja no- vokňazi. « Duchovný pastier » (č.6/1980) takto uverejnil mená nových pracovníkov vo vinici Pánovej: PAVOL BAČIŠIN, nar. 1. nov. 1954 v Jastrabí JOZEF BOHUNICKÝ, nar. 7. sept. 1956 v Opojí JOZEF BUBÁK, nar. 19. júla 1956 v Pate pri Galante JOZEF CABAN, nar. 31. dec. 1955 v Březne JURAJ DANKO, nar. 18. apríla 1956 v Lomnom MARIÁN GÁBORIK, nar. 2. júla 1954 v Nimnici ŠTEFAN GALLIK, nar. 24. dec. 1955 v Lendaku VOJTECH HORŇAK, nar. 12. jan. 1956 v Borše PAVEL KAMINSKÝ, nar. 22. mája 1956 v Okružnej STANISLAV KANÍK, nar. 25. okt. 1954 v Brezovici ŠTEFAN KITLAN, nar. 6. jan. 1943 v Stropkove JOZEF KRIŽALKOVIČ, nar. 29. marca 1953 v Toryse FRANTIŠEK KVAŠŇOVSKÝ, nar. 13. jan. 1954 v Oščadnici MAXIMILIAN NOSÁL, nar. 9. okt. 1954 v Horných Kočkovciach PETER PALIATKA, nar. 29. dec. 1956 vo Veľkom Klíži ŠTEFAN REČIČÁR, nar. 15. júna 1955 vo Vydrníku PAVOL JOZEF JOZEF JOZEF BACIŠIN BOHUNICKÝ BUBÄK CABAN jurai mariän Stefan vojtech DANKO GÄBOR IK GALLIK HPRŇAK FRANTISEK MAXIMILIAN PETER STEFAN KVAŠŇOVSKÝ NOSÄL PALIATKA REClCÄR CYRIL STANISLAV BLAŽEJ KAROL REVÄK SIP OS TOMKO VANDA CYRIL REVÁK, nar. 14. okt. 1952 v Jakubovanoch STANISLAV ŠIPOŠ, nar. 8. augusta 1956 v Meleku BLAŽEJ TOMKO, nar. 26. okt. 1955 v Novom Salaši KAROL VANDA, nar. 24. marca 1956 vo Veľkej Čalomiji. PAVEL STANISLAV STEFAN JOZEF v > m i m c v O K A N t K KITLAN KRIŽALKOVIČ Naši novoknazi 28 [pageend22]Veď ona vždy preukazovala nášmu ľudu útechu v utrpeniach a pomoc v nebezpečenstvách. Ani teraz neprestáva orodovať za nás a s materinskou láskou sa stará o bratov a sestry svojho Syna. Preto ju oslavujeme ako patrónku nášho národa a uctievame ju ako našu nebeskú Matku. Pod jej ochranou kráčame do nebeskej vlasti, v ktorej si ju už oslávil pri svojom Synovi Ježišovi Kristovi, našom Pánovi. Preťo ťa so všetkými anjelmi a svätými oslavujeme a bez prestania voláme: Svätý, svätý, svätý Pán Boh všetkých svetov. (Pieseň vďaky na sviatok Sedembolestnej Panny Márie, Patrónky Slovenska, 14. septembra) Naša Patrónka Je naozaj dôstojné a správne, dobré a spásonosné vzdávať vďaky vždy a všade tebe, Pane, Svätý Otče, všemohúci a večný Bože, a v slávny deň prebolestnej Panny spoločne ťa chváliť, velebiť a oslavovať. Autor článku Pravdy na jednej strane tvrdí, že ateistické hnutie v Československu (!) má bohatú tradíciu — ale na druhej strane pripúšťa, že nebolo ľahké postaviť sa proti vládnucej ideológii, ktorej základom po celé stáročia bolo náboženstvo. Ako vidno raz hovorí o Československu, raz o Slovensku. Ale múzeum sa malo zariadiť na Slovensku, v Bratislave. V článku sa tiež tvrdí, že posilou pre bezverecké hnutie v Československu je jeho partnerská organizácia v ZSSR — Zväz bojujúcich bezbožníkov (ateistov). Nie je bez zaujímavosti, že muzeum o ateistických tradíciách sa otvára na Slovensku. A nie je bez zaujímavosti, že aj jediný mesačník Ateizmus vychádza tiež v Bratislave. Na Slovensko je zvlášť zameraná protináboženská akcia. Múzeum sa tam otvára, aby najmä školáci a študenti mali si možnosť pozrieť, ako bolo Slovensko ateizované. Nesporné je aj to, že na Slovensku sú ľudia ochotní, alebo prinútení robiť viac, ako je tomu v iných socialistických krajinách. Keď oddelenie Ústavu vedeckého ateizmu Slovenskej akadémie vied sa obrátilo do Maďarska s úmyslom nadviazať tam spoluprácu s podobnou inštitúciou, dostalo odpoveď, že takej tam niet. Aké deformované je už oko marxistu Doboša, ktorý píše správu pre Pravdu, je táto perlička: « Vedúce cirkevné kruhy naproti tomu zakladajú množstvo nekultových organizácií a spolkov, ktoré sa majú starať o nábožensky život veriacich. » Kedysi sa u nás vravelo: Poturčenec horší od Turka. Spectator 29 [pageend23]Na kultúrnom poli Actes et Documents du Saint Siege relatifs ä la se- conde guerre mondiale (Akty a dokumenty Svätej Stolice týkajúce sa druhej svetovej vojny). Vol. X: Le Saint Siege et les victimes de la guerre, janvier 1944 — jouillet 1945. (Svätá Stolica a obete vojny, január 1944 — júl 1945) Libreria editrice Vaticana, Cittä del Vaticano 1980, str. XXVIII + 685. Tento 10. zväzok významnej zbierky dokumentov z archívov Svätej Stolice zaoberá sa činnosťou Vatikánu v záujme obetí druhej svetovej vojny, od januára 1944 až do júla 1945, teda do konca vojny. Čo sa týka Talianska máme tu zaznamenané rôzne problémy (napr. bombardovanie Monte Cassina, zásobovanie Ríma, talianski zajatci v Nemecku atď). Dokumenty z iných krajín týkajú sa skoro výlučne iba židovskej otázky. Nás zaujímajú dokumenty týkajúce sa Slovenska. Celkove je tu uverejnených 33 dokumentov, ktoré sa týkajú Slovenského štátu. Okrem toho v úvode je osobitný odsek o Slovensku (str. 47-56). Nakoľko súhrn problémov tejto knihy pre ĽOs- servatore Romano (6-7. júna 1980) napísal jeden z autorov zbierky Robert A. Graham SI, predpokladám, že on napísal aj spomenutý úvod ku knihe. Všetky dokumenty týkajúce sa Slovenska hovoria o židovskej otázke. Od januára do septembra 1944 sú to dopyty Vatikánu o tejto otázke na nunciatúru v Bratislave a odpovede Mons. Burzia, že situácia je pokojná. Počnúc septembrom 1944 situácia sa zhoršila a Nemci odvliekli zo Slovenska mnoho Židov. Intervencie Svätej Stolice sú početnejšie. Najvážnejším dokumentom z tohto obdobia je osobný list prezidenta Jozefa Tisu pápežovi Piovi XII. o židovskej otázke na Slovensku. Okrem toho R.A. Graham v úvode spomína, že z Bratislavy Mons. Burzio poslal r. 1944 do Vatikánu « le fa- meux protocole d’Auschwitz » (povestný protokol z Osvienčima), ktorý napísali « dvaja mladí slovenskí Židia ». Týmto sa podarilo na jar 1944 utiecť z Osvienčima. Autori uverejňujú sprievodný list Mons. Burzia (nr. 204), nie však text « protokolu ». Ten bol už uverejnený inde. Čo sa týka publikácie treba poznamenať: kým Mons. Burzio a úrady Svätej Stolice všade užívajú názov Bratislava, vydavatelia používajú Presbourg; keď Mons. Burzio používa Prešov, vydavatelia v poznámke majú Prjašev. Okrem toho R.A. Graham v úvode podáva krátky životopis Jozefa Tisu, kde poznamenáva: «ktorého často mýlne volajú Msgr. Tiso », Je síce pravda, že Tiso r. 1939 od nového pápeža Pia XII. nežiadal obnovenie svojho titulu, ale ľudia o tom nevedeli a volali ho aj naďalej Monsignorem. Nebolo to teda celkom pomýlené. M. Lacko Sebastian S. Sabol OSBM, Golgota greko-katolickoji Cerkvi v čechoslovaččini. Vydavnictvo 00. Vasili- jan, Toronto-Rim, 1978, str. 352, s mnohými ilustráciami v texte. Otec Sebastián Sabol, člen rádu baziliánov, narodil sa r. 1909 v Prešove. Hovorí dobre po slovensky, ale sa hlási za Ukrajinca. Teraz žije v Amerike (USA). V tejto svojej práci podáva obraz života gréckokatolíckej Cirkvi v ČSSR v pohnutých rokoch 1947-50. Kniha má dve časti. Prvá časť s nadpisom « Tak sa to začínalo » sú jeho memoáre z rokov 1947-48. Vláda pripravovala zrušenie gréckokatolíckej Cirkvi a bolo treba zdiskreditovať jej vedúcich, aby ľudia ľahšie prijali likvidačné zákroky. Medzi vedúcimi boli aj baziliáni a na prvom mieste provinciál O. Sabol. Keď niektorých baziliánov zatkli, a číhali aj na O. Sabola, on za veľkých ťažkostí odišiel r. 1948 do zahraničia. Celú svoju odyseu, až kým sa nedostal do Ríma, opísal podrobne v tejto prvej časti. Druhá časť, pod nadpisom « Tak sa to skončilo », podáva zrušenie gréckokatolíckej Cirkvi, čiže prešovského biskupstva. Niektoré prípravné kroky opisuje ešte z vlastných skúseností, kým samé zrušenie, nakoľko už nebol doma, podáva podľa prameňov. Medzi prameňmi cituje aj práce Š. Ná- halku a M. Lacka, čo vyšli v « Slovak Studies ». Na záver podáva obnovenie gréckokatolíckej Cirkvi r. 1968. Na konci je súhrn po anglicky na 14 stranách. Slovenskej gréckokatolíckej otázky sa dotýka len mimochodom. Vydavatelia jeho knihy, ukrajin- kí baziliáni v Kanade, predstavujúc knihu tvrdia, že v Československu žije « ponad 300.000 veriacich našej Cirkvi ». To znamená, že podľa nich všetci gréckokatolíci sú Ukrajinci. Otec Sabol je v tejto veci radikálnejší: podľa neho mnohí gréckokatolíci prešovského biskupstva už hovoria po slovensky, hlásia sa za Slovákov, ale sú to « poslovenčení Rusíni ». Píšuc o južnom Zemplíne tvrdí, že je tam asi 80.000 gréckokatolíkov: « Hoci hovoria po slovensky a hlásia sa za Slovákov, predsa majú ruskú dušu » (str. 40). V otázke prečo biskup V. Hopko po r. 1968 nebol menovaný za ordinára prešovského biskupstva, Otec Sabol je objektívnejší, než iní ukrajinskí autori. Možno povedať, že práca O. Sabola, je doteraz najpodrobnejší opis udalostí týkajúcich sa gréckokatolíckej Cirkvi na Slovensku v rokoch 1947-50. Pravda, nie sú to dejiny úplné a vyvážené. M. Lacko 30 [pageend24]CELOEURÓPSKA OSLAVA STOROČNICE NARODENÍN M. R. ŠTEFÁNIKA VO ŠVAJČIARSKU Združenie priateľov Slovenska vo Švajčiarsku v spolupráci s viacerými slovenskými spolkami v Európe usporiadalo dňa 14. júna 1980, na celosvetový deň slovenskej spolupatričnosti, oslavu 100. výročia narodenia generála Milana Rastislava Štefánika. Spomienková slávnosť sa konala v Berne na vrchu Gurten, pripomínajúcom Bradlo. Podujatie malo dve časti. Odpoludnia o 16.30 hodine sa konal pódiový rozhovor na tému Štefánikova osobnosť a súčasné snahy Slovákov o samostatnosť. Viedol ho šéfredaktor Slobodného Slovenska dr. Jozef Rydlo a zúčastnili sa na ňom páni A. L. Grébert, P. Pichňa a M. S. Ďurica ako referenti a panie a páni G. Bernadičová, A. Baník, P. Kohút, I. Kružliak, M. Lacko, F. Michalovič, J. Šoltés a M. Valach ako diskutéři. Účastníci rozhovoru sa vo svojich príspevkoch zaoberali mnohými aspektami Štefánikovho života a oslobodzovacieho diela, predovšetkým však okolnosťami jeho predčasnej smrti 4. mája 1919. Večer o 20.00 hodine v slávnostne vyzdobenej sále hotela Kulm sa konala slávnostná akadémia, na ktorú sa zišlo takmer 100 Sloveniek a Slovákov zo všetkých kútov Švajčiarska, medzi ktorými nechýbali ani vzácni hostia, spomedzi ktorých treba spomenúť predovšetkým predsedu Svetového kongresu Ro- mov, slovenského lekára dr. Jána Cibuľu a kontinentálneho podpredsedu SKS Ivana Fialu. Slávnosť sa začala zaspievaním slovenskej hymny Hej, Slováci, po ktorej nasledoval program. V prvej časti vystúpila pani A. Pichňová, ktorá predniesla cyklus piesní. A. Dvoŕáka, a S.Rožnayová, ktorá zarecitovala Hviezdoslavovu báseň Na Štefánika. V druhej časti odzneli tri príležitostné prejavy. Najprv prehovoril o význame oslavy 100. výročia narodenia M. R. Štefánika predseda Slovákov vo Švajčiarsku Ladislav Cibuľka.. Po ňom mal slávnostnú reč výkonný podpredseda SKS Imrich Kružliak. Podal v nej nielen pohľad na Štefánikov život a dielo, ale začlenil osobnosť tohto legendárneho slovenského bohatiera do kontextu slovenských národných dejín. Mimoriadnym príspevkom bol privet Michala Lacku z Rima, ktorý prítomných oboznámil s posolstvom, ktoré tomuto stretnutiu poslala markíza Giuliana Ben- zoni, snúbenica M. R. Štefánika, žijúca v talianskom hlavnom meste. Bolo veľmi dojímavé vypočuť si magnetofónový záznam 85-ročnej dámy, ktorá vznešenými slovami hovorila o - svojom Milanovi» a šľachetných Slovákoch, ktorí si na ňu spomínajú pri tejto príležitosti. Po slávnosti sa konala družná zábava, ktorá trvala do neskorých nočných hodin. —j m— KRÍŽOVKA VODOROVNE: 1. Prvá časť tajničky. — 2. Očné šošovky — predložka so 6. pádom — otrok. — 3. Strana — spojka — vzdych — len. — 4. zámeno — odrazu — vyhĺb jamu. — 5. Slovák po maďarsky — nacieľ — spojka. — 6. Láska po latinsky — orná pôda — iba. — 7. Domáce zviera — bodavý hmyz — existuje — špicatý kolík. — 8. Osobné zámeno — patriarcha — drevený vozík. — 9. Vlastni — bezhrbá ťava — bol, existoval — nie vám. — 10. Pred po latinsky — drvila — spodné časti. — 11. Vodný tok — medvedia noha — pokoj. — 12. Súhlas (ľud.) — miesto na lámanie kameňa — súhvezdie — predložka so 6. pádom — zvratné zámeno. — 13. Tretia časť tajničky — spojka. ZVISLE: A. Deň v týždni — mesto na južnom Slovensku. — B. Hospodár — osobné zámeno — básnický zápor — kypri pôdu. — C. Peniaz — skutočne — hmotná časť človeka. — D. Nadšenie — poľné náčinie — šifra. — E. Talianske mesto — kyprila pôdu — jemu. — F. Zdôraznený súhlas — štátny majetok — opustená — zvierací tuk. — G. Úprava poľa pluhom — úsilie — marec po nemecky. — H. Mužské meno — vretenica — súvisiaca so žabou. — I. Pramatka — predmet — mužské meno — spojka — osobné zámeno. — J. Umelecké diela — kôrovec — neskutočná, nepravdivá. — K. Základná číslovka — koval — časť poľa — čudo — predloška so 7. pádom. — L. Strelivá — domáce meno Ireny — nos! — M. Ešte že čo! — druhá časť tajničky. Pomôcky: 5. Tóth — 10. Ante — G- März Tomáš Istropolitanus 31 [pageend25]Svätý Otče, seďte doma! Neviem, či by som na skúške z filozofie prešiel s takýmto sylogizmom: Božie cesty sú nevyspytateľné. Ale všetky cesty sú Božie. Teda všetky cesty sú nevyspytateľné. — Predovšetkým tie naznačené na mape, lebo sa po nich viacej cestuje. Každá cesta je ozaj tajomstvom, najmä keď ju berieme ako výkon. Ba môžeme povedať, že je sviatostným znakom, a to odvtedy, keď sa Syn Boží stal aj človekom a povedal o sebe, že on je cesta (Jn 14,6). My musíme uznať a doložiť, že sme cestujúci, a tak je medzi ním a nami tesný súvis. Cesta je bezpodmienečným prostriedkom medzi nami a naším cieľom po zemi, po vode i vo vzduchu. Ak ide o Ježiša Krista, on je cesta, ktorou nás viera a láska sprevádza k večnému šťastiu. Bolo by zaujímavé ísť s Ježišom na jeho cestách, lebo jeho cesty sú aj našimi cestami, najmä tie zaprášené cesty Palestíny, kde zavše naďabil na niekoho. Jedni boli ďaleko od cesty, lebo boli prašiví; druhí ležali pri ceste, lebo ich zlodeji ozbíjali a dobili; ďalších stretol na ceste, keď vynášali na cintorín mŕtvolu jedináka, ktorého matka bola vdova. Autor prvej príručky cirkevných dejín Ježišove cesty zhrnul do slov: Prechádzal krajom, konal dobro a uzdravoval všetkých diablom posadlých, lebo Boh bol s ním (Sk 10,38). Dnes ani jeden štátnik nepodniká také časté a namáhavé cesty ako Ježiš v osobe svojho zástupcu na zemi. Len personál dopravných prostriedkov ho prevýši v cestovaní. Bo treba chleba, aby žili. Ale pápež cestuje, aby rozdával Chlieb, ktorý zostúpil z neba (Jn 6,33). No sú ľudia, ktorých životným programom je vyhladzovacia výprava proti veriacim v Boha. Kedysi na púšti diabol predstieral sústrasť s vyhladovaným Ježišom, dnes predstiera sústrasť s ukonaným od cestovania a mu radí: Ježišu, ktorý sa dnes voláš Ján Pavol Druhý, necestuj toľko po svete, šetri si zdravie a seď doma! Aj v Ríme ťa potrebujú. Tvoje cesty sú nákladné, a v treťom svete je toľko biedy! A potom, koľko starostí a obáv s tvojou osobnou bezpečnosťou! Veď vieš, koľko ráz chceli zlynčovať Krista z Nazaretu. Tu nám prichádzajú na myseľ úradné návštevy u horlivých kňazov, aby ich odrádzali od činnosti, že ich vraj preradia do vyššej platovej kategórie, ak budú menej pracovať. Nevedno, či je možné také preradenie, ale je možné také pokušenie, s karhavým a výhražným tónom. Pápež však necestuje za popularitou, ktorá komusi oči kole. Ide za dušami, ktorým zlí duchovia stavajú osídla. Aj pre neho platí Ježišovo slovo: Neboj sa, odteraz budeš loviť ľudí (Lk 5,10). Farizejská žiarlivosť prechádza z pokolenia na pokolenie: Hľa, celý svet ide za ním (Jn 1219). A preto mu radia, aby sa utiahol, lebo vraj ho chcú zabiť (Lk 13,32). Hneď po prvých cestách Jána Pavla Druhého dala sa očakávať hrmavica z « hnilého kúta », lebo zlí duchovia ani dnes nespia, ale sa obávajú zástupov, ktoré ho právom pokladajú za proroka (Mt 21,46). Preto iba pošušky vzbudzujú náladu proti jeho cestám. A nebolo by čudné, keby k nemu raz prišli povedzme s takýmto návrhom: Svätý Otče, my vám tri razy zaplatíme cestu aj okolo sveta, ale seďte doma, lebo pri vašom zjave povoľujú bašty našej ateistickej pevnosti. Gorazd Zvonický SLOVENSKÉ Hlasy z Ríma ROČNÍK XXIX - 1980 SLOVENSKÉ HLASY Z RÍMA — VOČI SLOVACCHE Dl ROMA - perlodlco menslle. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, y Nemecku, vo švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco del Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1. - 00195 Roma. [pageend26]