český zahraniční časopis ročník 9 číslo curych, 27. března 1992 JAN KRISTOFORI POLYGON reportér 2 [pageend1]Cesta do Evropy Československo se chce vrátit do Evropy... Mluví o tom kdekdo. V Praze i v Bratislavě, v Brně i v Košicích. Politici stran vládních i ti, kteří jsou v opozici. Mluví o tom prezident republiky i arcibiskup pražský. Mluví o tom lidé na Václavském náměstí i na nábřeží Dunaje v Bratislavě. Všichni chtějí být Evropané. Jenomže - mnozí, kteří by chtěli být součástí té nové, sjednocené a demokratické Evropy, si vytvářejí svůj vlastní obraz Evropy. Takovou, jakou by ji chtěli mít oni, aby odpovídala jejich vlastním představám a obrazu. Ale - právě taková ta budoucí Evropa nebude. Jistě, Evropa blízké budoucnosti, onen „starý svět“, jak se našemu kontinentu kdysi říkávalo, nebude negovat národní svébytnost. Nezanikne ani to, co je vlastní každému národu - jeho národní kultura, národní dějiny, národní hrdost. Vznikne však současně něco nového. Národy Evropy se budou muset také něčeho vzdát. Především své maloduchosti, svého malo- měšťáctví, národního šovinismu. Konkrétně: v souvislosti s podpisem československo-ně- mecké smlouvy se v Československu demonstrovalo, diskutovalo, nadávalo. Republika se prý dostává opět do područí německého kapitálu, německé politické nadřazenosti. Kde byli v tu chvíli všichni ti čeští a slovenští Evropané? Jakápak nadřazenost „německého kapitálu“ a „německé politiky“, když jde o Evropu rovnocenných národů a států? A vůbec - co je „německý kapitál“? U Opela například dominují Američané, u Mercedesu mají do hospodaření co mluvit arabští spoluakcionáři, u sárského hutního průmyslu Francouzi. Nebo: Smlouva prý umožňuje návrat sudetských Němců. Malicherný argument. Argument těch, kteří sedí o sobotách a nedělích v zápecí chat na Sázavě, Berounce nebo v Besky- dech. Anebo těch, kteří zahřívají na svém srdci legitimaci s rudou hvězdou. Těch, kteří nejsou schopni vytáhnout paty dál než na vrcholky Šumavy. Ale co tak se pustit do podnikání v Portugalsku nebo založit si firmu v Itálii? Na to ti malodušní taky-Evropané nemají odvahu a bojí se těch několika desítek, snad stovek sudetských Němců, kteří by možná pomýšleli na podnikání v Šumperku nebo v Podmoklech. Mluvit o cestě do Evropy a přitom se neoprostit od neblahého dědictví nedávné minulosti je nejen nerealistické, ale především směšné. Evropa - ta, o kterou nám jde, chce velkorysost, odvahu, podnikávost. Je to Evropa lidí myslících svobodně a vidících daleko do budoucnosti. Nemluvme tedy - ale jděme! Jděme do Evropy a zbavme se přitom balastu těch malodušných, ubohých, oněch rudomilců i milců kondelíkovského života. Máme však málo času - čas utíká. Nenechme ho utéci Československu. Rudolf Ströbinger OBSAH TOHOTO ČÍSLA 2 3 6 7 9 12 13 14 16 18 20 21 22 24 25 26 27 29 30 Rudolf Ströbinger: Cesta do Evropy Vladimír Valenta: Demokracie je diskuse - Komentáře Milena Wahlenová: Je skutečně s podivem Alexej Žák: Konec komunismu? Jaroslav Bohanes: Život v našich republikách Dušan Novák: Vývoj nové čs. ekonomiky Radomír Malý: Kam kráčíš, český katolíku? Aleš Novotný, Otakar Zoufalý: Druhé volby ve znamení sametu? Ota Ulč: Interpretace = matení pojmů? Vlastimil Radkovický: Argumenty Josef Koláček: Krmítka Libor Brom: 400 let Jana Amose Komenského Drahoslav Makovička: Smrt prezidentova syna Jindřich Stikarovský: Hovory jihoafrické Pavel Stiller: Český film: A přece se točí Pavlína Pilcová: Možnosti proměn M. Swinkels-Nováková: Pozorováno z Holandska Antonín Měšťan: Kdo všechno' má v Praze ulici Dopisy čtenářů Toto číslo vyšlo 27.3.1992 (do tisku dáno 23.3.1992). Číslo 3/92 vyjde 15.5.1992. Redakční uzávěrka 5.5.1992. 2 POLYGON 2/92 PRODEJ NAŠEHO ČASOPISU V ČESKOSLOVENSKU Dík dvěma větším a mnoha menším sponsorům můžeme prodávat omezený počet našeho časopisu v Československu. Je k dostání na následujících místech: Kancelář ODS, V olšinách 80,100 00 Praha 10 Strašnice, telefon 781 30 85 Prodejna knih „Vyšehrad", Karlovo nám. 5,120 00 Praha 2 Lidová demokracie Petrov, Běhounská 22 - 24, 657 28 Brno a v několika novinových Stáncích v Praze. Cena jednoho výtisku: Kčs 10,-. K pravidelnému zasílání časopisu poštou je možno se přihlásit na adrese: POLYGON, P. O. Box 1737, CH - 8048 Zürich 48. V tomto případě se zvyšuje cena jednoho výtisku o 2,- Kčs za poštovné. Po obdržení přihlášky zašleme složenku. [pageend2]DEMOKRACIE JE DISKUSE KOMENTÁŘE Vladimíra Valenty NĚMECKÉ PENÍZE. CHCEME NEBO NECHCEME? V prvé řadě je si nutné uvědomit, že strach Z jakéhokoli kapitálu nemá opodstatnění, tím spíše, že zde žádný cizí kapitál skoro není Stejně pochybené je národnostní rozlišování. Velké firmy, jako Mercedes-Benz, jsou internacionální; pojem ’národní kapitál' patří do minulého století Jan Vávra, Lidové noviny, 21.2.1992. Procházka (šéf Úřadu pro zahraniční styky) v dopise tvrdí, že agenturní zpráva o záměrech německé strany ovládnout (ve spolupráci s nejmenovanými českými státními institucemi) ekonomicky české země, je velmi spolehlivá. Rozbory jeho úřadu prý již řadu měsíců „naléhavě varují“, že jakákoli disproporce v české investiční politice ve prospěch jednoho státu může vytvořit pro čs. suverenitu nebezpečnou situaci „Šéf rozvědky píše vládě. Čs. tajná služba vstoupila do politiky“, Respekt, 17.-23.2. ’92. Pravda ovšem také je, že současná politická reprezentace zklamala a prokázala neschopnost vyřešit základní problém budoucnosti státu, píší autoři článku NEJDE JEN O STÍHAČKY (v Respektu 17.-23.2.’92) Jan Macháček a Vladimír Mlynář. Mají na mysli slovenskou problematiku, ale zdá se, že je i mnoho dalších oblastí ve veřejných záležitostech, v nichž to skřípe. Jednou z nich jsou i otázky investic. V prvém roce obrozené republiky byli zájemci, kteří vážili dlouhou cestu přes oceán, ale byli odrazeni liknavostí československé strany -musíme vytřídit ty, kteří nám chtějí pomoci, a ty, kteří nás chtějí využít, řekl tenkrát president Havel, aniž by připustil, že zisk není zločin. A nikdo nechvátal, myslelo se, že příznivá světová ekonomická situace a ochota půjčovat peníze bude trvat věčně. Nyní, kdy víceméně mnozí investoři odpadli a zůstali jen zájemci ze sousedního Německa, přichází varování šéfa Úřadu pro zahraniční styky Radovana Procházky, že začíná masivní ekonomická ofenzíva SRN do České republiky (Respekt). Zajisté nešlo o veřejný dopis. Někdo to vynesl. Proto začala rozčilená dementi, počínaje ministrem vnitra Langošem a premiérem Pit- hartem, který byl z dopisu „roztrpčen“. Procházkův dopis prý nebyl podložen důkazy. A noviny hned přiběhly na pomoc s ideologickými příspěvky o intemacionalitě mezinárodního kapitálu. Žiji v zemi, kde se opakuje do nekonečna, že americký kapitál dusí kanadské podnikatele a ohrožuje kanadskou nezávislost. Právě nedávno jsme viděli předsedy správních rad amerických automobilek, jak útočili proti japonskému kapitálu a viděli jsme v televizi, jak američtí dělníci demolovali kladivy japonská auta. Kdysi, ne v minulém století, vzniklo okřídlené „Co je dobré pro General Motors, je dobré pro Spojené státy“ a minulý týden při ohlášení, že General Motors zavírá několik automobilek (z toho jednu v Kanadě) a vyřazuje z práce desetitisíce dělníků, jsme se mohli přesvědčit o opaku, že „co není dobré pro General Motors, není dobré pro Spojené státy (a Kanadu).“ Československá situace je taková, žeje třeba poděkovat za každou investici, i tu německou. Ale strkat hlavu do písku a tvrdit, že to není německý kapitál, když jde třeba o investice Mercedes-Benz nebo Volkswagenu, ale mezinárodní, tak to je nesmysl. Ovšem, analysa šéfa československého zpravodajství nikdy nemůže být natolik doložená, abychom měli důkaz - proto je to vlastně analysa a nikoli zpráva. To často vidíme i při kritikách činnosti CIA, které se dnes vyčítá, že ve svých analysách přecenila sílu nebožtíka SSSR. Chudák SSSR, kdyby jej ti zlí Američané nebyli dohnali k tak divokým zbrojařským závodům, motivovaným také zpravodajskými analysami CIA, tak tu mohl být ještě mezi námi. Ale zpravodajské analysy obyčejně politikům mnoho nepomohou. Ani v době Mnichova nebyl pro svět Hitler žádné mystérium, a byl dostatek zpravodajských analys i v hitlerovském Německu, a přece se našli blbí vůdcové dvou nej silnějších západoevropských států, kteří se nechali Hitlerem v Mnichově „strčit do hrnce“. Pokud se týče vztahů mezi národním a mezinárodním kapitálem, by možná stálo za studium, do kdy třeba Baťův kapitál byl českým kapitálem a kdy jím být přestal. Jestli přestal... Ale vraťme se k německým investicím. Dí- váme-li se na ně z hlediska československé vnitropolitické krise, o které už málokdo pochybuje, že dopadne nedobře - budiž mi dovoleno v zájmu argumentace býti pesimistou - se dostanou Čechy a Morava do situace, která bude navazovat na tisíciletý historický vývoj, v němž sice nebylo vše jen špatné, ale často bylo. Chyba tenkrát nespočívala jen v nepoměru sil, ale také v nesprávných politických odhadech, kdy si čeští vládci nedovedli, zejména v dobách historických obratů, domyslet všechny důsledky své politiky. Nebo to bylo naopak, že ve zjitřených dobách mocenští předchůdci „německého“ kapitálu se snažili českých krisí využít k rozšíření své moci. Ať tak nebo onak ani dnes nevidíme nic nového a záleží na tom, jak se k věci postavíme. Jestliže se totiž Československo rozpadne, celá dramatická anabáse evropských národů ve dvacátém století, od první světové války, půjde k čertu. Ze Slovenska budou zase Horní Uhry a Čechy a Morava budou mít co dělat, aby se vypořádaly se staronovou česko- německou mocenskou soustavou. Úvahy o tom, že by se mělo balancovat mezi německým a jiným, především francouzským kapitálem, jsou plané a zbytečné. Možná, že se zeptáme, co nám pak hrozí. Pochybuji, že kdokoliv v Německu přinutí „německý“ kapitál, aby pomohl v politickém nátlaku, třeba se sudetoněmeckou problematikou. Tak to nefunguje. Na příští desítiletí nízké mzdy v Československu proti Německu jsou zárukou, že se to bude zdárně vyvíjet. Budeme to především my sami, kdo budeme volit, jaké budou vztahy mezi českým a německým jazykem. Jaké budou vztahy mezi, našimi kulturami. Tak jako jsme to zažili a zažíváme v exilu, na každém jedinci záleží, jestli dá přednost pohodlí, nebo si bude vědom hodnoty své národní kultury a jazyka. Nevím, zda a jaké studie začali dělat čeští sociologové mezi obyvatelstvem na bavorských hranicích, které má možnost denního zaměstnání v Německu. Ale nemám velké iluse o rodinách těch, jejichž vedlejší činností bylo v posledních čtyřech desítiletích zabraňovat „narušování státních hranic“. Třeba nebudeme ani potřebovat, aby se k nám vrátili nějací Němci, třeba nám narostou sami od sebe. Dnešní Německo je spořádaný demokratický stát. Způsob, s jakým integruje bývalou NDR, je obdivuhodný už jen tím, že to nezpůsobilo žádné velké otřesy. I to bylo dílo německého kapitálu. Nikoli jen politiků. S rozpadem Československa, dojde-li k němu, se rozpadnou velmi pravděpodobně i ty hrátky s těmi hexagonálami a trojúhelníky, které jsou v Praze v takové oblibě jako rohlík namočený do kafe. Bude konec s celým tím balancovacím aktem československé zahraniční politiky, která tak dlouho do té Evropy chtěla i nechtěla. Namísto toho bude muset - dlouho před vstupem do Evropského společenství - řešit vztahy k ostatním členským západoevropským státům, jeho občanům (ne valutovým cizincům) i kapitálu a majetku ze zatraceně „menšinové“ posice. A nebude to jen zahraniční politika, celý stát bude muset definitivně odhodit i tu nesmyslnou ústavní kontinuitu s předchozími komunistickými režimy, od které se nepokusil republiku osvobodit ani Václav Havel. Čím dříve k tomu dojde, tím bezpečnější budou Čechy a Morava před německým kapitálem, protože pak bez návnad bude přicházet, i jiný kapitál. Tak, jak bude shledávat, že jeho investice budou tu výhodně umístěny. Ale ať tak nebo onak, zahraniční investice nejsou ideálem, když nebudou mít šanci domácí partneři. Starý komunistický ideál, že se dají vydřít tvrdé valuty z práce dělníků bez svobodné, soukromé podnikatelské iniciativy, by měl skončit. Zatímco ve výsluní oddlužovací přízně Státní banky se roztahují generální řePOLYGON 2/92 3 [pageend3]ditelé státních podniků sdružení ve Svazu průmyslu, nevidíme nástupce té vyhubené podnikatelské třídy. O těch toho nejméně víme a jejich hlas je nejslabší. Jako by zisk byl stále jaksi něco nemravného. Vládní establiš- ment se po celé ty dva roky chová, jako by soukromí podnikatelé neměli do toho co povídat. A jsou to právě oni, kdo by měli lítat po světě a shánět investice, ne premiéři a ministři, i když to jsou ekonomové. (Kdy nějaký ekonom založil nějaký prosperující podnik?!) Pak by ani šéf československé rozvědky Radovan Procházka nemusel psát svoje „nepodložené“ dopisy. DEMOKRACIE NENÍ KOMPROMIS Václav Havel, prezident republiky a hlava státu, musí však své nesporné správné a užitečné návrhy předem pečlivé politicky připravit, chce-li, aby v parlamentu, kde pojmy jako zodpovčdnost k voličům a stranická disciplina zná jen menšina, prošly. Pokusili se pan prezident ješté jednou zastavit ten nezadržitelný pád, bude muset si předem zajistit podporu politických stran. Pan prezident Masaryk to už před válkou védél, a když na to nékdy zapomnél, připomnél mu to moudrý Antonín Švehla. Jaroslav Jírů, LN, 28. ledna 1992. Musím říci, že si začínám zvolna zvykat na každodenní chod demokracie, který není v podstaté ničím jiným, než Že véci jsou jinak, než jsme původnč chtčli. Protože demokracie, to je rozhovor, to je dohovor, diskuse. A my jsme povinni přicházet do této diskuse s tím, co považujeme za nejlepší, s pozitivními projekty, nápady, návrhy. A zároveň musíme být připraveni na to, že projdou mlýnem diskuse, že mnohé z toho se neuskuteční, mnohé se odloží, mnohé se promční a všechno bude jinak. Je to veliký nárok na každého politika, aby si uvčdomil, že nikdy není konec, že politika je neustálý proces, že nikdy nic není definitivnč hotovo, že nikdy nic není zcela tak, jak on si to přál nebo představoval. Musí být vyzbrojen velikou tr- pélivostí a já se jí pokouším učit. Prezident Václav Havel, Československý rozhlas, 26. ledna 1992. V poslední době utrpěl president Havel několik porážek na půdě parlamentu. Ústavní zákony, které předložil, byly parlamentem zamítnuty značně urážlivým způsobem. President Havel na to reagoval s velkou tolerancí a filosofickým klidem, který si získává sympatie, ale v podstatě jde o postoj nesprávný a nezdravý. Krátce po odeslání svého příspěvku do minulého čísla Polygonu pod novým názvem jsem měl příležitost si přečíst presidentovu definici staré Masarykovy zásady, že demokracie je diskuse. Nesouhlasím s ní. Diskutovat neznamená hledat kompromis, ale správný názor. A těžko lze nalézt dva správné názory na stejnou věc. Diskuse je projevem tolerance, ale nemůže sloužit k tomu, aby „všechno bylo jinak“. Kam takový názor vede, nejlépe dokumentují žalostné poměry mezi českým a slovenským vládním a parlamentním establišmen- tem. Tam se podařilo prosadit handlířské „diskusní“ praktiky a krůtě na to doplácí jak česká strana svou pověstí, tak Československá republika smrtelným ohrožením. Přitom nelze nemyslet na presidentský úřad. President Havel to nemůže mít tak i onak. Jako nadstranický funkcionář především nemá parlamentu předkládat zákony. Není v situaci třeba amerického presidenta, který se nezříká své stranické příslušnosti, ale je naopak vůdcem politické strany, t.j. má nástroj pro zákonodárnou činnost. Nadstranický president předstupující před parlament s návrhy zákonů není v právu, i když jeho návrhy jsou to nej- lepší, co může být. Nebyl také zvolen lidem přímo, ale těmi, kteří mají zákonodárnou činnost v popisu práce. Ale ani způsob, s jakým president Havel snáší svou politickou porážku, není možný. Ubírá totiž na vážnosti svého úřadu a mravní autoritě, která je pro celý stát tou nej vzácnější hodnotou a právě v okamžicích největších krisí může rozhodovat o bytí a nebytí státu. Když se dočítám o takových situacích a problémech, často lituji, že dnešní politici v Československu nikdy v životě neměli příležitost žít a pracovat v demokratickém státě. Mají vlastně jen teoretické představy, jak může demokracie fungovat a nemají pro to cit. Co mi často však u nich chybí, není ani tolik nedostatek demokratické tolerance, ale pevnost a rozhodnost v uplatňování demokratických zásad v přesně ohraničeném rámci působnosti. Proto se divím nejen presidentovým právníkům, kteří mu radí k takovým krokům, ale i celému způsobu českého politického myšlení, které dovoluje např. zemským českým politikům, aby jednali o osudu státu, aniž ve volbách žádali anebo dostali k tomu od svých voličů mandát. Zatímco ti, kteří sedí v československém parlamentě, se o svůj dH povinností a odpovědnosti vůbec nehlásí, natož aby taková jednání prohlásili za nezákonná a protistátní. Jestli to není pohrdání parlamentem, tak tento pojem můžeme vyškrtnout ze slovníku. Je smutné, že je to i president republiky, který vlastně svým jednáním přispívá k tomuto žalostnému stavu. V demokracii jsou totiž také věci, o nichž se prostě nediskutuje. Natož aby se dělaly kompromisy. OSTŘE SLEDOVANÁ LOKÁLKA. B. Posselt (Frankfurter Allgemeine Zeitung) cituje z usnesení sudetonémecké rady Z roku 1961: „Vpřímné odsuzujeme všechna opatření a úmysly nacionálnč socialistického režimu, jež byly namířeny proti lidským právům a národní existenci českého národa.“ Lidové noviny, 27.2.1992 Prezident Havel včera při setkání s nčmec- kými novináři odsoudil odsun sudetských Némců. Informovala o tom agentura DPA. „Mohu za sebe říci, že toto vyhnání ze zásady odsuzuji Odsuzuji celé vyhnání jako takové, bez časového vymezení,“ řekl podle DPA V. Havel... K požadavkům sudetských Némců prezident řekl, že československý parlament stanovil pro navrácení zkonfiskovaného majetku termín 25. únor 1948. Smyslem toho byla náprava komunistického bezpráví. Tato náprava má však své hranice. Bezpráví není možné odstranit novými křivdami, uvedl prezident. Lidové noviny, 27.2.1992. Slovo „vyhnání“ je emotivné morální pojem, přiznávající i naše minulé nespravedlnosti. Smlouva ale hovoří o jakémkoliv vyhnání a znamená, že staré příkoří nesmí být odplaceno novou nespravedlnosti „Výklad smlouvy“ - K. Dienstbier v ČNR, Lidové noviny, 26.2.1992. Kancléř Kohl a president Havel sice podepsa- li československo-německou smlouvu, ale spíše v Praze než v Bonnu jsou starosti s její ratifikací parlamentem. Má k ní dojít už v březnu, zatímco v Bonnu se o smlouvě bude jednat až v červnu. Smlouva se totiž dostala do té nejhorší doby. Protiněmecké postoje v předvolební době jsou navýsost slušivé. Ne, že by k nim nebyl důvod. Ať budeme slyšet ta nejsladší slova, naše paměť a zkušenost jakož i prosté podívání se na mapu nemůže nikdy z české mysli odstranit obavy a podezření. Je to téměř patologický stav, který je zbytečné Čechům rozmlouvat. A přece po více jak čtyřicetiletých zkušenostech s československým komunismem nemohu mluvit o vrozené a dědičné nenávisti německého národa vůči českému národu. Musím přiznat Němcům stejnou možnost, že se z nich stali civilisovaní lidé, jako bych chtěl věřit, že, ne-li v přítomnosti, pak jistě v budoucnosti, se Češi jako celek zbaví bolševických mravů, křiváctví a podrazů. Čím déle jsme žili pod vládou třídní diktatury, tím více jsmebyli ochotni věřit, že Němci v nových generacích prohlédli hanebnost nacismu jako jsme my prohlédli bídáctví bol- ševismu a mizérii socialismu. V těchto poznáních je naše naděje. Jinak nic není garantováno, i když je to černé na bílém. Geopoli- tická situace a jiné faktory čas od času ovládají spíše myšlení a činy národů, než aby to bylo opačně. Zatím toto nebezpečí, věřím, nehrozí. Nyní jde spíše o to, abychom správně porozuměli tomu, jak jsou dnes rozděleny síly a v jakých soustavách mocenských sil se střední Evropa definitivně octne. Nedávno, při jiné příležitosti a v jiných souvislostech, to premiér Pithart výstižně charakterisoval: „Představme si perón, kde za chvilku zastaví asociační vlak. Na nástupišti stojí Madhr a Čechoslovák. Jde hlavné o to, abychom do toho vlaku vůbec nastoupili., dnes šlo opravdu... o vstup do evropského vlaku, zatím dejme tomu jakési evropské lokálky, ale do Evropy jede.“ Lidové noviny, 27.2.1992 To by bylo dobré, kdyby tomu skutečně tak bylo. Doufejme, že lokomotiva od té lokálky bude mít dost páry, aby dojela. Problém je, že se dnešní Evropa nějak moc rozrostla. Do nedovřených dveří se vmáčkla sovětská nomenklatura spíše než bývalé sovětské národy. Bude-li to podle chuti stratégů 4 POLYGON 2/92 [pageend4]KBSE, Evropa se nerozroste jen k Urálu, ale nakyne až k Vladivostoku. A všechny ty naděje budou jako mýdlová bublina, která roste a roste až praskne a nic z ní nebude. Takto rozředěná evropská komunita bude vtažena do nemohoucího společenství, kde více znamená hůře. Možná, že se zdá sobecké prosazovat při- vtělení do Evropy jen pro několik vybraných středoevropských států, ale Československo je přirozenou částí tohoto hospodářsky zkon- solidovaného světa a má dostatek předpokladů, aby se opět zvedlo na evropskou úroveň. Se Slovenskem nebo bez něj. Ale čím více se bude československá zahraniční politika vyžívat v KBSE, tím více hrozí nebezpečí, že v jistém okamžiku, kdy západoevropské státy rozpoznají nebezpečí této elefantidy, zacouvají zpět do své ulity a střední Evropu přistrčí do stejného marasmu, do jakého ji přistrčili v Jal tě. Pochopitelně, rozdíly mezi západním světem a třetím světem, do něhož dnes můžeme započítat i ten svět druhý, musí být odstraňovány a rozdíly smazávány. Budoucností světa je globální civilisace. Sami jsme se však poučili v minulosti, že rozdělit nebo rozkrást bohatství nevede k obohacení všech, leda jen k dočasnému obohacení jiných, kteří prokázali nanejvýš schopnost všechno prošustro- vat. Už starý Eskymo Welzl říkal, že lidem se nemají dávat nachytané ryby, ale udice, aby si sami nachytali. To je dlouhý a nerovnoměrný proces a těsně souvisí s otázkami dnešního KBSE. Možná, že má premiér Pithart pravdu, že Čechoslováci už sedí v té lokálce, ale jde o to, odkud jedou. Pokud v tom jede také pan Dienstbier, „předseda Rady ministrů KBSE“, tak to jede z Vladivostoku před Náhorní Karabach, kde jsou vytrhané koleje. ROZVOD PO KANADSKU. „Konečně jsme vytvořili návrh smlouvy, která opravdu odpovídá požadavkům obou zúčastněných stran. Pokud jej pléna národních rad schválí, podaří se nám završit jednání, na jejich výsledky už občané dlouho čekají. Náš návrh preambule začíná podobně jako Ústava Spojených států: My, lid České republiky, a my, lid Slovenské republiky... - protože lid je suverénem republiky, a proto chce přetvořit dosavadní státoprávníjispořá- dánípodle svých představ.“ Prohlásily to po sobotním jednání komise ČNR a SNR v Milovech hlavy národních parlamentů - Dagmar Burešová a František Mikloško... Jak uvedl federální premiér M. Čalfa, slovenská strana chce do smlouvy vnést princip neprodlužování existence společného státu v nynější podobě a hodlá vytvořit kvalitativně nový stát na základě konsensu republik. Česká strana se ovšem domnívá, že není důvod k přerušení kontinuity státu v podobě, v jaké existuje dnes. „Slovenská reprezentace se zřejmě dostala v pojímání svrchovanosti tak daleko, že od zmíněného principu neustoupí“ - řekl M. Čalfa. Lidové noviny, 10.2.1992 ... dokonce mi najednou věčné debaty o státoprávním uspořádání nepřipadají tak beznadějné... Václav Havel, Lidové noviny, 10.2.1992. Pokud by k rozpadu skutečně došlo, přestaly by podle jeho slov platit mezinárodní smlouvy, které „činí Československo součástí rodiny evropských států a členem OSN“. V takové situaci by podle J. Čamogurského SR a zřejmě ani CR nemohly počítat se žádnou významnější pomocí ze zahraničí. Lidové noviny, 29.2.1992. „Výhrady ke smlouvě jsou vážné a zaznívají od KDH, jež má klíčové postavení na Slovensku. Nevidím proto možnost, o čem dále jednat, má-li to být jednání o společném státě,“ dodal J. Kalvoda (místopředseda ČNR). Lidové noviny, 28.2.1992. V Kanadě bude zase jednou vrcholit vnitrostátní krise, která se už stává národní „zábavou“, o kterou občané mnoho nestojí. Jde o rozdělení federace, o odtržení francouzského Quebecu od Kanady. Před deseti roky měli v Quebecu referendum, kdy to separatistům nevyšlo a kupodivu dnes nikdo neříká, že by s tím neměli lidi znovu otravovat. Ale politici to berou vážně a zase vyjednávají, zatímco starosti o hospodářské přežití státu ponechávají spíše náhodě. Lidi to moc nebaví. I Que- bečané nejdou do toho s bývalým zápalem a raději počítají, co je bude ta quebecká suverenita stát. Takže i quebecký hlavní bijce za suverenitu, vůdce oposice Jean Pariseau, raději změnil názor o odtržení Quebecu od kanadského dolaru a začíná tvrdit, že samostatný Quebec může žít klidně s kanadským dolarem. Pokud bude požadovat tiskárnu, kde si ty dolary bude sám tisknout, nikdo z Kanaďanů proti tomu nebude nic namítat. Věci došly tak daleko, že státní televise CBC vysílala seriál o kanadském rozvodu. Pozvala ke stolu vždy po jednom expertovi a zastánci proquebecké suverenity a posadila jej proti profederálnímu Kanaďanovi, aby si popovídali o tom, jak se bude dělit federální majetek a povinnosti v jejich oboru. Nikdo nebyl jistě překvapen, že quebecká touha po spravedlivém rozdělení federálního majetku - cca mezi jednou třetinou až jednou čtvrtinou celkové hodnoty - skončila, když se začlo mluvit třeba o státním dluhu. Zde se Kanada dověděla, že quebeckým separatistům bude úplně stačit jedna osmina. Jak známo, Ottawa leží na západním břehu stejnojmenné řeky, která je hraniční řekou mezi Quebecern a Ontariem. Proto asi dvacet tisíc státních úředníků, většinou Quebečanů, bydlí na quebeckém břehu. Již po řadu desítiletí, v zájmu quebec- kého uspokojení, bylo trvalou snahou federální vlády dát Quebečanům více než spravedlivý podíl úřednických židlí ve federálním státním aparátu. Podle představy quebeckých separatistů bude úplně v pořádku, když jejich státní příslušníci budou i nadále úřadovat v ministerstvech cizího státu - a ovšem vozit svoje výdělky do jejich quebecké ekonomie, která se nechce podílet na společných závazcích kanadské federace. Asi nejlépe Kanaďané udělají, když si z toho začnou dělat legraci, což se už na rozhlasových vlnách děje. Hodnotí celou krisi jako komplex národní méněcennosti, kdy politici ve skutečnosti nemají odvahu k vlastní státní suverenitě, protože to není laciná záležitost a jejich občané by je brzo vypráskali. Ale hodí se to k vydírání měkkosrdcatých federálních politiků i těch, kteří cítí vážnou odpovědnost za jednotu státu i k občanům v samotném Quebecu, které separatisté chtějí zahnat do „národního“ stáda bez ohledu na jejich vůli, přání i občanská práva. Je to úleva psát o něčem, co se současné československé politiky netýká... BYLA UKRADENA REVOLUCE? BYLA REVOLUCE? „Není pravda, že 17. listopadu došlo k revoluci. Tu pravou revoluci máme ještě před sebou. Jestliže nebudou zločiny minulosti odsouzeny, nemohou být odpuštěny. Nebu- dou-li odpuštěny, zůstaneme stále v minulém režimu...“ Daniel Kroupa, poslanec Federálního shromáždění (ODA), 19. února 1992. V lednu 1992 míra inflace oproti předchozímu měsíci činila 0,9% a oproti stejnému měsíci minulého roku 21,5%. Lednový „meziměsíční“ vzestup cen o 9,5% ostře kontrastuje s loňskými 25,8% a odpovídá zhruba desetiprocentní míře inflace, což je příznivé. ... potravinářské zboží, jehož ceny oproti prosinci vzrostly o 1,3% (v tom brambory o 15,4%, maso a masné výrobky o 2,6%, mléko a mléčné výrobky o 2,1%). V lednu 1992 tedy oproti stejnému měsíci loňského roku stouply ceny o 21,5% ... vzestup cen u služeb ve výši 42,6%, u nepotravinářského zboží ve výši 33,9%, zatímco růst cen zboží potravinářského dosáhl pouze 3,1%. K nejvyššímu růstu cen za poslední rok došlo u těchto komodit: paliva (226,5%), nájemné a komunální služby (187,7%), obuv a kožená galanterie (171,6%), potřeby pro domácnost (169%). Lidové noviny, 20.2.1992. „Při novele zákona o půdě nedokázali poslanci FS domyslet důsledky svého hlasování. Znamená to vracet teoreticky až 1,600.000 hektarů a podle chystané novely o majetku církve další množství půdy, což si země s katastrofálně malým výměrem půdy na jednoho obyvatele nemůže dovolit.“ Předseda zemědělské komise ČNR Kamil Procházka (HSD), Lidové noviny, 29.2.1992. Volby jsou v Československu přede dveřmi a ve srovnání s volbami před dvěma roky stojí občané před skutečně demokratickou všehochutí nevyřešených problémů, ne před plebisciten! s celkem jednoduchou alternativou, zda žít v demokracii nebo vzkřísit bolševickou mrtvolu. Přitom ze všech těch zpráv a komentářů čiší únava a opotřebení. Nejen občané, ale i politici jsou unaveni. Politické strany omlety, protože nebyly připraveny na to, aby zvládaly všechnu tu zákonodárnou agendu. Vydávaly se zákony, aniž měly pevnou ústavní základnu. Hlavní volební slib před dvěma POLYGON 2/92 5 [pageend5]roky, že parlament dá republice novou ústavu, není stále splněn. Pořád se vlastně jede podle učitelů práva, kteří Gottwaldovi, Novotnému i Husákovi psali dodnes platné „ústavní“ předpisy. Jejich žáci sedí na generálních prokuraturách, soudech i v parlamentech (Československo má čtyři!) a nikdo se jich nemůže zbavit. Jejich současným mistrovským dílem je „promlčení“ komunistických zločinů. Vyhodnotili srpnové události z r. 1968, celkem spravedlivě, protože tam komunista tloukl komunistu - že nejvíc trpěli normální občané je jaksi vedlejší - a hned ohlásili, žeje to ovšem všechno promlčeno. Dosud se všechno měří podle bolševických zákonů a nazývá se to právem. Jít k volbám nebude marné. Občané by se však na to měli připravit. Především si opatřit informace o tom, jak jejich kandidáti, které si zvolili před dvěma roky a kteří se jistě budou opět ucházet o jejich důvěru, hlasovali v parlamentech o nových zákonech. Bude to účelnější než číst programy politických stran, které by ovšem měly samy poskytnou tyto informace. Včetně toho, kdy jejich kandidáti zůstali raději sedět v parlamentní kantýně u piva, aby si nemuseli pálit prsty s ožehavým politickým problémem. Nebo kolikrát vůbec nepřišli do parlamentu a berou poslanecké platy zadarmo. Nevím, kdo si vezme tuto radu k srdci, ale jisté je, že občan Václav Havel bude takto volit - má nevyřízený účet s těmi, kteří přesně touto taktikou zlikvidovali jeho pokus o záchranu státu. Československo nepotřebuje prohavlov- skou presidentskou stranu; žádná osoba ani funkcionář v demokracii na to nemá nárok. Ale každý občan by se měl ve volbách solida- risovat s presidentem v jeho snaze o zachování československého státu a demokracie. Jaké budou další rozhodující faktory v červnových volbách, se dá těžko odhadnout. Privatisace je politickým úspěchem a ministr Klaus a jeho strana bude na tom profitovat. Za tak krátkou dobu se ovšem nepozná, jestli jde také o úspěch hospodářský. Harvardské fondy, které svojí insercí rozhýbaly občany, aby šli registrovat svoje kupónové knížky na dělení komunistického dědictví, už neinserují. Čtenáři bezděčně přichází na mysl to, že jestli do roka privatisace aspoň nezdesateronásobí hodnotu základního poplatku, který každý občan musel dát (t.j. víc než osm miliard korun do státní kasy), Harvardským fondům a podobným nezbude asi jiné východisko, než vyhlášení bankrotu, protože u nich registrovaní občané si zajisté přijdou pro svých deset tisíc. Ale politicky se podařilo naladit občany „kapitalisticky“. Možná, že spekulují, jak velké dividendy budou inkasovat, ale zároveň jsou donuceni přemýšlet, z čeho vzniká blahobyt a že to už určitě nebude bezedná státní kasa. Doufejme, že takové myšlení nějaký čas vydrží. Jakákoli protireakce nahání vodu na levičácké mlýny. Už lze pozorovat ty nejchytřejší politické krysy, pro které je rozhodující jen jejich vlastní blaho, jak se přesouvají ze seskupení politického středu, v nichž se zajišťovaly, aby přežily přechodovou protikomunistickou éru, a začínají očuchávat sociálnědemokratický ementál. Nejhorší by však bylo to, že by se vývoj svezl doleva. I když, jestli lidé budou volit levici, zmaří naději další generace na důstojný život ve společenství západoevropských států. Mnohem horší je propast mezi právem a spravedlností, do níž národ zavedlo dnešní politické vedení. Už několik měsíců drží hladovku člověk, který se bláhové domnívá, že může svým protestem připomenout občanům republiky, že spravedlnost, nikoli jakési nemorální právo, je rozhodující a má vítězit. Pokouší se jim připomenout, že 41 let toužili po návratu demokratické, Masarykovy republiky. „Teďhladoví pan Mareček. O jeho postupu si můžeme myslet svoje, ale poukazuje na zjevnou nespravedlnost, která se stala a které byl objektem. Pan Mareček musí buďsám sebe uznat za zločince ve smyslu tehdejšího zákona a být vděčný, že přišel nový režim, který jeho tehdejší zločin odpustil Nebo musí požadovat, aby byl prohlášen za zločinný ten zákon a ti, kteří ho iniciovali Nelze totiž tvrdit oboji Tedy, že pan Mareček byl postižen právem a tito lidé byli zločinci, nebo pan Mareček byl postižen neprávem a lidé, kteří ho postihovali, jsou nevinní jako lilie. Jedním ze zdrojů současného napětí ve společnosti je pocit většiny lidí, že zločiny minulého režimu nejsou stihány. Společnost má pocit, Že jí revoluce byla ukradena.“ Daniel Kroupa, člen předsednictva Federálního shromáždění. (LN, 28.2.1992) Pan Mareček asi zemře. Jaká ostuda těch, kteří se v sedmdesátých a osmdesátých létech zaříkávali obětí Jana Palacha a dnes pro pana Marečka mají jen „sympatie“ a tvrdí, že se nedá napravit, co oni sami zpackali. „... je třeba navázat na stav před rokem 1948 a vycházet ze zákonů, které tehdy platily...“, říká Daniel Kroupa a co my do nekonečna opakujeme už řadu let. To je v sázce, na tom odvisí československý osud. Za to dává život pan Mareček. Jaká národní ostuda, že občané mlčky strpí nestydatou lhostejnost svého vládnoucího aparátu. Napadá mne, že kdyby byl Jan Palach hořel třeba šedesát dnů, že by také nikdo neobětoval na něj sako, aby ho uhasil. A o toto hlavně půjde v červnových volbách. (Edmonton, 10. března 1992) ■ Je skutečně s podivem, jak český národ ve chvíli, kdy má konečně opravdu povoleno svobodně myslet a rozhodovat - vždyť Gorbačov s Mlynářem a KGB mu upekli „sametovou“ - zazmatkoval a spoléhá už jen na komunistickou difamaci. A tak slyšíme a čteme i od lidí, kteří jinak vypadají celkem svéprávně: „Už ani nevíme, komu věřit...“ - anebo, ještě hůře: „Včerejší komunisté jsou přece dnes ve vládě proto, že oni byli ti jediní, kteří uměli vládnout... nikdo jiný tu přece nebyl, kdo měl odvahu postavit se do čela ... nemáme žádné jiné politické odborníky ... oni jsou jediní, kteří se to naučili...“ Inu, mih' téměř svobodní občané tam doma, nevím-li, komu věřit (a už to je pro mne dosti smutná vizitka), ptám se snad nejdříve, komu nevěřit?-, nemýlí—li mě paměť pak naši dlouhodobí majitelé rudých knížek a tím i vlády věcí svých, potažmo pak našich, majitelé nad- člověčích práv vůbec, způsobili za dobu své nadvlády lži genocidu všeho duchovního, systematicky zničili představu morální hierarchie, po staletí budovanou (že nyní kráčí do brambor v celosvětovém měřítku, se mi jaksi nezdá být pro ně dostatečnou omluvou), a to vše provázeh urputným, od třicetileté války nebývalým vandalstvím, barbarským zpustošením a drancováním národních kulturních statků a dodnes neutuchající opulentní zlodějnou i nyní, svým státem a svým právem chráněnou). Jejich vládnutí, o němž náhle tvrdíte, že by to nikdo jiný z těch 15 milionů občanů tak dobře neuměl - (lidičky, představte si, že byste tohle vykládali svým kamarádům Léta Komunistova 1969, 1977, 1987! Trochu absurdní představa, ne?!) - přivedlo kvetoucí, příkladnou demokracii, proslulou i svou kulturou, průmyslem a hospodářskou úrovní na úroveň žebrající rozvojové země, proslulé už jen nedostatkem serióznosti. Má tohle tedy znamenat, že by kdy uměli vládnout? Dosud byli jen odborníky v devastaci, krádeži a lžích. Proč se jim nyní tedy tak oddaně svěřujete do rukou? Jim i jejich dětem, neboť jejich komunistický nepotismus nabyl už opět rozměrů přímo orientálních! (Orientem do Evropy? Skutečně?) Doufáte, že oni si prostě vymřou? Nebojím věříte? Vždyťjim ajejich dětem svěřujete do rukou i osud svých dětí! Proč, za co, proboha? Jenom proto, že to chcete mít lehké, přikrýváte sametem z výprodeje jejich hnůj? Odpusťte, ale tady mohu jen zacitoyat svého oblíbeného poetu, onoho, jemuž oni umožnili akorát tak „dvacet let mluvit do zdi“: „LEHKÁ JSOU JEN HOVNA“. Milena Wahlenová 6 POLYGON 2/92 [pageend6]Konec komunismu? Alexej Žák Asi před měsícem jsem poslouchal ve večerním vysílání rozhlasové stanice Svobodná Evropa komentář k projevu presidenta Václava Havla, předneseného na Světovém ekonomickém fóru ve švýcarském Davosu. Z tohoto komentáře, ve kterém pracovník SE náležitě zdůraznil jedinečnost projevu a vyzvedl tak osobnost Václava Havla, mně utkvělo v paměti několik věcí: D Václav Havel zde jako filosof hovořil o tom, že západní státy mohly dosáhnout současného stupně rozvoje jenom díky komunistickému svitu, který jako společný protivník a hrozba udržoval jejich politickou a bezpečnostní soudržnost a současně pomáhal upevňovat a rozvíjet všechny osvědčené hodnoty a principy, jako jsou parlamentní demokracie, tržní ekonomika a idea lidských práv. V trvalé konfrontaci se tyto státy utvrzovaly v tom, že jsou garantem svobody, demokracie, pravdy, vzájemné spolupráce a prohlubující se prosperity (při současné hospodářské recesi a s tím spojené odbytové krizi a narůstající nezaměstnanosti mi tento výrok o prosperitě nesedí). 2) Dále Václav Havel mluvil o tom, že komunistický svět náhle explodoval, zhroutil se sám od sebe a před užaslým západním světem se po něm objevil kráter, ze kterého nyní prýští láva postkomunistických překvapení a tisíce problémů ekonomických, sociálních, národnostních, politických apod., o jejichž latentnim zrání Západ prý téměř nikdy nevěděl. O tom si ale dovoluji, při vší úctě k hlavě státu, pochybovat. Jsem přesvědčen, že kompetentní instituce a mnoho politiků na Západě má nesrovnatelně vyšší kvality a schopnosti analyso vat děje, než poradci pana presidenta, či tzv. odborníci ve vládě. Považuji to prostě za neoddiskutovatelný fakt a všechny události to jenom potvrzují. 3) President dále přítomným bankéřům a státníkům dával lekci z tzv. butterfly affectu, kde vysvětlil, že se jedná o přesvědčení, že všechno na světě je tak záhadně a komplexně navzájem provázáno, že nepatrné a zdánlivě zcela bezvýznamné zamávání motýlích křídel na jednom místě planety může způsobit tajfun na místě jiném. K tomu se vrátím později. Je tedy možno konstatovat, že tento projev byl svou hloubkou a obsahem pro nezainteresované jedinečný a z tohoto úhlu pohledu jej srovnávám co do působivosti s novoročním projevem p. presidenta na přelomu let 1989- 90. Tehdy Václav Havel vyslovil drsnou a svým způsobem surovou pravdu o skutečném stavu naší republiky, která nevzkvétá, jak tvrdíval Gustáv Husák, ale naopak chřadne. Mluvil jasně o ekologických, politických a ekonomických problémech a já se zaradoval, že se konečně našel člověk, který přesně definuje neduhy, jež trápí většinu lidí a je zde tedy záruka, že se z toho marastu dostaneme, protože kdo umí vystihnout podstatu věci, ten rovněž dokáže určit, jaké oblasti bude nutné řešit okamžitě a které později. První kroky po odstranění každého režimu jsou totiž nesmírně důležité a každá chyba se později velmi těžko napravuje. Známe to přece z dějin. Důsledky pak bývají velice těžké a postiženi jsou téměř vždy řadoví občané, kteří celý život poctivě pracovali, nikde nekradli a byli odkázáni pouze na svou mzdu. Za těmito lidmi totiž nestojí žádné exilové nadace či spolky, jako tomu bylo u prominentních disidentů. Ano, jedná se o tzv. kolaboranty s komunistickým režimem, jak se o těchto lidech vyjadřují někteří chartisté a sametoví revolucionáři. V drtivé většině se jedná o slušné lidi, kteří žili běžný život pracujícího člověka, který nikde nevykřikoval, nemaloval po zdech, nepsal žádné petice apod., tj. člověk naprosto srovnatelný s průměrným pracujícím zde na Západě. Tato většina národa českého a slovenského byla ochotna přinést oběti a utáhnout si opasky pro zajištění lepší budoucnosti svých dětí a chtěla budovat - dle sloganů OF - novou a lepší společnost, než byla ta předcházející. Společnost, ve které se mluví pravda, věci a události jsou správně pojmenovány, je spravedlivě zúčtováno s minulostí a menšina respektuje rozhodnutí a zájmy většiny. Bohužel, realita byla daleko horší, než se dalo předpokládat. Pan president Havel měl sice krásný a zdrcující projev, dokázal v něm vystihnout podstatu věci, ale kupodivu naprosto podcenil „svrženého“ protivníka. Na místo toho, aby využil své nesporné autority a nadšení lidí pro správnou věc k prosazení nezbytných a životně důležitých opatření v klíčových oblastech, jako je bezpečnost a legislativa, tak jeho první kroky směřovaly k heraldice a návrhům nových vyznamenání. Tímto se mu podařilo rozpoutat známou pomlčkovou válku v parlamentu, což nakonec vyústilo v kompetenční spory na úrovni republik, které trvají dodnes. Takhle krásně a názorně nám pan president předvedl v praxi, co to je tzv. butterfly effect. Svým filosofováním o tom, zda má mít český lev jeden nebo dva ocasy, v krajně napjaté době zabmkal na strunu různým nacionalistům, nahrál na smeč tzv. starým strukturám a rozpoutal tak vášně, které nyní přímo hrozí rozpadem státu. O tom, že tyto síly zde jsou a pouze čekají na vhodnou příležitost, se vědělo a jako policista to mohu potvrdit. Rovněž není pravda, že Západ o těchto věcech nevěděl nebo netušil, jak ve svém davoském projevu tvrdí president. To by byla mystifikace. Podstata věci je v tom, zda Václav Havel byl ochoten naslouchat dobře míněným radám a varovným hlasům ze Západu, nebo se spoléhal na odbornost svých přátel z disentu notoricky známých (Šabata, Pithart, Rychetský apod.), kteří mají společně se svými slovenskými kolegy nemalý podíl na zoufalém stavu celé federace. Je rovněž pravdou, že místo slibované vlády odborníků — podle hesel OF -, která by obstála v dějinné zkoušce měření sil s tzv. starými strukturami, jež byly označovány za neschopné blbce, jsme dostali vládu složenou převážně z politických exhibicionistů, žvani- lů, agentů StB a převlečených komunistů. Výsledek za dva roky působení této vlády je přímo hmatatelný v ekonomice a legislativě, která je určující pro všechny oblasti života společnosti a naprosto prioritní pro zamýšlené ekonomické reformy. O bezpečnosti se raději ani nebudu zmiňovat. Několik příkladů pro objasnění. 1) Vrácení majetku KSČ lidu ČSFR Federální vláda v čele s nomenklaturním kádrem KSČ s. Čalfou (bývalým legislativcem) a polistopadovým odborníkem s. Rychetským, tč. odpovědným za legislativu, nevytvořila právní předpoklady pro převzetí majetku KSČ. Těsně po listopadu 1989 vlastnila KSČ majetek ve výši kolem 10 miliard korun a k tomu ještě užívala nemovitosti státu v hodnotě asi 4,5 mid. Kromě oficiálních vládních dotací za posledních 20 let ve výši asi 6 mid. dostávala strana příspěvky přímo od podniků, ČSLA (armáda) financovala Lidové milice apod., takže to dělalo dalších cca 20 miliard. Z vlastních zdrojů si mohla KSČ krýt sotva polovinu všech svých nákladů. Proto vznikl po listopadu tlak na navrácení jejího majetku státu. V květnu 1990 vyhlásil parlament moratorium na převody komunistického majetku a byl vypracován „zákon“ o navrácení majetku KSČ a SSM československému lidu. Zákon vstoupil v platnost 1.1.1991. Tento neuvěřitelně mizerně vypracovaný zákon stanovil, že KSČ musí vydat státu veškerý majetek, který vlastnila k 31.12.1989. Z toho mnoho nezůstalo. Tady došlo k názorné ukázce toho, kdo je vlastně blbec. Zda takto označované staré struktury, nebo sametovou revolucí zplození „odborníci“. Za ten rok jejich usilovné práce na přeměně společnosti totiž KSČ spoustu ze svého majetku pronajala, rozprodala za zlomkové a naprosto směšné ceny svým členům, vyměnila velké objekty za jiné apod. Zkrátka zlikvidovala a převedla co se dalo, takže v lednu 1991 už spoustu svého původního majetku neměla, ale naopak, stala se vlastníkem jiného, nově nabytého, na který se už zákon vlastně nevztahoval. Příčinou toho všeho byla mimo jiné i prakticky nulová pravomoc vládních zmocněnců ve smyslu tohoto zákona, kteří měli majetek vzít pod kontrolu, ale ve skutečnosti mohli maximálně evidovat a bezmocně pozorovat, co se v bývalých zařízeních KSČ děje, přičemž nemohli zrušit ani zlodějské smlouvy o pronájmech. Prostě všechno, co bylo lukrativní a vynášelo, si za babku pronajali soudruzi sami sobě pro své nové akciové společnosti, jež jim tím pádem přinášejí zisk, zároveň ale veškerou údržbu, administrativu a nezřídka i samotné náklady nechávají platit mateřským podnikem, v němž sedí naprosto bezPOLYGON 2/92 7 [pageend7]mocný vládní zmocněnec. Právně jsou jejich smlouvy v pořádku a on je nemůže zrušit, neboť na to nemá zákonné právo. Než bude panem Rychetským vypracována nějaká novela, která by zabránila únikům milionových hodnot z majetku lidu, soudruzi podniky do té doby pěkně vyždímají a zatíží dluhy. Jejich další osud je už teď naprosto zřejmý. Zcela stejným způsobem tyto věci probíhaly i v bývalém DAKu Slušovice - nyní DAK MOV A Bratislava. Jejich registrace na Slovensku je jasným výsměchem právu i samotnému presidentovi. 2. Privatizace podniků zahraničního obchodu (PZO) Obdobně lze zaznamenat úspěchy „odborníků“ v boji proti starým strukturám na PZO. Teprve v polovině ledna 1992 projednala federální vláda zprávu ministerstva kontroly o průběhu odstátňování a zakládání akciových společností, která byla vypracována už v říjnu 1991. Nosnou myšlenkou této zprávy bylo, že při zakládání akc. společností a při jejich činnosti docházelo k jednostranným a v podstatě nekontrolovatelným přesunům státního majetku do vlastnictví a. s. a dále na soukromé osoby. Důvodem byla skutečnost, že nebyly vytvořeny potřebné řídící a kontrolní nástroje. Jinými slovy: opět chyběl příslušný zákon, který by těmto machinacím zabránil, opět jsme skončili u legislativy! Příklad: Třiadvacet podniků ZO s celkovým kapitálem přes 4 mid. Kčs bylo přeměněno na a. s. prostřednictvím účelové organizace FINOP, která měla na počátku roku 1991 pouze 26 pracovníků. Generální ředitel této společnosti byl proto vil představenstvech a 2 dozorčích radách. Jeho ekonomický náměstek byl zase v 9 představenstvech a 2 dozorčích radách. Neskutečné, že? Při této „privatizaci“ musel nutně přijít zkrátka především státní rozpočet. Ovšem ani tady se nejedná - omlouvám se za výraz, ale nenalézám vhodnější - o holoprdelníky, ale především o bývalé prominenty režimu, kteří nyní přímo neskutečně trpí pod knutou lustračního zákona, jenž je tolik kritizován reprezentanty Občanského hnutí. 3. Kupónová privatizace Zmatek a rozhořčení, vzniklé kolem kupónové privatizace na začátku roku, ukazuje opět na vysokou odbornost hlavních aktérů, tedy vlády, ministerstev financí a ministerstva pro správu a privatizaci národního majetku. Jako v předcházejícím i zde boduje legislativa. Už více jak rok se chystá velká kupónová privatizace, kterou všichni považují za klíčovou a opět jako náhodou nejsou vypracovány zákony, omezující machinace a kontrolní mechanismy nad činností investičních privatizačních fondů (dále v textu uvádíme zkratku IPF). Je naprosto nepochopitelné, že významná postavení v těchto soukromých společnostech zastávají dobře informovaní lidé z bank a ministerstev - tedy státní úředníci!! Příklad: Investiční banka založila akc. společnost První investiční. Pan M. Tuček, který byl generálním ředitelem této banky, byl současně v čele dozorčí rady této akc. společnosti. Ve stejnou dobu byl jeho náměstek - dnešní ředitel banky J. Tesař - předsedou představenstva této akc. společnosti. Jeho místopředsedou byl L. Procházka, jinak též ředitel odboru této banky. V dozorčí radě akc. společnosti dále zasedají Václavem Klausem chráněný D. Tříska z fed. min. financí, dále M. Purkyně, náměstek ministra financí ČR, a J. Vodička, donedávna ještě poradce samotného ministra pro správu a privatizaci p. Ježka. Seznam více než stovky státních úředníků, poslanců a jejich nejbližších příbuzných, kteří figurují ve správních orgánech IPF, vypracoval před svým odstoupením v únoru předseda Slovenského protimonopolního úřadu p. Lubomír Dolgoš. Jsou zde zajímavé věci. Posuďte sami: V. Hoffman, syn místopředsedy fed. vlády (strategické plánování) se objevuje v Šesti IPF, A. Rošťárová, revizorka účtů je ve čtrnácti IPF. Ani úředníci MF SR nejsou žádní žabaří. Znějí tu jména B. Bosáka, prvního náměstka ministra, M. Tkáče, náměstka ministra, J. Dršky, řed. odboru fin. vztahů, J. Pichofiského, ředitele odboru, atd. atd. Z tohoto nepatrného výčtu je zřejmé, že se zde vytvářejí silné zájmové skupiny, jejichž personální i kapitálové propojení je takové, že budou moci ovlivňovat chování trhu, neboť celá kupónová privatizace se redukuje na privatizaci prostřednictvím IPFl. Tyto skutečnosti by zde, na Západě, stačily k rozpoutání kampaně, při které by nutně padaly pomazané hlavy politiků, kteří něco takového umožnili. V ČSFR, jak je vidět, jsou jiné - sametové mravy a drzost těchto lidí je přímo zarážející. Ovšem na jejich obranu je nutné poznamenat, že oni využívají přímo nepochopitelných mezer v čs. zákonech, které formuluje s. Rychetský a jeho parta. Další takovou pozoruhodnou společností je Harvard Capital and Consulting, jejímž prezidentem je Čechoameričan ing. Viktor KOŽENÝ. V této společnosti se koncentrují vysocí funkcionáři StB. Náměstkem ředitele společnosti je pplk. Vostrý - dřívější zástupce náčelníka bývalé VI. správy SNB, tj. zpravodajská technika, vývoj a instalace zařízení pro odposlechy a tajné obrazové záznamy. Současně je zde jeho podřízený mjr. Hříbal, který zase vede Harvard Security Products a. s. - jednu ze základních skupin společnosti. Další pracovník FMV s. Hlaváč se zde věnuje vytváření a ochraně informační sítě. Jedinou „vnitřní“ akc. společností je Victoria Security Printing a. s., kterou řídí s. Valečka, důstojník MNO, který se zabýval ve spolupráci s FMV některými zvlášť utajovanými vojenskými akcemi. V samotném představenstvu HC&C rovněž zasedá i s. Vrzala z úřadu federální vlády. Naskýtá se otázka, jak k těmto lidem „Američan“ ing. Kožený přišel a jakým kapitálem je vlastně tato společnost jištěna? Možná by stálo za námahu tyto otázky zodpovědět. Nepochybuji o tom, že bychom pak všichni úžasem zkopměli. V tisku se totiž objevily zprávy, že za jednu získanou kupónovou knížku vyplácejí Harvardské fondy svým nezávislým agentům 300 Kčs v hotovosti a předpokládají, že se jim podaří získat celkem asi 400 tisíc knížek. Majitelům těchto knížek dávají záruky, že jim po roce vyplatí za investovaných 1000 Kčs částku 10.350 Kčs. To je zarážející. Bude-li pouhá polovina z uvedeného množství knížek pro Harvardské fondy zprostředkována agenty, musí těmto lidem vyplatit na ruku 60 milionů Kčs. Neméně zajímavá je kalkulace pro případ vyplacení částky 10.350 Kčs dejme tomu polovině majitelů knížek. Společnost by na tuto operaci musela vynaložit 2,1 miliardy Kčs! Nemalé prostředky věnuje společnost rovněž na reklamu, které činí něco kolem 70 milionů Kčs. V této souvislosti musím konstatovat, že přes všechny výhrady k personálnímu složení i činnosti této společnosti je mi nesmírně sympatické, jakým elegantním způsobem vytírají tito hoši vládním „odborníkům“ zrak. Dne 31.1.1992 na schůzi ČNR premiér Pit- hart přednesl zprávu české vlády o stavu velké privatizace a řekl tuto velkou větu: „Kdo nepočítal s tím, že se vyskytnou chyby, byl by v zajetí komunistické plánovací logiky.“ K tomu považuji za nutné poznamenat, že chyby se vyskytnou vždy, ale nikde na světě se nevyskytují v legislativě chyby tak zásadního významu, jako je tomu v čs. zákonech. Tím méně by se měly vyskytovat tam, kde se jejich tvůrci sami označují za odborníky a vlastní lid přitom považují za hlupáky. * * * Pan prezident mluvil v Davosu o konci komunismu. Myslím, že opět podcenil „svrženého“ protivníka a podlehl vlastním přáním a iluzím. Komunismus v té formě, v jaké jsme ho znali, sice zmizel, ale ti, co jej vytvářeli a z něho profitovali, nikoli. Komunismus, to byla vláda nomenklaturní stranické elity nad většinou. Tato elita dnes plně využívá (podle mého názoru úmyslných) chyb v čs. zákonech, přijatých po listopadu 1989, aby mohla ovládnout ekonomiku, což sejí vlastně podařilo, a mohla z těchto pozic vybudovat naprosto legálně a bez nějakého puče nové pořádky, výhodné především pro ní a pro ty, kdo jí to svou trestuhodnou činností umožnili. 8 POLYGON 2/92 [pageend8]Čas opět ukáže, zda měl pan prezident Havel pravdu. Protože čas se zmanipulovat nedá. * * * Závěrem je možno říci, že po listopadu 1989 jsme skoro všichni, až na pochopitelné výjimky, usilovali o změny k lepšímu. Někdo více, jiný méně, ale většina si přála odstranění těch samolibých představitelů ÚV KSČ a její nomenklatury od moci pro jejich podvody páchané na vlastním lidu a pro devastaci státu. Když ale vidím, jak z nejrůznějších stran a hnutí, jejichž představitelé a nezřídka i ústavní činitelé ještě do nedávná měli v kapsách legitimace KSČ, využívali všech výhod, rozdávali stranické tresty nebo obhajovali pochybnou politickou linii vedení strany, nyní osočují řadové občany za oprávněnou kritiku své činnosti, když pozoruji to nesmyslné sociální ohrožení zejména starých lidí, když si uvědomím, jaké škody napáchala naprosto neuvážená širokospektrální amnestie prezidenta, jak stoupá kriminalita, jak se lže občanům stejně jako dřív, je mi z toho špatně, i když jsem tento vývoj do jisté míry očekával. Nepřeji si návrat minulosti, ale jsem toho názoru, že již dochází k velkému posunu mínění značného počtu lidí v ČSFR (zklamaných současným stavem ve společnosti) ve prospěch programu komunistů, neboť vláda zjevně není schopna zajistit ochranu občanů před útoky kriminálních živlů, zmrazit bujení politicko-ekonomické mafie a provádí vyloženě antisociální politiku místo toho, aby získala chybějící prostředky zabráněním přímo neskutečných daňových úniků a rozkrádání majetku státu. Z ČSFR vzniká jakýsi podivný státní útvar, ve kterém se bývalá rudá šlechta tzv. staré struktury, společně s novými, nezřídka s bývalými prominentními disidenty, snaží stát kapitalisty - s lidskou tváří, pomocí majetku lidu ČSFR, který ve skutečnosti společně rozkrádají nejrůznějšími formami machinací (záměrně nezakotvených do novely trestního zákona), označovaných za privatizaci - ale do vlastní kapsy. Je to dokonalá ukázka cynismu, falešného vlastenectví, vychytralosti apod. O tom se lze dočíst již v „PAMĚTECH“ prof. Václava ČERNÉHO, člověka nebývalé mravní integrity a statečnosti. Toto dílo by se mělo stát povinnou školní četbou, neboť je majákem, který by mohl pomoci pokračující mravní rozklad společnosti zarazit, orientovat nejisté a stát se pevným základem pro budoucí pokolení. Současně dílo umožňuje neopakovatelným způsobem nahlédnout i do problematiky „českého charakteru“. Přes nesmírnou závažnost tohoto díla a veliký dluh, který vůči prof. Černému jako národ máme, nedostává se zřejmě v sametovém Československu, kde je papír na kdeco (viz internacionální faux pas v podobě poněkud trapně servilního a devot- ního „Životopisu Václava Havla“, jehož autorkou je prezidentova poradkyně pí. Eda Kri- seová), potřebných prostředků. Lidmi formátu prof. Černého český národ věru neoplývá. Dosud však žijí lidé, jejichž životní zkušenosti a přehled se těm jeho přibližují. Je proto nepochopitelné, že se Václav Havel ve své náhlé a poněkud chorobně působící desorientaci neobklopí těmito lidmi a dává přednost takovým, kteří mu donedávna morálně nedosahovali ani po pás. Michail Gorbačov byl na počátku své kariéry gen. tajemníka ÚV KSSS nesmírně populární, a k tomu, aby totálně zdiskreditoval svou politiku i osobnost v očích sovětského lidu, potřeboval sedm let své vlády. Václav Havel při svém současném tempu a zejména díky svým nepostradatelným „přátelům“ a rádcům bude potřebovat na totéž necelou polovinu této doby. Doufejme, že se včas vzpamatuje, prorazí slupku vytvořenou „přáteli“ kolem své osoby prezidenta a volně se rozhlédne. ■ Život v našich republikách 21.1. -29.2.1992 Jaroslav Bohanes 1. VZTAH ČECHŮ A SLOVÁKŮ Vyjednávání o státoprávním uspořádání končí Jak se přes poměrné uklidnění česko-slo- venských sporů na konci minulého a počátkem tohoto roku očekávalo, hladina vzájemných vztahů se znovu rozvířila po zahájení zasedání všech tří parlamentů ve druhé polovině ledna. 23. ledna se v Bratislavě sešla předsednictva národních rad, ale tentokrát bylo jednání velice krátké. Patrně pod vlivem zkušeností z dosavadních marných pokusů o shodu při jednání početných delegací obou stran byl přijat návrh D. Burešové, aby byla vytvořena společná komise, která měla odstranit sporné otázky a připravit návrh smlouvy tak, aby byl přijatelný pro všechny, i pro federální činitele. Ve stejný den se federální parlament rozhodl přerušit svou 20. schůzi, na které projednával návrh novely ústavního zákona, přesněji tří hlav: o novém složení parlamentu ze dvou komor, o výkonné moci a o postavení hlavy státu. Vyzval obě národní rady, aby se dohodly do 15. února na smlouvě a umožnily tak federálnímu shromáždění projednat změny v ústavě (novelu tří hlav) již ve shodě se zásadami této smlouvy. Tato téhož dne učiněná rozhodnutí federálního parlamentu v Praze a obou předsednictev v Bratislavě, která se časově překvapivě shodovala, byla provázena optimismem, vírou v dohodu. Střízlivý pohled však říkal, že obě rozhodnutí byla spíše vyvolána obavou z dalšího střetnutí a neúspěchu a snahou o oddálení. Federální parlament tím kromě toho přesouval odpovědnost za úspěch nebo neúspěch na národní rady. Současně s odpovědností však přesunul i rozhodování. Uznal via facti zásadní, prvotní význam a postavení republik a svoji závislost na národních parlamentech. Tím vydal z vlastních rukou kompetenci v oblasti státoprávního uspořádání, aniž měl zajištěno, že mu bude vrácena. Snad proti své vůli tak přispěl k dalšímu oslabení federace. V tomto pohledu to tedy bylo nedobré rozhodnutí, i když bylo předkládáno jako tlak ze strany federálního shromáždění na národní rady. Sporné otázky mezi Čechy a Slováky ve věci uspořádání státu zůstaly pochopitelně po tomto odkladu v klidu až do konce ledna. Napětí však nezmizelo a v únoru znovu přineslo svoje trpké ovoce, mnohem trpčí, než se obecně čekalo, alespoň na straně zastánců společného státu. 3. února odstartovalo další kolo vyjednáva- cího „utkání“ - začala jednat společná komise národních rad. Tentokrát bylo zvoleno malebné místo na Českomoravské vysočině - Mílový u Žďáru nad Sázavou. Komise tam měla vyřešit sporné body a připravit smlouvu. Jednalo se celý týden, v jehož druhé polovině přijeli i federální činitelé, předseda Čs. státní banky dr. Tošovský, místopředseda vlády a ministr financí V. Klaus a min. Dlouhý. Ve tvrdém dohadování se komise propracovala ke kompromisu a výsledkem byl návrh textu „smlouvy o zásadách státoprávního uspořádání“. V preambuli a čtyřech hlavách se mj. stanovilo, že stát tvoří dvě suverénní republiky, které navzájem uznávají svou svrchovanost i svrchovanost společného státu. Každá republika má právo vystoupit ze společného státu na základě referenda. Druhá hlava určuje kompetence společného státu pro oblasti zahraniční politiky, obrany, ochrany ústavnosti, měny a emise, cen, cel a zákonné úpravy v dalších oblastech. Ve třetí hlavě jsou stanoveny orgány společného státu, jimiž má být dvoukomorový parlament (posl, sněmovna a senát), federální vláda (v paritním složení) a prezident, dále ústavní soud a nejvyšší soud. Čtvrtá hlava obsahuje závěrečná ustanovení, mezi nimi i ustanovení o ratifikování federální ústavy národními radami. Pozitivní výsledek společné komise byl příjemným překvapením. Zdálo se, že slovenská strana učinila důležitý krok ke společnému státu, i když nikde v textu smlouvy není výraz federace. Někteří představitelé Slovenské národní rady však ještě v Milovech vyslovili POLYGON 2/92 9 [pageend9]obavu, zda Slovenská národná rada tento kompromis schválí. Oprávněnost takové obavy potvrdily bohužel hned příští dny. Již samotné předsednictvo SNR na svém zasedání 12. února navržený text zamítlo, a to i některými hlasy hlavního koaličního partnera, Krestiansko-demokratického hnutia, které se při této příležitosti jasně rozštěpilo. J. Klepáč, J. Oberhauser a další členové nacionalistického křídla nepodpořili svého premiéra. Poměr hlasů 10:10 znamenal zmaření naděje na řešení základního československého problému. Předsedové obou národních rad se sice ještě sešli 14. února v Praze a odjeli referovat prezidentovi do Lán, ale žádný výsledek už to nemělo. Podle F. Mikloška se ve slovenském předsednictvu vyskytly nové námitky a návrh smlouvy byl zásadně celý zamítnut. Byl však ještě, byť neschválený předsednictvem, předložen plénu Slovenské národně rady na jejím zasedání 24. a 25. února. Rozpoutala se bouřlivá debata, v níž se názorové rozdíly vyhrotily na nejvyšší míru. Předseda ODÚ-VPN - M. Porubjak - charakterizoval situaci jako boj nikoliv Slováků proti Čechům, ale Slováků proti Slovákům. Přesto se SNR neodhodlala definitivně smlouvu zamítnout a přijala usnesení, podle něhož se ke smlouvě mají vyjádřit všechny kluby SNR. Podobně se mají vyjádřit i kluby v České národní radě a potom by se podle D. Burešové mohla ještě naposledy pokusit předsednictva o dohodu. Místopředseda ČNR Kalvoda však takový postup odmítá, protože výhrady ze slovenské strany mají zásadní charakter a není tedy naděje na dosažení shody. V současné chvíli se zdá, že účastníci dlouhého sledu setkání, jejichž účelem bylo dosáhnout dohody o státoprávním uspořádání Československa, vyčerpali všechny možnosti a dorazili na konec své cesty, aniž našli vyhovující řešení. Nedojde-li k nějaké mimořádné a nečekané události, nebude do voleb v červnu přijata žádná změna a nové uspořádání státu bude přenecháno politickým reprezentacím, které vyjdou vítězně z těchto voleb. Roste separatismus, klesá naděje na zachování společného státu Úsilí o zachování společného státu Čechů a Slováků bylo od samého počátku mařeno projevy separatismu na Slovensku. Zpočátku byly tyto projevy přehlíženy a podceňovány jako krajové jevy, jako stanovisko pouze jedné nevelké strany SNS. Rušivě sice působilo stanovisko J. Čarnogurského, který od začátku žádal uzavřít státní smlouvu, ale ani zde nebyl spatřován nepřekonatelný rozpor. Odklon od federace ke konfederaci a k separaci však rostl a šířil se v průběhu celého minulého roku a vyvrcholil hned po Novém roce 1992. Separatistické snahy dnes představují političtí reprezentanti dalších opozičních stran, ale od 12. února již otevřeně i značná část nejdůležitějšího koaličního partnera ve slovenské vládě - Krestiansko-demokratického hnutia. Pro pozorné sledovatele slovenské politiky to jistě nebylo překvapením. Koncem ledna 1992 prohlásil tajemník KDH dr. Petřík v interview pro polský deník Rzeczpospolita: „Nebude-li uzavřena státní smlouva a rozhodnuto o referendu do voleb, bude KDH pro konfederativní uspořádání. To zřejmě Češi nepřijmou a tak se bude musit Slovensko osamostatnit.“ Hlasování v předsednictvu SNR dne 12. února však zveřejnilo dosud skrytý rozkol v KDH a potvrdilo, že J. Čamogurský ztratil svoje dominantní postavení. Zůstal sice ještě předsedou hnutí, ale za cenu přizpůsobení se opozičnímu, národně orientovanému křídlu J. Klepáče. To potvrdil i výsledek hlasování ve vedení KDH o několik dnů později, při němž bylo pro smlouvu, tedy pro J. Čarnogurského, 35 hlasů, proti 45 a hlasování se zdrželo 31 členů. Pozice J. Čarnogurského byla uvnitř KDH pevná, pokud důsledně prosazoval státní smlouvu a svůj úmysl vstoupit do Evropy jako samostatný stát. Jakmile uznal potřebu, výhodnost a nezbytnost společného státu i pro slovenský národ a v důsledku toho přistoupil na kompromis s českou stranou, jeho autorita nestačila na udržení pozice ani ve vlastním politickém hnutí. Pro českou stranu z toho vyplývá velice důležitý a závažný poznatek o tom, jak silná je současná touha nebo vůle slovenské reprezentace k samostatnému státu. Koresponduje-li tato vůle politických představitelů s vůlí obyvatelstva Slovenska, jak nás o tom tito představitelé přesvědčují, je naděje na zachování Československa jako státu dvou rovnoprávných národů velice malá. Od počátku roku 1992 roste také odpor slovenských poslanců ve federálním shromáždění proti jakýmkoliv úpravám státoprávního uspořádání. Projevilo se to jasně i při projednávání novely tří hlav ústavního zákona. Ačkoliv návrh vycházel zcela z přání Slováků, aby ústavní zákony byly ratifikovány národními radami, byl zamítnut především a téměř výhradně slovenskými poslanci. Že svoji ob- strukci parlamentu myslí vážně, dokázaly slovenské politické strany i v dohadovacím výboru, který byl ustaven, aby překonal rozpory. 27. února bylo rozhodnuto s konečnou platností, že změny tří hlav neprojdou a že tedy občané Československa budou v červnu volit do nezměněné podoby federálního shromáždění. Tento nepříznivý vývoj v posledních týdnech neznepokojuje jen výslovné a názorově vyhraněné stoupence společného státu v České i Slovenské republice. Znepokojen je zřejmě i Čarnogurský a jeho proud v KDH. I když jeho podpora společnému státu byla vždy jen podmíněná a časově limitovaná (a to neurčitě) a vyvolávala oprávněné pochybnosti u české strany, došel zřejmě nakonec slovenský premiér k poznání, že přinejmenším v současné mezinárodní i vnitropolitické situaci je pro oba naše národy takřka životně nezbytné, aby zůstaly spolu, aby svoje vyčerpané zdroje a síly spojily a zachovaly si tak naději na úspěšné překonání všech obtíží a nebezpečí jak hospodářské tak i politické povahy. Takové úvahy patrně podnítily Jana Čarnogurského k vystoupení v televizi dne 20. února. Podle něho se „vnitropolitická krize našeho státu velice prohloubila. Soužití Čechů a Slováků ve společném státě dostalo vážnou trhlinu a rozdělení státu nelze úplně vyloučit.“ Slovenská opozice si chce zřejmě ponechat volné ruce pro dobu po volbách. O několik dnů později, 28. února, zazněl ještě varovněji jeho hlas ve slovenském rozhlase: „Pokud nedojde k uzavření smlouvy mezi ČR a SR, myslím si, že hrozí reálné nebezpečí rozpadu státu, řekněme po volbách. Při rozpadu státu by však přestaly“ - podle J. Čarnogurského - „platit mezinárodní smlouvy, které činí Československo součástí rodiny evropských států a členem OSN.“ Ani Česká ani Slovenská republika by podle něho nemohly počítat v takovém případě s významnějšími podporami ze zahraničí. Slovenský premiér proto doporučil, aby se pokračovalo v jednání mezi českou a slovenskou reprezentací, aby se hledalo východisko z této takřka bezvýchodné situace. Jak to vidí Slováci Slovensko má zcela samostatné a zásadně důležité postavení v Československu. Vnitropolitický vývoj na Slovensku dnes rozhodujícím způsobem ovlivňuje celostátní vývoj Československa. Proto je při sledování vývoje vztahů mezi Čechy a Slováky nezbytné velmi pozorně sledovat tento vnitropolitický vývoj, zvláště vývoj stranické scény a postoje jednotlivých politických stran ke společnému státu. Ale to samo o sobě ještě nestačí. Současný slovenský pohled na československou skutečnost se značně liší od českého v celé řadě případů právě v oblasti uspořádání státu. Stále platí, že většina Slováků (nikoliv slovenské politické reprezentace) chce zachovat Československo jako společný stát. Ale také jednoznačně podporuje ty politické strany a síly, které se otevřeně vyslovují pro rozbití tohoto státu a osamostatnění Slovenska. Poslední průzkum veřejného mínění to jasně potvrzuje. Ve volbách by v současných dnech dali obyvatelé své hlasy pro Hnutie za de- mokr. Slovensko (V. Mečiar) 31%, pro Křest, dem. hnutie (J. Čarnogurský) 22% a pro Slov, nár. stranu (Prokeš) 17%. Všechny tyto strany jsou proti federaci (KDH jen dočasně), Me- čiarovo HZDS přitom neříká plnou pravdu a vydává konfederativní uspořádání za společný stát, ačkoliv jasně ví, že konfederace takovým společným státem není. Jan vysvětlit tento rozpor? Slováci nechtějí opustit společný stát s Čechy, ale při volbě svých představitelů dávájí přednost těm, kteří jim slibují mírnější ekonomickou reformu, mírnější účinky na jejich životní úroveň v přechodném období a záchytnou psychologickou síť národa jako ochranu před životní nejistotou. Dosvědčuje to jiný průzkum veřejného mínění, podle kterého je stále ještě 21% obyvatel Slovenska pro zachování socialistických zásad (proti 12% v českých zemích). Zásadně proti socialismu je na Slovensku jen 36%, kdežto v českých zemích 56%. I s tržní ekonomikou se na Slovensku smiřuje méně lidí než v českých zemích - 69 proti 89%. Je ovšem také nutno vidět, že ekonomická reforma má na Slovensku mnohem těžší následky než v České republice (12% proti 4% nezaměstnaných). A máme dostatek příkladů z historie, že růst sociální nejistoty vždycky zaháněl li^i jednak do levé poloviny politického spektra a ještě více pod ochranná křídla 10 POLYGON 2/92 [pageend10]národa - k nacionalismu. Za zmínku stojí v této souvislosti i výrok předsedy Matice slovenské J. Kakuše v rozhovoru pro deník Moskovské novosti. Podle něj jsou Slováci mnohem víc zaměřeni na východ, do slovanského světa, než Češi, kteří jsou, jak řekl, „slovanští Němci“. Nelze to jistě generalizovat, ale dokresluje to slovenské vidění naší současnosti. Mečiarův návrat Po delší dobu trvajícím poklesu popularity v minulém roce stoupá v poslední době hvězda tohoto razantního slovenského politika opět rychle nahoru. V únoru dosáhl 51,4%. S tím pochopitelně roste i jeho sebevědomí. A protože je nutno počítat s velikým úspěchem jeho Hnutí za demokratické Slovensko v červnových volbách, je také nutno počítat s jeho vlivem na příští slovenskou a jejím prostřednictvím i na československou politiku. Pozornost si zasluhuje zvláště jeho postoj ke společnému státu. V interview 4. února pro Svobodné slovo řekl, že „Slováci ve své většině neodmítají spolužití s Čechy a Moravany, což je i můj postoj. Ale jde o to najít novou podobu soužití na zásadách rovnosti, výhodnosti, sebeurčení... Realističtí politici si uvědomují, že vyjádření státnosti nemusí vést k separaci, izolacionismu, že existuje okruh společných zájmů, které umíme pojmenovat, diferencovat a zachovat“. Mečiarova politická praxe však v minulých měsících vzbuzovala a stále ještě vzbuzuje nedůvěru na české straně - nejen na české. Podobnou nedůvěru vyjádřil i známý slovenský politický komentátor ve své úvaze o vztazích mezi Mečiarem a Dubčekem. Řekl: „Zdá sa, že váčšina občanů Slovenska si skutočne musí najprv zvolit vodcu, který zapříčiní hospodářsky kolaps a medzinárodnú izoláciu, aby na základe tejto skúsenosti prišli na to, že sa treba správať dospelo. Domnívám sa, že na tej poučnej cestě do katastrofy, kterou Mečiar povedie národ, mu Dubček bude užitečný.“ Je to snad až příliš pochmurný pohled, ale jeho pesimismus není ojedinělý. Mezi lidmi, kteří ztrácejí víru v dobrý konec, se v poslední době zařadil i federální premiér Čalfa. Podle něho se ztrácí vůle ke společnému státu. Vše rozhodnou červnové volby, jejichž výsledek je na Slovensku pro Čalfu jasný. Poslední průzkum dává Mečiarovu HZDS Ji %, KDH 22% a SNS 17%. Čalfův výrok „Voliči si někoho zvolí a ať si ho za ty čtyry roky užijí*'! nepotřebuje komentáře. Rozpadne se Československo? Na konci února 1992, dva roky a tři měsíce po listopadové revoluci 1989, dospělo jednání o státoprávní uspořádání Československa na nejnižší bod. Na Slovensku stoupá vlna protifederální nálady, spojená u extrémistů s protičeskou averzí, abych použil nejmíměj- ší výraz. Zdá se, že touha po samostatném státě je mezi Slováky nepřekonatelná a že se blíží konec Československa jako státu Čechů a Slováků. Pro ty, kdo si takový vývoj nepřejí, zůstává stále ještě naděje, že obyvatelstvo Slovenska ve své naprosté většině nesdílí názory své reprezentace na státoprávní uspořádání, i když ji podporuje v jiných otázkách. Do určité míry to potvrzuje i uvedený výrok VI. Mečiara ve Svobodném šlové ze 4. února. Je také pravda, že neúspěchy v jednání nezměnily nic na současném ústavním stavu. Společný stát trvá a nově zvolené parlamenty, třebas ve starém složení ze sněmovny Edu a sněmovny národů, budou celý problém znovu řešit. Všechny strany, i nejseparatističtější Slovenská národná strana, prohlašují, že chtějí postupovat jen ústavní cestou. Vědí totiž velmi dobře, že každý neústavní krok by se v současných mezinárodních poměrech okamžitě obrátil proti nim. Cesta ze slepé uličky, v níž jsme se ocitli, vede jen přes odložení všech emocionálních, iracionálních přístupů a přes návrat k rozumu, věcnosti a respektování skutečných zájmů obou národů, jejich mezinárodního postavení a bezpečnosti. 2. VNITROPOLITICKÝ VÝVOJ Federální parlament zahájil 20. schůzi a dne 21. ledna přijal hladce Úmluvu o lidských právech z Říma ze 4. 11. 1950. Potom začal jednat o 4 návrzích ústavních zákonů, předložených prezidentem ještě v prosinci m.r.: o referendu, o způsobu přijímání ústavy, o novém uspořádání zákonodárných sborů a o volebním zákoně. První dva návrhy zamítl ještě prvního dne. Další návrh o složení federálních shromáždění (jedna komora 200 členů a federální rada) byl zamítnut prakticky již ve výborech. Prezident jej proto sám stáhl z programu a na pořad přišel jen poslanecký návrh. Neprošel ani poslední prezidentův návrh - novela volebního zákona, který navrhoval kombinaci poměrného a většinového volebního systému. Parlament potom projednal a přijal poslanecký návrh, který potvrdil dosavadní princip poměrného zastoupení s úpravami, které směřují k odvrácení nebezpečí podobného rozdrobení politických sil, k jakému došlo v Polsku. Zavádí hranici 5% pro jednotlivé strany, 7% pro koalici 2-3 politických stran a 10% pro koalici většího počtu stran pro vstup do parlamentu. Zkracuje předvolební kampaň na 23 dnů a stanoví počet hodin ve federálním televizním vysílání pro politickou kampaň na 23 hodiny celkem. 31. ledna konečně jmenoval prezident 12 soudců Ústavního soudu ČSFR, který zahájil svou činnost v Brně 1. února. Ústavními soudci se stali: Ernest Válko jako předseda, Vlastimil Ševčík jako místopředseda, dále Vojen Güttler, Zdeněk Kessler, Peter Kresák, Jiří Malenovský, Pavel Mates, Marián Po- sluch, Antonín Procházka, Viera Strážnická, Ivan Trimaj a Ján Vosček. Šest soudců jsou Češi, šest Slováci. Od tohoto soudu se očekává zlepšení právního řádu, obnovení úcty k právu a zkvalitnění práce soudců obecně. Česká republika Po přijetí novely volebního zákona se činnost politických stran již zaměřila na přípravu voleb. Pokračovala bipolarizace, formuje se levice a pravice a o výraznější profil se snaží i některé strany středu. 23. února byla založena nová strana Strana čs. podnikatelů a livnostníků jako první stavovská politická strana. Uzavřela předvolební koalici s ODA. ODA se kromě toho sblížila se slovenskou ODÚ-VPN, ale přes blízký program se nespojila s Klausovou ODS. Na levém křídle konala sjezd KSČM, která má 354.000 členů. 70% z nich se vyslovilo pro zachování dosavadního názvu strany. Sjezd přijal nový organizační řád v souladu se zákonem o politických stranách. Znovu se na sjezdu protestovalo proti ekonomické reformě a lustračnímu zákonu. Nová levicová strana, Demokratická strana práce, zatím hledá svoje místo. Hlásí se k ideálům soc. demokracie, ale ČSSD ji považuje za postkomunistickou stranu, od níž se distancuje. Občanské hnutí zchudlo o další dva poslance, kteří přešli do Soc. demokracie - dr. Jičín-, ský a Petr Kučera. Zatím nevstoupilo do žádné koalice. Podobně i Lidová strana chce zachovat samostatnost a vlastní program s jasnou protikomunistickou orientací. Dominantní postavení si v ČR zachovává Klausova ODS, která v únoru opět získala další příznivce díky své organizační práci. Poslední průzkum veřejného mínění hovoří o 22%. Slovenská republika Od ledna probíhá intenzivní politická diskuse s předvolebními rysy. Oproti českým zemím je na Slovensku větší stranická vyhraně- nost, jen o 22,5% voličů není zatím podle průzkumu rozhodnuto, koho budou volit. V České republice je toto číslo mnohem větší - okolo 40%. Mečiarovo Hnutí za dem. Slovensko začalo předvolební kampaň od počátku roku a žádalo předčasné volby, od tohoto požadavku však vzápětí v tichosti ustoupilo. Považuje se za levý střed a je ochotné spolupracovat s každým kromě SDL (bývalí komunisté). Podporuje úplnou ústavu Slovenska s prezidentem a konfederativní soustátí s Českou republikou. Ve federálním shromáždění blokuje všechny návrhy ústavních zákonů i referendum a dokonce i návrh, aby ústavu ratifikovaly národní rady. Pozice A. Dubčeka, o kterého Mečiar usiluje, zůstává nejasná. Podporuje smíření Čechů se Slováky a rovnoprávnou federaci, odsuzuje „český radikalismus“ a zdůrazňuje kombinaci trhu s „účinnou hospodářskou politikou“ (mimochodem s nejasným obsahem). Také KDH (jako HZDS) podporuje úplnou ústavu Slovenska s prezidentem v čele. Hnutí prochází štěpením na umírněné a radikální nacionální křídlo, které vedou J. Klepáč, V. Oberhauser a A. Hykisch. Posazuje soci- álně-tržní ekonomiku a samostatnost Slovenska. Umírnění realisté (J. Čamogurský, Petřík, Brock a Šimko) vidí obtíže odtržení Slovenska, ale současně chtějí zmírnit ekonomickou reformu. Kritizují radikální křídlo a primitivní nacionalismus. Jak jsme viděli, bojují za postupné a ústavní osamostatňování Slo- POLYGON 2/92 11 [pageend11]venska pro samostatný vstup do Evropy. Radikální směr však zvolna získává převahu. Strana demokratickej 1’avice (bývalí komunisté) si dále úspěšně vytváří obraz konstruktivní opozice a snaží se vymanit z izolace. Slovenská národná strana zachovává stále stejnou linii za samostatný stát. Pokud se jí to nepodaří, zamýšlí vytvořit koalici s Moravskou národní stranou. ODÚ-VPN se nedokázala vymanit z defen- zivy, vyvolané vnitřními spory mezi pravicovým a mírným křídlem. Strana hledá koalici, aby si zajistila vstup do parlamentu - především s ODS. Podobně i Demokratická strana zůstává zatím pod hranicí 5% a má také zájem o spolupráci s ODS, s níž se však neshoduje v otázce státoprávního uspořádání. Závěrem lze říci, že všechny politické strany pilně chystají předvolební kampaň. Uvědomují si, že tyto volby budou již opravdu rozhodovat o politickém osudu každé z nich a celého Československa. Očekává se, že předvolební kampaň a volební boj budou velice ostré a nemilosrdné. Všichni zřejmě vyrukují se všemi zbraněmi, které budou moci uplatnit. Bude to s největší pravděpodobností napínavá podívaná, ale o její úrovni není rad- no dělat si jakékoliv iluze. To ostatně platí i o daleko vyspělejších a demokraticky stabilizovaných zemích. ■ Vývoj nové československé ekonomiky Dušan Novák MÍRNÝ OPTIMISMUS Hospodářské výsledky za měsíc leden 1992 zatím neukazují obrat dosavadního vývoje, ale zmírnění poklesu. Proto většina komentářů v tisku považuje statistická čísla za příznivá. Spotřebitelské ceny se za leden zvýšily o 1%, ve srovnání se stejným obdobím loňského roku byly vyšší o 23%. Rovněž mírný byl vzestup nezaměstnanosti. V ČR představoval nárůst proti prosinci 4,3%, tj. 9452 uchazečů, a dosáhl počtu 231 tisíc. Ve Slovenské republice byl přírůstek vyšší (17.433 osob) a počet nezaměstnaných dosáhl 319 tisíc. V České republice činí nezaměstnanost jen 4,3%, kdežto na Slovensku 12,74%, celkový počet osob bez práce dosáhl 550 tisíc. Ministr zahraničního obchodu Bakšay ohlásil, že příznivě působí liberalizace, neboť všechny podnikatelské subjekty mohou vyvíjet zahraniční aktivity. Objem čs. vývozu dosáhl v m.r. 321 mid. Kčs a dovoz 296 mid. Kčs, aktivní saldo činí 25 mid. Kčs. Ceny dovozu i vývozu se ve srovnání s rokem 1990 zvýšily přibližně o 10%. Slovenské podniky se však na celém obratu podílely jen 21%. Dnem 1. března 1992 vstoupila v platnost Evropská dohoda, která poskytuje ČSFR asymetrické výhody. Cla na čs. zboží se snižují průměrně o 70%, takže náš vývoz se citelně zvýší, ale dovozní cla snižujeme pouze o 30%. Po rozpadu východních trhů a poklesu domácí poptávky je pro podniky jedinou záchranou vývoz na západní trhy. Tak ZD (zemědělské družstvo) Zálší ukazovalo v televizi, jak pracovnice lepí pro západní odběratele etikety na sklenice. Levice tento obchod komentuje „... za pár let nebudeme potřebovat... střední a vysoké školy...“ (haló noviny 7.2.). Den předtím však list píše, že na Slovensku udržely zaměstnanost pouze ty textilní závody, které získaly zakázky od západních firem. Zomi- ca Trnava dostane materiál i střihy a šije pánské košile. Závod Maryša Rohatec dodává velikonoční čokoládové figurky do SRN, Holandska, Austrálie atd. a zaměstnal navíc 300 pracovníků. Také řada dalších závodů se přeorientovala na západní trhy, devalvace koruny tento přechod usnadnila. Petrof Hradec Králové vyváží 95% své produkce hudebních nástrojů do Evropy, USA, Singapuru atd. Šumavan Vimperk vyváží celou produkci prádla do průmyslově vyspělých zemí a nestačí uspokojit odběratele pro nedostatek zacvičených pracovníků. Gama České Budějovice není schopen se prosadit se zdravotnickými potřebami, poněvadž nemají žádanou kvalitu, ale s pomocí německých firem vyváží hračky a zvýšil dodávky školních potřeb, jako npř. trojúhelníky a pravítka. BOPO Třebíč se pokoušel dodávat boty firmě Salamander, za měsíc však dostal dopis: „Dle sdělení našich pánů není Váš podnik schopen vyrábět hodnotnou prodejnou obuv.“ Od 1.1.1992 platí přísnější předpisy pro nezaměstnané, podporu dostanou jen po dobu 6 měsíců, pak přejdou na sociální výpomoc. Položka na stravu činí 1200 Kčs, k tomu patří ještě další příspěvek na domácnost, výši dávek určuje zákon o životním minimu. Zkoumá se však, zda žadatel nemá majetek. Levice komentuje: „... lidé budou muset prodat své chaty, auta, přestěhovat se do malých bytů nebo bydlet i dvě rodiny pohromadě...“ (haló noviny 6.2.). Podle reportáží z Úřadů práce vyřazení z podpory v nezaměstnanosti se týká asi třetiny podporovaných a probíhá v klidu. Citovaný list však hlásí z Rožnova: „Vykrádají se králíkárny, kurníky, u mnohých lidí jde o holé přežití.“ Nezávislý tisk tyto zprávy nepotvrzuje. Optimismem oplývají konkurenční privatizační projekty, předkládané managementem některých podniků a závodů. Např. mateřská akciová společnost Olšanské papírny se rozhodla závod v Opavě prodat zahraničnímu zájemci. Současný ředitel se spolupracovníky žádá o úvěr 300 mil. Kčs a navrhuje, že závod převezme. Přesvědčuje, že i při splácení dluhu a úroků bude již v roce 1993 investovat do rozvoje výroby. Podobně optimistický projekt předkládá 20 vedoucích Gumotexu Břeclav, jehož hodnota se odhaduje na 600 mil. Kčs. Dvě třetiny chtějí koupit na úvěr a zbytek prodat rakouské firmě Greiner. Všechny zprávy však příznivé nejsou. Ministerstvo financí vydalo konečný přehled o výsledcích rozpočtů za rok 1991. V souhrnu skončily schodkem 12,3 mid. Kčs. Hlavní příčinou nepříznivých výsledků byla ztráta kontroly nad výdaji republik koncem roku a výpadek příjmů. Na vyrovnání deficitu státní pokladny vydala SBČS pokladniční poukázky. Jako příklad neodpovědného vedení podniku slouží Svit Zlín. Během roku 1991 dodal sovětskému Raznoexportu 6,1 milionů párů obuvi, zaplacenu dostal jednu třetinu. Dodávky zastavil teprve koncem roku, když celková výše pohledávek dosáhla 48 milionů USD. Nyní management Svitu žádá státní záruky na 800 mil. korun, aby dostali překlenovací úvěr. Vedení podniku i odbory vyvíjejí na českou vládu nátlak, aby pomohla, jinak ztratí 16 tisíc zaměstnanců práci. Ministři obviňují vedení, že vědělo o nedobytnosti pohledávek předem a přesto pokračovalo v dodávkách. Poměrně příznivě zatím skončily hrozby stávek. Uskutečnila se pouze stávka autobusové dopravy 10. února. Nezpůsobila však větší výpadek výroby v průmyslových závodech, ale zesílila nedůvěru veřejnosti k odborům. Do tíživé situace se dostali pracovníci zdravotnictví a školství, neboť jejich příjmy ve srovnání s platy v průmyslu zůstávají nízké. Ještě před vyhlášením stávkové pohotovosti se zaměstnanci ve školství dohodli s ministerstvem, které uvolní mzdové prostředky z rozpočtu tak, aby každý zaměstnanec dostal od 1. dubna navíc 31% dosavadního příjmu. Podobně vzhledem k probíhajícím jednáním ani pracovníci ve zdravotnictví nevyhlásili stávkovou pohotovost. ■ SDRUŽENÍ BÝV. POLIT. VĚZŇŮ V ZAHRANIČÍ bojuje již plných 20 let o návrat demokracie masarykovského typu do naší vlasti. Přestože dnes je naše vlast svobodná, je stále ještě mnoho skutečností v rozporu se zákony a lidskými právy. Interpelujeme stovkami dopisů u vlády a úřadů. Na důkaz našeho vlivu byla naše delegace přijata ústavněprávním výborem parlamentu, kde náš předseda se vyjádřil k dvěma novelám zákonů. To vše stojí hodně peněz a naše příjmy jsou malé. Uvítáme proto každý příspěvek na naše pošt. šek. konto 80-500-4 SKA Zürich pro konto 63404-10 Vereinigung der ehem. tschechosl. polit. Häftlinge im Ausland. 12 POLYGON 2/92 [pageend12]Kam kráčíš, český katolíku? Radomír Malý Autor po válce populárních „Dějin československých“, jezuita Otec Blažej Ráček, napsal o katolících na úsvitu první Československé republiky, že mezi nimi měli převahu Udě „slabí a zakřiknutí“. Není mým posláním hodnotit, jestli měl nebo neměl pravdu. Jeho náhled uvádím proto, poněvadž je aktuální právě v této době, kdy se po pádu komunistické totality rovněž jeví, že se ke katolické církvi hlásí nikoli bojovníci, nýbrž naopak lidé, chtějící kompromis „za každou cenu“, a apa- tikové na veřejné mínění. Jako zástupce vedoucího redaktora Lidové demokracie v Brně jsem učinil smutnou zkušenost: Stačí sebemírnější kritický článek vůči politickému vedení, sebemenší upozornění, že naše oficiální reprezentace je plná bývalých nomenklaturních kádrů KSČ, a okamžitě vyskočí ze všech stran zbožné duše s varovně vztyčeným ukazovákem... Prý to je protikřesťanské lásce, tím se šíří nenávist. Jakýkoliv poukaz na to, že Kristus také nazval farizeje „pokrytci“ a „obílenými hroby“ nebo dokonce vzal v chrámě do ruky bič, je jimi považováno za „vytrhávání citátů z kontextu“. Mezi katolickou veřejností je hodně nejasností a zmatků. Nerozlišuje se mezi nenávistí a nazýváním věcí pravými jmény, vládne jakási podivná zatemnělost v poznání, že ostré pojmenování neřesti a zločinu bývá často větším projevem blíženské lásky než uhlazená diplomacie, která zamlčuje pravý status quo. Katolické nauce byl tento přístup vždycky cizí, Církev naopak prohlásila blahoslavenými a svátými celou řadu odvážných kazatelů, kteří adresně tepali hříchy a zvrácenosti nositelů moci. Proč tato samozřejmost je mnoha českým katolíkům „španělskou vesnicí“? Proč zastávají spíše tolstojovské „neodpírání zlu“, jež i sám T. G. Masaryk odsoudil jako neakceptovatelné pro českého křesťana? V období komunistického útlaku se spokojilo mnoho katolíků jen s pravidelnou účastí na bohoslužbách. I to bylo v té době často hrdinstvím, jenže někde uvnitř nechyběl pocit, že to nestačí. Myšlenka o neodporování zlému s pasivním přijímáním všeho, co ze strany zločinné moci přicházelo, se tak stala vítaným alibismem pro vlastní svědomí, jehož se nedovedou zbavit ani po pádu komunistické diktatury. Jistě, byly akce odvážného vzdoru, které svědčily o tom, že dobré podhoubí českého katolicismu nezahynulo. Mám na mysli z nedávných let kardinálem Tomáškem podpořenou petici Augustina Navrátila, dožadující se obnovení náboženských svobod, nebo v r. 1986 zorganizovanou podpisovou akci proti liberalizaci interrupčního zákona. Jenže... Navrátilovu petici podepsalo asi 600.000 bdí, Češi a Slováci zhruba stejným dílem. Přitom podle oficiálních komunistických statistik navštěvovalo pravidelně v České republice katolické chrámy téměř milión lidí. Kam se poděl ten zbytek? A to ještě nutno zvážit, že většina z těch 300.000 se odhodlala k podpisu jen proto, že viděla za celou akcí kardinála primase, čili cítila „krytá záda“. S protestem proti interrupcím, tedy s něčím v očích režimu téměř nepolitickým, kdy se nebylo třeba žádných perzekucí obávat, to dopadlo podstatně hůř: pouhých 7000 podpisů v České republice. Nezdá se, že by si potřebu radikální změny smýšlení v tomto směru uvědomovali čeští biskupové. Není znát, že by se hlasitě ozvali proti zápecnickému katolicismu, plnému smířlivosti s kýmkoliv a čímkoliv, jen když mi nikdo nebrání chodit pravidelně do kostela a pěstovat si svou individuální zbožnost. Jen pro srovnání - když počátkem roku 1969 byl celý národ vzrušen smrtí Jana Palacha, pan kardinál Josef Beran, ač těžce nemocen a dlící ve vynucené emigraci, okamžitě reagoval svým krásným poselstvím národu. Dnes tentýž národ s napětím sleduje boj se smrtí hla- dovkáře Miloslava Marečka, čeští biskupové se však dosud nevyjádřili. Nestojí jim snad důvody, pro něž pan Mareček možná obětuje svůj život (i když s metodou jeho protestu samozřejmě nesouhlasíme), za to? Cožpak setrvávání komunistických nomenklatur ve vysokých státních, vládních, justičních i dalších funkcích se zajištěním beztrestnosti není morální otázkou, hlavní doménou reprezentantů katolické církve? Zvláště když političtí vězňové padesátých let jsou odbýváni směšnými důchody a jejich rehabilitace narážejí na uměle vykonstruované překážky jen proto, aby se celá věc pozdržela a tyto oběti ve věku sedmdesáti či osmdesáti let vymřely a „byl konečně od nich pokoj“? Mlčení v těchto záležitostech (nebo jemu na roveň postavené nic neříkající vyjádření v obecné rovině bez konkrétností) fakticky vyřazuje katolíky eo ipso z veřejného života a nahrává na smeč jejich nepřátelům: podívejte, oni nemají k těmto aktuálním problémům co říci. Čeští biskupové bohužel nereagují adekvátně svému postavení ani ve věcech dotýkajících se přímo Církve. Na jedné straně se naříká nad nedostatkem peněz, na druhé se projevuje váhavá liknavost, když se jedná o možnost návratu majetku. Zatímco slovenští biskupové radikálně požadují všechno zpátky, převažuje u českého episkopátu obava z reminiscencí na obdobu barokní rekatolizace, kdy Církev byla velkým vlastníkem půdy. Stále lze slyšet námitky: jak to národ pochopí? Krom toho se biskupové strachují, že získané majetky finančně neutáhnou. Neuvědomují si ovšem, kolik je na světě i u nás jednotlivců a korporací, kteří by to vše rádi najmuli nebo odkoupili. Ze získaných peněz je možno ve velkém stylu rozjet charitativní péči a školství - jedny z hlavních prostředků, jak v evangelijním slova smyslu na sebe upozornit nevěřící lidi a dát beze slov najevo: Kristus je zde a volá vás. To ovšem napřed žádá podstoupit četné diskuse a polemiky s těmi, kdo stále upozorňují vylhaně na to, že Církev se „dere o majetek“ - samozřejmě, jak jinak než pro pohodlný a luxusní život svých hodnostářů. Příklad premonstrátských klášterů na Strahově a v Teplé nebo benediktinů v Břevnově jasně dokazuje, že Církev svým „draním se o majetek“ se vlastně „dere“ o službu a tvrdou práci ve prospěch bližních i národa. Rozumnému a nezaujatému ateistovi to bude jasné, jde jen o to, neschovávat před zlomyslnými námitkami hlavu do písku a neustupovat ve svých spravedlivých nárocích. Zásadový katolík nemůže být ani spokojen s přístupem českého episkopátu k palčivým otázkám šířící se pornografie a interrupcí. I když tady byly jisté pastýřské listy k této problematice, ukazuje se, že to nestačí. Ferdinand Peroutka ve svém „Budování státu“ poukazuje na taktiku dvacátých let, kdy se v záležitostech manželské rozluky cílevědomě věřící z kazatelen „zpracovávali“, vytvářela se patřičná atmosféra, jež potom pomohla katolickým politikům a episkopátu prosazovat mravně dobré věci. Potřebujeme v tom směru podpisové akce, organizované biskupy ve farnostech, kampaně v tisku, přednášky, besedy, ale i veřejné protesty na náměstích. Jen tak se dostávají postuláty do povědomí široké veřejnosti. Co však říci k situaci, kdy poslanec ČNR za ČSL Jiří Karas musí ve věci legálnosti potratů hájit v poslaneckém klubu katolické stanovisko proti jednomu z českých biskupů? Vztah k ČSL je další bolestivou kapitolou. Všem soudným věřícím je jasné, že biskupové se nemohou vyslovit před volbami v její prospěch a zavázat věřící, aby volili pouze ji a žádnou jinou stranu. Takové míchání věcí je už dnes anachronismem. Nicméně tento nezbytný distanc nebrání, aby episkopát s ČSL spolupracoval všude tam, kde jde o obranu víry a morálky. Tady je třeba s bolestí říci, že u některých biskupů se projevuje nechuť k Lidové straně, ano, zaznívají dokonce odtud názory, že křesťansky orientovaná politická strana je zbytečností, katolíci prý se mají angažovat ve všech existujících politických stranách, a to bez ohledu na to, že jejich programje pro katolíka v mnoha ohledech z mravního hlediska nepřijatelný. Některým je věc jasná. Biskupové Otčenášek a Liška mohou jít příkladem. Český katolík potřebuje více bojechtivosti v tom dobrém slova smyslu. Ne aby protivníka z komunistického, socialistického nebo liberálního tábora zničil, zlikvidoval, nýbrž aby se před nim obhájil, prezentoval svou věc jako něco, za čím nekompromisně stojí, od níž není ochoten uhýbat. Jen tak si může získat u nepřátel respekt a vyvolat u nich otázku: Odkud berou ti lidé tu sílu argumentů, ten zásadový a pevný postoj. Jak daleko potom chybí, aby připojili ono Napoleonovo vyznání generálu Bertrandovi: „Říkám vám, ten Kristus nemohl být jen tak obyčejný člověk.“ ■ POLYGON 2/92 13 [pageend13]Druhé volby ve znamení sametu? ILUZE SUVERENITY aneb DO EVROPY JEDNOSMĚRKOU ? Aleš Novotný Červnové volby se blíží a na československé politické scéně přituhuje. O mnoha dnešních prominentech, včerejších disidentech a předvčerejších prominentech už národy vědí, co jsou a co byli zač - částečně, jako tomu bylo celých 41 let, díky exilu, krajanům v zahraničí, jejich informacím a možnostem. O jiných to zatím tak jasné není, a proto - myslím - nezaškodí přispět zážitkem z první ruky. Při své poslední návštěvě v Československu koncem ledna jsem byl jako aktivní člen KANu a zároveň krajan ze zahraničí pověřen zúčastnit se akce ODS v Hodoníně a promluvit pokud možno s jejím předsedou o tématu, který nás, krajany - a díky Bohu, že už nejen nás - zajímá v současnosti nejvíc: jak to bude s volebním zákonem a tedy možností pro krajany v zahraničí volit nový československý parlament. Návštěva se vydařila, hovor byl sice krátký, ale plodný. Pan Klaus mi velmi jasně a zřetelně sdělil, že krajané volit nebudou, že on je naprosto proti a že by bylo velikou chybou, kdyby volili. Byl jsem konsternován, nejprve proto, že po zkušenostech se západními politiky, kteří se chtějí profesionálně zalíbit pokud možno úplně každému, byla tak otevřená a jasná řeč velmi osvěžující už sama o sobě. Co se pak obsahu týče, nebylo překvapení o nic menší. Žeje proti nám celá levice, jak se k nám zachovali všichni ti rádoby dnešní „liberálové“ a včerejší soudruzi, to je v čerstvé paměti, ale zde jde o budoucnost. Pan předseda nejsilnější strany pravice, ministr financí a pravděpodobně zítřejší ministerský předseda je ostře a jasně proti volebnímu právu těch, kteří by z veliké většiny volili právě jeho stranu a její spojence. Oportunitu panu Klausovi tedy rozhodně vyčítat nelze, naopak, jsme vděčni za jasné slovo. A ještě vděčnější jsme za vysvětlení motivace, argument, proč vlastně nesmějí krajané volit: „Jen ti, kdo to tu s námi žijí,“ řekl poněkud pateticky pan Klaus a jen tím opakoval, co už několikrát zaznělo i z jiných poměrně sympatických kruhů, naposledy třeba z Českého deníku. Ten vlastně jediný argument, který slouží k vyloučení několika set tisíc skutečně angažovaných občanů z jednoho z nej základnějších lidských práv v demokracii, angažovanějších už tímto svým zájmem volit třeba až z Austrálie, než bude to budoucí procento nevoličů od Aše až k Prčicím: „Jak o nás mohou spolurozhodovat ti, kdo tu s námi nežijí!?!“ Ten argument je legitimní a zdá se na ten příslovečný první pohled i logický. Bohužel, je to logika zapšklého a zatuchlého knedlíkového čecháčkovství, podložená představou o suverenitě z 19. století. Svět je jinde, a především Evropa je jinde, pánové, a padá na mě smutek, že rozdíl mezi politickou elitou Československa a věru ráznými politiky Srbska těchto dnů je pouze kvantitativní, nikoli však principielní - před a za pomlčkou se zatím ještě nestřílí. Vezměme si nejprve Evropské společenství a mé dnešní trvalejší bydliště Německo. Kde bychom dnes asi byli s těmito iluzemi o suverenitě? Samozřejmě, že náš denní život i naše budoucnost je ovlivňována neustále a ze všech stran, tisíckrát denně od těch, kdo to tu s námi nežijí! Není zákona v dnešním Německu, který by nebyl předem prověřen v Bruselu a ve Štrasburku, jak jsme právě před nedávném zažili při připojení bývalé NDR. Náš denní život je zde velmi značně ovlivňován kdekým, americkými a japonskými firmami, neboť Opel a Blaupunkt už jsou německé právě jen podle jména, irskými pěstiteli brambor, portugalskými rybáři, dánskými a holandskými sýraři a řeckými podloud- níky, pardon, obchodníky. Přesto se tu žije docela dobře. V Německu bude brzo zavedeno volební právo pro cizince ze zemí ES a levice žádá totéž pro všechny cizince. Že vlastní občané v cizině volí, to je samozřejmé i v tom Portugalsku. Jaká je to vůbec jiná představa o vazbě občanství a bydliště, než pozůstatek středověkého nevolnictví? Znám Němce, co žijí víceméně v letadle; mají dům ve stejné vesnici v Alpách jako já, ale také v Kalifornii, Singapuru a Pretorii. Pasy mají také nejméně tři, ale když se tu volí, tak pokud mají čas a chuť, hodí volební lístky do poštovní schránky třeba na Jamajce. Děkuji, řekne Německo, my si vás vážíme, i když jste v těch Alpách jenom kolem vánoc. Jaká je to představa o suverenitě a „ovlivňování našeho osudu zvenčí“, když mraky kyselého deště a radioaktivních zplodin zatím ještě nezůstanou stát na ctěných hranicích? Když se tak začtu do rozboru vody v Labi, co přitéká ze suverénní České republiky, tak bych být Hamburčanem trval v těch Čechách na volebním právu i bez občanství. I svět mimoevropský je překvapivě dále, než se zdá za českými humny. Ta nemohoucí a impotentni OSN se právě probouzí z desetiletí spánku a snaží se stát konečně tím, čím měla být od počátku - světovou organisací na ochranu lidských práv, zákonnosti a míru. Jeden z hlavních kroků, které bude muset podniknout na této nelehké cestě a který už předvedla loni Sadámovi, bude omezení suverenity všech možných diktátorů a jejich totalit; ať už to vzdělaní diplomaté nazvou jakkoliv. Nikoliv, pánové, cesta do Evropy není jednosměrná a nikdy nebude, chtít se dostat do ES s představami o suverenitě 19. století se rovná kvadratuře kruhu. Samozřejmě, žeje to dnešnímu prostému občanu Československa ještě nepředstavitelné, ale politická elita by to už vědět měla. A měla by podle toho jednat, nejen řečnit. Je nejvyšší čas začít napravovat těch 40 let lží a nenávisti. A právě na krajanech se přímo nabízí ta nejlepší možnost začít. My už vám toho tolik odpustili, na nás se můžete trénovat. Vždyť je to stejně více méně jen gesto, s tím volebním právem, maličkost, ale svědčí o všem - o postavení demokracie a lidských práv v dnešním už prý postsocialistickém Československu. Je nejvyšší čas, neboť na té cestě do Evropy čeká mnohem více a mnohem větších kamenů, než jsou vlastní krajané. Bohužel, pan Klaus jen oslnivě potvrdil moudrost polského spisovatele Andrzeje Szczypiorského, který přesně odhalil důvod těchto potíží bývalého tábora míru a socialismu - ty bolestně chybějící kořeny té Evropy, dó které se chceme a musíme vracet, neboť jiné možnosti není, nechceme-li z Asie někam na Balkán. Otevřené jenom zůstává, do které ze dvou Szczypiorského kategorií pana Klause zařadit: „Něco z podvodu a falše se skrývá v názoru, že hospodářská reforma, tedy privatizace a vytvoření volného trhu, vyřídí otázku integrace a uvede nás jaksi automaticky do Evropy... To není pravda. Evropa - to znamená především postoupení podstatné části vlastní duchovní suverenity celoevropskému sociálnímu a politickému organismu, znamená to jiný způsob myšlení, znamená to ve své podstatě pro mnoho lidí u nás plavat proti proudu vlastních zvyklostí, přání a nároků, znamená to nelítostný boj proti vlastním fóbiím, omezenosti, iluzím a sebeklamům... Kdo se tak tváří, jako by byla integrace jen hospodářským problémem, je buď podvodník, nebo hlupák.“ ■ VOLIT NEBO NEVOLIT? Otakar Zoufalý Předvolební mašinérie, a nebo lépe řečeno: předvolební zmatek se začíná rozvíjet Svoboda je opojná a česká i slovenská mentalita tak mnohostranná, že je obava z možnosti proměny svobody v nějakou formu anarchie. Jak to bude vypadat v Československu a jak se na to dívá exil? Prognos je vždy mnoho, výzkumy veřejného mínění nejsou vždy nezávislé. Na Západě je mnoho ústavů, které se tímto problémem zabývají, přesto přesný konečný výsledek a potvrzení odhadu je skoro výjimkou. Nálada voličů se dá lehce ovlivnit. Stačí např. taková událost, jako byla havarie 14 POLYGON 2/92 [pageend14]v Černobylu a v Německu to ovlivnilo výsledek dvou zemských voleb. K havarii došlo v socialistické zemi, tož se zdálo, že to bude mluvit proti socialismu. Atomové reaktory byly v Německu ve velké většině plánovány, schváleny a stavěny za socialisticko-liberální koalice. Šikovná propaganda Zelených a Sociálních demokratů překvapivě z toho vytřís- kala takový kapitál, že volič trochu uvažující musel žasnout. Došlo k jasnému přesunu doleva - tedy tím směrem, odkud ty nepořádky a konečně havárie přišly. Jeden faktor nelze nikdy zakalkulovat, a to je lidská hloupost. Kdysi táhli komunisté do voleb se sloganem: „Agrárníci vyváželi pšenici, komunisté vyváží Němce“. Prodat pšenici je pro stát vždy výhodné, zbavit se obyvatelstva znamená vždy ztrátu. Moc bych Československu přál, aby se mu podařilo prodat zemědělskou nadvýrobu a bylo by skvělé, kdyby tam investoval německý kapitál. Odchod Němců způsobil mnohde zpustošení pohraničí, které je dodnes hospodářským problémem. Ale komunisté s tímto volebním heslem zvítězili. Co bude volebním tahákem v příštích volbách? V minulých to byl protikomunistický směr, volby byly vlastně plebiscitem. Zvítězili protikomunisté, zvítězila strana, která se prohlásila za nestranu. „Strany jsou pro straníky, Občanské fórum je pro všechny.“ Postrádá to logiku, ale táhlo to. Pokračování bylo předprogramováno: rozpad. To už Strana přátel piva měla jasnější program: „Když pivo, tak desítku, když volit, tak 22“. Nerozpadli se, i když jich je mizivě málo, ale desítka jim asi chutná. Citovat předpovědi z nějakého stranického tisku by asi nebylo příliš seriosní. Strana si vybírá to, co je jí příznivé. Čerpám proto z lednového „Telegramu“ a z prosincového čísla „Budování státu“ brněnských politologů. Základem je výzkum veřejného mínění z října a z prosince 1991. Vede Občanská demokratická strana (ODS) s 21% před Sociální demokracií (ČSSD), která překvapivě získává 10% voličů. Na třetím místě jsou se značnou ztrátou komunisté (7%). Následuje LSU (Liberálně sociální unie - spojení Čs. strany socialistické se stranou Zelených a Zemědělskou stranou) s 8%. S Lidovci sympatizuje 5%. Tak asi je to nyní rozloženo v Čechách. Trochu jiné je to na Moravě a ve Slezsku. I zde vede ODS (16%), komunisté zaznamenávají stále ještě 11%. Na třetím místě je Hnutí za samosprávnou demokracii - Společnost pro Moravu a Slezsko. Těchto 9% voličů je levicově a nacionalisticky orientováno, něco jako sladkokyselé okurky. Celostátní význam asi mít nemohou. ČSL má překvapivě málo a stejně jako sociální demokracie vykazují 6%. Morava mívala dříve konservativni punc, tentokrát to tak nevypadá. Nehraje zde roli Bartončík? Spektrum voličů na Slovensku vypadá asi takto: Hnutí za demokratické Slovensko (HZDS) je bezesporu nejsilnější (29%). Ke Straně demokratické levice (SDL) se hlásí asi 17%, Křesťanské demokratické hnutí (KDH) 13% a Slovenská národná strana (SNS) 12%. Právem mám obavy o osud ODU-VPN (Občansko demokratická unie - Veřejnost proti násilí), kde 4% by nestačila pro dosažení mandátu v parlamentě. Maďarské „Spolužití“ je bezvýznamné. Ale i zde opatrně! Není tomu tak dávno, kdy při patové situaci v jedné z německých zemí - ve Schleswig-Holstein- sku - rozhodoval jediný hlas zástupce dánské menšiny! V současné době hledají různé politické strany koalice. Ti nejmenší hledají ochranu pod křídly silnějších a tím i naději na poslanecké křeslo třeba jen při získání 2-3%. Je lépe mít v koalici jistý malý počet poslanců, než bez této koalice vyjít naprázdno. Bude-li kandidovat asi sedmdesát partají, dojde k roztříštění tak jako v Polsku a sestavení vlády s podporou solidní většiny je takřka ilusorní. Parlament, skládající se z 5-6 stran, je ideální, má silnou vládu i silnou opo- sici, poměry se po celou volební periodu nemění. Škoda, že ani česká, ani slovenská povaha k tomu neinklinují. Demokracie musí připustit i extrémy, ať se nám to líbí nebo ne, na vótu voličů a jejich zástupců v parlamentě pak závisí, jaké zastoupení tyto extrémy - fašisté nebo komunisté - v parlamentě získají- Nejzajímavější z plánovaných koalic je spojení pravice. Summitu těchto stran se zúčastnili ODS, ODA, KDS, ASD, HOS, Pravicový blok, LSD, KAN, NSS, ČSL, jako pozorovatelé byli přítomni zástupci Strany neutrality a Koruny české. Ze zkratek se člověku točí hlava. Je to jen část pravice. Vyzná se v tom volič? Udrží se tato pravicová koalice do voleb? Pod jakou hlavičkou? Utvoří také levice nějakou koalici? Nejen v Československu, ale i v jiných státech nebylo spojení sociálních demokratů s komunisty vzácností. Jedno pravicové sdružení mohu s radostí přivítat. Prohlašuje, žeje orientováno vpravo od středu. Republikánská strana čs. venkova, Strana českého venkova, Strana moravského venkova a Svobodná rolnická strana pod vedením Radima Donáta hodlá stmelit venkov a stává se pokračovatelkou Benešem a komunisty protiprávně zlikvidované Švehlovy Republikánské (agrární) strany první republiky. Prohlášení presidenta Havla při rozhovoru s Konfederací politických vězňů dne 9. prosince 1991, kdy Havel kritisuje paragraf 260 trestního zákona (zákaz propagandy komunismu a fašismu) a uvádí, že není důvod k zákazu komunistické strany, protože po listopadu 89 se nedopustila žádného neustav- ního činu („Budování státu“ II, 14, str. 5), je něčím, bohužel, Havlovi vlastním a těžko pochopitelným. Je to důsledek „nultého rozhovoru“ Občanského fóra s komunisty před listopadem 89? Nepotřebuje Hanzlův „Zrychlený tep dějin“ nutně v tomto směru doplnění? Říká se nám celá pravda??? Příliš mnoho otazníků. Jak zde bude reagovat volič? A co exil? Touto otázkou se již v prvním čísle POLYGONU t.r. zabývá Jindřich Stika- rovský v článku „Volební právo krajanů“. Přístup k zahraničním krajanům je v Polsku a v Bulharsku jiný než v Československu. Ti, kteří žijí mimo hranice státu, nejsou diskriminováni, budou volit. Volební právo vyžaduje pro nás Konfederace politických vězňů, vedená v exilu ing. Zdeňkem Leinerem, a Klub angažovaných nestraníků (KAN), který má svou kancelář také v Mnichově. Konfederace je ve výzvě ke svým členům a ostatní exilové veřejnosti naprosto nestranná. Doporučuje volit ideové směry a osobnosti, je samozřejmě protikomunistická. Na mnohé z nás se také obrátila mnichovská pobočka KAN. Získá tato or- ganisace sama potřebný počet hlasů, tedy nad 5%? Ve volební výzvě se o nějaké koalici nezmiňuje. Svaz býv. čs. lékařů v zahraničí býval dříve stavovskou organisací, stojící nad politickými stranami. Podpisem pod výzvou KANu tuto orientaci opouští a angažuje se politicko-stranicky. (K prohlášení KANu by snad bylo vhodné dodat, že rozeslaný materiál by mohl mít alespoň trochu pravopisnou úroveň.) Jakýkoli závěr a doporučení by za dnešní situace bylo předčasné. Jen jedno bych chtěl zdůraznit: budeme-li snad přeci jen mít v zahraničí volební právo, jděte volit. Budete-li ve staré vlasti v době voleb a budete-li mít platný čs. pas, vhoďte svůj volební lístek do urny. Bude-li mít někdo z nás možnost volit a nevyužije-li ji, pak část jeho neodevzdaného hlasu připadne i těm, se kterými by nesouhlasil. Stejně buďte opatrní při volbě těch, u nichž není předpoklad dosáhnout potřebných 5%. Několik hlasování ve federálním, ale i v jiných parlamentech, dopadlo tak, že rozhodovala většina třeba jen jednoho nebo tří hlasů (příkladem je také lustrační zákon). Část voličů je stále a do poslední chvíle zůstane nerozhodná. Počítejte s tím, že komunisté, jejichž ideologií je diktatura, půjdou k volbám všichni. Je u nich nejlepší stranická disciplina. Nechtěl bych končit tak sarkasticky, jak píše Jindřich Stikarovský ve svém článku, o němž se výše zmiňuji a z něhož si teď ten závěr ukradnu: „Zdá se, že československá cesta do Evropy vede přes Tiranu.“ ■ Výzvu k exulantům vydali akad, sochař Ladislav Gajdoš a dr. Katarina Radváková (Richard-Wagner-Straße 57, D/W-6550 Bad Kreuznach). Vyzývají krajany, aby se svým podpisem připojili k protestu Federálnímu shromáždění v Praze. Má být zrušen zákon, který zabraňuje navrácení majetku zanechaného v Československu po útěku před komunismem do zahraničí. KRESBA VLADIMÍR RENČÍN POLYGON 2/92 15 [pageend15]Interpretace = matení pojmů? Ota Ulč NEJNOVĚJŠÍ INTERPRETACE GENOCIDY Nedávno jsem napsal článek o matení pojmů. Pokud by se tyto pojmy daly průmyslově využít, Slovensko dnešních dnů by se vbrzku stalo světovou industriální velmocí. Jeho předáci se nás snaží utancovávat sémantickými odzemky, juchajíce v tom smyslu, že chtějí suverenitu, ale ne samostatnost, případně samostatnost bez svéprávnosti, svéprávnost bez sebeurčení, či vše řečené dohromady nebo naopak, nebo všelijak promíchaně. Jenže titíž bijci za národní sebeurčení/své- právnost/samostatnost/suverenitu - to všem jejich národu údajně upírané - neméně vehementně odmítají referendum, tu nejsamozřejmější, nejpřirozenější formu projevu národní vůle. Buď stát společný nebo samostatný, račte si vybrat - ale vyberte si! Dotyční třeba takové matení jen předstírají. Však Milan Kňažko je profesionální herec, jeho umění je ve schopnosti evokovat iluzi na prknech, jež přece znamenají svět. Poté tedy do světa ve funkci prozatím pramálo existujících mezinárodních vztahů. Superpatriotické státobomé výlevy federálního poslance Pánise lze spíš chápat. Tento zákonodárce se v zákonech nevyzná, co by se s ústavními nuancemi obtěžoval, divě tedy bije na buben šovinismu tento bývalý barový bubeník. Víc ale by měl vědět někdejší disident Čarnogurský a nedisident, podnikový právník Mečiar. Oba jsou jurisprudenti - doslova „moudří práva“, mozky tedy jako břitvu, mají na to vysokoškolské potvrzení. Měli by formulovat precisně a ne se pouštět do pý- tických, vzájemně se popírajících galimatyá- šů, že teda by asi federaci ještě vlastně chtěli, ovšem natolik očesanou, co už by federací nebyla, tedy spíš byla konfederací nebo už ani to ne. Početná skupina slovenských poslanců - 26 ze Slovenské národní rady a 8 z federálního shromáždění - poslala Organizaci spojených národů naléhavý požadavek o vyslání pozorovatelů, aby se přesvědčili o Čechy páchané genocidě, mezinárodním zločinu, za jehož spáchaní se v Norimberku po druhé světové válce věšelo. Nejen tedy již žilinský starosta, hrozící věšením na lucerny: teď by hrůzostrašnosti zjišťovali a předpokládám, že odplatu by i prováděli mezinárodní ouřadové. Rozhořčení mluvčí národa, jemuž hrozí vyhlazení, to formulovali takto: „Zámeme organizovaný pokus o morálnu genocidu Slová- kov v očiach světověj veřejnosti.“ Pozastavme se u tohoto skvostu. Proč taková tautologie, což lze organizovat nezáměr- ně? Co se myslí úslovím „morální genocida“? Některého ze čtenářů bude třeba zajímat vznik tohoto slova „genocida“. Je totiž dost nedávný a autorství patří jednomu muži. Tak jako Karel Čapek obohatil světové jazyky slovem „robot“, výraz „genocida“ formuloval a na světovém fóru velkým, mnohaletým úsilím prosazoval a o přijetí oné Genocide Convention se značně zasloužil polský židovský uprchlík jménem Raphael Lemkin. Moje manželka řadu let pracovala u OSN a tak jsem měl příležitost se s ním v New Yorku seznámit. Už je nebožtík, umřel v chudobě, opuštěn v mnohamilionové metropoli. Jeho sémantický vynález definoval hrůznou praxi likvidace skupiny lidí (genus - kmen, klan, etnická jednotka), jejichž společným jmenovatelem je rasa, národnost, třídní příslušnost, politické ocejchování. Ti pak šli do plynu nebo do gulagů. Od Tater teď přichází obvinění z morální genocidy: tělo sice zůstává nezničeno, ale duše je zasažena, likvidována. Jak se asi takový diabolický úmysl realizuje? V Himalájích pastevci místo kvasu z mléka yaků začnou popíjet Coca-colu. Na Slovensku se místo brynzy s haluškami začnou cpát hamburgery od McDonalda. Byla by to genocida kulturní či aspoň kulinární? Došlo-li by k zákazu užívání slovenského jazyka a k veřejným popravám provinilců, to už by byla jiná. K vývinům odnárodnění, ztráty národního, kulturního povědomí, lze dojít bez takových hrůz. Pramálo zbylo z velštiny, kolik Irů jakkoli nacionalistických rozpráví v keltštině, kolik lužické srbštiny se dneska slyší v Budyšíně? Probíhající modernizace leckde v třetím světě smete do nenávratna místní jazyky a obyčeje dřív, než je antropologové a etnografové stačí zaznamenat. Když ale nepřestanu slovenský mluvit, mohu se nicméně stát obětí genocidy morální? Zřejmě ano - jestliže si totiž nepočínám slovenský dost rezolutně. Tak a nijak jinak si nedovedu apel rozhořčených poslanců interpretovat. Dotyční procházejí školou demokracie s dost nedostatečným prospěchem. Též se jim nedaří v předmětu světových reálií, když je vůbec mohlo napadnout - a tak se parádně ztrapnit požadavkem u světové organizace, aby vyslala pozorovatele zabezpečit „objektivní, nezprostředkované a nezmanipulované informace mezinárodního společenství o vývoji politické situace v ČSFR, se zvláštním zřetelem na Slovensko.“ Co je, co by mělo být světové organizaci do toho? O svou image se musí každá země postarat sama: od toho jsou přece speciální public relations firmy, které ovšem stojí spoustu peněz. OSN má větší rozpočtové potíže, než má Slovenská republika. Též má jiné starosti a výdaje: její peace keeping forces se snaží o zachování jakéhosi míru v osmi zemích, s bývalou Jugoslávií jich je už devět. Rozhořčencům v Bratislavě patrně uniklo, že před několika lety z iniciativy některých diktatur v třetím světě, a tehdy s podporou Kremlu a jeho satelitů došlo k pokusu u organizace UNESCO v Paříži prosadit tzv. New Information Order čili globální cenzuru. To už tady tedy bylo a bídně zkrachovalo. Jak by se vůbec něco takového prosazovalo? Expedice kontrolorů, cenzorů všeho, co se smí psát a říkat? Kdo jim zaplatí přepravu, pobyt, gáži, naučí místní jazyky, zajistí úřadovny, ubytování, telefony, faxy a tak dlouze dále? Pokud by jeli na Slovensko, proč též ne na Kubu, kde Castro si rovněž všelijak stěžuje, nebo do Alžírská, kde vojáci zabraňují většině mohamedánských fundamentalistů znovu zavést středověk, nebo na Novou Kaledo- nii, kde Kanakové již dlouho protestují proti francocentralismu ? S trapnostmi ještě nejsme u konce. Ve Slovenské národní radě poslanec Prokeš, hlava supervlasteneckého skupenství SNS, prohlásil, že „i v USA sú snahy štátov o osamostatněme“. Tak jsem se dočetl v tisku ze 7. prosince 1991, dne padesátého výročí Pearl Har- boru. V Bratislavě se tedy ví, co ve Washingtonu nevědí, a nikdo z nás tady ani v nejmen- ším nepostřehl, že nám hrozí druhý Pearl Harbor. Místo začátku druhé světové války budeme mít druhou občanskou válku, další krvavý konflikt Severu proti Jihu, nebo tedy v jiných zeměpisných směrech. Budeme se muset oněch chytráků podrobněji přeptat. Mám nutkání napsat do New York Times, aby se informace o blížící se zkáze dostala do národního povědomí. To pak teprve pořádně okoření již beztoho peprnou prezidentskou volební kampaň. Kýžená reputace Slovenska tím ovšem příliš nezíská. * * * ŠAMPIONI PŘECENĚNÝCH ZÁSLUH Na rozdíl od velikého množství neuznaných provozovatelů věd a umění, akutně si vědomých svého údělu, tvorové někdy až neúměrně, nezřízeně slavní, si nestěžují, neprotestují, ba ani si třeba nejsou nějaké disproporce vědomi. Je jich méně, než ony zástupy odmítaných, přehlížených, nikoho nezajímajících poetů, skladatelů, vynálezců a tak dlouze dále - ale jsou. Skotský bakteriolog Alexander Fleming získal šlechtický titul a Nobelovu cenu za objev penicilinu, který ale značně pravděpodobně objevil někdo jiný. Michail Solochov dostal Nobelovu cenu za svůj tiše plující Don, za jeho dílo pouze v tom smyslu, že ho zcela určitě ukradl skutečnému tvůrci, bělogvarděj- skému zajatci. Bertoldu Brechtovi, vykradači a upravovateli textů jiných autorů, se rovněž dostávalo extravagantních poct. Porozhlédneme-li se po někdejších vinících či spíše úhorech socialistické realistické tvo16 POLYGON 2/92 [pageend16]řivosti, jaké to nuly pozvedla doba do olympijských výšin! Müller - Kapek doma, sám Leonid Brežněv u bratrů. S dojetím vzpomínám na normalizovanou Tvorbu a její hodnocení Bre ” jako literárního génia. Však jeho (štá' sáné) projevy vycházely ve větším r rež Proust či Joyce, což přece stačí k . j , kdo je lepší. Když Brežněv konečnx mřel, v téže Tvorbě se rozněžnil Jan Jan-, zdůraznivší, že i příroda natolik želela, žj suince o dni pohřbu odmítlo svítit V Albánii vydali sebrané projevy Envera Hodži ve větším množství výtisků než Shakespeara, další tedy přesvědčivý důkaz o opravdové literární zdatnosti. Vraůne se k rodné zemi a dosud žijícím velikánům: Alexander Dubček - jezdí po světě, sbírá pocty, čestné doktoráty, i v Austrálii mu protinožci vzdávají hold. Oslava jaké velikosti, jakých zásluh? V srpnu 1968 nosil v kapse dopis agresora Brežněva, aniž by s obsahem seznámil soudruhy. Aniž by v potřebnou hodinu zvedl telefon a přikázal postavit pár nákladních vozů na přistávací plochy letišť a tím znemožnit přistávání antonovů. V Moskvě podepsal diktát a necelý rok poté podepsal pendrekový zákon k mlácení a zatýkání těch, kteří s dovoláváním se jeho jména protestovali proti okupaci. Následných dvacet let se důkladně distancoval od disentu, stále věrný disciplinovaný člen strany, která ho zavrhla, a teprve minutu před dvanáctou se ukáže u dveří propuštěného Václava Havla. A teď tedy tolik slávy světa, žeji ani nemůže všechnu pobrat. * * * Ale i Dubčekova hvězda zaniká v záři Gorbačova. Ten, když přijel poprvé do Ameriky, vypukla gorbománie tak značná, že ženy hystericky hýkaly, omdlévaly nadšením. „Měla jsem dojem, že kolem mě šel Ježíš,“ přiznala se dr. Helena Caldicottová, vědkyně a značná bojovnice za mír. V Oslu Oslané mu dali Nobelovu cenu míru a v New Yorku týdeník Time ho prohlásil mužem ne roku, ale desetiletí. Desetiletí kterého? Minulého, charakterizovaného ne zrovna mírumilovným počínáním v Afganistánu a baltských republikách, nebo desetiletí tohoto, kdy jeho supervelmoci již není? Mezi obdivné hlasy občas pronikne jinačí tón. Ve zpravidla nadšeně se vyjadřujících New York Times kupodivu uveřejnili (20.12.91) kritickou úvahu s titulkem The Last Leninist spolu se zkombinovaným portrétem tohoto posledního leninisty a původního Vladimíra Iljiče. Portrét stvořil kompjútr, analýzu napsal Robert C. Tucker, profesor university v Princetonu. Započal otázkou, jak že si vysvětlit Gorbačovovu mimořádnou sebedůvěru ve schopnost sovětský systém vyspravit, což se mu za celých šest let pokusni- ctví ale vůbec nedařilo. Na otázku autor odpověděl vysvětlením, že tento státník postrádal pochopení pravé podstaty onoho, jemu tak blízkého systému. „Takto to dál jít nemůže,“ cituje posledního leninistu, jemuž Ševerdnadze přitakal slovy, že „systém je skrznaskrz shnilý“. Již natolik stagnoval, rozložil se a lid ztratil zbytky víry v komunistickou utopii. Načež Gorbačov se pokusil o nemožné - o reformu nereformovatelného, s úmyslem systém nikoliv bourat, ale ho zachránit. Vzal na sebe roli cara - reformátora, na to tam mají precedenty, od Petra Velikého po Alexandra n. Spolužáku Zdeňka Mlynáře nutno přiznat jedno: bez glasnosti a perestrojky mohl pád systému oddálit. Nemohl mu ale zabránit. Spíš byl katalyzátorem než inovátorem. Započal s reformami, jejichž důsledek nedomyslel. Uspořádal částečně demokratické volby s chvályhodným záměrem zbavit se vše brzdících partajních dinosaurů, jenže veřejnost málo vděčná pak hlasovala nejen proti nomenklatuře, ale proti partaji jako takové. Mínil poskytnout cosi málo baltským republikám a na následné nacionalistické vření nedovedl reagovat nijak lip, než posláním tanků. Nedůsledný reformátor se pokoušel křížit staré s novým, zděděnou ekonomii a metody tržního hospodářství, nedůsledný architekt, kunkátor, Hamlet. Při volbě svých spolupracovníků si počínal rovněž nevalně. Tito vyvolení se mu pak revanšovali srpnovým pučem, jehož provedení si doopravdy zaslouží první cenu v soutěži nej neschopnějších prováděných převratů tohoto - či kteréhokoliv - desetiletí. Pěkný přesný, byť tedy jedovatý nekrolog zformuloval R. Emmett Tyrrell, šéfredaktor měsíčníku The American Spectator (únor 1992). Gorbačova charakterizoval jako unikát, jaký svět dosud neviděl: diktátor, jehož diktatura explodovala, generalisimus bez vojska, president velmoci, která přestala existovat, odmašírovala do temnoty historie. Gorbačov jako jediný z představitelů význačnějších zemí podpořil Ferdinanda Marcose proti Corazon Aquinové (nohsled Husák ovšem též podpořil). V předvečer významného hlasování v americkém kongresu, zda dále fondy podpořit antikomunistické povstalce, Gorbačov problém vyřešil výzvou sandinistům, aby udělali invazi do Hondurasu. Sem tam podpořil státy, až po krk zabředlé v mezinárodním terorismu. Nepamatuji se, že by někdy byl činem napravoval či aspoň slovem připouštěl nedostatečnou státnickou kvalitu svých mezinárodních kroků. Nelze mu ale upřít tyto zásluhy: chtěl iracionální politický systém zachraňovat racionálními ekonomickými zásahy a skončil bez komunismu i bez vylepšené produktivity. Na vratech sekretariátů zlikvidované partaje jsou pečetě a před obchody s chlebem kilometrové fronty. Příslušníci mnohamilionové armády přemýšlejí, komu a čemu přísahat. Gorbačov, nedobrovolný bořitel zářných zítřků, tak získává zářné místo v historii. Uspěl tím, že se mu naprosto nic z jeho zamýšlených plánů nepovedlo. Zásluhy tedy má značné, narozdíl od postav či postaviček dříve zde jmenovaných. ■ SMUTNÁ ZPRÁVA ZE ŠVÉDSKÁ Krajanská obec ve Švédsku přišla o jednoho ze svých nejpřednčjších členů. Těsně před svými sedmašedesátými narozeninami zemřel koncem roku 1991 předseda Svazu čs. spolků ve Švédsku, JUDr Vítězslav LOTA, náš Víťa. Snad každý krajan ve Skandinávii ho znal, protože byl tvůrcem a duší v exilovém světě ojedinělého krajanského podniku, totiž Československých dnů ve Skandinávii, jež se každoročně po tři čtyři dny konaly v malém rekreačním středisku na břehu moře v západním Švédsku. Poprvé jsme se tam sešli v roce 1982 -- krajané z Dánska, Norska a Švédská, abychom tam založili Svaz čs. spolků, sdružující spolky ze Stockholmu, Goteborgu a Malmö a krajany z ostatních skandinávských zemí. Předsedou se stal vydavatel Severských listů Jan Stránský a jednatelem, železnou rukou vládnoucí „výkonný direktor“ dr. Lota. Byl skutečně výkonný. Československé dny byly vždycky pečlivě připraveny, jejích program jim postupně dal tvář místa, kde se sešli krajané, kteří - roztroušeni po celé Skandinávii - by se jinak asi byli nikdy nepotkali, kde probíhaly zajímavé přednášky pozvaných hostí, kde sokolové nacvičovali na slety čs. Sokola v zahraničí (Víťa byl od mládí aktivním sokolem), kde jsme se dohadovali (a hádali) o politiku, kde se tančilo, zpívalo a popíjelo při pravé moravské cymbálové muzice MUDr Jiřího Holáska a jeho čtyř neuvěřitelných Švédů, z nichž jednoho Jura vycvičil v prvního švédského cymbálistu po třech stech letech. Vraceli jsme se tam rok za rokem a později s námi i krajané ze Švýcar, Německa, i odvážní z Československa, a vždy jsme našli Vítů (s obětavou ženou Alenou po boku) jako organizátora, ubytovatele, hostitele, debatéra, zpěváka a tanečníka. Československé dny nebyly ovšem jedinou náplní činnosti dr. Loty. Jako právník pomohl nezištně přemnohým krajanům, jako jednatel a později předseda Svazu spolků byl váženým partnerem švédského Státního úřadu pro přistěhovalce. V krajanské práci byl neúnavný, jako funkcionář Západoevropské župy sokolské organizoval zájezdy na slety, na všech cvičil, i na dvou předválečných a také na posledním všeso- kolském sletu v Československu 1948. Byl též členem Sdružení politických vězňů, protože i on si po „vítězství lidu“ v naší vlasti odseděl svoje. Než ho zavřeli, mohl svůj vysokoškolský diplom převzít jen díky statečnosti universitního pedela, který vzdoroval směrnicím akčního výboru právnické fakulty v Brně. Po base následovali „černí baroni“ a pak až do odchodu z vlasti v roce 1968 Vítkovické železárny. V Goteborgu pracoval až do svého penzionování na „rybím ministerstvu“ - Státní správě rybářství. Dočkal se sametové revoluce, navštívil několikrát Československo a zapojil čs. zastupitelství ve Švédsku do krajanské činnosti, dočkal se i návštěvy presidenta Havla ve Švédsku, zatančil si ještě verbuňk na Československých dnech v červnu 1991. Pak ho zachvátila zákeřná choroba, které po půlroce podlehl. Rozloučila se s ním rodina, kamarádi, kolegové z práce, zástupci čs. spolků, čs. velvyslanec a iímavou řečí starosta Sokola Göteborg Dušan Říman. V osobě JUDr Loty odešel člověk, který patřil k těžko nahraditelným velkým postavám našeho exilu, a člověk, který byl ozdobou našeho národa v očích našich hostitelů. Víťo, nezapomeneme! Jan LIŠKA, Alvesta POLYGON 2/92 17 [pageend17]Argumenty Vlastimil Radkovický U méně obvyklých a nebo neobvyklých jevů je důležité nejen sledovat jejich průběh a důsledky, ale především zjišťovat jejich příčiny. Čím je jev složitější ve skladbě prvků (časových, významových, věcných, historických, ekonomických, lidských ap.) a ještě ve složitých strukturách vzájemného působení, tím náročnější a tedy i obtížnější je příčiny poznat a přesně stanovit. Složité příčiny není schopen identifikovat průměrný laik, mnohdy ne ani průměrný odborník. Vývoj v ČSFR patří mezi mimořádně složité a neobvyklé jevy, přesto řady průměrných i podprůměrných odborníků - bohužel i nezanedbatelné množství úplných laiků a pseudoodbomíků - svoje soudy, návrhy, výhrady, doporučení, řešení a hlavně svoji neomylnost náhledu, presentují jako objektivní pravdu. Svoji „pravdu“ podkládají „tvrdými“ argumenty. Tvrdost argumentů, tedy jejich logika, úplnost a vazebnost, je bez výjimky odvozena od úrovni autora. A autorů jsou tisíce v domácnostech, na pracovištích, v politických stranách, v parlamentu i ve vládě. Pokud argumentace zůstává v menším uzavřeném okruhu neprofesionálů, lze to považovat za soukromou snahu o vytvoření nebo obhájení soukromého názoru. Tedy jev srovnatelný s hobby-činností, nepochybně prospěšný už pro tříbení názorů, vyjadřovacích schopností, dedukcí, pohotovosti apod. Když ale argumentace zaznívá z oficiálních míst, tedy z okruhu profesionálů, hledisko posuzování argumentační úrovně dostává zcela jiné dimense. Výrok matky, že její dítě má spalničky nebo potničky, je přijatelný a pochopitelný z pohledu matky-laika na jakési zarudlé skvrnky na těle dítěte. Pokud ale takový názor vysloví lékař, zapochybuje kdekdo o jeho odbornosti. Uvedený příklad svou samozřejmostí závěru patří do kategorie všem pochopitelných, zcela jasných, o nichž není třeba ani hovořit. Úplně stejný princip posuzování odbornosti - ale ve sféře politiky - už tak samozřejmým není. To proto, že politikova odbornost není souhrnem znalostí získaných dlouholetým kvalitním odborným studiem, prověřených příslušnými státními zkouškami, navíc v praxi úspěšně aplikovaných. Politikova odbornost - jmenovitě v čs. podmínkách - je odvozena pouze od pomocných a víceméně problematických hledisek. Pokud je u politika osou jeho odbornosti nepolitické vysokoškolské vzdělání, bylo ho dosaženo převážně za podmínek projevení značného stupně politické loyality s totalitním režimem a později v praxi doplněno téměř vždy nevyhnutelnou aktivní spoluprací s tímto režimem, v lepším případě projevem lhostejnosti k režimem páchaným křivdám a deformacím hodnot - protože vysokoškolsky vzdělaný jedinec je nemohl nevidět! Když je základem politikovy odbornosti vysokoškolské politické vzdělání, byl nevyhnutelně značným přívržencem a spolupracovníkem totalitního režimu, nezřídka i jeho spolutvůrcem. Pokud je odbornost současného čs. politika odvozena z jeho dřívějšího aktivního odporu proti nelidskému režimu, je to nepochybné velice cenná devisa - ale rozhodni nenahrazuje politické znalosti v celém potřebném rozsahu, a také ješti není zárukou trvalých morálních kvalit. Odbornost čs. politiků lze shrnout do konstatování, že naprostá většina z nich je laiky-učedníky, část z nich je sice politiky s praxí - ale s praxí do krajnosti negativní a neíádoucí. Mezi politiky je bezesporu mnoho Udí poctivých, uvážlivých, čestných, obětavých, snaživých. Ale rozhodně netvoří většinu, vše napovídá, že je jich sotva desetina. Projevy i výsledky politického dění předkládají denně nové a nové důkazy o amatérismu, ale hlavně o dnes již zřetelné cestě většiny politiků za osobni prospěšnými cíli. Z čs. politiky se nestala předpokládaná služba voličům, národu, státu, nýbrž podnikatelská sféra, ve které snaživí jedinci dosahují neuvěřitelných „úspěchů“. Úspěchů k získávání vlastní popularity, moci - a především materiálních výhod. Jejich profesionalita se nevytváří v nastoupeném „učebním oboru“, nýbrž ve „vedlejší zájmové činnosti“. Přímé důkazy najdeme v překvapivě obsáhlém seznamu čs. politiků-podnikatelů. Nepřímé nejsou vždy patrny na první pohled, ale při trošce pozornosti je nelze přehlédnout. Zejména jsou patrny v „tvrdé“ argumentaci všeho druhu. Dříve než se na některé „argumenty“ podíváme zblízka, je poučné si připomenout, jak se stávají „bohatstvím i zbraní“ stoupenců stejné ideje. Čili „argumentace“ - rozuměj propaganda - zasahuje přesně podle záměrů řadové občany, jejichž hlasy politici potřebují. A potom už se nelze divit tomu, když slovenský diskusní partner s obrovským přesvědčením a zaujetím prohlásí: „Vy, Češi, jste horší než Maďaři. My žádáme rovnoprávnost - a vy z toho hned uděláte samostatnost! Většina Slováků si přeje společný stát, ale rovnoprávných republik!“ Vzápětí je ochoten objasnit, co rozumí pod pojmem rovnoprávnost. Především vlastní volbu toho, co republiky svěří federálu. Pojem „rovnoprávnost“ je manipulačně prolnut do přesvědčení o nutnosti vlastního rozhodování o všem podstatném! Princip federace, kdy každý vloží do vedení celku - a ve vlastním zájmu - co nejvíce podstatných pravomocí a práv, není vůbec pochopen, naopak dilema „chceme federaci, ale o všem podstatném budeme rozhodovat sami“, slaví triumf. Přesně na totéž téma, tedy záměrně a „nenápadně“ přesouvat obsah pojmů do „vhodnějších“ poloh, předvedl začátkem února slovenský politik Prokeš v čs. rozhlase přímo ukázkovou relaci. Jeho argumentace o logice a nutnosti vytvoření samostatného Slovenska se opírala o příměr, že byť i bratři, ale dospilí, se musí jednou osamostatnit a každý si založí svou rodinu, každý hospodaří samostatně, mohou si sice navzájem pomáhat a radit se - ale v dospělosti už nemohou obývat společný byt, ten je jim těsný a také je nevhodný pro život dvou rodin. Krásný čítankový příklad má být neotřesitelnou „tvrdou“ argumentací především pro voliče. Ten drobný manipulační detail, že svět při svém spojování neprosazuje společné byty, ale společné domy, kde každému zůstává plný prostor pro práci i život, ovšem pro udržování, zvelebení a zajištění domu musí všichni poskytnout práci, prostředky a mnohé další, uživatelé domu nemohou vše a všichni najednou zajišťovat a řešit, a proto předávají pravomoce pečlivě voleným zástupcům-odborníkům, kteří ovšem musí brát ohled na posloupnost zájmu celku a teprve potom na zájmy regionu - na to pan Prokeš jaksi „zapomněl“, jako by o společném evropském domě (kam ale chce samostatné Slovensko dovést!) nikdy neslyšel. Další fáze jednání o příštím státoprávním uspořádání nynější ČSFR slavila začátkem února neslýchaný úspěch: obě strany se dohodly! Veřejné sdělovací prostředky oznámily tuto radostnou zvěst národům - a mnoho lidí si oddychlo. Za pár dnů bylo po slávě i klidu, protože Slovenská národní rada tuto dohodu neschválila. K nesouhlasu se přidaly i některé slovenské politické strany a tak známé výhrady k centralismu („Přece si nenecháme od někoho z Prahy poroučet!“) vyústily do doporučení odložit řešení až do období po červnových volbách. Taktická kalkulace s výsledky voleb je naprosto zřetelná: do léta se zvýší nezaměstnanost, ceny dále stoupnou, lidé budou nespokojeni a tak lze s oprávněnou nadějí očekávat větší hlad po volebních slibech všeho druhu - bez ohledu na jejich reálnost i případné důsledky z nich vyplývající. Překvapivé názorové obraty mnohých slovenských politiků - a z různých politických stran! - dávají už zřetelný nástin manévrového záměru: slovenský volič bude přece volit slovenské politické strany a bude potom jen na nás, jak se dohodneme; současný stav, kdy si vitšina Slováků přeje společný stát, už nám potom může být lhostejný. Tento záměr k dosažení moci je kolosálním podvodem na slovenském lidu! Manipulační argumentace už je v poloze prokazatelného nacionalistického rozdmýchávání vášní - bez zábran! Jak báječně k tomu pasuje „anonymní“ výzva, aby Slováci doma shromažďovali zbraně, jak „účelné“ je vyhlášení, že je Slovensko z východu ohroženo a potřebuje svou armádu! Balkanizace nastupuje do země, kde to málokdo očekával. Ale hlad po moci je silnější, politická prostituce už ztratila stud a slaví úspěchy... * ♦ * Federální shromáždění uspořádalo další díl svého představení na téma „Zpráva o událostech 17. listopadu“. Ve zprávě se oznamuje, že tehdy bylo vše dílem souhry náhod, nikdo nic neorganisoval, nikdo masakr neplánoval, byla to jen zvůle pár hor18 POLYGON 2/92 [pageend18]livých - a ovšem řadových - příslušníků. Maně se vnucuje otázka studenta Bartušky (člena vyšetřovací komise), kterou vyslovil ve své knize „Polojasno“. Co potom dělal sovětský generál - ve svém volném čase a v civilu! - mnoho hodin ve středisku operačního důstojníka MV, odkud byly akce řízeny? Údajně se do akcí nezapojoval,, jen“ několikrát z tohoto střediska někam ruský telefonoval! Diskuse poslanců k tomuto tématu měla příchuť mimořádné pikantnosti: poslanci nevěděli o tom, že jejich mnohahodinové jednání až do večerních hodin přenáší čs. rozhlas. Projevy poslanců tedy nebyly zamlženy opatrností „co by tomu řekli voliči“, a pěkně se rozhovořili. Erupční argumentace jásavě zazářila v projevu komunistického poslance, který vehementně prosazoval, aby se „něco udělalo“ s čs. televizí, která šťourá do soukromí politici!). Federální shromáždění ale argumentuje nejen slovně, nejen hlasováním, nýbrž také přístupem ke svým povinnostem. Každý podnikový ekonom lehce vypočítá, kolik stojí ztráta jedné minuty toho kterého pracovníka, kolik stojí jedna hodina nepřítomnosti. U poslaneckých platů to určitě nebude právě zanedbatelná částka - i když produktivita práce bude v korunách těžko vyčíslitelná. Ale výsledky poslanecké práce by měly dosahovat hodnot vyšších nad všechny měny! Měly by! Ale vztah poslanců k parlamentu napovídá, že jejich sebejistoty v „učebním a pracovním zařazení“ se blíží spíše zednickým manýrům desítek předcházejících let. Čs. tisk např. přináší zprávu o tom, že „ ... včera v 9.00 hod., kdy mělo začít jednání, nacházelo se na svých místech pět (!) poslanců, za půl hodiny poté ještě nebyla přítomna nadpoloviční většina poslanců.“ Nejde o žádnou vzácnost ani výjimečnost. Druhý den po zmíněné diskusi ke Zprávě o událostech 17. listopadu, kdy všichni poslanci věděli o opětném přenosu jednání čs. rozhlasem, v 9.05 sdělil zpravodaj do éteru, že 5 minut po ohlášeném začátku je v parlamentu na svých místech přesně 10 poslanců. Takový „příkladný“ vztah k povinnostem hovoří sám za sebe a nepotřebuje komentáře. Veřejně hlásané argumenty, zvláště když nemají bezprostřední oposiční stanoviska, ovlivňují značně veřejné mínění. Začátkem února vysílal čs. rozhlas rozhovor se zahraniční zpravodajkou na téma STASI, čili „StB“ v býv. DDR. Zpravodajka uvedla, že v bývalé DDR jsou spolupracovníci dřívější tajné bezpečnosti odhalováni veřejně - a má to dopady i na existence rodin. Za příklad uvedla rodinu svého německého rozhlasového kolegy, jehož manželka svým udavačstvím po mnoho let zajišťovala sobě i manželovi výhodná zaměstnání, děti bez problémů vystudovaly vysokou školu. Rodina o této „spolupráci“ neměla vůbec tušení a nyní, po odhalení, je celá rodina vystavena veřejnému pranýřování a dokonce existenčně ohrožena, trpí nevinní. Z tohoto dojemného příkladu zpravodajka vyvozuje, že zveřejňování bývalé spolupráce s tajnou bezpečností poškozuje rodiny a doporučuje takto u nás nepostupovat'. A „moudře“ dodává, že je třeba hledět kupředu - a ne se zabývat minulostí, kdy někdo podlehl slabosti a selhal. Obdivuhodná logika s obdivuhodnou argumentací! Když řidič auta způsobí havárii, byla by veřejnost do krajnosti pobouřena, kdyby viník nebyl postaven před soud. I několikasekundová nepozornost, třeba i zcela ojedinělé selhání a třeba i i příčin těžko předpoklada- telného zdravotního kolapsu, vše musí být plně objasněno, spravedlnosti musí být učiněno zadost. Ale dlouholetá aktivní spolupráce s tajnou bezpečností, motivovaná snahou po výhodách a zisku (proč si neustále nalhávat, že šlo vždy a jen o zastrašování? - a proč mnozí odolali?), a s následky někdy horšími nežli je srážka vlaků, má být pardonována jako něco, co se v demokracii nesluší řešit a odsuzovat, protože je to za námi a nyní by to někomu uškodilo! Proč tato zpravodajka v Německu nevyhledala pár jedinců nebo rodin, kde mají zkušenosti s důsledky takového udavačství třeba i v podobě invalidního důchodce - nebo dokonce chybějícího člena rodiny? Třeba by se její normy o utrpení a poškození dostaly do stravitelnějších podob. A stejně tak smysl pro spravedlnost. Smysl pro spravedlnost bude asi v ČSFR úskalím k nepřeklenutí. Dokumenty z bývalého SSSR odhalily jmenovitě politiky, kteří k nám v r. 1968 pozvali „osvoboditele“ k poskytnutí „bratrské pomoci“. Jednoznačná vlastizrada podle tehdejších i nynějších zákonů je ale odstupem let promlčena'. Samet revoluce musí viníky hladit i hřát! A proces s bývalými nejvyššími představiteli ministerstva vnitra u vojenského soudu v Táboře probíhá také s úzkostlivým dodržováním platných zákonů. Však tito soudruzi také prokazují (a lehce!), že oni při výkonu funkcí a služby se řídili jen a jen platnými zákony, plně je respektovali'. Jen ať, proboha, nezkřivíte třeba šéfovi StB vlas na hlavě, co by tomu řekl svět? Jen pěkně vše podle zákonů - byť by byly všelijaké. Přece nemůžeme chtít, aby zákony spravedlivě posoudily podíl obrovské viny zotročování národů dřívějšími mocipány a usurpátory moci. Takové zákony se tak jako tak nikdo neodváží federálnímu shromáždění předložit, však by stejně nebyly přijaty - přece jedna třetina poslanců nebude hlasovat pro přijetí zákona, kterým by se sami odsoudili! Argumenty rozličných kategorií najde vnímavý čtenář či posluchač i v zahraničních sdělovacích prostředcích. Jeden z nich se sice týká Polska, ale nápadně zapadá i do skrumá- že v ČSFR. Polsko už před léty nastoupilo cestu (a setrvává na ní), kdy každý druhý Polák s něčím obchoduje, je tam všechno k dostání - ale životní úroveň klesá, stát chudne - protože se více kšeftuje nežli vyrábí, daně jsou pro stát nedosažitelné, protože činnosti jsou většinou nekontrolované a často i nekontrolovatelné. Nabízí se otázka, jaké nové hodnoty v ČSFR vznikají a za jakých podmínek. Někdy formy privatisace značně připomínají jen výprodej tradic a budoucích možností - lhostejno komu. Někdy i lhostejno za kolik, s jakým dopadem v příštích letech - a hlavně pro příští generace. Stát ví o vlastních občanech, kteří často tvoří cizinci „zeď“ tím, že svým jménem pro ně kupují hodnoty za statisíce a miliony korun. Nehodlám zpochybňovat princip, ale jde o formu a rozsah podvodů v rámci privatisace, kolik jedinců i společností se živí a přiživuje na kšeftování s kupóny, licencemi, právy, kšeftují totiž často s budoucími možnostmi čs. občanů, doslova využívají jejich nynější nemohoucnosti a neznalosti. Vše se souhlasem či shovívavým přihlížením státu. Do kategorie argumentů ze zahraničních zdrojů patří i výrok M. Jakeše pro západoně- mecké noviny, když na závěr hodnocení své minulé činnosti uvedl: „Jsem přesvědčen, že jsem dělal prospěšnou práci'.“ A v těchže novinách je i argument, který má charakter překvapivého poznání (především pro Němce - díky poznávání skutečné situace v bývalé DDR). Jeho obsah lze vyjádřit volně takto: „Ukazuje se, že ve východoevropských zemích není problémem zavést tržní hospodářství. Ale velkým problémem pro celou generaci bude zavést tam i tržní pracovní morálku.“ Nepochybuji o tom, že po čase bude poznání problému rozšířeno v oblasti morálky i bez přídavného jména „pracovní“. My už s tím máme bohaté zkušenosti - a jsou v poloze velice průkazných, tedy „tvrdých“ argumentů. Takže je třeba argumentační oblast pečlivě členit na argumenty tvrdé a natvrdlé. K prospěchu všech. ■ OPRAVA V článku „Spíte, Židé na Slovensku?“ v minulém čísle (str. 16) je bohužel několik chyb v textu, za něž se autorovi Arnoštu Wagnerovi omlouváme a čtenáře prosíme, aby si je následovně opravili: Str. 16, levý sloupec, 14. řádek odzdola - místo „využíváni“ má být „využívání“. Nejdolejší řádek - místo „autor Kasandra“ má být,,podprůměrný autor Kasarda“. Střední sloupec, začátek spodní poloviny - místo „snad pod tlakem >rudověmých<“ má být „snad pod tlakem >roduvémých<“. Setkání ve Světlé Bude to až v září, ale jelikož rodáci ze Světlé nad Sázavou žijí ve všech pěti kontinentech, měli by se to dovědět co nejdříve. Ve dnech 19.-27. září se totiž ve Světlé nad Sázavou bude konat sjezd všech, kteří se zde narodili nebo kteří mají k městu sympatie. U příležitosti sjezdu vyjde kniha o dějinách města, bude odhalen pomník, připravuje se bohatý kulturní pořad. Podrobnosti sdělí: Městský úřad, CS-58291 Světlá nad Sázavou. Dopis je možno adresovat přímo starostovi města. Je jím ostatně bývalý exulant J. J. Staněk, který žil v Holandsku a tam se zasloužil o vynikající pověst Čechů a Slováků v tomto státě. -red- POLYGON 2/92 19 [pageend19]Krmítka Josef Koláček Lady Diana, budoucí anglická >královna<, je už nějaká lahůdka pro novináře. Její blesková návštěva Říma působila v redakcích jako tajfun. A pak, dát přednost před procházkou v Himalájích návštěvě velmi prostého domku na Via Časilina v Římě, to už je nějaký vrtoch. Kdyby za tím nestála postava Matky Terezy z Kalkuty, asi by ji rozcupovali na vlákna. Takhle si mohli novináři dovolovat ohňostroj paradoxů: „Diana si kleká a modlí se s >královnou< lásky, živá světice objímá princeznu, Lady Diana si před svatostánkem zula lodičky a modlila se s >katolickou světicí*, jejíž srdce koktá za pomoci pace-makeru“ atd. atd. Týž den odlétal Jan Pavel II. na svou 54. apoštolskou návštěvu v Senegalu, Gambii a Guinei (těch kratších, ale i dvou až čtyřdenních po Itálii, vykonal rovnou stovku); hodně o jeho otcovském zájmu o černý světadíl a zvláště jeho suchem a bídou trpící obyvatelstvo svědčí nejen jeho výzva o pomoc zemím katastrofálně postiženého pásu zemí Sahel, ustavení fundace na konkrétní pomoc, ale i to, že se tam vydává již po osmé, přičemž se už mluví o dalších cestách do Angoly, pak do Jižní Afriky, potom do Ugandy a přilehlých států. Během letu z Říma do Dakaru, pouhých 4146 km, jak bývá jeho zvykem, zajde mezi novináře, kteří se jako dopisovatelé svých deníků nebo rozhlasů zúčastní celé cesty, a odpovídá na jakýkoliv dotaz, i v pěti šesti jazycích. Jak se dalo očekávat, nejvíce otázek se týkalo »žhavého želízka posledních dnů<, které s nápadnou pohotovostí a horlivostí šířily deníky, jejichž zálibou je napadat katolickou Církev a zvláště papeže Pia XII, ale i nynějšího. Carl Bernstein, americký novinář, který spolu se svým přítelem rozvířili aféru Watergate, jež donutila presidenta Nixona k abdikaci, vytáhl z rukávu dalšího žolíka, tentokrát obvinění Reagana a Jana Pavla II., že při návštěvě amerického presidenta ve Vatikánu v roce 1982 uzavřeli tajný pakt na rozbití komunismu v Polsku, ale i v ostatních zemích střední a východní Evropy. A tedy někde téměř 10.000m nad Alžírském odpovídal Jan Pavel II.: „Je to typický způsob, jak se dělají dějiny a posteriori. Z rozboru pozdějších událostí se někdy snaží vymyslit předchozí věci a jejich příčiny. Nelze však mluvit o žádné dohodě či nějakém formálním spojenectví. Všichni znají stanovisko presidenta Řeagana. Můj postoj byl stanoviskem pastýře, římského biskupa, zodpovědného za hlásání evangelia. V evangeliu je mnoho sociálně-mravních zásad, týkajících se lidských práv. To vše, co má kořeny v evangeliu, bylo rozvinuto a formulováno i v mezinárodních dohodách, jako např. Helsinská smlouva o lidských právech. Stanovisko Svatého stolce je tedy i mým, nezávisle na tom, jedná-li se o mou vlast, o Polsko, a vždy jsem se řídil zmíněnými zásadami. Šlo o problém mravního řádu. Solidar- nošč byla v oné době nespravedlivě potlačena a nebylo to jistě jen dílem polské vlády, nýbrž celého komunistického bloku. Nevíme přesně, jaký podíl na něm měly jednotlivé státy, ale jistě jej měly. Tak se předkládají skutečné dějiny. Bylo by třeba studovat dokumenty, protože od oněch událostí uplynulo už deset let a já si na ně vzpomínám jen všeobecně.“ Než novináři dále naléhali, a tu Svatý Otec dodal: „Vím, že Svatý stolec a Církev bránily ty, kdo se stali obětí totalitního systému. V tom není nic záporného, ani se na tom nemůže zakládat nějaké obviňování. Spíše bych řekl, že to byla chvályhodná věc, kterou je třeba ocenit.“ Na honech to bývá častým jevem. Objeví-li se zajíc, tu v té napjaté atmosféře se pustí střelba jako na frontě při generálním útoku. Tento obraz mi zatanul na mysli, když se vzápětí ozval rabín Marvin Hier, vedoucí střediska Simon Wiesenthal v Los Angeles, a žádal Vatikán, aby otevřel archivy s dokumentací o pomoci nacistickým uprchlíkům. Na takovou střelbu už nebylo možno mlčet a tak mluvčí Svatého stolce Joaquin Navarro Valls s poukazem na dvanáct svazků Actes et documents du Saint Siege relatifs ä la seconde querre mondiale označil tyto insinuace za historická falsa či srozumitelněji: záměrné lži. P. Robert Graham S. J., jeden z vydavatelů těchto 12 svazků dokumentů Svatého stolce a jeden z největších odborníků na tyhle choulostivé problémy, odpovídal na přímou otázku novináře o »vatikánských pasech pro bývalé nacisty*. „Ale jaké pasy! Snad někdo mohl někde ulovit nějaké doporučení všelijakých monsignorů pochybné pověsti. Byl v Římě »černý biskup< Alois Hudal, rektor >Animy< (německá kolej), který se snažil o podobné věci, ale ten nebyl členem římské kurie ani nemohl vidět Pia XII. Já strávil celý život studiem těchto dokumentů a vidím nyní, kolik pitomostí se zveřejňuje.“ Ale novináři si to nevycucali z prstu! Otec Graham vysvětluje, co vyplývá z dokumentů: „V Římě vše procházelo přes Červený kříž. Kdo žádal o pomoc Papežskou komisi pro pomoc uprchlíkům, byl předán italskému Červenému kříži, a to vše muselo projít rukama italské policie, jež zase podléhala anglickým a americkým tajným službám. Rušný pohyb nacistických válečných zločinců byl vždy umožňován se souhlasem spojenců, kteří jich využívali ke kontrašpionáži. Je tedy třeba se mít hodně na pozoru před tím, co se čte v »sensačních knihách a článcích< časopisů. Je tam málo historické pravdy a mnoho dravé chuti na sebe upozornit, udělat si jméno.“ * * * Seděl jsem u oběda se svými spolubratřími v našem domě na Karlově náměstí v Praze. Zvoní telefon, že volají z pražského rozhlasu. Těch pár kroků ke sluchátku stačilo na gejsíry dohadů, čeho se bude týkat jejich žádost. Nejvíce jsem myslel, jako »člověk z Říma<, že se to bude týkat oněch žhavých želízek. A zatím se z toho vyklubal interview o hrozící stávce zdravotníků, která měla vypuknout právě 17. února. Místo novinářské povrchnosti, naivity a celých přehršlí zlé vůle jsem byl konfrontován s podivně zavilým smýšlením, bujícím na českých a moravských luzích a hájích: zdravotníci, kteří si chtějí dělat z nemocných rukojmí, řidiči autobusů, kteří vyhrožují, že nebudou vozit lékaře, a ti zase, že nebudou podepisovat úmrtní listy či recepty atd. Po návratu, vlastně už cestou, když jsem se čtením novin vracel do »krevního oběhu< informací, jsem jen žasl, jak se dokáže rozviřo- vat prach kolem evidentních falsifikátů. Mark Aarons a John Loftus vydali nedávno v Anglii >trhák< Ratlines, kde tvrdí, že objevili senzační klíč vatikánské politiky v depeši CIA, odeslané r. 1942 z Lisabonu. Podle ní Svatý stolec poslal po dohodě s Hitlerem papežskou delegaci do obsazené Ukrajiny. Měl ji vést palermský arcibiskup Lavitrano a jejím cílem bylo sondovat možnost sjednocení s pravoslavnými. Americká diplomacie tomuto falsu uvěřila. Historik P. Graham dokázal, že tato depeš je ze sta procent falešná; neexistovala žádná Lavitranova mise, žádné jednání o tom s Hitlerem, ani žádná změna ve vatikánské politice. Anglický velvyslanec ve Washingtonu, Lord Lothian, se o ní dověděl, informoval Foreign Office v Londýně; ten pak požádal svého zplnomocněnce ve Vatikánu, sira d’Arcy Osboma, aby vše prověřil. Sir d’Arcy Osborn odpověděl lakonicky: „Všechno je to falešné!“ V téže knize, která jistě po nějakém čase >obohatí< i český knižní trh, se strojeným nadšením oznamují další bombu: „Objevili jsme důkazy, že budoucí papež byl informátorem americké výzvědné služby.“ Už jejich podezřelá dedukce zavání: „Poněvadž pouze Mon- tini byl přítomen, když Pius XII. diskutoval o svých plánech, jen on mohl poskytnout výtahy ze zmíněných rozhovorů.“ Čtenář by si mohl myslet, že to musí být pravda, vždyť se opírá o archivní materiály z Washingtonu -i Londýna. Autoři jsou přesvědčeni o své železné logice. Bohužel jim ušlo, protože nejsou dost historicky fundováni, že se jedná o podvrhy klasického italského falsifikátora, Virgilia Scattoliniho, z jeho předvolebního pamfletu »Tajné dokumenty vatikánské diplomacie - Vatikán a strana křesťanské demokracie*. V rozhodujících volbách roku 1948, kdy se rozhodovalo, zda se komunisté uchopí moci či ne, se pracovalo s neuvěřitelnými podvrhy. Scattolini nejen že posloužil komunistům, ale jako dobrý Ital prodal své povídačky i Američanům a ti je jako věrohodné informace předali do Washingtonu. Loftus s Aaron- sem je znovu vyhrabali, aniž by znali podstatu celé situace. A tak udělali z Montiniho, pozdějšího papeže Pavla VI. (a to už je nějaký sólokapr!) agenta americké výzvědné služby. Všechny výzvědné služby disponují velkými sumami peněz. I americká si mohla dovolit platit Scattolinimu 500 dolarů měsíčně, aby získala, jak jí ochotně onen italský fabu- látor nasliboval, »objemnou dokumentaci o vatikánských záležitostech*. V minulosti jsme se setkávali až s udivující důvěřivostí amerických vládních a tedy i špionážních míst. Tyto dobře placené informace - vymyšlené historky - dodnes zatěžují tajné archivy ve Washingtonu a honci senzací, většinou 20 POLYGON 2/92 [pageend20]ještě důvěřivější než členové tajných služeb, nacházejí pro své předem stanovené téže dost a dost dolďadů. A že to nejsou jen Američané, svědčí i nedávno vyšlá kniha Antonína a Jana Ciproani- ho Omezená svrchovanost, kde na 18. straně uvádí dlouhý citát z tohoto > zaručeného pra- mene< - Scattoliniho podvrhu či povídky. A přidá-li se k tomu ještě špetka stranického záští, pak i Unitá (kdysi list komunistické strany Itálie, nyní úředně neúřední orgán Demokratické levicové strany (někdy mám dojem, že těch demokratických komunistů je všude jako bacilů asijské chřipky, která mě momentálně trápí, takže sotva vidím na psaní) z 2. listopadu 1991 s chutí rozmazává tyto »senzační objevy z archivů americké tajné služby< a dochází k závěru, že komunisté měli a mají vždy pravdu, ovšem na základě vědomých podvrhů a ideologických omylů, které však stály lidstvo desítky milionů lidských životů a bezbřehé utrpení. 24. února 1992 (v předvečer zlověstného výročí z roku 1948!!!) H 400 let Jana Amose Komenského Libor Brom Jaká jsou obvyklá lidská snažení, jich} je pln celý svět? Shon za majetkem, hodnostmi a rozkošemi. Je vůbec někdo, kdo by neviděl, Že v těchto věcech tkví podle obecného úsudku základ lidského štěstí, že se jim vše ve světě přizpůsobuje? Co však jsou všechny tyhle věci? Majetek je jistou starostí, hodnosti jdou prázdným dýmem a rozkoše jsou sladkým jedem, osidly všeho zla. Tak tomu věru je, hle- dají-li se, jak to obyčejně bývá, odděleně od věcí lepších a platí-li se jim hlavní zájem. Hledá-li však někdo především pravdivější dobra - moudrost, rozvážnost a zbožnost -, pak tato dobra druhořadá se mu dostanou návdavkem tak jistě, jako předmět položený na slunci vrhá stín... (Jan Amos Komenský) První velký český exulant znamená pro humanitu daleko více než Učitel národů, kterýžto čestný titul tak často pronášel Tomáš G. Masaryk, či theologus, didacticus, philo- sophus, jak stroze shrnuje nadpis na pomníku jeho naardenského posledního odpočinku. Mnozí myslitelé našeho neblahého dvacátého století, mezi nimi Alexander Solženicyn, se shodují v tom, že pro nápravu stávajícího mravního nepořádku ve světě musíme jít v dějinách lidstva daleko zpět - přes Francouzskou revoluci a osvícenství až k renesanci. Říkají, že je nutno přivést na pravou míru osvícenstvím oslavované vítězství vědeckého pokroku a spojenectví britského imperialismu a francouzského racionalismu, které tak změnily tvář evropské civilizace. Říkají, žeje nutno protivit se monopolu intelektuální spekulace od Condorceta, Compta, Darwina až po Marxe, korunovanému Swinburnovu Hymnou člověka a výkřikem Liebknechta na konci první světové války - „Utočíme na brány nebe“. Říkají, že je nutno odmítnout převládající ovzduší materialistického pojetí světa a člověka, jehož zárodky se vyrodily již v pohanském starověku a katastrofální důsledky vybuchly v moderním novověku. Ne, starověký Protagoras neměl pravdu, když prohlásil, že „člověk je měřítkem všech věcí“, středověký Leon Battisto Alberti neměl pravdu, když prohlásil, že „člověk může učinit vše, jestli bude jen chtít“, novověký John F. Kennedy neměl pravdu, když prohlásil, že „všechny problémy světa jsou stvořeny člověkem a mohou být vyřešeny člověkem“. Ano, naše století velikých společenských převratů, masových ničení, světových válek a vyhlazování národa národem, třídy třídou a rasy rasou - naše hrůzné dvacáté století samo je důkazem toho, kam vede mravnost, která se úplně odloučila od svého Tvůrce. Proto myslitelé našich časů volají po obnově mravnosti svých předků před čtyřmi sty léty. Svět uznává dějinný význam našeho Jana Amose Komenského v oboru pedagogiky: vyhlášení roku 1970 - třistaletého výročí jeho smrti - Organizací spojených národů za Mezinárodní rok vzdělání byl toho nejlepším dokladem. Komenský byl však nejen pokračovatelem Vittorina a Loyoly při zdůrazňování mravního růstu člověka, Bacona a Campanel- ly ve studiu přírodního života, Alsteda a Rat- keho v používání lidového jazyka na školách a Ivese či Andreae v podpoře rovného vzdělání pro chlapce a dívky. Komenský byl také prvním, kdo vyvinul organickou filosofii vzdělání, učení skrze smysly, obrázkovou učebnici a vzdělání pro nejranější údobí života. A Komenský byl především mimořádným pansofickým myslitelem, který se pokusil vědecky shrnout a uspořádat veškeré poznání člověka až do samotné své vlastní doby červánků renesance a svítání světského humanismu. Byl mužem, k jehož moudrosti se musí navrátit především jeho vlastní český národ, který - podle novoročního poselství prezidenta Václava Havla - stojí nyní před dějinným úkolem „znovu nalézt sebe sama“. Ať již jakákoli moderní téže je platná a lidské dějiny probíhají lineárním či dialektickým pokrokem, jak navrženo Comptem či Hegelem, nebo jsou jen opakováním prvotních typů myšlení a druhů podle Giambattisty Vica či Ludwiga Edeisteina, pansofické výsledky života Komenského budou vždy promítány proti danému stavu obecných věcí za účelem zjištění, jakou intelektuální, společenskou a mravní změnou lidstvo vlastně prochází, jakého pokroku bylo vlastně dosaženo. Pro náš český národ „znovu najít sebe sama“ znamená porovnat stávající mravní stav s odkazem nejlepších národních předků, studovat jejich rady a přijmout jejich moudrost. To znamená, na příklad, tvrdě odmítnout nové otrlé komunistické rozkazy pro materialistickou indoktrinaci současných generací z nedávného oběžníku Informačního a propagačního pražského oddělení ÚV KSČM a provždy uplatnit výchovné a školní maximy Učitele národů Jana Amose Komenského, jak jsou známy z jeho ohromného, světem uznávaného pansofického díla. Komenský praví, že demokracii nelze vyučovat jako určitý, politický systém, ale žeje nutno přistoupit k nijako ke způsobu úplného života. Od nejčasnějšího věku musí být mladí lidé cvičeni v demokratických ctnostech, zejména ve skromnosti, svornosti a zdvořilosti (modestia, concordia et officium). Škola musí pak být dílnou lidskosti (Ojficina humanita- tis), ve které všichni jsou učeni všem zjemňujícím ctnostem (jež jsou tak pečlivě vyjmenovány v Komenského „Velké didaktice“) a tak naučit se vládnout sobě, věcem a druhým. Komenský praví, že člověk je svou původní podstatou dobrý, poněvadž byl vytvořen k obrazu Božímu. Výchova a vzdělání člověka musí být tedy návratem k jeho původní božské podstatě. Konečný cíl vzdělání je pak trinitární: poznání, ctnost a zbožnost. Vzdělaný člověk musí mít schopnost znát, tvořit a udržovat vztah ke svému Tvůrci. Takový je první krok Učitele národů Jana Amose Komenského na cestě k mravní obrodě člověka. Taková je jeho první rada našemu národu, který dnes hledá, jak najít sebe sama. POLYGON 2/92 21 [pageend21]Smrt prezidentova syna Drahoslav Makovička Ta bezvládná prezidentova ruka visela na prostředním knoflíku saka, ta druhá svírala křečovitě opěradlo židle: „Rozhodnout se musíte sám.“ Ministr měl ruce na kolenou, hleděl k zemi: „Dal jsem tatovi slib.“ „Co tam chcete dělat?“ „Žít.“ „Třináct milionů lidí bude žít tady.“ Starý muž v křesle se usedavě rozkašlal do kapesníku. Bylo to, jako by zvracel nebo plakal. „Žít?“, řekla tiše paní Hana a ministr pocítil stud v hloubi srdce. Cožpak tenhle muž naproti němu někdy žil? Znal jen jedno - politiku. Když mu bylo jednatřicet, odešel za hranice, za ministrovým otcem. Do války. Zatímco teď? Ministr vzpomněl na Oskarovu diagnózu, měli společného lékaře: tuberkulóza páteře, arterioskleróza, dva záchvaty mrtvice. Ke všemu je prezident hlídán na každém kroku. Co to řekl? „Kdybych tu vládu nepodepsal, tak už byla občanská válka.“ - „A pak ruská okupace,“ pomohla mu paní Hana. „Máte o nich iluze?“ Ministr mlčel. „Spal všechny ty lístky, co jsem ti psal,“ požádal v podvečer naléhavě March. Jen jí se svěřoval na kouscích papíru, jenom jí, denně. Tady u ní v bytě se cítil v bezpečí. Byla Američanka, tak jako jeho matka. Náhoda? Často na to myslel. Největší láska je prý ta první. Proč ne ta poslední? „O koho máš strach?“, zeptala se z kuchyně. „Letenku jsem ti obstaral na sedmého března.“ Jakoby nic se zeptala od pečící trouby: „Co kdybys odletěl ty jako první?“ „Jsou tátovy narozeniny,“ odpověděl a Marcia pochopila: v těch hrozných časech budou chtít lidi vidět svého Jana. Nebo je to výmluva? Bojí se o ni? Tak, aby to neviděla, vytáhl ze zásuvky telefon a šel za ní do kuchyně: „Vyřídíš pár slov? Od starýho play- boye jinýmu playboyi?“ Postavila tác s pečenými hruškami na stolek: „Bruceovi?“ Kývl, šla k němu: „Do kdy musíš být pryč?“ „Do rána desátýho.“ „To chce Gottwald představit vaši vládu parlamentu.“ Pohladil March po tváři a řekl skoro s omluvou: „Tam nemůže sedět Masarykův syn.“ „Proč jsi mu účast ve vládě slíbil?“ „Beneš chtěl ve vládě někoho, komu by věřil. A chtěl mě navrhnout na svoje místo.“ „To’s odmítl?“ Byl plný ostychu. V každé chvíli důvěrnosti: „Jsem nejradši sám. Nebo s tebou. Což je totéž.“ Pomyslela si, že by se Jan přece na Pražský hrad hodil, a víc než ten, kdo tam teď byl a že se to mělo stát možná hned po válce. Vzpomněla si na to, jak dokázal po pár větách zdvihnout srdce lidí. Třeba tehdy v Mnichu, tam s ním byla, a on mluvil tak trochu pro ni. Ale co naplat, stalo se jinak, co s hořkými kdyby, když ji ten člověk, plachý a zoufalý, právě tolik potřebuje? Co mu má povědět? Objala ho: „Nesmím nic zvorat!“ Druhý den začal překvapením: Soukup donesl dešifrovaný radiogram z Belgie. Ambasáda sdělovala, jak se říká, věc značného významu. Už chtěl volat prezidenta. Ale vešel Špaček, druhý tajemník, a přinesl - odvolávací dekrety. Propuštění připravil Akční výbor ministerstva, on měl jen podepsat. Vyhazov nepohodlných. Odstrčil od sebe štítivě balík: „Za tohle by mě přece musel pámbu potrestat.“ Zazvonil telefon. Poslouchal nervózně tu zprávu z letiště. Zavěsil: „Tak Davenportka je v čudu“, vydechl. A hned nová starost? „Špa- číčku! Buďte od tý dobroty a lidský lásky, sledujte ten let! Myslím počasí, jestli Londýn bere, zdali dáma vystoupí a tomu podobně. Já vás za to pozvu na domácí bramboračku. Bude jako od maminky.“ Zapadl do křesla, zapálil si pallmallku a šťastně vzdychl: „Já to měl v životě, doktůrku, na pendrek. Já jsem měl slabost jen pro chytrý ženský.“ Tajemník pohlédl výstražně na hodinky: „Staroměstské náměstí. Přebíráte...“ Kapely. Dechovky. Lidové milice. Dodat kuráž, vštípit strach! Ministr stál, v rukou dekret na bachmačskou medaili, kterou převzal za tatu. Dneska by mu bylo devadesát osm. Syn vzpomínal, nevnímal. Až přišla ta věta: „Uvědomujeme si dobře, že kdyby prezident Osvoboditel žil, šel by tento dneska tady s námi,“ zvolal předseda vlády pomalým a přece tak málo rozvážným, opilým hlasem. Syn vyvolávaného člověka se zachvěl. Ne- stvůrná představa, že otec stojí na tribuně vedle předsedy a zdraví milice ke štítu čepice, snad s rudou hvězdou. Co to z něho Gottwald dělá? Vlastního proroka! Ale co na tom, že tu otec není? Vždyť je tady on, jeho syn. Však, v zastoupení! Ruce s dekretem na medaili se zachvěly, tělem otřásla zima. Proč je tu, proč mlčí? Od srdce k hlavě vytryskl hněv. Musíš to zvládnout, říkal si, nesmíš ten dekret odhodit na dlažbu, ani nesmíš odejít, než skončí ten blázinec. Co, nesmíš. Musíš! Když slavnost skončila, povšiml si premiérova zkoumavého pohledu. Kam až můžeme jít? To se ptaly oči, a ústa s čibukem řekla: „Paní Marcia prý odjela. Ani jsme se nerozloučili, myslím já a manželka.“ Tak to jí ani moc líto nepřišlo, pomyslel si ministr, ale řekl: „Musela za nakladatelem. Mám příkaz ji u milostivé paní omluvit.“ Jemu ten buržoazni titul prošel, od něho to předseda i jeho žena brali. Na ministerstvu čekal tajemník. Ministr pohlédl na stěny. Tady všude je samozřejmě odposlech. A tak řekl: „Co myslíte, Špačku, mělo by význam, kdybych se oddělal? Starý už jsem dost, život mám za sebou a před se- bou sám čert ví, co.“ Tajemník se na něho zahleděl vyděšeně. Ale to už ministr odešel do své kanceláře, sedl k balíku a začal podpisovat propouštěcí dekrety. Když to nepodepíšu, stejně je vyhodí, jen na sebe upozorním. Ačkoliv, co jestli si to dají dohromady? Přece kdybych se chtěl zabít, copak bych se pošpinil těmito podpisy? No, tak oni neuvažujou, oni souhlasí se vším, co jim jejich vrchnost určí. Podpisoval dál a cítil, jak v něm roste nový vztah k předsedovi vlády i k jeho komplicům. Styděl se za ně před Bohem i lidmi. Devátého byla neobyčejná příležitost k setkání s prezidentem. Nenápadná náhoda, jak seslaná osudem. Polský velvyslanec předával pověřovací listiny a protože prezident odmítal od puče pobývat na Hradě, museli za ním do ústecké vily. Přijal všechny podle protokolu a všechno probíhalo jak náleží. Prezident zdůraznil slovanskou vzájemnost, Olszewski vyzdvihl tradiční přátelství. Pak přišla ta chvíle. Seděli zas proti sobě. A sami dva. „Co nového?“ zeptal se prezident, jak míval ve zvyku. „Ta protiruská smlouva bude podepsána v Bruselu už za několik dní.“ Prezident ožil: „Tak se Stahn přepočítal. Po únoru ani krok ani píď.“ Ta fráze ministra až zabolela, ale prezident ožil. Vstal z křesla: „Jsme oběť, která varuje. Strašný smysl dějin!“ Utíkal se k přemítání skoro jako k droze: „Ale to znamená válku. A my budem tentokrát na nesprávné straně. Mezi poraženými.“ „My?“ „Republika.“ Ještě před třemi dny si byl prezident skoro jist, že udělal správně, když podepsal. Teď znovu znejistěl. Díval se oknem na spící zahradu: „Dal jsem Gottwaldovi seznam osob, které nesmějí být persekvovány. Byla to podmínka sine qua non za můj podpis.“ To má být nová omluva, pomyslel si ministr a řekl úmyslně hrubě: „Vy myslíte, že to ten syfilitik dodrží?“ „Dokud neodstoupím, tak ano,“ odpověděl prezident a bylo vidět, že mu tvrdé slovo není ani teď po chuti. Stál před ministrem a podával mu ruku, tu, kterou ovládal: „Dal jste otci slib, Jene. Já vás z něho vyvázat nemohu. Ale často jsem se v životě ptal, co by udělal on sám na mém místě.“ Ani Klingerova návštěva nemohla vyvolat podezření. Doktor chodil nepravidelně, tak jak to dovoloval ministrův bohémský život. Když dostával injekci, pustil pro jistotu rádio. Zněl budovatelský pochod. „Oskárku,“ řekl ministr tiše, „v udanou dobu zavoláte, a když se ozvu, ohlásíte, že ten lék máte. Pak pojedete rovnou do Břežan. Ten aeroplán bude čekat. A promyslete si, co si dáte v Anglii k obědu! Já Duck with Nut Stuffing, kachnu s ořechovou nádivkou.“ Pak přijal Kavana, londýnského ataché, a když se s ním loučil ve dveřích, pravil nahlas: „Stavte se ráno, dám vám ještě psaní pro tu vaši kratochvilnou Excelenci.“ Kavan se zasmál na konto Kratochvíla, velvyslance v Anglii, ministr se vrátil, komorník 22 POLYGON 2/92 [pageend22]Příhoda donesl k večeři kuře, za půl hodiny přišel pro talíř s příborem, všechno šlo jako jindy, ministr ulehnul, zapálil si cigaretu. Jenomže pak to přišlo. Napřed jen otázka. Má to všechno smysl? Jedna hrůza skončila a druhá vítězí. A všechno, od začátku. Do kruhu, dokola? Pak úzkost k zalknutí. Ta rozpouští zbytky sil. Není jich už moc a není z čeho brát. Potom přišla myšlenka. Zrádná a zlá. Nestačilo by jen varovat? Jak? Vlastní smrtí. Jsou chvíle, kdy člověk cítí svou duši. A z duše rychle odchází chuť žít. V zásuvce je pistole, v koupelně prášky pro spaní. Po paměti hledá člověk člověka. Ruku, ale čí, jestli je sám? Tak alespoň radu, pomoc, slovo. Je na nočním stolku. Co třeba namátkou otevřít tu knihu? „Ženu statečnou kdo nalezne? Neboť nad perly cena její.“ Za kým to spěchá synova paměť? Za maminkou Charlottou. Přišli tehdy dva. Jak je to dlouho? Třiatřicet let. Byla první válka. Chtě- li, aby odsoudila muže, který zradil císaře. Tím prý i národ. Nevěřím, že se dopustil něčeho nečestného, řekla. Můžeme zatknout vaši dceru. Vašeho syna pošleme na frontu. Co potom, paní? Neuhnula pohledem: Budu se za ně modlit. Závrať zvolna odplouvá a člověk cítí pod se- bou lůžko. Naději. Otec napsal kdysi spis proti sebevraždě. Podle něho pochází naděje z víry. Někdy v tu dobu přišla do pražské pobočky Centra druhá potvrzená šifra. Osobní, jen pro Andreje. To jméno měl k smrti nerad, byl občanem světa, měl několik pasů na několik jmen. Ale co dělat? Dřív poroučely peníze, teď moc. A to byla jediná Andréova vášeň. I když ministra znal, neměl k němu žádný vztah. Když přišel rozkaz k likvidaci Masaryka, necítil mstu ani lítost. Dvě věci ho napadly: ví to Gottwald se Slánským? Kdo z českých soudruhů? A odkud v Centru zjistili, že chce ministr pryč? Z té vily v Ústí? Tenhle rebus nerozluští. Zbývalo mu tedy vybrat napřed způsob smrti, tak aby odpovídal ministrově povaze. A potom dva spolehlivé muže. To nebylo lehké. Masarykův syn byl pro Čechy mýtus. Ale jen pro ně. Tím směrem pak uvažoval a našel řešení. Napadla ho myšlenka, kterou se pobavil. Viděl je před sebou. Augustin byl Němec ze Sudet. Jarin pocházel z Karpatské Ukrajiny. Oba byli občany předválečné republiky a André si představil, jak spolu budou mluvit při plnění výsostného krvavého úkolu. Vždyť každý z nich hovořil tak příšernou češtinou! Teď stáli u velkého stolu, na něm byly plány nádvoří a chodeb Černínského paláce i zvětšenina fotografie. Ministrova ložnice. „Jak chlidky v palastu? Wieviel?“, zeptal se první muž. „Nemohli jsme zjistit, jestli si pro něho jejich lidi nepřijdou. Má v Anglii významné přátele,“ upozornil André. „Tak pozor!“ Druhý muž pohlédl nehybnýma očima do noci: „Končit my musim do sinka svita.“ .Nyní pak jdu k tomu, kterýž mne poslal. A žádný z vás neptá se, kam jdeš? Tak jasně jako teď syn ještě nikdy v otcovu tvář nehleděl.“ Jdi s Benešem, řekl tehdy tata. Když umíral, v Lánech. Jan položil ruku v úzkosti na jeho. Když pak byla bez vlády, měl pocit, že oči pořád žijou. Ale musel vstát a vyjít z ložnice. Čekali na jeho slova. Otec zemřel tak jak žil, řekl, shořel. Ministr odložil na stolek otcovu Bibli. Jít s Benešem znamená jít tam, kam on už nemůže. I kdyby to bylo třeba proti němu. Zhasl a přemítal. V New Yorku čeká velvyslanec Papánek. Připraví schůzi Bezpečnostní rady. To, na čem se předběžně domluvili loni. Koncem roku, než se ministr vrátil zpátky domů. Bože, dej mi najít slova, která zas rozbuší srdce mé země! Andréův plán vycházel podle rozvrhu. Augustin s Jarinem otevřeli zadní branku. Nikdo ji nestrážil. Ocitli se na nádvoří, pohlédli vzhůru. Okno ložnice bylo zhasnuté. Oddechli si. Spal. Vešli vchodem, jehož vrátný měl úkol nevidět a noční službu, úředníka Straku, zamkli v kanceláři. To už jejich lidé z kontrolní centrály v budově architektů odpojili telefony. Pak ti dva odemkli klíčem výtah a jeli vzhůru. Augustin nikdy nezabíjel rád. Ale byl hrdý na to, že patří k Centru. On, bývalé nic, zemědělský dělník. A tu hrdost cítil nejvíc vždycky, když plnil rozkaz. Jarin byl člověk neukázněný, na rozkazy kašlal. Ale už dlouho necítil v rukou, jak z cizího těla vyprchává život. Vždyť válka skončila před třemi roky. - Pohlédli na sebe. Tady. Ty dveře! Otevřeli. Okamžik tmy a ticho. „Kdo je to?“, ozvalo se z lůžka. To byla zrada. Ten blázen snad ve tmě bdí, pomyslel si Jarin; je to chlap zkažená, na nic. Pocítil k oběti bytostný odpor. Ministr rozsvítil. Spatřil ty dva. Reagoval okamžitě. Především vyrazil Augustinovi z ruky tablety s jedem. Jarina odmrštil nohou a vyskočil z postele. Do koupelny! Byl velký, mohutný. „Fass ihn, du, los!“, vykřikl Augustin. Jarin byl v koupelně dřív. Udeřil ministra do spánku pěstí s boxerem: „Brosaj podůšku, býstro!“, zvolal. Augustin mu hodil žádaný polštář, Jarin ho přitiskl ministrovi na ústa. A pevně držel. Augustin pohlédl bezmocně na koberec v ložnici. Má naději nalézt dvě maličké tablety? Lézt po čtyřech, zatímco Jarin bude oběť držet? Nesmysl! Jarin věděl samozřejmě, že oběť udusit nesmí. Kdo by pak věřil sebevraždě? Ale co tedy? Ukázal na okno, Augustin pochopil. Ale musel vytrhnout zarezlý zámek. Vší silou. Potom skočil k Jarinovi, aby mu pomohl. Kupodivu v ministrově těle zůstalo ještě trochu života. Probral se a jak popadal dech, zachytil se rámu. Bojoval se smrtí. A slyšel dva šílence, kteří ho přišli zabít a mluví na sebe německy a ruský. Shodili ho pozpátku, takže padal kotoulem. Když tělo dopadlo do propasti nádvoří, ozval se výtah. Augustin si vzpomněl na Andrého výstrahu. Jdou pro něho jeho vlastní, pomyslel si Jarin. Stačili zhasnout, běželi po schodech dolů. Slyšeli ještě otevřít dveře, ale neviděli, že z výtahu vystoupil komorník Příhoda. Šel ke dveřím ministrovy ložnice, poslouchal tichu a řekl si: něco se mi zdálo. Dovnitř se samozřejmě neodvážil vstoupit. Dvacet minut poté poslouchal André hlášení těch dvou. Vyděsil se nad tím, jako kdyby se setkal s přízrakem. ,2 okna? To je sen!“ Odložil brýle, podržel si ruku na očích. A bezmezné unaveným hlasem řekl tiše: „Vy opravdu nechápete, že by takhle nikdy sebevraždu nespáchal?“ Vzpomněl si na nedávný ministrův výrok: z okna skáčou služky. Podíval se štítivě z jednoho muže na druhého a přemýšlel, jak bude znít další rozkaz; aby zabil Augustin Jarina nebo obráceně? Na chvíli se potěšil představou, že by to mohl rozhodnout sám. Pak pohlédl na hodinky a jel do práce. Když se jeho umdlené oči v autě schoulily k vteřinovému spánku, uviděl v paměti Moskvu a zástupy lidí, v jejichž vinu nemohl uvěřit při nejlepší stranické vůli. Oni se pak doznávali k hrůzným a nesmyslným zločinům - předtím než je popravili. Probral se z mikrosnu. Ozvala se myšlenka: můj ty Karle Marxi, jaké to děláme ze světa divadlo? Berem lidem jejich život. Bon, charašó, all right! Ale proč jim ještě nasazujeme cizí smrt? Nebyl však čas k rozvíjení myšlenek, bylo třeba provést kontrolu akce. A bylo to dokonce horší než čekal. Policejní lékař byl skloněn nad mrtvým, který ležel na zádech, na spánku krvavou ránu. André si všiml doktorových očí: byl v nich úžas i strach. Vyjel výtahem nahoru. Tam to bylo ještě horší. V koupelně prohlížel šéf kriminálky otisky prstů na okenních rámech a výkaly na parapetu. Stopu, kterou sebevrah zanechat nemůže. Když sledoval André jeho zrak dál, spatřil polštář z ložnice odhozený ve vaně. Jeho oči se setkaly s očima kriminalisty. Ačkoliv André tuhle věc nezbabral, na vteřinu na dvě se před tím chlapem upřímně zastyděl. Cestou dolů zjistil ještě jména těch dvou, doktora i policajta. Teplý a Borkovec. A vrátil se do Centra. Za stolem ho napadlo, co bude s ním, s André- em? Kdy, kde, kdo a jak? Nalil si koňak, pustil si rádio. Ministr vnitra mluvil právě v parlamentu. Poslanci měli schválit jednomyslně vládu. „Kolem šesté hodiny ranní nastalo u ministra Masaryka vyvrcholení krize dostavením se prudké ranní deprese, která se stupňovala až do náhlého pominutí smyslů. Mezi zanechanými věcmi jsou i telegramy bývalých přátel z Anglie a Ameriky, obsahující výtky a zklamání nad jeho vlasteneckým postojem. V nekontrolovaném duševním stavu se odebral z ložnice do koupelny, z jejíhož okna vy- skočil...“ André vypnul rádio a řekl k přístroji bezmocně: „Blbci!“ * * * Autorův doslov: Po mnohaletém studiu pramenů jsem srovnal všechna fakta z výpovědí, protokolů atd. A zkusil, zda je lze srovnat tak, aby dala logický děj událostí. Myslím, že jedině tak bylo lze věci vysvětlit. Mimochodem, je v tom i svědectví Václava Černého, Marcie Davenportové, MUDr Oskara Klingera a d. POLYGON 2/92 23 [pageend23]Hovory jihoafrické Jindřich Stikarovský Když před necelým měsícem získala Konservativni strana při doplňovacích volbách v malém městě Potchefstroomu neočekávanou většinu hlasů, v kuloárech vládní Nacio- nální strany zavládla nervosita. Když se pak vůdce vládní oposice Ondřej Treunicht probral ze svého vlastního překvapení a začal hecovat pana presidenta, že potchefstroomské konservativni výsledky jsou typickým dokladem nálad bílého voličstva v zemi, pan president se namíchnul a během dalších 24 hodin vyhlásil referendum. Svým způsobem to bylo riziko, dokonce čin odvážný, protože de Kler- kovy reformy nepřinesly doposud jihoafrickým bělochům nic než vyšší daně, neustále se zvyšující nezaměstnanost a dosti chmurné perspektivy do budoucna. A především pocit, že „čím více se povoluje a dává černochům, tím více chtějí a tím méně si dosažených výhod váží“. Máme-li být upřímní, mají v mnohém pravdu. Černošské masy, které zrušením apar- theidního zákona o kontrolovaném pohybu pracovních sil zaplavují především industriál- ní oblasti Wittwattersrandu, jsou prakticky nekontrolovatelné. Práci sehnat nemohou, musí však jíst a někde bydlet. Ulice Johannesburgu se tedy stávají zónami zvýšeného rizika, kde za bílého dne můžeš být okraden, zmlácen a často i zavražděn. Kdysi čisté a výstavné obchodní tepny města, pečlivě udržované parky a promenády a evropsky vybavená komerční střediska se dnes podobají zaplivaným a ušmudlaným kopiím amerického Bronxu, kde po čtvrté hodině odpolední se nedoporučuje špacfrovat. Tlupy přepolitizo- vaných výrostků obsazují volné byty bez jakéhokoliv povolení, nebo jen proto, že je kamarád „nechá přespat“. Takové „přespání“ se během několika dnů stane trvalou záležitostí, takže třípokojový byt s příslušenstvím se promění ve zdevastovanou noclehárnu pro dvacet či více podivných existencí, které nejeví sebemenší zájem o úklid, základní hygienu či vyrovnání činže. Jde-li si majitel domu stěžovat na příslušné úřady, setkává se s přepracovanými a otrávenými referenty, kteří již ani nezakrývají svou bezmocnost. Neboťjeho případ je jedním z tisíců. Stane se však a nešťastný domácí zjedná podporu oficiálních míst a dostane povolení k vystěhování neplatičů. Během půl hodiny je dům a k němu přilehlé ulice zaplaven stovkami vyjících a hulákajících „pracujících mas“, které se dožadují „práva na bydlení, svobody a zrušení bílé nadvlády“. V jejich představách svobody je pochopitelně zrušení poplatků za byt, elektřinu, plyn, neboť i když nemají peníze, musí přece někde bydlet, musí na něčem vařit, musí něčím svítit. Tak logicky to vysvětlil předák ANC v jednom televizním pořadu, který se lehce a velmi vlídně dotkl této věci. Jakékoliv řešení takového případu se blíží problému kvadratury kruhu. Podaří-li se zoufalému majiteli obytných prostor nežádoucí nájemníky vyházet (za asistence policie pochopitelně), za týden je tam má zpátky. Vybírání činže se pak takřka jistě promění v televizní thriller, jehož klíčovým představitelem a obětí je majitel domu. Ani jihoafričtí domácí nejsou blázni. Takže netrvá dlouho a na doposud Zachovalé průčelní fasádě se objeví křiklavý slogan „FOR SÁLE“ („Na prodej“). Pětiposchoďový činžák s omramo- rovanou halou a dvěma výtahy doposud fungujícími je k dispozici. Ještě před pár lety byl bratru za pět milionů. Dneska je za babku. A ani za tu babku se neprodá, protože takových jemu podobných jsou na prodej stovky. A nejen v Johannesburgu na Hillbrow či Be- reji, ale už i v dalekém okolí tohoto kdysi bohatého a prosperujícího města, protože černošská sídliště se rozrůstají a množí každým dalším dnem, neplánovitě a spontánně, dělením, slepováním starých beden a stloukáním plechů do neforemných barabizen a doupat, bez jakékoliv sanitace, základní hygieny, bez ohledu k ekologii. Když se takové sousedstvo protlačí na hranici bílého sídliště (stává se stále častěji), rodinné domky s pečlivě ošetřovanými zahrádkami, celoživotní investice drobných vrstev bílých Jihoafričanů, se přes noc stávají bezcenným artiklem. Tyto již tak tíživé a takřka neřešitelné problémy jsou pouhou špičkou ledovce. Když probíhala přesvědčovací kampaň, ve které byl národ zapřísahán, aby volil „ANO“ v zájmu pokračování politiky presidenta de Klerka, hlavním argumentem byly sankce a hrozba jejich obnovení. Od rána do večera naslouchalo bílé voličstvo pochmurným varováním o totální isolaci Jižní Afriky, o nastávající katastrofě, která bude ještě horší než ta předešlá, protože sotva svět povolil jihoafrickým „kri- ketníkům“ konečně soutěžit v zahraničí, hned jim to zase zatrhne, a taky rugbistům a jiným čutálistům. A aby to nebylo málo, přidaly se všechny stanice světa, Američané, Angličané, Australané, celé Evropské společenství v čele s panem Kohlem, kdekdo varoval, strašil, nabádal. Přitom celá Jižní Afrika věděla, že veškerý ten sankční strašák je otřepaný politický bluf, platící možná v případě onoho kriketu či rugby, ale rozhodně ne v ekonomii. Neboť každý ví, že přes všechny možné sankce, bude-li Německo či Amerika potřebovat chrom, koupí ho stejně od Jižní Afriky a třeba i od samého Lucifera, protože nikdo jiný ten chrom nemá. A bude-li mít Japonsko namláceno miliony automobilů, velmi rádo je vylodí v Kapském Městě či v Durbanu. Není tomu tak dávno, kdy byl v Jižní Africe apartheid jako řemen, sankce skoro na všechno, a jihoafrická ekonomie byla jednou z nejpevnějších na světě. Důvod byl jednoznačný. Nebyla žádná „Nová politická dispensace“, pan Mandela a jeho bolševičtí kamarádi seděli v base nebo v nějaké buši v Tanzanii, nebyly povoleny komunistické odbory jako COS ATU, ale byl POŘÁDEK! Investoři z celého světa se do Jižní Afriky jen hrnuli, apartheid-neapartheid, protože investor chce mít především jistotu, že z uložených peněz bude mít zisk, a to zaručený. Jelikož tyto záruky měl, investoval. Bohužel, přes všechny dobré snahy a předsevzetí pana presidenta de Klerka, je dnes nemá. Z Jižní Afriky se během několika let stal kotel, který hrozí výbuchem. Každodenní vražedné bitky mezi Zuly a Xhosy o budoucí primát ve vládě nenaznačují, že kýžený mír a politická pohoda juká za rohem. Spíš naopak, jasná nechuť zulského národa zúčastnit se při jednáních na horko- těžko slepeném konstitučním fóru CODESA, kde vévodí především ANC se svými přáteli z Komunistické strany JA, nenasvědčuje pro- spektivnímu klidu v zemi. Též fakt, že v politickém shromáždění, které má připravit novou jihoafrickou konstituci, sedí delegát, který, jak sám doznal veřejně, není ani občanem JAR, je výsměchem a tragedií zároveň. Jde pochopitelně o litevského komunistu a agenta KGB Joe Slova. Ani neustálé filipiky pana Mandely, notorického marxisty a věrného přítele Fidela Castra, v nichž se hemží plány o znárodnění a socializaci jihoafrického hospodářství a dokonce nechuť převzít platební závazky de Klerkova režimu, nemohou rozhodně vyhladit ustarané vrásky potenciálních investorů. Taková je realita. Pan president de Klerk však přesto získal přes 68% positivních hlasů. Dokázal tedy, že má dostatečný mandát bílého voličstva. Dokázal také, že jeho bílé voličstvo je ochotné k mírové spolupráci a k výstavbě nové Jižní Afriky. Pravda je však poloviční a pravá skutečnost je obsažena ve slovech jednoho neznámého voliče z Pietermari- tzburgu, který řekl reportérovi do mikrofonu: „Srdce říká jedno, ale rozum druhé... Volím proto ANO.“ V šedesáti osmi procentech jihoafrických hlasů, které vyřkly své „ano“, je cítit únavu řadového bílého Jihoafričana, jenž pochopil, že není jiného zbytí. Který je takřka na dně svých sil, léta a léta bičován zahraniční a nyní i vládní tuzemskou propagandou, která jej neustále přesvědčuje, že on je všemu vinen, protože on podporoval zločinný apartheid. A proto je jeho povinností dávat, poskytovat, platit větší daně, jíst méně a bydlet hůře, zato pracovat dvojnásob a mít radost z toho, že jeho černý bratr se má lépe, i když nedělá ani více ani kvalitněji, protože on je obětí, které se teď musí všechno vynahradit. Snaží se proto svým hlasem zachránit co se dá. Miluje svou zem, ve které se narodil a ve které se narodil i jeho děd a praděd, kteří před sto, dvěma sty lety tuto zemi budovali prakticky z ničeho a dokázali z ní udělat kvetoucí oázu uprostřed divočiny. Je původem Evropan, proto věří a chce věřit, že bude nakonec možné přesvědčit černého bratra, že zabíjení není východisko a spoléhání na dobročinnost bohatšího souseda není řešení. V jeho „ano“ je poslední zoufalá touha přesvědčit svět, že nabídl to poslední, co měl. Že už opravdu nemá z čeho dávat. Snad to svět konečně pochopí. Johannesburg, 22. března 1992 24 POLYGON 2/92 Hovory jihoafrické Jindřich Stikarovský [pageend24]Český film: A přece se točí Pavel Stiller Jak známo, není situace čs. filmového průmyslu, stejně jako celého hospodářství, nijak růžová. Vloni byly dotace ze státního rozpočtu podstatně zkráceny, což přinutilo Barrandov prodělat životu nebezpečnou odtučňovací kúru. Po 40 letech pohodlného financování shůry a ostrého nepoměru mezi náklady filmů a jejich tržní realizací objevili zhýčkaní pracovníci celuloidové branše u pokladny kina jednoduchou pravdu: kdo z umělců chce točit filmy, musí si na ně vydělat, tzn. mít úspěch u diváků, kdo z producentů chce do nich investovat, musí na nich vydělat. Aby český film přežil, musel se zhubnout o celé dvě třetiny. Z původních 2500 zaměstnanců Barrandova zůstalo koncem roku 1991 pouhých 800. Ostatní buď odešli jinam nebo založili soukromé firmy, které teď pro filmovou produkci pracují na základě domácích smluv a odvedených výkonů. Jako na Západě. Reorganizace práce v ateliérech samozřejmě silně omezila počet dokončených celovečerních snímků. Vloni jich bylo na Barrandově zhotoveno 9, letos se počítá jen s šesti. V době největšího rozkvětu čs. státního filmu v letech 1965-69 se točilo ročně 30-35 hraných snímků, vč. produkce ve Zlíně a na bratislavské Kolibě. Po listopadovém převratu 1989 šly do výroby hlavně koprodukce se zahraničními partnery, ČSFR se zase vracela do Evropy. Jednu z mála výjimek tvořil Jiří Menzel, který si na sebe vždy vydělal. Na vlastní účet natočil např. „Žebráckou operu“ na námět Havlovy hry pro Činoherní klub, kde se pro zákaz nikdy nehrála. Havlova filozofická komedie je „socialistickou“ variantou klasického Gayova a Brechtova tématu: zločiny podsvětí se „organicky“ prolínají s kriminalitou vládců, jedna mafie doplňuje druhou. V totalitní diktatuře, v níž se hrabivá vrchnost s nikým nedělí o moc, je korumpována celá společnost. Proto je také lidská špatnost a zločinnost nedělitelná, podle sociální hierarchie sotva rozlišitelná. Krást a podvádět se naučí skoro všichni. V rámci koprodukce se Západem byly na Barrandově realizovány dva důležité evropské projekty, které se příkladně zabývají českou minulostí. Protože období „hnusákov- ské“ normalizace bylo ještě příliš čerstvé a pro reflexi umělců bez nutného odstupu, ujali se dva významní čeští režiséři starších, tak říkajíc osobních námětů. Karel Kachyňa z Prahy a exulant Jiří Weiss z Kalifornie si mohli splnit svá dávná přání a natočit pravdivé filmy z Terezína a období Mnichova, jež byly za komunistického režimu nežádoucí. Oba mezinárodní snímky dopadly na jedničku a na filmových festivalech vzbudily zaslouženou pozornost. Mistrovským dílem je Kachyňova dramatická báseň „Poslední motýl“ z koncentračního tábora v Terezíně. Britsko-česko-fran- couzský tým odvedl neobyčejně solidní práci a vytvořil jeden z nej lepších světových filmů roku. Neuvěřitelnou story o mezinárodní solidaritě s obětmi barbarského systému napsal kdysi do šuplíku Ota Hofman podle anglického románu M. Jacota. Hofman zemřel v květnu 1989, aniž se dožil svobody a realizace filmu. Předčasný odchod výborného scénáristy a režiséra dětských filmů byl těžkou ranou čs. filmu. Britská firma si vybrala Kachyňu jako renomovaného tvůrce českých klasiků „Už zase skáču přes kaluže“ a „Smrt krásných srnců“, jejichž humor a poesie jsou přes vážnost témat příslovečné. „Poslední motýl“ je příběhem francouzského herce, kterého se nacisté snaží zneužít pro své propagandistické cíle. Kachyňův film není jen poplatný hrůzné minulosti, ale má také navýsost aktuální vztah k současnosti. Postavení umělce a intelektuála v dobách existence represivních režimů, jeho reakce na flagrantni porušování lidských práv a jeho morální povinnost vydat svědectví, upozornit svět na přísně tajené zločiny stojí v popředí Kachyňova a Hofmanova zájmu. V r. 1944 je věhlasný pařížský herec a kea- tonovský pantomim Antoine Moreau přinucen německými okupanty vystoupit na „uměleckém festivalu“ v Terezíně, který nacisté organizují pro zástupce Mezinárodního červeného kříže. Chtějí tak prokázat „normální“ život v táboře a vyvrátit pověsti o „transportech smrti“ do Osvětimi. České město Terezín „věnoval“ vůdce Třetí říše Židům, aby podvedl světovou veřejnost a předstíral mírové řešení židovské otázky. Moreau má se skupinou terezínských dětí nastudovat pohádku o perníkové chaloupce a předvést ji vedení tábora, delegaci Červeného kříže a dalším pozvaným hostům. Pantomimická hra se zpěvy a tanci má dokumentovat „péči Říše o židovské děti“. Při práci s dětmi se Moreau po troškách doví pravdu o nacistickém „ráji pro Židy“. Postupně překoná svůj ochromující strach a rozhodne se pro zoufalý, sebeobětovný čin. Nevida jiné cesty, jak účinně varovat demokratický svět, vytvoří z klasické pohádky o lidožroutské čarodějnici dobře srozumitelnou alegorii o vyhlazení židovského národa. Ve furiózním, Kachyňou velkolepě inscenovaném finále čarodějnice spálí děti v moři plamenů osvětimského pekla. Hrdinskou akci a občanskou odvahu zaplatí Moreau svým životem: ač árijec, je zařazen do nejbližšího transportu do nenávratna. Kachyňův film pokračuje v tradici Němcových „Démantů noci“, Kadárova a Klosova „Obchodu na korze“, Brynychova „Transportu z ráje“ a Herzova „Spalovače mrtvol“ ze 60. let. „Poslední motýl“ opět po letech připomíná bizarní svět terezínských dětí, které si pod dozorem esesáckých smrtihlavů hrají ve stínu šibenic a malují své hrůzostrašné a ne- dětské horory v místech, kde zemřela naděje, kde „motýli už nežijí“. Kachyňův otřesný snímek je zároveň nadčasovým apelem na lidské svědomí a výmluvným mementem, varujícím před všemi druhy růžových fasád a potěmkin- ských vesnic. Jak Kachyňa sám říká: „V našem příběhu jde o násilí a strach. Paralelám k současnosti se pochopitelně nelze vyhnout. Za stěnami našich dnešních perníkových chaloupek se skrývá tentýž strach. Poslední motýl chce lidem - nejen ve východní Evropě - dodat odvahu, aby se postavili tváří v tvář své realitě, své zpackané minulosti. Za krásnými tapetami v Terezíně bydlily krysy.“ Hlavní roli pařížského „smutného muže“ přesvědčivě a jímavě zahrál Angličan Tom Courtney, čelný zástupce britského Free Cinema. Jeho melancholické pantomimické výstupy s ním nacvičil pražský mistr „němého umění“ Boris Hybner. V dalších rolích se osvědčili francouzští, čeští a slovenští herci. Brigitte Fosseyová je statečnou pomocnicí Věrou, Milan Kňažko krutým a nelítostným velitelem tábora, Hana Hegerová zpěvačkou v kavárně, Josef Laufer předsedou Židovské rady města a Josef Kemr houslistou v divadelním orchestru. Výbornou doprovodnou hudbu komponovali Američan Alex North a Milan Svoboda. Druhým příkladem aktuálního výletu do minulosti je Weissův poutavý a barvitý snímek „Marta a já“, k němuž si režisér sám napsal scénář podle autentického příběhu svého strýce. Svobodomilovný pražský rodák Jiří Weiss musel své milované město opustit dvakrát: poprvé 1939 do Anglie a 30 let poté, v roce 1969, do Itálie, západního Berlína, Kanady a nakonec USA. Odešel, aby se pokaždé zase vrátil, 1945 a 1990, hned, jak to bylo možné. Jako .mladý rozhněvaný muž“ se Weiss rád politicky angažoval, ve 30. letech v protifašistickém boji, po r. 1945 na straně sociálního pokroku. Při „výstavbě socialismu“ se však Weiss pořádně spálil. Nechal potom všechny ideologie na pokoji a horoval už jen pro humanistické ideály, „naslouchal hlasu srdce“, jak se vyjádřil. To mu zůstalo, to dělá s oblibou dodnes. V 60. letech byl proto jedním z mála starších režisérů, kteří se nekompromisně postavili na kritické stanovisko mladých a nadějných tvůrců: Formana, Menzela, Chytilové, Schorma, Passera, Němce, Sírového, Vláčila, Jakubiska, Jireše, Máši a dalších. Tato generace přivedla čs. film poprvé a naposledy v širokém záběru na světovou úroveň. Svět stříbrného pláma se nestačil divit vysoce kvalitním produktům čs. filmové školy. Weiss tehdy natočil mj. drama „Vlčí jáma“ a kriminální zápletku „31 ve stínu“. Weissova tragedie ,Marta a já“ je němec- ko-francouzsko-italskou koprodukcí o životě pražských Židů v období Mnichova a za Protektorátu. Rozvedený český lékař Fuchs se v 30. letech znovu ožení a proti vůli svých tří domýšlivých sester si vezme sociálně „nepřijatelnou“ osobu, svou služku a na slovo vzatou kuchařku Martu, jež je navíc sudetská Němka a árijka. Marta je velmi milá žena, skromná a pilná, ale také „tlustá, málo vzdělaná a špatně oblečená“. K předpojatým námitkám sester je Fuchs hluchý a slepý. Svou nevěstu si jak se patří vyšňoří a úplně „zreno- POLYGON 2/92 25 [pageend25]vuje“: nový účes, spravené zuby, elegantní šaty a šperky postupně usmíří žárlivé „kvočny“ s novou šéfkou domácnosti. K nepoznání změněná manželka se svou přirozenou dobrotou a „výrobou laskomin“ na běžícím pásu brzo stane nepostradatelnou osou rodiny. Sotva je však jeden konflikt zažehnán, vypukne druhý. Bratr Marty je fanatický henleinovec, jenž nenávidí vše židovské a agresivně se zasazuje za návrat sudetských Němců „domů do Říše“. Po Mnichovu a německé okupaci se Fuchs musí vzdát své ordinace a nosit žlutou hvězdu. Aby zachránil Martu, která ho hluboce miluje, zažádá bez jejího vědomí o rozvod. Ona se naopak chce s ním vystěhovat do Ameriky. Dříve než se to podaří, roztočí se v Praze osudné kolo židovských transportů. Bratr Marty, nyní říšský Němec, unese svou sestru do Sudet. Váhající Fuchs zahyne v osvětimském plynu, zoufalá Marta se vrhne pod vlak na trase, po které duní nelidské transporty. Obě hlavní role jsou obsazeny virtuoznimi evropskými herci. Sympatický typ obětavého a snášenlivého lékaře vytvořil svým obvykle jemným a zdrženlivým způsobem Pařížan Michel Piccoli. Nádhernou postavu Marty, „bohmské“ kuchařky se zlatým srdcem, citlivě ztělesnila Marianne Sagebrechtová z Mnichova, jež prakticky hrála sama sebe. Vedlejší role svěřil Weiss předním českým a slovenským hercům, mezi nimi Janě Březinové, Svat. Benešovi a Božidaře Turzonovové. O vhodnou hudbu se postaral Jiří Stivín. Hezký dárek divákům si vymyslela německá televize. Premiéra komorního dramatu „Marta a já“ se konala 17. listopadu 1991 - k 2. výročí sametové revoluce v Československu. Weissův autobiografický film se zabývá problémem rasové a politické intolerance na pozadí německo-českých národnostních třenic. Lidské předsudky, projevující se v „normálních“ dobách převážně jen v soukromé sféře, se v napjatých situacích nebo v podmínkách bezohledné diktatury stávají veřejným nebezpečím. Radikální menšiny, toužící po moci a ovládnutí společnosti, se neštítí žádných prostředků: loví v kalných vodách, používají demagogické a teroristické metody, šíří nenávist a lež, rozdmýchávají oheň občanské války a rozeštvávají rasy, národy, sociální třídy a vrstvy. Jak ukazují zkušenosti posledních 60 let, není v tomto smyslu velkého rozdílu mezi nacisty a komunisty. Stagnace a malátnost bolševického režimu, který donedávna doslova konzervoval čas a prostor, mají z hlediska filmařů jednu „výhodu“. Pro historické filmy z nedávné minulosti není v Čechách třeba stavět kulisy, vše potřebné je možno točit na místě, v originálním dobovém koloritu. Jak vyplývá z obou filmových sond do duše národa, ani osudy lidí a jejich starosti se v průběhu času mnoho nezměnily. Pražské a jiné zdi v sobě skrývají dostatek zajímavých námětů a látek k zpracování. Stačí je natočit. ■ Možnosti proměn Pavlína Pilcová Od sametově revolučního roku '89 bylo v exilovém tisku uveřejněno mnoho článků a dopisů od krajanů žijících na Západě, kteří po letech navštívili a stále navštěvují svobodnou vlast. Většinou mají jejich zážitky a dojmy příchuť trpkého zklamání. Pohoršeni i zhnuseni popisují zvyky, chování a reakce minulým režimem poznamenaných lidí. Zřídka se však zmiňují i o vzácné menšině, co vůči vlivům života v komunismu zůstala zázračně imunní, ač jsou patrně přesvědčeni, že by sami k takovým výjimkám patřili, kdyby z vlasti neodešli. 1 Vidět jenom nedostatky je vždycky snadnější, než nalézat řešení či důvody ke chvále a mnohý kritik je motivován především uspokojením pocitu vlastní důležitosti. Jak byl vlastně život tvárněn tím smutným, mnou jen z části prožitým úsekem československé reality, jenž posunul hranice morálky, charakterové neohebnosti a jiné „přežitky“ kamsi do nedohledna? Podepsat, zúčastnit se, odmávat, jednomyslně odhlasovat, uplácet režim, uplácet vůbec a úplatky přijímat znamenalo v reálném socialismu mít svátý pokoj, t.j. možnost zavřít dveře a aspoň doma být více méně sám se- bou, i různé jiné, nesamozřejmé vymoženosti - od slušného zaměstnání a družstevního bytu přes vzdělané děti až po dovolenou u moře. Z vnucované závislosti na všudypřítomné „rodičovské autoritě“ - vládnoucí straně a režimu - se časem stala nezbytná berlička k nesamostatnosti vytrénovaného znormalizova- ného člověka. Jeho vnitřní odpor k Autoritě byl příčinou strachu a zároveň permanentní snahy vyhovět a vyhnout se jakékoli situaci, jež by mohla vyvolat nelibost u představitelů režimu. Sebehodnota se měřila úsudkem „vyšší moci“ o každém jednotlivci, jenom její názor byl směrodatný a názor jedince, i o sobě samém, zbytečný. Na základě koncepce kontroly reálně socialistických občanů sebeovládáním, pocitem bezmocnosti, méněcennosti a pochybami o schopnosti samostatně myslet a rozhodovat, nesouhlas Autority znamenal nesouhlasit sám se sebou, mít pocit viny a obavy z případného „zaslouženého“ trestu. Zmanipulovaný občan pochopil, že podmínkou odměny je předepsané chování, naučil se tedy spolknout odpor a odhodlán dělat, jak je mu nakázáno, otupěl, zcyničtěl a pohřbil iniciativu, sebezodpovědnost i odpovědnost. Nedovolené a nedostupné začal kompenzovat zvýšeným soustředěním na honbu za nedostatkovým zbožím, a to do té míry, že mnohé zakázané přestal postrádat, podřídil se a splynul s do omrzení omílanou oficiální pravdou, ať už jí věřil, nebo ne. Tato systematická výchova k závislosti na daných instrukcích, na vedení, schválení, povolení a „ochraně“, jež vedla k nejistotě, podezíravosti. sobectví, nepoctivosti a pokrytectví, je dosud hlavní a nepřekonatelnou překážkou na cestě k opravdové demokracii. Ať žijeme kdekoli, závislost a ochrana někým jiným, jakási rodičovská náhrada (partner, instituce, společnost, vedení státu) poskytuje iluzi pocitu bezpečí, zbavuje nás nepříjemné nutnosti rozhodovat a odpovědnosti za naše činy, myšlenky a pocity. Opravňuje nás též omlouvat vlastní nedostatky, slabosti a chyby v přesvědčení, že za ty my nemůžeme, že je za ně zodpovědný ten někdy i nenáviděný ochránce, tak jako za naše frustrace a celkovou nespokojenost. Dožadujeme se tedy, aby on, nebo nějaký jiný, lepší ochránce nás učinil spokojenými a šťastnými, protože je to pro něj snažší, než kdybychom si měli štěstí a spokojenost vytvářet sami. Zbavíme-li se sebezodpovědnosti, můžeme se též vyhnout námaze a rizikům potřebným ke změně a k vlastnímu vývoji. Život však není určen jen vnějšími podmínkami, ale taky postojem, který se vůči nim rozhodneme zaujmout a případně jej změnit. Nejdřív musíme zvládnout sami sebe, abychom mohli zvládnout a ovládnout cokoli mimo sebe. Jak řekl Emerson: „Svět ustoupí z cesty tomu, kdo ví, kam jde.“ Prominentní vídeňský psychiatr dr. Viktor Frankl, jenž přežil hrůzy třech nacistických koncentračních táborů, shrnul své poznatky o reakcích a psychickém stavu vězňů ve své vynikající knize „Lidské hledání smyslu života“, která byla přeložena do mnoha jazyků. Jak píše, i v koncentrácích se našli vězni, chovající se bezohledně, podle a krůtě, ale i takoví, kteří se svou dobrotou a láskou k bližnímu podobali světcům. Dr. Frankl vyjádřil přesvědčení, že lidský charakter není určen okolnostmi, nýbrž každým jednotlivcem zvolenou reakcí na vnější okolnosti, že člověk si může zachovat duchovní svobodu a nezávislost myšlení i v nejhorších podmínkách psychického a fyzického útlaku, protože jedno mu vzít nelze - způsob, kterým se rozhodne svůj úděl nést. ■ 26 POLYGON 2/92 [pageend26]POZOROVÁNO Z HOLANDSKA ČERNÝ TROJÚHELNÍK: Československo - Holandsko - Vietnam Pošmourné navlhlé holandské ráno. Vcházím do zasmušilého komplexu bývalé fabriky. Teďje tu tábor uprchlíků, kterému se říká „azyl“. V recepci na mě čeká malý hubený černovlasý chlapec. Podáváme si ruce. Pak mě vede dlouhými čistými, ale studenými chodbami. Vcházíme do pokoje. Čtyři ustlaná lůžka, dva miniaturní stolky, jediná židle, v koutě umyvadlo. Čtyři vietnamští chlapci. Je jim zima. „Proč se nechcete vrátit do Vietnamu?“, ptám se. Dívají se na mě, jako by nevěřili svým uším. Pak jeden z nich řekne tiše: „Komunisti.“ Začátkem roku se zase jednou v holandském tisku psalo obšírněji o Československu. Tentokrát to nebylo nadšení charismatem našeho pana prezidenta či otázky v souvislosti s odvoláním čs. velvyslance. Psalo se o Vietnamcích, kteří utekli z Československa do Nizozemí. Všichni o nich tak trochu něco víme a někteří z nás i potkávali jejich drobné tiché postavičky v ulicích mnohých měst, hlavně těch průmyslových. Říká se jim >rákosníci<. Lidé jim moc sympatií neprojevují, spíš - za komunistů sami utlačovaní - odstrkovali aspoň je, když už se nemohli vypořádat s těmi obličeji kulatými jako měsíc a nacpanými do vojenských uniforem okupantů. >Rákosníci< jsou gastarbajtři. Většinou pracují pilně, jak jsou zvyklí, a pokud jsou výjimky, potvrzují snad jedině pravidlo. Že mají jiné tempo práce a jiný životní rytmus, by snad nikoho nemuselo překvapovat. Ale po listopadu u nás nastoupili také skinheadi, jejichž životní krédo každý zná. Pořádají hony na všecko, co se jim nelíbí - a k tomu patří také Vietnamci. Je jasné, že život v Československu nejsou prázdniny na Havaji, kromě pro - bohužel - ještě značný počet komunistů, kteří se v privatizacích vypírají špinavé peníze či se dále rozvalují na teplých, vysoko postavených místečkách. Život v té naší střední Evropě je pro normální občany nelehký. A tím těžší pro nemilované cizince. My, kteří žijeme na Západě už delší dobu, známe tu atmosféru také odtud. Se stoupající nezaměstnaností zesílí povyk, aby se gastarbajtři vrátili „domů“. V některých zemích se pokřikuje víc (Německo, Belgie), v jiných méně (Nizozemí). Ale většina (slušných) lidí dobře ví, že tak jednoduché to není. Mluví se o lidských právech, mezinárodních dohodách, o právu azylu, povolení k pobytu... Zpátky však k Vietnamcům. Stává se jejich život v Československu už tak nesnesitelným, že odtud musí utíkat na Západ, např. do Holandska? I bez Vietnamců zdejší „azyly“ už praskají ve švech: ostatní Asiati, Afričani, ale i Poláci, Rumuni... Ani bohatá země, jakou Nizozemí bezesporu je, si nemůže dovolit přijímat všechny uprchlíky. Stát se snaží - pokud to jde - zjistit objektivní důvody k povolení imigrace, ale i tak většina uprchlíků končí v letadle směr mateřská země. Nebo země posledního pobytu... Letos v lednu se tedy Nizozemí muselo začít zabývat i vietnamskými uprchlíky z Československa. Podle údajů z Prahy se odhaduje, že v Nizozemí jich je asi 700 a dalších 12.000 je ještě (zatím?) v Československu (z původních asi 35.000). Těch nizozemských 700 čeká deportace do Československa. Nebo... Státní sekretář ministerstva spravedlnosti Kosto říká v interview pro holandský tisk: „Budeme je muset co nejdříve sebrat - i v kostelech, kde hledají útočiště - a po malých skupinkách posadit do letadla směr Praha, ať už se to tamější vládě líbí nebo ne.“ Tomu oponuje čs. strana: „Vietnamci měli u nás pracovní povolení, které jim po dobu trvání zaručovalo i právo k pobytu. Jakmile dobrovolně odešli z Československa, přišli o všechna práva.“ Holandská strana: „Přece není možné jen z těchto důvodů zrušit povolení k pobytu, platné až do roku 1995! A Československo přece podepsalo dohodu o poskytování azylu.“ Praha odpovídá: „Ano, azyl neodmítneme, ale napřed si musí Vietnamci požádat o turistické visum a když (zdůrazněno autorkou) ho dostanou, mohou si tedy požádat o azyl.“ A jak na to reagují Vietnamci? „Nemůžeme zpátky do Československa,“ říká mi jeden z nich. „Nechtějí náš tam!“ „Skinheadi?“, ptám se a vybavuji si nařva- né obličeje a vysoké černé boty holých lebek. „Skini především. Bydlel jsem v Mostě. Jednou mě strašně zmlátili. Bylo jich asi deset. Já byl sám,“ říká a dívá se do země, jako by se styděl, že se neubránil. Pak se mi podívá do očí: „A ostatní nás taky nemají rádi!“ „Pracovali jste?“, zkouším důvod oné nelásky. „Jasně, že jsme pracovali, kvůli tomu jsme tam jeli, i když jsme za stejnou práci vydělávali míň než Češi. Ale naši doma za nás museli zaplatit strašné peníze, abychom se vůbec do Československa dostali. Úplatky,“ vysvětluje, „museli jsme si hodně peněz vypůjčit.“ „A co ti, co je z Holandska už předtím poslali zpátky do Československa?“ „Jsou na tom hrozně. Do práce už je nevzali. Jeden kamarád bydlí u známé rodiny, nemá práci, nemá peníze, nemá nic, neví, co bude dál.“ „Chtěli byste tedy zůstat natrvalo v Holandsku?“ Dívají se po sobě překvapeně. Pak jeden z nich říká: „Ale vůbec ne. Chceme se vrátit domů. Až tam nebudou komunisti!“ Někteří z nich zahájili hladovku. Jiní v zoufalství utekli do kostela, doufají, že tam na ně policie nemůže a že je tedy nebudou moci poslat zpět do Československa. Policie svým vpádem nesmí totiž přerušit mši. Domi- né B. Haanstra z městečka Dosterwelde říká, že policii nebude bránit ve vstupu do kostela. Ale v tom okamžiku začne mše. V kostele má stále „službu“ některý kněz. Jak to všechno kontrastuje se slovy náměstka čs. ministra zahraničních věcí M. Palouše (který už prokázal své „diplomatické kvality“ u příležitosti odvolání čs. velvyslance z Nizozemí, když holandským novinářům vykládal o „lustračních“ důvodech, ač nebyly tehdy ještě sděleny ani odvolanému). Palouš cynicky říká: „Ano, máme tady skinheady. Vietnamci to tu nemají jednoduché... je víc než dost příkladů diskriminace a konkrétních napadení. A samozřejmě to neorganizujeme sami proto, abychom je odtud vyštípali. Ale každý Vietnamec, kterého Holanďané pošlou letadlem do Prahy, bude posazen hned do nej- bližšího letadla směr Nizozemí.“ Jak to tedy vlastně je? Kdo má pravdu, na čí straně je zákon a co lidská práva? Praha Holanďanům říká, a) že to s těmi skinheady není tak horké, b) že Vietnamci odešli do Holandska z ekonomických důvodů, c) že uprchlí Vietnamci nemusí mít žádný strach z komunistických represí doma ve Vietnamu, protože povolení k odjezdu do ČS dostali jen ti „dobře prověření“. Nemohu s tím úplně souhlasit. První argument snad ani nemusím vyvracet, viděla jsem v holandské televizi pořad plný krve o českých skinheadech natočený BBC a předpokládám, že i tak každý ví, čeho jsou schopni. Z objektivního hlediska nemohu ovšem vyvracet důvody „ekonomické“. A konečně, není pravděpodobnější než nějaké „prověrky“ fakt, že tito Vietnamci a jejich rodiny museli zaplatit korupční horentní sumy za to, aby mohli do Československa za prací odcestovat? A vůbec, připomeňme si jen „boat people“, utečence na lodičkách, mordované piráty. To jsou snad disidenti? 3. února t.r. jsme v holandském denním tisku uviděli fotografie a četli články o „ping-pongu“ s Vietnamci. Čtyři z nich byli Holanďany posláni letadlem do ČS. A ČS je promptně posadilo do letadla zpátky. Uplakané obličeje, únava, beznaděj. Jak to bude dál? Kdo má pravdu? A všechno je ještě složitější. V zemích Evropského společenství neexistuje zákon o tom, kam se mají uprchlíci vrátit, pokud je země, kde žádají o azyl, nepřijme. Podle vzájemné dohody (opět mluvím jen o zemích Evropského společenství), se uprchlíci nucené vracejí do země, odkud prokázané přišli, což ale většinou není jejich vlast. Je také známo, že dříve neexistující problém uprchlíků do Československa nabírá na rozměrech. Co má tedy ČS dělat? A co mají dělat Holanďani? Co uprchlíci? Podle mých posledních informací z čs. velvyslanectví v Haagu se vedou dále jednání na úrovni ministerstev obou zemí. Avšak i Vietnam se už zapojil. Je ochoten „zbloudilé ovečky“ přijmout zpátky. Prý bez represí. Podmínkou je však finanční vyrovnání z holandské strany. Československo ve Vietnamu zastupitelský úřad má. Holandsko nikoliv. Nebylo by jen POLYGON 2/92 27 [pageend27]logické po předešlých (řekněme) vzájemných škádleních konečně začít v tom trojúhelníku spolupracovat? A na závěr něco pro pobavení: Víte o tom, že v ČS ještě existuje VONS? (Výbor na obranu nespravedlivě stíhaných, pokud už jste zapomněli.) Rozsáhlá amnestie pana prezidenta by asi měla vyvolávat otázky typu „proč a nač“. Nuže, nejde o to, proč a v jakém složení tato instituce dále existuje, ale spíše o to, čím se nadále zabývá. (Mluvím pořád o lidských právech.) Stalo se, že jakýsi Nigerijec Patrik Ogor byl zatčen a usvědčen a tedy i odsouzen v souvislosti s drogami. Odsouzen mírně: na 14 měsíců. Já bych se, jako matka dětí ve věku ovlivnitelném dealary s drogami - čistě emociálně a tedy i zřejmě arabsky nebo barbarsky - přikláněla k minimálnímu trestu pozvolného usekávání různých údů onoho Nigerijce. Nejsem z tohoto titulu tedy objektivní. Lidského ubožáka Ogora po odpykání trestu a následném vyhoštění „prý“ čeká v jeho rodné zemi trest smrti. Neukapává mi slza, protože pochybuji, že tam kdy dorazí. Ale pohoršuji se nad stanoviskem VONSu, který se tohoto odpadku lidské společnosti zastává! A abych neopisovala: toto stanovisko už přede mnou vyjádřil pan F. Ringo Čech. Takže tímto podepisuji jeho názor: Výbor na obranu nespravedlivě stíhaných by si, když už nic jiného, měl škrtnout ten do očí bijící a dnes už při této jejich činnosti vyloženě směšný přívlastek nespravedliví. A pak ať už se zastávají koho chtějí, IRA nebo PLO, vsjo ravno, jak určitě ze školy a možná i praxe mnozí z nich ještě nezapomněli! JESTLI DOVOLÍTE... Když si my, emigranti, exulanti, krajani, devizoví cizozemci (nebo si sami dosaďte nějaký jiný výraz) dovolíme něco doma kritizovat, buď nám to tam vůbec neotisknou anebo nás plácnou přes prsty: „Nechte si svou kritiku. Nestojíme o ni. Ničemu nerozumíte, nežili jste tu...“ a jiné variace. Rovněž mezi sebou se tu haštěříme: „Proč dělit Čechoslováky na dvě skupiny, ’my zde* jsme zřejmě zářnými příklady všech ctností, zatímco 'oni tam* mají pouze materiální zájmy, jsou koruptní a arogantní.“ Nebo: „Pochybuji, že by se zdejší obyvatelstvo chovalo odlišně, kdyby bylo vystaveno tamějším podmínkám ... proč nepíšete žádný článek na jejich obranu, neprojevíte snahu o porozumění ... měli byste se držet už ze slušnosti popisů situace doma...“ atd. Nuže, dovolím si s těmito názory polemizovat. Většina z nás, kteří píšeme o poměrech doma, jsme normální lidi, nikoliv škodolibí psychopati. Samozřejmě že vidíme, co pozitivního se za ty dva roky doma událo, rovněž se o tom zmiňujeme, ale logické je přece zvýraz- ňovat události a jevy, které by se měly změnit. A také není možné vidět svět jen černobíle, leda pro barvoslepé. Pokud se zdá, že nám ty tmavší barvy převládají, je to proto, že nás některé věci štvou nebo trápí (podle nátury) a myslíme si, že by se s tím mělo/dalo něco dělat. A konečně, proč bychom si nemohli s našimi doma vzájemně nastavovat zrcadlo? Ať klidně například píší, že se někteří z nás, co přijedou odtud, chovají arogantně a povýšeně, ať to doloží příklady, jako to děláme při kritice my. K této konfrontaci by asi taky měly sloužit časopisy, dříve zvané ’emigrant- ské*. Bohužel mnohé zanikly, Polygon a několik dalších naštěstí nikoliv. Takže kousnu do toho natrpklého jablka a začnu kritikou osoby, které si jinak všichni vážíme. Jde o poradkyni (asistentku) pana prezidenta, paní Věru Čáslavskou. Nebudu si dělat alibi popisem jejích sportovních úspěchů a osobní statečnosti v době temna. Taky o tom nikoho nemusím přesvědčovat. Rozhodně také nechci dělat analýzu její práce v současné době. Ale zamrzely mě na ní vloni dvě věci. Po nespravedlivém odvolání čs. velvyslance z Nizozemí jsme my, krajani, odtud psali a urgovali na všech možných místech, aby byl případ skuteční pořádně prošetřen á vysvětlen. Ne všichni jsme dostali na své apelace odpovědi. Například Ivana Třešňáko- vá, bývalá vynikající čs. basketbalistka, která bývalého velvyslance dobře znala, poslala své kolegyni paní Čáslavské dopis s žádostí, aby, pokud možno, použila svého vlivu a postavení a pokusila se v této záležitosti něco udělat. Nechrne stranou, jaký vliv paní Čáslavská má či nemá na fed. min. zahraničních věcí či kolik pošty dostává. Ale pokud hodlá zůstat činná v politice, měla by se naučit (či její tajemnice), že je nutné zodpovídat všechny dopisy. Což se, bohužel, netýká zdaleka jen paní Čáslavské a asi bych se o tom vůbec nezmiňovala, kdyby se neudála další věc. Loni v prosinci jsem viděla videozáznam návštěvy pana prezidenta v Domažlicích, která se konala v souvislosti s čs. -německou smlouvou, a doprovázela paní Čáslavská. Pan prezident v diskusi s občany zodpovídal různé otázky, což nebylo vždycky lehké. Pustila se tam do něho totiž poněkud pavlačovým způsobem jistá důchodkyně: „Není to pravda, víte, že by byla ta správná demokracie, víte, protože určitý lidi, víte, který se za komunistů měli dobře, tak se teď taky mají dobře, víte ... nešťastný rodiče, který mají děti, víte, a nedostanou vodnikád podporu, víte... jó, tak to prostě říkám, jak mi to prostě... jó...“ Pan prezident se ovšem kultivovaně snažil vysvětlit zřejmě nevysvětlitelné, ale pak se o slovo přihlásila paní Čáslavská, jejíž projev se - nejen citovým nábojem - příliš nelišil od projevu oné důchodkyně, i když nepoužívala slova „víte“ a „jó“. Pravila: „...je mnoho problémů mezi lidma... pravda je, že ta doba je strašně složitá, že domnívá-li se někdo, že... prostě... je vrstva lidí, ať už jsou to naši představitelé, kteří skutečně prodělávají nesmírně těžkou dobu, tak jak řekl pan prezident, ti dneska, kteří vlastně nastavují záda... protože to dvouleté období je tak těžké, že ve svých důsledcích nemusím hovořit o tom, že se pracuje od nevidím do nevidím... a že všichni skutečně jsme nesmírně vyčerpáni, takže jak představitelé, tak i lidé sami o sobě, někteří nevěří v to, že se to podaří, ale ta víra tady je, ta víia je zde, prostě... bez diskuse a opravdu tak, jako ze dne nebo z noci nepřijde den, musí přijít svítání... takže asi tolik.“ Dodávám, že tento přepis je autentický a není vytržen z kontextu, pouze krácen. Marně se bráním asociaci s veleslavným projevem někdejšího komunistického politika. A teď, pro zachování objektivity, něco z opačného konce. Proto se to týká opět vystoupení pana prezidenta a jeho štábu, které vysílal čs. rozhlas 23.11.1991 v jakési estrádní relaci z Bratislavy. Na otázku, jestli se státníci mezi sebou baví také o ženských, odpověděl pan prezident, že se s několika státníky shodl na tom, že jejich funkce přitahuje ženský zájem, ale shodli se i v tom, žeje to vlastně pro ně už pozdě... Odpovídal i jeho tajemník pan Saša Neumann - diplomaticky, neb pravil, že slovo tajemník je odvozeno od slova tajný, takže toho mnoho neprozradí, mužem s výrazem „budulínka“ byl nazván pan Žantovský. Kritickými hlasy čtenářů mi bude asi vyčítáno, proč to píšu, co že jsou to za blbosti, proč se radši nesoustředím na věci smrtelně vážné, bolavé a po řešení volající, jako referendum, federace, restituce, rehabilitace či lustrace. Nuže: tím se zabývá velká spousta ostatních novinářů - a na druhou stranu, proč se „na ty nahoře“ taky jednou nepodívat z hlediska jejich lidských kvalit, viděno z úhlu public relation... POST SCRIPTUM K PŘÍPADU BÝV. ČESKOSLOVENSKÉHO VELVYSLANCE V HOLANDSKU Začnu od konce. Tak už máme v Holandsku nového velvyslance. Jejím dr. S. Pauliny, právník asi pětašedesátiletý - s doporučující minulostí: sedm let na uranu v jáchymovských dolech. Tak ať se někdo odváží štípnout! Lustrační komise se mu vyhýbají obloukem... Nikoliv, nechci si pomáhat lacinými vtipy na úkor někoho, jehož situace je už tak dost obtížná. Znám dr. Paulinyho sice teprve krátce, ale nemám žádný důvod pochybovat o vhodnosti jeho jmenování. Zdá se tedy, že život jde dál, aféra z minulého roku byla zapomenuta. Pokusme se ale na závěr ještě zrekapitulovat, co se vlastně stalo a proč k tomu došlo. Jako důsledný nekomunista byl prof. Abrahám navržen na místo velvyslance v Nizozemí na jaře 1990, závazný kontakt s FMZV proběhl v červnu a od poloviny srpna až do nástupu funkce 25.10.1990 byl na stáži v Praze na FMZV. V září dal ministr Dienstbier všechny zaměstnance, od řidičů po ministra, lustrovat... Jak patrno, prof. Abrahám lustracemi prošel, když se mohl bez problémů objevit 25. října 1990 na velvyslaneckém postu v Haagu. Začátkem prosince mu píše náměstek ministra V. Wágner, že ho považuje za „kapitána na zaoceánské lodi“ a jako takový že má nejen plnou důvěru ústředí, ale i příslušné pravomoci. Velvyslanci tehdy dostali tzv. volnou ruku při q^íšťování ambasád od „starých struktur“ a sestavování nových týmů. Velvyslanec Abrahám se této pravomoci rozhodl využít. A jak to tak vypadá, právě to se mu stalo osudným. Nemá smysl tu vyjmenovávat pracovníky 28 POLYGON 2/92 [pageend28]ZÚ v Haagu, kteří měli být vyměněni. Dnes už skutečně většinou vyměněni jsou. I když často jen proto, že jim vypršela normální smlouva. Nejde o jména, ale o fakta. Velvyslanec Abrahám tedy tehdy poslal do Prahy seznam pracovníků, o kterých měl důkazy, že buďto spolupracovali s StB nebo neplnili pracovní povinnosti (vše podloženo příslušnými doklady) a doporučil - zcela ve smyslu pokynů FMZV - obsadit jejich místa pracovníky, které sám vybral. A teprve teď začínají skutečné problémy: začátkem prosince mu píše náměstek Wágner, že jedním ze zásadních rozhodnutí ministra z poslední doby je to, že o obsazování míst na ZÚ rozhoduje ústředí. Velvyslanec tedy žádá, aby mu byla umožněna osobní konzultace problémů přímo na FMZV v Praze, protože situace v týmu na ambasádě je neudržitelná. Praha konzultaci odmítá. Velvyslanec se nevzdává. FMZV napřed nereaguje, ani po urgencích z konce ledna. (Mimochodem, jeden z příslušných zodpovědných a odmítavých úředníků krátce na to neprošel lustracemi!) Začátkem února se začíná konečně řešit aspoň problém neschopného a vulgárního šoféra, a to tak, že FMZV najednou už nestačí posudek od jeho přímého nadřízeného (hospodáře velvyslanectví), ač právě ten Praha v zárodku celého konfliktu vyžadovala. Je vskutku na pováženou, že velvyslanec nemá ani tolik pravomoci, aby mohl - na základě objektivních důkazů - požádat o odvolání neschopného pracovníka a velvyslanec Abrahám se proti tomu také odůvodněně ohrazuje. A odvolání skutečně přichází. 25. února 1991 je nočním šifrovaným telegramem odvolán - velvyslanec Abrahám. (Komupak to asi tak strašně šlapal na paty, že jeho odvolání proběhlo takovým „sametovým“ způsobem?) Napřed se mluvilo o pracovních důvodech odvolání, jinými slovy neschopnosti velvyslance, což bylo ovšem od začátku absurdní, pak prý zase šlo o jeho slovenský původ (ještě absurdnější), novější verzí bylo .mlčení“ za strany FMZV: „... nic nesmíme prozradit, je to státní tajemství...“, ovšem holandským novinářům se klidně v Praze (zodpovědnými pracovníky) vykládalo, že neprošel lustracemi. Jak je možné, že v září 1990 byla lustrace negativní a za několik měsíců nato prý pozitivní. To je záhada. Nebo není? Prý tam v tom mají ještě zmatek, argumentovali na přímou otázku zodpovědní činitelé. Prof. Abrahám je už dávno zpátky na Slovensku. Pochybuji, že na toto krátké období svého života hned tak zapomene. Moc statečně a objektivně se nezachoval ani domácí tisk. Jednala jsem o uveřejnění faktů s časopisy Mladý svět a Respekt. Napřed byly, jak my tady říkáme, „samý uši“, takže jsem pro obě periodika - postupně a po vyzvání - napsala články. Byla v nich i konkrétní jména a funkce zúčastněných. Články nevyšly. Ke cti obou časopisů je však nutno dodat; že mě o tom vyrozuměly a aspoň nějaké články o situaci na FMZV publikovaly. Poněkud sice bezzubé a bohužel pouze na základě informací poskytnutých FMZV. Je jen smutné, že např. Respekt nevěnoval žádnou pozornost dopisu paní Zdeny Abrahámové (manželky velvyslance), která polemizuje s některými informacemi sdělenými náměstkem Wágnerem redaktorovi Respektu. Respekt na to má rubriku a bylo by jen normální dát slovo také druhé straně. Hovořila jsem nedávno s jedním na celém případě také zainteresovaným člověkem. I když se mnou souhlasil v hodnocení postoje FMZV, vyčítal mi, že špiním vlastní stát, „kálím do vlastního hnízda“, když o tom píši. Respektuji jeho lásku k vlasti, já ale nemohu, jako npř. J. P. Sartre, preferovat myšlenku nad nepravostmi páchanými v jejím duchu. Když už jsem u těch existencialistů, je mi bližší názor K. Jasperse, že mezi lidmi existuje určitá solidarita a člověk nemá k nespravedlnosti mlčet, jinak se stává spoluviníkem. A to všechno ilustruje i určitou názorovou propast mezi těmi, kdo dávají svůj hlas na prvním místě rodné hroudě, a námi, kdo volí názorovou svobodu, aniž bychom přitom nutně postrádali vlastenecké cítění. M. Swinkels-Nováková Kdo všechno má v Praze ulici V roce 1984 jsem v tomto časopise uveřejnil článek „O těch pražských pomnících...“. Poukázal jsem na to, že v Praze nám ve 20. století různé pomníky mizely a jiné se objevovaly. Zároveň jsem udělal přehlídku podivných názvů pražských ulic, které se za tzv. normalizace v hlavním městě vyskytovaly. Dnes by se dalo psát o dalším mizení pomníků - různí ti Leninové a podobné pochybné figury naštěstí z Prahy zmizely. Nové pomníky zatím nepřibyly, nejsou na ně zřejmě peníze (a možná, že se noví radní nemohou shodnout, kdo a kde by měl pomník dostat). Názvy ulic, náměstí a nábřeží už byly z velké části zbaveny jmen Engelse, Gottwalda, Lenina, Zápotockého - a také SNB, Pohraniční stráže a Lidových milicí. Zmizel Ždanov stejně jako Anežka Hodinová-Spur- ná, dosloužil Buďonnyj, Fadějev, Sverdlov, Kalinin, Kirov, Kujbyšev. A také Pieck, pochybná existence mjr. Schramm, dále Václav Vacek, Ďuriš, Jodas a podobná bolševická drobotina. Vrátila se celá galerie zasloužilých osobností a ulici či náměstí po z&luze dostali Milada Horáková, Jan Palach awn Patočka. To všechno je v pořádku - a mělo by se v tomto směru pokračovat. Co v pořádku není, je přemíra mezinárodní i domácí komunistické prominence různého kalibru, která pořád ještě ledaskde hyzdí pražské ulice či náměstí. Máme tedy maďarského bolševika Bélu Kuna, komunistického odboráře Zpuku, polské komunisty Marchlewské- ho, Modzelewského a Rakossowského (toho Poláci vyhnali z Polska do SSSR už v roce 1956). Kdo ví, proč mají v Praze ulice ruští bolševici Lunačarskij a Manilskij, proč je Ul- janovská ulice (podle města, přejmenovaného v Rusku podle původního Leninova jména - v Rusku tato kuriozita už zmizela). Máme také Hočiminovu a Guevarovu ulici, rovněž Thorez, Gramsci a Togliatti se u nás ctí. Zřejmě bychom nemohli existovat bez manželů Rosenbergových, bez Šmidkeho a L. Štolla na uličních štítech. Hemží se to u nás postavami z několikrát přepracovaného slabého románu „Mladá garda“ od Fadějeva. Minulá epocha se projevuje v takových názvech ulic, jako je Brigádníků, Dvouletky, Mírového hnutí. Mladé fronty. Mládežnická, Mladých budovatelů, Údernická. Různý komunistický potěr lokálního významu má ještě desítky ulic po sobě pojmenovaných. To skutečně existuje nedostatek českých a světových osobností, po nichž by se daly ulice pojmenovat? Pražská městská správa má jistě starostí nad hlavu. Jenže probrat názvy ulic v Praze a nevhodné přejmenovat, to nechce ani zvláštní intelektuální výkon ani milionové výdaje. Bylo by skutečně na čase, aby v Praze - a samozřejmě nejen v Praze - definitivně skončila éra údajných velikánů bolševické minulosti i v názvech ulic. Antonín Méšťan Výzvy, prosby, dotazy V Československu se bude 5. a 6. června volit nové Federální shromáždění. Do volebního boje se chystá asi sto nejrůznějších stran a hnutí - oficiálně je jich v Československu nyní 112. Je pak samozřejmé, že volební boj si vyžaduje nejen fyzického úsilí politiků (nebo těch, kteří se za ně považují), ale i značných finančních nákladů. Nájem na místnosti, tisk agitačních plakátů, výdaje za dopravní prostředky atd. atd. Není divu, že v souvislosti s nastávajícími parlamentními volbami dostává také redakce „POLYGONUreporřéra“ dopisy s prosbami o uveřejňování výzev krajanům v exilu. Různé strany a hnutí se obracejí na krajany v zahraničí s prosbou, aby přispěli na jejich volební boj. Jistě je tento přístup a výzvy zcela legální. Ale: „POLYGONreportér“ je nad- stranický časopis, který je poplatný pouze myšlence domokracie, politickému pluralismu, svobodě tisku. Byli bychom rádi, kdyby nás tak chápali i ti, kteří nám s prosbou o uveřejnění podobné výzvy krajanům zaslali a my je - neuveřejnili. Jelikož máme stejné sympatie ke všem demokratickým silám v Československu, museli bychom, kdybychom podobné výzvy uveřejňovali, věnovat jedno celé číslo jen a jen podobným výzvám. A to by jistě nechtěli ani autoři výzev a ještě méně pak naši čtenáři. -red- POLYGON 2/92 29 [pageend29]DOPISY LESK A BÍDA EXULANTŮ Pan Jiří Nápravník, tajemník Svazu čs. spolků ve Švýcarsku a člen zastupitelstva Rady svobodného Československa, navštívil nedávno v Praze svého přítele, profesora Jiřího Horáka, který předseduje v Lidovém domě politické straně, za jejíž zkratku ČSSD připisují zlí pravicoví komentátoři malé bolševické béčko v závorce - (b). Téhož dne pobesedoval pan Nápravník také se šéfredaktorem Práva lidu, Miroslavem Jelínkem. Vylíčil mu, že se zatím nikde v Československu nedaří iniciativě, aby v některém z velkých měst republiky byla některá významnější ulice pojmenována „třída Čs. exilu“. Například ostravský primátor zdůvodnil odmítnutí tím, „že se vlastně neví, co to čs. exil je...“ Což nás, myslím, příliš nepřekvapuje- V článku o tomto rozhovoru, který v Právu lidu vyšel 7. března, je pan Nápravník citován v přímé řeči takto:.... Za 23 let, kdy žiji v cizině, jsem měl možnost poznat lesk a bídu exilu po všech stránkách a snad na všech kontinentech světa. Moji nejbližší příbuzní dopadli v exilu vesměs velmi špatně, něřku-li tragicky. Těch, kteří se skutečně dokázali prosadit, těch je - řekl bych - minimální procento.“ Sám žiji stejně dlouho v zahraničí jako pan Nápravník a netrpím zrovna nedostatkem exilových a krajanských kontaktů - také zahrnují všechny kontinenty. Moje poznatky se však diametrálně liší od těch, které získal tajemník Svazu spolků. Tvrdím naopak, že se z exulantů jen minimální procento nedokázalo „venku“ prosadit; myslím, že bych vyložené sel- hávky spočítal na prstech jedné ruky. Ale přiznám se, že do Švýcarska jezdím poměrně zřídka. Asi jen proto jsem si tam ještě nikdy nepovšiml hladových Čechů a Slováků, kteří, jsouce oděni v cáry, přespávají pod mosty a žebrají před vraty curyšských bank a luxusních hotelů. Marně si kladu otázku, nač ten černočerný obrázek exilu - a proč zrovna v předvolebním čase v listě antiklausovského „lídra“ Valtra Komárka. Jiří LOEWY, Wuppertal DŮCHODOVÉ ZABEZPEČENÍ Z ČESKOSLOVENSKA Tak si myslím, že musím také přijít se svojí troškou do mlýna, když asi 202 „pensistů“ čeká, diví se, dokonce si píše na Českou správu sociálního zabezpečení, že se dovoluje zeptat, co se stalo od září 1991 s jeho důchodem a že předem děkuje za laskavou odpověď. Samozřejmě mamě. Československé úřady a jim podobné neráčí se obtěžovat odpovědí, ba ani osoby „vyšší šarže“ Guth-Jarkovského nikdy nečetly, anebo prostě a jednoduše dopisy ignorují. O co vlastně jde, že se užírám, utrácím čas a peníze (vždyť v USA rostou na stromech) a hlavně ztrácím úctu a důvěru ke své bývalé vlasti. O co opravdu jde? 202 bývalých československých občanů, nyní v USA, kteří buď přijeli v důchodovém věku nebo již důchod v ČSFR pobírali, požádali na základě usnesení ministerstva financí USA a Československé socialistické republiky (1968/655) o vyplácení důchodu do USA, což jim po velkém papírování a potvrzeních bylo schváleno. V květnu 1990 byly důchody přepočteny podle „turistického“ kursu a tříměsíční důchod nemohl ani krýt jednoměsíční činži v „Low income“-domě. CM září 1991 do dnešního dne nepřišel ani důchod, ani patřičné vysvětlení pro zadržení důchodu. USA zasílá do Československa občanům, bez ohledu na to, zda mají americké občanství, kteří si však odpracovali povinných 28 kvartálů v USA, aby jim mohla být vyplácena „Social Security“, asi kolem 400.000 dolarů, tedy asi desetinásobek toho, co my pobíráme v US A a ke všemu jsme museli nabýt amerického občanství. City bank, která nám šeky vyplácela, na můj dotaz po důvodu zpoždění, mi obratem odpověděla, že Obchodní banka v Praze s ní přerušila obchodní styky. Zbývá nám asi jediná naděje, že až se pan ministr Dienstbier vrátí z Washingtonu D. C., kde pobýval ve dnech 22. a 23. února u příležitosti jednání „jak pomoci státům bývalého SSSR“ a přiveze do Československa dar USA ve výši 70 milionů dolarů, že také něco zbude pro nás pensisty... Gerry ŠLECHTOVÁ, USA BUDE ČESKÁ VĚDA EVENTUÁLNÍ LIKVIDACÍ ČSAV OHROŽENA? V poslední době otiskl český tisk některé příspěvky, týkající se problému ČSAV. Chtěl bych v této otázce předložit veřejnosti, na kterou se někteří spolupracovníci ČSAV odvolávají, následující elementy k uvážení: Je tomu právě rok, co jsem napsal prezidiu ČSAV (Národní třída) dopis, ve kterém nabízíme spolupráci a hlavně darem cenná technická zařízení. Poslal jsem též dopis na čs. ministerstvo zahraničních věcí s kopií dopisu na ČSAV. Ministerstvo mi přijetí dopisu potvrdilo, zatímco byrokratické vedení ČSAV ani nenapadlo, aby odpovědělo! Nakonec jsme našli, v Československu, jedno pracoviště, které si pro tento cenný materiál (v ceně dvou set tisíc USD!) koncem listopadu 1990 přijelo. ČSAV vznikla podle sovětského vzoru, který, jako i v jiných oblastech, neměl v Československu žádného odůvodnění. Přijímání spolupracovníků na ČSAV se dělo podle politického klíče a proti nespolehlivým se orga- nisovaly politické prověrky, jako např. v roce 1958. ČSAV byla odrazovým můstkem pro politické ambice (jeden z jejich vedoucích se chtěl dokonce stát presidentem). Kastovnický systém akademiků a korespondentů byl klasickým případem „nomenklatury“ a sociální nespravedlnosti. (Ať se zveřejní královské platy a jména akademiků a korespondentů ČSAV.) ČSAV je poslední zbytek „struktur“ bývalého komunistického režimu v Československu. Není divu, že komunisté tuto svou poslední baštu úporně brání. Není možno souhlasit s tzv. Provoláním čtrnácti spolupracovníků ČSAV, hrozícím čs. veřejnosti jistým „katastrofickým scenáriem“, kterému se dá předejít. V katastrofické situaci je přece celá čs. ekonomie a ekologie. Československý zastaralý průmysl otravuje vzduch celé Evropě. Připomínám, že státní struktury výzkumu ve světě existují zřídka. Vědecká práce je všude, až na malé výjimky, monopolem vysokých škol a průmyslu. Existující soukromé výzkumné ústavy, jako např. BETI ELLE v Ženevě, si musí na sebe vydělat. I my zde na universitě musíme tvrdě bojovat o finanční příspěvky na naše knihovny a zařízení. Samozřejmě, Francie má svůj CNRS (Centre National de la Recherche Scientifique) a Německo má svou „Max Planck Gesellschaft“. Ale i zde jednotlivá pracoviště jsou podřízena universitám. Je známo, že A. Einstein vypracoval teorii relativity v Bernu jako zaměstnanec patentního ústavu a že Heyrovský vynalezl polarografii i bez ČSAV. Nedávno někdo vypočítal, že před válkou byla efektivnost vědeckého výzkumu desetkráte vyšší, než je tomu dnes! Zvláštní kapitolu v této problematice tvoří tzv. společenské vědy: historie, právo, filosofie, sociologie atd. Říká se jim „měkké vědy“ pro jejich velmi labilní základnu a snadné politické zneužití. Nevím, jak se pracovníci Filosofického nebo Historického ústavu ČSAV dnes vyrovnávají se svou pochybenou minulostí. Co dnes asi dělají deformátoři historie, kteří byli páteří bývalého režimu? Pochopili pracovníci Čs.-sovětského ústavu, že se jejich vzorová společnost úplně zhroutila? Špatně řízená věda může vést dokonce i k deformacím a ke katastrofám. Známé příklady jsou případ Lyssenka a Černobyl. Rozbourání takového „Bumbrdlíčka“, jako je ČSAV, jistě není snadné. Ale celý život v novém Československu je v bouřlivých přeměnách. I jiné obory mají své velké problémy. V případě ČSAV se nabízí toto řešení: Méně užitečné a politicky zprofanované obory by se měly zrušit a zbytek by se měl připojit k fakultám a k průmyslu, který tuto „novou krev“ opravdu potřebuje. Rudolf LENK, Ženeva POLYGON nemá ve zvyku publikovat dopisy čtenářů, v kterých je chválena jeho kvalita („Samochvála smrdí“), dnes je to výjimka: Vážení přátelé, především tedy pozdravuji a pak v příloze posílám money-order ve výši 375.- US dolarů na vyrovnání předplatného pro přátele v Čechách i pro sebe. V částce je zahrnuto i další - nové - předplatné pro paní M. Š„ doufám že jí budete moci poslat i letošní první číslo. Moji přátelé v republice si časopis moc a moc pochvalují a hlavně jej dávají k dispozici dalším známým. Poté, co nešťastně skončil PÓL, jste vlastně jediným časopisem exilové veřejnosti na Západě, který může naše doma také trochu jinak informovat, než činí vládní noviny. ... Přeji hodně dalších úspěchů s vydáváním časopisu a spoustu nových odběratelů. Já sám jej propaguji všude, kde se jen dá. Váš E. D. VYDRA, Chicago (USA) 30 POLYGON 2/92 [pageend30]für Versicherungs-, Finanz- und Unternehmensberatung sowie Immobilienhandel und Vermittlung rasasra • Čtyř- a vícenásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně • Budete dědit ve Švýcarsku, v Německu, v Československu? Pozor na §§§ I • Jak vysoký bude Váš důchod? » Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty"? • Chtěli byste vědět, co je bezpodmínečně nutné a co méně nutné v otázkách pojištování se? • Vyřizujeme náhrady škod z pojištoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištěni (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. rasaara Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 93252 03 DIVADÉLKO Strafe«!®r 8103UNTBmSXbN Pátek 8. května 1992: Karel ŠÍP, Jaroslav UHLÍŘ Dvojice originálních komiků, jejíž popularita díky pravidelným televizním pořadům neustále roste. S nimi vystoupí Radovan BRZOBOHATÝ s vyprávěním a písněmi z Moravy. Čtvrtek 25. června 1992: Divadlo Járy Cimrmana také není třeba dlouze představovat: Ladislav SMOLJAK, Miloň ČEPELKA, Pavel VONDRUŠKA Začátky představení jsou vždy ve 20.20 hod. Vstupné na jedno představení Fr. 25,—. Doporučujeme rezervovat si vstupenky předem. Telefony: 01/750 41 55 (II Vagabondo) • 01/980 21 73 (David) • 01/937 34 95 (Kučera) ZMĚNA PROGRAMU VYHRAZENA POLYGON 2/92 31 [pageend31]Český zahraniční časopis Zeitschrift in tschechischer Sprache VYDA VATEL / HERAUSGEBER: Nakladatelství POLYGON, Zürich POLYGON-Verlag, Zürich Vychází 8x ročně Z Erscheint 8x im Jahr ASSOCIATION OLGA HAVEL SUISSE vydala 12 motivů PRAHY na pozdravných kartách formátu A5 s obálkou. Výtěžek je určen pro tělesně postižené v ČSFR. Byly vydány 2 série po 6 kusech á sfr. 15.-. Objednávky zasílejte na adresu: ASSOCIATION OLGA HAVEL, BRANCHE HELVETIQUE Valmont 20, CH-1010 LAUSANNE Telefon 021/731 3072 nebo 653 1439 REDAKCE: Jaroslav Lambert, tel. +41-1-372 0930 (CH) Rudolf Ströbinger, tel. +49-4931-7525 (D) Milena Wahlenová, tel. +41-1-272 1560 (CH) STÁLÍ SPOLUPRACOVNÍCI: dopisovatelé: Jan Beneš, USA Jaroslav Bohanes, Československo Adolf F. J. Karlovský, Švýcarsko Josef Koláček, Vatikán Helena Kosková, Švédsko Robert F. Lamberg, Argentina Jindřich Lion, Rakousko Antonín Měšťan, Německo Dušan Novák, Československo Vlastimil Radkovický, Německo Jindřich Stikarovský, Jižní Afrika Pavel Stiller, Německo Ota Ulč, USA Vladimír Valenta, Kanada Arnošt Wagner, Kanada Otakar Zoufalý, Německo Alexej Žák, Švýcarsko výtvarníci: Milan Cimburek, Švýcarsko Jan Kristofori. Norsko / Švýcarsko VYDAVATELSTVÍ A ADMINISTRACE: Ludvík Friede tel. +41-1-432 1768, fax +41-1-433 0620 Administratorka pro Austrálii a Nový Zéland: Mrs Marceía Cech, 65 Kiama A v., Yeppoon 4703 QLD, AUS - tel. 079-397 624 ADRESA (pro redakci, vydavatelství i administraci): POLYGON, Postfach 1737, CH-8048 Zürich 48 ROČNÍ PŘEDPLATNÉ: Evropa: sfr.48.-; zámoří (let.) sfr.54.- (Jednotlivé číslo: sfr. 6- + porto) TISK: Milan Cimburek, Badenerstr. 698, 8048 Zürich tel. +41-1-431 6878 Printed in Switzerland ****** Přetisk článků a kreseb je dovolen bez předchozího svolení vydavatele, ale pouze s poznámkou: „Převzato z časopisu POLYGONreportér, Curych“. OVOCNÁ CUKRÁRNA V GÖTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trádgárdsgatan 2 41108 GOTEBORG Telefon 031 / 130129 Majitelka: Jana Šrámová Zpříjemněte si u nás svůj pobyt, af kratší či delší, zavítáte-ll do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit. 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911/44 84 48 POLYGON reoortér [pageend32]