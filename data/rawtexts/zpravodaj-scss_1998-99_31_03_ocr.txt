časopis čechů a slováků ve švýcarsku časopis čechov a slovákov vo švajčiarsku ročník 31 / 1998 zpravodaj 3 Zimní olympyjské hry 1998 Zlatá medaile pro Českou republiku [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 / 343 47 00 REISEBÜRO C-TOURS ASIE za poznáním a koupáním s Malaysia Airlines: od 26. 2.-25. 9.1998 2 noci Singapur, 3 noci Sun Vista Kreuzfahrt (lodní cesta), 6 nocí Phuket, 1 noc Kuala Lumpur Fr. 2 490.— inkl. čtvrteční let z Ziiri- chu, všechny transfery, ubytování se snídaní, plná pense na Sun Visita, lodní taxy. ***Nové spojení do Brna od 29. března se Slovakia Air denně kromě soboty za Fr. 450.- + letištní poplatky. Podmínky: noc so/ne, max. 1 měsíc. Lety na Floridu s Balair direkt, též senioren- ceny od 62 let - 30% sleva z normální ceny od Fr. 693.— + let. poplatky. Od 5. dubna každou neděli Orlando / Miami. Od 1. dubna každou středu Miami / Ft. Myers. Nové prospekty jsou zde, zajímejte se již teď o Vašé letní prázdniny. Esco Reisen, M-Travel a další organizátoři mají pro Vás připraveny pěkná místa za slušné ceny na různých ostrovech a ostrůvcích ve Středozemním moři. ZA VOLEJTE!!! NEVÁHEJTE!!! Vaše děvčata z C-TOURS Pro naše milé, věrné a nové zákazníky!!! AKCE DO PRAHY Let s Czech Airlines Fr. 299.- + let. poplatky. Zürich - Praha 08:00h / 09:10h Praha-Zürich 19:1 Oh /20:20h Platnost od 10. 3. do 10. 4. 1998 Podmínky: minimálně 2 noci, maximálně 10 dní. Zajímavé ubytování přímo v centru Prahy: vhodné pro skupiny a jednotlivce IKA TOUR - jednoduše, ale pěkně zařízené pokoje s kuchyňkou Fr. 30.— za osobu a noc bez snídaně. ŠPANĚLSKO - DENIA začínáme s výstavbou II. vesničky klubového rázu "KOROUHVIČKA" (La Giralda) Charakteristické znaky: rozloha pozemku 50.000 m2, 500 m od nádherných písečných pláží. Členěni zástavby do několika autonomních částí zaručuje plnou intimitu bydlení. Klidné prostředí s krásným výhledem. Vhodné jak na rekreaci tak . k dlouhodobému pobytu. Na výběr jsou: letní byty, řadové domky, rodině vilky. (Poznámka: I. vesnička s českým zázemím "La Pedrera II" byla realizována vletech 1986- 1988). Informace o této a dalších možnostech podá: Věra Divoká C./Cop 14, E-03700 Denia (Alicante), tel. 0034 (9) 6 578 58 36 Fax 0034161642 21 33, 0034161 578 34 48 Mobilní telefon +34 (9) 19 41 31 56 Sokol Zürich si Vás dovoluje pozvat na 27. REPREZENTAČNÍ PLES, který pořádá v sobotu 14. března 1998 ve velkém sále KONGRESSHAUS Zürich Claridenstr. 5 (vchod K). Otevření sálu 19.30 hodin. Zahájení 20.00 hodin, 22.00 Folklor 75 převede národní tance. K tanci a poslechu hraje taneční orchestr Vlastimila Pelce z Plzně Vstupné: Fr. 40.-, studenti, učni, důchodci (s průkazem) Fr. 20.- Úbor večerní společenský Informace: 01 / 391 72 04 nebo 01 / 242 45 34 [pageend2]zpravodaj 3/98 Ladislav Husák Drobty času 5 Od dobrodružství k dobrodružství si chodím pod střechou milosti Tvé - Pane mezi vejci Kolumbovými jako hazardní hráč který nezná konce - - a přece v něj věří. Když únava jde spát já do noci bdím nad skutky svými snad pošetilými o nichž nikdy nic nebude psáno ale o nichž se domnívám, že chceš, abych je konal. Nikoliv námaha se mně lepí na paty ale otázka za otázkou v napětí rozjímání zdali si počínám správně. Ani pod střechou milosti Tvé - Pane nejsem prázden starostí ale s radostí je snáším. . Vyd. Praha 1995 \ ^ Z obsahu Strana Zlatá krajanská žíla čeká na odkrytí L. Palata 2 Tři prezidenti a NATO 3 Česko-slovenské vzťahy včera a dnes VI. Petřík 5 O smyslu všeličehos L. Frýbort 6 Dojmy k osmému sametovému výročí (dokončení) O. Ulč 9 K teorii o spiknutí v České republice R. Hain 11 Volební právo Čechů, žijících v zahraničí 13 Únorový politický život v České republice D. Seidlová 15 Letom slovenským svetom P. Kassai 16 Zpět k půdě L. Křivánek 18 Shromáždění na připomínku komunistického puče v únoru 1948 19 Konečně dobrá zpráva 22 Rozdělení povodňových sbírek R. Němeček 23 Kolečko místo křižovatky J. Bláha 25 Dostavte se k odpuštění L. Vaculík 27 Žriedlo vzrušujúcich priebehov I. Čeredejev 29 Z diskuse na vzpomínkovém večeru na Jana Palacha a Jana Zajíce 24. 1. 98 30 Dvoje 751eté narozeniny P. Marek 32 O únoru 1948 a jeho následcích Václav Čemý 33 Vznik sítě českých krajanských spolků ve Švýcarsku A. Skoupý 34 K článku "Kdo se bojí genů" A. Růžička 37 Zastavte pokrok K. Lavička 38 Titulní obrázek: Hokejisté České republiky zvítězili ve finále olympijského hokejového turnaje 1998 v Naganu nad Ruskem 1:0 a získali tak poprvé v dějinách ěeského a československého hokeje olympijské zlaté medaile. Většina hráčů hraje v amerických a kanadských klubech, spolu s domácími tvořili skvělý tým odhodlaný zvítězit. 1 [pageend3]zpravodaj 3/98 Zlatá krajanská žíla stále čeká na odkrytí Luboš Palata Nadšený jásot největšího davu Čechů, který se od listopadu roku 1989 dokázal shromáždit, byl určen i těm, na které tento národ, když je nepotřebuje, takřka zapomíná - našim krajanům, a vůbec všem lidem, kteří žijí jinde než v Česku, a přesto se Čechy dále cítí. Je skoro symbolické, že tím, kdo nakonec zařídil, aby se hokejová medaile z Nagana skutečně pozlatila, byl Petr Svoboda, který uviděl svůj český pas poprvé až v olympijské vesnici a který si z našich hokejistů nejvíc zaslouží pojmenování "krajan", jež v zeměpisných šířkách země české normálně postrádá jinde samozřejmý nádech hrdosti a spolupatřičnosti. Nikdo přitom nedokáže říci, která z našich zámořských hvězd se rozhodne jít ve Svobodových šlépějích a za oceánem nakonec zůstane - a nepřestane se přitom cítit příslušníkem tohoto národa. Zlatá hřivna statisíců Čechů roztroušených po světě byla za komunismu považována takřka bez výjimky za ďáblův dukát, jehož neradno se dotýkat. Od té doby se změnilo mnohé, postoj velké části národa i jeho politických špiček ke krajanům však výraznější posun neprodělal. Snad s výjimkou Václava Havla pro ně představitelé tohoto státu neudělali téměř nic, dokonce ani na symbolická gesta se polistopadová republika takřka nezmohla. Trapné, mnohaleté přešlapování kolem změny zákona, která by umožnila volit našim krajanům v zemích kde žijí, je jen špičkou ledovce. Pod hladinou je skryta vštípená nedůvěra, nesolidarita, nevšímavost k jednomu z největších pokladů, které tento národ a stát ve světě má. Přes rozdílnost historických tradic bychom si v tomto směru mohli a měli vzít příklad z Polska, ale částečně i Slovenska, které si své krajany doslova hýčkají, a vědí proč. Protože právě v lidech, kteří dokázali překročit státní a národní hranice, a přesto na svoji domovinu nezanevreli, vězí ohromná síla. I díky ní mohou státy dokonce menší než nevelká Česká republika ovlivňovat běh světa daleko více, než by jim na první pohled příslušelo. Krajanská komunita přitom není něco, co je nám dáno navěky. Pokud nebudeme o tyto lidi, jejich rodiny a děti jevit dostatečný zájem, pak se až na ty nejodolnější jedince prostě rozplynou v mořích jiných národů. Ať už si to chceme, nebo nechceme přiznat, krajanům a krajánkům, kteří se mohou za pár let také změnit v krajany, můžeme z velké části vděčit za hromádku olympijského zlata. Je především na nás Češích v Čechách, zda si uvědomíme, že tento zlatý valoun nám ukazuje cestu ke zlaté žíle, kterou můžeme konečně odkrýt. Nejdříve však musíme vložit své vlastní úsilí. Kdyby mohl už v těchto volbách Petr Svoboda vhodit do volební urny na velvyslanectví v Ottawě svůj hlasovací lístek, byl by to první malý příslib, že to tomuto národu konečně začíná docházet. Podle MFD 25.2.98 [pageend4]zpravodaj 3/98 Úvahy a komentáře Tři prezidenti o NA TO Tri prezidenti České republiky, Maďarska a Polska napsali pro časopis Transitions, jak by argumentovali před Senátem Spojených států ohledně přijetí jejich země do NATO. Nedávno ministři zahraničních věcí z těchto tří zemí navštívili Spojené státy, aby získávali podporu pro přijetí svých zemí. Prezident České republiky Václav Havel konstatoval, že konec sovětského komunistického impéria znamená, že svobodný svět již neohrožuje nějaký gigantický nepřítel, ale že je tu bezpočet nových typů ohrožení v podobě nacionálních konfliktů, ve kterých mizí hranice mezi válkou, terorismem a organizovaným zločinem. Po vyhrané studené válce bude mnohem obtížnější vyhrát mír. Jestliže demokraté nevytvoří společně a včas nový bezpečnostní pořádek, vytvoří jej někdo jiný. Je nutno vzít odpovědnost za svět jako celek. Za ustupování diktátorům ve snaze zachránit mír, jako tomu bylo v Mnichově 1938, demokracie draze zaplatily. Ani Americe se nevyplatil izolacionis- mus, angažovala se potom příliš pozdě, doplatila na to mnohonásobně většími ztrátami. Evropa má šanci vytvořit nový bezpečnostní pořádek, selhání by mohlo vyústit ve válku všech proti všem. Česká republika nechce být jen konzumentem bezpečnosti, ale přispěje k ní svým dílem. NATO je jediná organizace schopná čelit i novým typům nebezpečí, jak se to ukázalo na území Bosny a Hercegoviny. Madridské rozhodnutí přijmout tři další země do NATO je historická šance dotvářet bezpečnostní uspořádání a postupně nabízet přistoupení i dalším evropským demokraciím. Maďarský prezident Arpád Gönz vidí v příležitosti stát se plnoprávným členem NATO ocenění maďarského úsilí o upevnění politické, ekonomické a sociální stability, aby splnilo kritéria přijetí. Rozhodnutí o přijetí naplnilo Maďary hrdostí. Rozšíření NATO je rozšíření území bezpečnosti a stability. Z členství pijme povinnost přispívat ke zvýšení efektivity společné obrany a stability ve vlastním regionu i v celé Evropě. Přijetí nových členů není namířeno proti žádné zemi, je procesem začleňování do určitého společenství. Aliance má za sebou úspěšnou historii. V době studené války nepadl jediný voják NATO na obranu členského státu. Za více než čtyři desetiletí se ukázalo, že je jedinou organizací, schopnou zaručit bezpečnost Evropy. Obrovská lidská tragédie v bývalé Jugoslávii ukázala, že evropští spojenci sami, bez přispění Spojených států, se nejsou schopni s krizovou situací na kontinentu vypořádat. Aliance neúnavně pracuje na upevnění spolupráce s bývalým úhlavním nepřítelem, Ruskem. V říjnu 1956, ve dnech maďarského povstání, jsme volali po neutralitě. Neutralita malé země mezi dvěma velmocemi může existovat jen tehdy, pokud ji obě garantují. Maďarsko se bude dělit se sousedními zeměmi, které dosud nebyly pozvány, o své zkušenosti a pomáhat jim na cestě do aliance. Během posledních let se podařilo normalizovat vztahy se všemi sousedními zeměmi s výjimkou bývalé Jugoslávie. Maďarsko usiluje o novou kvalitu partnerství s Polskem a Českou republikou. Mělo s nimi společnou historii krutých válek, potlačených revolucí a promarněných možností. Nyní přišel čas, aby budoucnost byla lepší. 3 [pageend5]zpravodaj 3/98 Polský prezident Alexander Kwasniewki uvádí, že Polsko patří mezi státy, které vnímají systém bezpečnosti v Evropě jako systém euroatlantický, založený na trvalé politické a vojenské přítomnosti Spojených států v Evropě. K tomu vedou Polsko zkušenosti z obou světových válek. Evropa a Amerika se vzájemně potřebují. Spojené státy, poučeny selháním demokracie v Německu a Itálii, vyvinuly model demokracie opřený o jasně definované hodnoty a chráněný příslušným vojenským potenciálem. Tento model je založen na tom, že pomoc může být poskytnuta všem, kdo jsou ochotni tyto sdílené hodnoty bránit. V tomto duchu upevňuje Polsko svou vlastní demokracii a modernizuje obranu. Společné cíle s Českou republikou a Maďarskem i přátelské vztahy s ostatními zeměmi, především s Německem a Ukrajinou, vedou k vytváření regionálních programů a struktur. Tím chce Polsko přispět ke stabilizaci oblasti a podporovat její ekonomický a demokratický vývoj. Při vytváření nadnárodního bezpečnostního systému musí politické faktory převládat nad vojenskými, které zase závisí na ekonomické síle. Rok 1989 umožnil vznik nové regionální politiky ve střední a východní Evropě, založené na spolupráci mezi suverénními a demokratickými státy. Bez jediného výstřelu vzrostl počet sousedů Polska ze tří na sedm. Ve stejné době se sjednotilo Německo. Polsko přikládá velký význam budoucí politické spolupráci uvnitř NATO, např. v rámci Výmarského trojúhelníku, který spojuje Francii, Německo a Polsko. Tak jak měla dříve západní Evropa svůj Marshallův plán, měla by i zbylá část kontinentu společně vypracovat jakýsi "Marshallův plán B". Přijetí Polska do NATO je pro evropskou bezpečnost zcela zásadní. Jeho geografická poloha - ono prokletí polských dějin - nabízí NATO historickou šanci stabilizovat celý kontinent. Proč chce Polsko vstoupit do NATO? Bojí se Ruska nebo snad jiné země? Stejně jako všichni máme strach z agrese. Nebojíme se Ruska, pokud bude pokračovat cestou demokratického vývoje a vyvaruje se rozvratu - původce těch nejhorších revolucí. Chaos v postsovětském prostoru by byl nesrovnatelně nebezpečnější než jinde v Evropě. Důvěřujeme politické elitě Ruska, že udělá vše, aby předešla rozvratu své země. Avšak kdyby chaos hrozil zachvátit východní Evropu, což nelze zatím vyloučit, bylo by třeba sáhnout k použití přiměřené vojenské síly. Podle průzkumů nepovažují Rusové Alianci za ohrožení svých zájmů v Evropě, spíše poukazují na nebezpečí islámského fanatismu a čínského expanzio- nizmu. Splňuje Polsko vojenské a systémové požadavky pro členství v NATO? Jsme schopni přispívat do jeho rozpočtu, veřejná kontrola ozbrojených sil je zaručena, máme dostatek anglicky mluvících důstojníků. Polsko, Českou republiku a Maďarsko spojuje dlouhodobé přátelství a vzájemný respekt. Společné dědictví, strategická poloha a příspěvek k demokracii dovolují optimismus, že vstup do NATO bude ratifikován a že se 4. duben 1999 stane významným dnem polských dějin i svobodného světa. Nová přítomnost, 12/97, kráceno Záměrně se zabýváme šířeji postojem těchto dvou států. Česká republika se má prezentovat jako partner na výši a důvěryhodný. Mezi to rozhodně neřadíme ještě nedávný pohrdavý postoj k sousedům, zejména k Polsku - my jsme ti nejlepší, my se nebudeme zdržovat kvůli sousedům, my jsme přece něco víc. Projekt Visegrádské trojky později čtyřky se nehýbal z místa pro značný nezájem z české strany. Je dobré si všímat třeba výsledků polské zahraniční politiky. Sotva která země byla válkou postižena tak jako Polsko. A dnešní poměr 4 [pageend6]zpravodaj 3/98 Německa a Polska - je označovaný za velmi dobrý, přátelský, při tom z Polska byl vystěhován asi stejný počet německého obyvatelstva jako z Československa a navíc hranice Polska se posunula na západ do území východního Německa. Více evropského rozhledu je na místě. Ted bychom se měli snažit udržet krok a více spolupracovat se svými sousedy. Nad projevy některých poslanců v parlamentě v otázce ěesko-německého poměru zůstává rozum stát, je to do značné míry výraz toho, jaké voliče zastupují. Zdravé sebevědomí se žádá, ani povýšenost ani podlézavost nejsou na místě. -rk- Československé vzťahy včera a dnes Vladimír Petřík O československých vzťahoch sa popísali tisícky strán: predovšetkým na Slovensku. Bol to a je to najmä náš problém, ktorý nás v minulosti často znepokojoval a ani dnes nás nenecháva ľahostajnými. Má niekoľko rovín - politickú, spoločenskú, kultúrnu aj ľudskú (zmiešané manželstvá, vyhosťovanie českých ľudí zo Slovenska r. 1939, dnešní slovenskí "gastarbeiteri" v Čechách a pod.). A má svoju históriu, s istým napätím prinajmenej od čias národného obrodenia. Spory a napätia nastali vtedy, ked si Slováci kodifikovali vlastný spisovný jazyk (1843). Bolo to z mnohých dôvodov nevyhnutné a zákonité a netreba sa k tomu vracať. Chcem len zacitovať niekoľko viet zo Štúra, ktoré sú (alebo boli) okrídlené na Slovensku. Štúr nimi reagoval na kritické hlasy kvôli zavedeniu spisovnej slovenčiny a chcel zamedziť roztržke: "Budú si vari daktorí aj to myslieť, že sa od Čechov odtrhnúť chceme, ale zachovaj nás Boh od odtrhnutia. Kto sa teraz od bratov trhá, padne pod najťažšiu odpovecľ pred národom naším. My v tomto zväzku s nimi, ako sme boli, aj naďalej ostať, čokoľvek znamenitého vyvedú, si osvojovať, s nimi v duchovnom spojení stáť a kde im budeme môcť čo dobrého urobiť, vykonať chceme, ako to naspäť od nich ako bratov očakávame." Je to ako vidieť pekné predsavzatie, ale napokon veci dopadli ináč. "Proč jste se odtrhli?" - zaznievalo pred prevratom veľakrát z českej strany, ktorá zavedenie slovenského spisovného jazyka pokladala vždy len za "odluku". Štúr síce vyslovene hovoril, že Slováci sa nechcú odtrhnúť, ale český človek to chápal inak. Táto otázka sa "riešila" po vzniku Československej republiky roku 1918 najmä forsírovaním oficiálnej koncepcie jednotného československého, národa, čo zasa nemohlo uspokojiť slovenskú stranu. Potom prišli ďalšie stereotypy - "kudla do zad" a slovenská zrada roku 1939; "genocída" Slovákov v dôsledku českej politiky po roku 1945 a 1948. Žiaľ, práve tieto krátke spojenia sa nám na oboch stranách Moravy dosť často plietli popod nohy. Dnes je už všetko toto za nami. Druhé dejstvo "odluky", ktorú napriek spomenutým krátkym spojeniam chcelo pomerne málo ľudí, sa udialo pred pár rokmi, keď sa Česi a Slováci oddelili do dvoch samostatných štátov. Spory a napätia dostali iný charakter. V podstate charakter manželstva po rozvode, kde sú ťahanice o spoločný majetok. Slováci si robili nárok na nejaký oltár, robia si nároky na nejaké zlato a pár iných vecí, napr. lode. Česi hovoria o miliardách, ktoré im dlhujú Slováci. Problém vyrovnania sa zasekol, ba zvýšil hladinu adrenalínu v krvi politikov, ale to už tak býva a nechajme problém na ich pleciach. Vzťahy medzi ľuďmi skomplikovala hranica. Problém hranice je problémom štúdia Slovákov v Česku a naopak, výmeny kníh a časopisov, fungovania kultúrnych stredísk, turistiky, návštev atď. Sú aj nejaké pozitíva? Nová situácia všeličo vyčistila. Na českej strane odpadol "povinný súhlas" so všetkým slovenským (a to nielen v kultúre, ale aj v spoločenskom živote), na slovenskej strane váľanie zodpovednosti na Čechov. Vieme, že "bratské" 5 [pageend7]zpravodaj 3/98 vzťahy boli veľmi formálne. A formalizmus plodil ľahostajnosť. Teraz by mal nastúpiť sku točný záujem, vyvierajúci z vnútorného rozhodnutia či popudu - v podstate individuálneho Opravdivý individuálny záujem zaváži viac ako formálny záujem všetkých. Pravda, oveľ viac je nezáujmu - a tu sa nožnice stále roztvárajú. Jednou z úloh kultúrnej sféry, ale zas; realizovanej skôr individuálne alebo skupinovo, je meniť tento nezáujem, ktorý môže ľahkí nadobudnúť aj prvky averzie, na záujem. Kultúra totiž spája, kým politika väčšinou roz deľuje. Deje sa to aj dnes a dialo sa to aj v minulosti. Podmienkou úspechu je však prehlbujúce sa vzájomné poznávanie. Ľahostajnosť č averzia vznikajú práve z nepoznania alebo vytrhnutých faktov, ktoré tak rady servírujú ma sovokomunikačné prostriedky na oboch stranách. Televízia, rozhlas, noviny, to je prian zlatá baňa rodiacich sa predsudkov. Predsudok znamená zablokovanie akejkoľvek zmeň; k lepšiemu, petrifikovanie daného stavu. A terajší stav, ak ho berieme globálne, nie je dobrý Treba uvažovať o konkrétnych krokoch, nechajme to však na diskusiu. Chcel by som týchti pár poznámok, ktoré sa snažia poukázať na problémy a podnietiť záujem, zakončiť Štúrom ktorým som začal. Štúr chcel v podstate povedať toto: hovoríme a píšeme dvoma jazykmi ale zotrvávame v duchovnom spojení ako predtým. Dnešná parafráza Štúrovej myšlienk znie asi takto: máme dva štáty, ale aj tak chceme byť si v duchovnej, kultúrnej a spoločens kej sfére takí blízki ako predtým. Chce to však vedomé úsilie, zrejme väčšie ako predtým ale výsledok bude stáť za to. O smyslu všeličehos Luděk Frýbort Je to hotové osvěžení číst i psát jednou zase něco jiného než pořád dokola o panu Klausovi a o tom šmodrchanci, jemuž se říká současná česká politika. V lednovém čísle Zpravodaje jsem si se zájmem přečetl úryvek z knížky Benjamina Kurase, však vy víte, o tom smyslu českých dějin. Již spěchám, abych k němu přiložil své polínko, jelikož se mi zdá, že jej má zapotřebí. Každý věk něco hledá. Rytířstvo věku Parsifalova například hledalo svátý Grál. Paničtí poetové minulého století se sháněli stejně úporně po smyslu života a občas se trávili utrejchem, nemohouce žádný najít. Nu, a obyčejem tohoto století už od času Pekařova je zase hledat smysl národních dějin. Společná potíž toho podnikání tkví v tom, že se rytířové vydávají hledat věc, o niž nevědí zcela přesně jak vypadá, či zda vůbec existuje: i není divu, že se nedohledají ničeho. Nicméně má všechno svůj smysl, i kámen u plotu jej má. Má jej osobní i národní existence a není nesnadno jej najít. Hledaví rytířové nic nenalézají, neboť hledí příliš do vysoka a do vznešená, takže jim uniká jak kámen u plotu, tak i smysl vlastního života. Je přitom velmi prostý. Žij,' člověče, žij tak, aby ti dobře bylo na tom světě a abys nepřekážel druhým. Tím je smysl života nalezen i naplněn,,ne třeba kvůli tomu dělat díru do světa. Je omylem hledačů smyslu všeliěehos, domnívají-li se, že stůj co stůj musí takovou díru udělat, jinak že žijí beze smyslu. Ne. Díry do světa bývají jen málokdy k nějakému užitku. Totéž lze do písmene opsat o smyslu existence národní. Nedělejme díry do světa, Čechové, nýbrž hleďme, aby se nám dobře vedlo a abychom nebyli nikomu pro vztek a na překážku. Je to cíl jednoduchý, čímž není řečeno, že snadný. Vznešená poslání se spřádají mnohem snáze. Má totiž i svůj druhý konec: je bezpodmínečně nutno mu dostát: nedostojí- 6 [pageend8]zpravodaj 3/98 jočkat a on už nás ten bohatý svět pozve ke stolu. li se, následuje trest. Je k tomu zapotřebí značné prozíravosti, síly a statečnosti: a tu si musíme kajícně říci, že jsme řečenými vlastnostmi aspoň v tomto století právě nehýřili. Zavedlo nás to tam, kde jsme. Nechci hned mluvit o kraji propasti, ale naše lehkověrná neprozí- ravost, s níž jsme naletěli kdekterému osvoboditeli, naše nestatečnost a neochota bránit svou existenci zbraní a naše ochablé chytráctví, snažící se vytlouci pro sebe osobní užiteček v situacích, v nichž by bylo třeba prokázat společnou schopnost, nás dostaly na postranní cestičku dějin. Až ted si protíráme oči a vidíme, že nevedla nikam. Nicméně ještě stále zkoušíme, jestli bychom se z povinnosti vůči sobě samému nemohli nějak polehoučku vyšvindlovat, bez velkého úsilí se rázem octnout na kýžené cestě dějinného vývoje, která je vroubena úspěchem a blahobytem. Nejlépe kdyby tak opět přišel nějaký osvoboditel, vzal nás za límec a na tu cestu postavil. Máme i pocit, že nám jsou dějiny cosi takového dlužny, jsme přece Češi. Jsme Evropané. Patříme odjakživa do toho vyspělého, bohatého světa. Stačí si trochu Čtu české noviny, hovořím s českými lidmi a shledávám s neklidem, jak je v nich zakořeněna tato pošetilá víra. Ne my světa, nýbrž svět nás si musí hledět. Netřeba se příliš namáhat, riskovat a hlavu si lámat. A ještě si můžeme i lecjakou národní záštičku a povýšenost pěstovat, nalevo napravo poučovat a skrze prsty koukat, neboť nám jen tak každý k bradě nedosáhne. Pozor, lidé. Stát na kraji propasti je ještě legrace, člověk se může otočit a jít pryč. Neboť jeden každý lidský život má svůj smysl a účel: přestane-li být naplňován, ztrácí člověk své oprávnění k existenci a hyne. Totéž se děje národům. Vynořili jsme se odkudsi z temna předdějinného času někdy před půldruhá tisíciletím a jsme dosud zde: tak dlouhá doba existence nebyla dopřána každému národu. Mnohé se vynořily a opět zanikly mnohem dřív. Není nikde psáno, že se to nemůže přihodit i nám. Stojíme... ano, stojíme na značně svažité cestě. Nemůžeme si už dovolit dlouho se po ní pohodlně kutálet dolů. Ještě několik omylů, jakými se vyznačovalo toto české století, ještě pár nestateč- ností, ještě hrstečka samolibosti, sobecké vychytralosti a může být po nás. Považuji za potřebné vyřknout tuto větu. Hrozím se bezstarostnosti, s níž současný Čech pokládá za samozřejmé, že má s dějinami uzavřenou pojistku na věčnou existenci, ať vyvádí co vyvádí. Nikoli. Dějiny nejsou pojišťovna. ...vším, co má co do činěni se záležitostmi vojenskými, z hloubí duše pohrdají, píše o Češích pan Kuras, nelze nepoznat že s určitým zalíbením. Ano. Jest jisté umění, jak z neslavné vlastnosti obratem svéráznou a nekonvenční osobnost, že ano: to my na Západě známe. A vlastní vychytralou bázlivost lze prodat za pohrdání věcmi vojenskými nebo vůbec za nějaké to pohrdání. Inu, jsme to kabrňáci, my Češi. Kdykoliv jsme v tomto století svou zemi bez výstřelu přenechali nepříteli, hovořili jsme o převaze ducha nad hrubou silou. Jestli něco Pověst nelhala ... jenom s tíh PoxwTem.íě NEÍIcPÍVM. PVTfpČ , ALE PPITM“1 , to VŠECHNO VĚDĚLI (JÍ DÁVNO .. . Kresba Miroslav Kemel 7 [pageend9]zpravodaj 3/98 opravdu umíme, je to vyhledávání omluv pro vlastní nedostatečnost. Přitom bývali Čechové statní jonáci, což není jen romantická představa Hankova. Po dlouhá staletí byli Češi rváči, nad něž nebylo. Panovníci evropských zemí nešetřili žoldem, aby si opatřili České válečné roty. Snad, že právě hromadným odchodem českých válečníků do cizích služeb někdy v století patnáctém se vysílila česká bojovnost. I v dějinách národů funguje genetika, exportujme důsledně nositele bojovnosti a ona zanikne. Bohdá ne tak zcela: čeští legionáři, čeští váleční letci a bojovníci od Tobruku, nikterak nepohrdali věcmi válečnými, nýbrž v nich nad jiné vynikali. Ale už jen oni. Ještě jsou bojovné geny v české krvi, ale už jich není dost, aby vydaly na víc než na osamocené hloučky statečných. Raději píšeme vtípky po zdech. Česká pravidelná armáda, český ulejvácký bažant, to je truchlivý obraz oné domýšlivé převahy nad hrubou silou. Snad by aspoň mohl poskytnout jistý praktický návod: následovat příkladu některých zemí, které vlastní nevelké, ale použitelné a úspěšné armády profesionální. Soustředit v nich ty, kteří v sobě cítí bojovné husitské geny (ať si jinak o tom husitství myslíme co chceme). A pěstovat si je pak s péči a bez jakéhokoliv pohrdání dál. Němci pokládají sebe - a výlučně sebe - za vyvolené pro civilizování... dí pan Kuras dále. Je s tím zjištěním poněkud pozadu: platilo ještě tak před půl stoletím. Nyní již se Němci nepokládají za vyvolené k ničemu, leda k hojnému sypání popele na hlavu. Jsa obyvatelem německé země, mohu pozorovat, jak velmi se v ní rozšířilo ještě mnohem zásadnější pohrdání věcmi vojenskými. Jeho výrazem je hromadné odmítání vojenské služby z důvodu osobního svědomí (škoda, že jej není tolik vídat jinde) a všelijaké ty polní lazarety, jež je Německo tak nanejvýš s velkým břichabolem schopno nabídnout tam, kde ostatní jdou do boje za principy svobodného světa. Ale nechrne teď Němce, oč jde, je nepřehlédnutelný přehlíživý tón, jimiž jsou vedeny páně Kurasovy výroky o Němcích a jiných národech. Máme se za premianty dějin, což bylo mimo jiného i příčinou jistého pádu na nos v době zcela nedávné. Cítíme se být nadřazení Němčourům, kteří jsou tupí, bez humoru a dovedou jen cvakat podpatky a vyštěkávat povely. Hledíme zvysoka na Poláky, jelikož jejich otčina leží o několik poledníků dál na východ. Donedávna jsme častovali podobnými pocty též Madary, ale ti se již dostali z našeho přímého sousedství a tím i z dosahu zájmu, takže je jako objekt přehlíživých vtipů vystřídali Slováci. Měl jsem příležitost cestovat západní Evropou s partou domácích Čechů: koho kde viděli, na toho zhlíželi svrchu: Španělové, Francouzi, Portugalci... všechno to jsou trochu lepší cikáni, zněl omluv nepřipouštějící soud. Opatrně, Čechové. Než začnete vyslovovat příkré soudy o jiných, pokuste se představit si, jaké pocity vyvoláváte vy v nich. Patrně poněkud jiné než sami v sobě. Samolibý taneček na cestě dějin po čertech svažité, to je stále ještě obrázek českého dneška. Není na něj pokdy a nemůžeme si jej dovolit. Škvírou dveří už je vidět příští tisíciletí a není tak zcela vyloučeno, že do něj nevstoupíme jako slávou ověnčení premianti, nýbrž jako obtížný přívěsek Západu, který už najde způsob, jak si jej udržet od těla. Postačí několik pošetilých politických rozhodnutí, jedny nebo dvoje zpackané volby, nakvašený nezájem o tu špinavou politiku, trocha vykutálených přihrávek do soukromé stodoličky, nedůvěra na nepravém místě a blahovolná důvěra tamtéž... a ze svažité cesty se stane klouzačka. Snad v tuto chvíli ještě není ta cesta zcela zarúbaná, snad ještě lze zahlédnout světlo mezi tmavými mračny, ale už by se pomalu mělo udělat čelem vzad a začít se po ní škrábat vzhůru. Samolibost a pohrdání tím či oním, nebudou pro ten výstup ty pravé berličky: spíš bude potřeba sebezapření a velmi skromného hodnocení sama sebe. Sebeobdiv si můžeme nechat napotom, až se výstup podaří, ale třeba pak zjistíme, že už námi nebude lomcovat. Hannover, 23. 1. 1998 8 [pageend10]zpravodaj 3/98 Dojmy k osmému sametovému výročí Dokončení z minulého čísla. Ota Ulč Takže i když človek se nedostal do divadla či na koncert, obrazovka poskytovala příležitost ledačíms se obohatit. Média vykonávají kus verejne prospešné práce, i když problém samy o sobě nemohou ovšem vyřešit. V krčském paneláku, kde jsem bydlel, vězel u vchodu hrozivý nápis ZAMÝKEJTE DVEŘE! Ne z nějakým laskavě, prosím. Prostě zamýkejte nebo dostanete po hubě. V ta- mějším sousedství jsem mátl domorodce tím, že jsem je zdravil. Někteří mě ignorovali, jiní mě měli za blázna, ale přece jen se našli takoví, kteří zareagovali až s vřelou vděěností. Celou oblast tam zásobuje Meinl, jediný supermarket. V sobotu občané s taškami jdou nakupovat, ale nekoupili ani rohlík. Náhlý nečekaný nápis INVENTURA, jděte do háje. Doprovázím sestřenici k autobusu. Mafiáni ji sice neokradli, ale autobusák ji vyhnal ven, poněvadž v ruce držela neveliké zavazadlo. To musí do extra prostoru, poručil, ale prostor neodemkl, jen ať venku cestující pokorně čekají v dešti. Když se konečně uráčil, nikomu s břemeny nepomohl. Jak hodně jiné to máme v Americe. "O kávu se lidé málem porvali," novinový titulek o události v Přerově, kde firma mínila uspořádat pošetilou reklamní akci rozdáváním půl kila kávy pro páry a poloviční dávku pro jednotlivce. Potíže růstu. V zemi ovšem přidražilo. U onoho Meinla, když neměli inventuru, bylo vždy plno zákazníků. Každý druhý, jak jsem si všiml, platil pětistovkou. Pro nás, valutové cizince, je tam stále značně lacino. Dobrá vína za ekvivalent dvou dolarů a výtečná kremžská hořčice za 3 koruny 70 haléřů. Obchodní dům Tesco (dříve K-Mart, ještě dřív Máj) požaduje za jednu nevelkou porci pizzy 35 korun. Rovněž 35 korun nutno zaplatit na ruzyňském letišti za kávu v miniaturním plastikovém kelímku z automatu. Objednat si ji u pultu, stála by dvakrát tolik. Rodina mi poručila nalézt restauraci, kde se dosud obtěžují servírovat ovocné knedlíky. To se mi podařilo nedaleko pražského rozhlasu, kde za dršťkovou polévku, malé pivo a porci oněch knedlíku jsem platil necelých padesát korun. Na obsažném jídelním lístku nebyla krmě za víc než 50 korun. Knihy prodražily hodně. Před pěti lety mi tam vyšla vázaná kniha o víc než 400 stranách s vysazenou cenou 47 Kč. Ted už za útlé paperbacky účtují k 200 korunám. Můj zájem podívat do svých estébáckých svazků dopadl podle očekávání. Nejsou k nalezení, ale kdyby se časem přece jen objevilo, dají mi vědět. Rozjel jsem se do Plzně aspoň si přečíst trestní spis o svém zločinném úprku do náruče amerických imperialistů. Poněvadž mám u krajského soudu protekci, ochotně mi zjistili, že spis tak dávného již data tam nemají, je to v archivu. Došel jsem do archivu, vypsal podrobnou žádost, kterou bude muset schválit ředitel. To víte, to hned tak nepůjde, si budete muset pár dní počkat. Ředitel ale do dvou hodin schválil. Po dobré zprávě následovala ta méně dobrá: spis tam nemají, ten je v jiném archivu, takže budu muset... Takže jsem se na to vykašlal a vrátil do Prahy. Tam jsem na večeři u vysokého činitele ministerského kalibru ve vile kousek od Hradu. Ještě jsme nedojedli, když se vřítil soused, Němec, jemuž právě někdo ukradl merce- desa. Bylo tedy třeba česky ohlásit zločin. Paní domu si to vzala na starost, vše vyřídila a domluvila hodinu k sepsání protokolu na stanici. Též se zeptala na jméno policisty, s nímž obšírně promlouvala. Jméno? "První dveře vpravo," takto se představil. Jinak jsem s úřady naštěstí neměl celou dobu co činit. 9 [pageend11]zpravodaj 3/98 Rozrůstá se nostalgie po starých bolševických časech. Vládě věří jen menšina veřejnosti a parlamentu už skoro vůbec nikdo. Zákonodárci si těžko získají plno respektu svým počínáním. Nevalná účast na zasedání, přítomní se mezi sebou baví, povídají do svých mobilních telefonů a předseda sněmovny Miloš Zeman mamě usiluje o nějaký pořádek. Místopředseda sněmovny Jan Kasal prohlásil, že projel hodně parlamentů, ale podobné chování neviděl nikde. Těžko též mohl kde vidět ono početné ztrácení příručních doplňků s nikoliv zanedbatelnými hodnotami. Už padla zmínka o opilém zpravodajci, který zapomněl v baru kompjůtr s tuze důležitými údaji. V onom listopadu 1997 bývalému federálnímu premiérovi Čalfovi zmizelo v restauraci luxusní zavazadlo z pštrosí kůže (za 60.000) s akciemi v hodnotě 38 milionů. V téže době poslankyně Marcová, za svobodna Petrová, zapomněla v jednací síni kabelku, v níž krom kapesníčku a rtěnky měla půl milionu v korunách, markách a dolarech. Takové majetky si nosit na zasedání a zapomínat! Stal se ale zázrak: poctivá uklízečka jmění našla a do haléře vrátila. Poslankyně ji odměnila. Dala jí šátek. Šátek! Vzorně se ale zákonodárci starají o košatění vlastních požitků: základní plat 33.700, ubytování 12.600, cestovné až 20.300, stravné 5.400, expertizy 8.500, pronájem až do 20.000, pronájem vybavení 4.000, kancelářské potřeby 1.000, telefonní poplatky 3.000, plat asistenta až 19.000. Poslanec si za tuto sumu zaměstná svou manželku. Kancelář zařídí ve vlastním domku. Sežene levnější pronájem a rozdíl si ponechá. Výhod mají ještě víc a jedna se mi obzvlášť líbí: služební felicie k dispozici a CSS karty na neomezené ěerpání benzinu. Čerpáme též pro příbuzenstvo, proč ne. Překrásně se v tom překonává kraválista Miroslav Sládek, šéf republikánů, který údajně za rok ujel 150 tisíc kilometrů u vozu, který ale spotřebuje jen 7 litrů. Též Jiří Payne, v exilu tolik proslulý, vykazuje dvojnásobnou spotřebu, než co uvádí technický průkaz. Předseda poslaneckého klubu ODS Honajzer tvrdí, že se nestará o to, kolik a za co bere. Jeho kolega od ČSSD Gross je spokojen, neboť "Je to v souladu se zákonem." Upřímnější odpověd poskytl komunistický poslanec Filip: "Podívejte se, všichni si berou, tak co bych si nevzal taky." A pak se divme náladě v národě. Zmíněný zákonodárce Sládek je obviněn z podněcování k rasové a národnostní nesnášenlivosti. Soud nařídí stání a dotyčný je ignoruje - již čtyřikrát se nedostavil. Trestní řád opravňuje soudkyni Radku Blažkovou, aby Sládka dala předvést, případně zatknout. Nic takového ale nečiní. Soudy ignorují stanovisko Ústavního soudu o nepromlčitelnosti komunistických zločinů. Stíhání Jakeše a Lenárta proto zastaveno. "Příslušníci bývalé StB odešli od soudu vítězně," další typický novinový titulek z onoho sametového listopadu. Země má 40 tisíc policistů. O 10 tisíc víc je zaměstnáno u soukromých bezpečnostních agentur. "Sehnat spolehlivého člověka je problém a roční fluktuace mezi zaměstnanci je 30 až 40 procent. Pouze na 10 procent se lze spolehnout." Zkrátka, další potíže růstu. Uzavírám vesele. Dostal jsem. v Praze vánoění dárek v podobě plakátu s plamenným heslem z padesátých let: Včasným příchodem do práce zasadíme zdrcující úder americkým agresorům. 10 [pageend12]zpravodaj 3/98 K teorii o spiknutí v České republice Radan Hain V únorovém čísle Zpravodaje vyšel článek Ludka Frýborta s titulkem "Hrst domněnek..." Příspěvky pana Frýborta bývají bystré a poutavé a čítám je rád. Zmíněný článek však ostrovtipnými postřehy srší pouze zdánlivě. Co je výchozím bodem jeho (i mých) úvah? Prosté zjištění, že jsme z vývoje v někdejším Československu a dnešní České republice zklamáni. Miliardové podvody, korupce mafiánských rozměrů, nepotrestání komunistických zločinců - to vše bylo již tisíckrát vysloveno a nemusí zde být opakováno. Jsou to fakta, která nikdo, kdo má oči k vidění, nemůže přehlédnout. Samozřejmě chceme pochopit a trochu bezradně tápáme ve snaze narazit na něco pevného a pojmenovatelného. A ěas od času se ozve z toho či onoho kouta: Heureka, mám to! To bývají ti, co tíhnou k zjednodušenému chápání našeho mnohovrstevného světa: za všechno zlé mohou zednáři, židi, ěernoši, levi- čáci popř. kapitalisti. Ti rozvážnější jako pan Frýbort neoperují s vykřičníky, ale kladou otázky. Jenže i otázky lze klást tak sugestivně, že ty okázale rádobyvěcné otazníky nakonec nejsou niěím jiným než trochu pokroucenými vykřičníky. Dovoluji si činit otazník za takovými otazníky. Mým základním otazníkem je následující: zmýlili jsme se my ve skutečnosti anebo skutečnost zmýlila nás? Konkrétně: bylo naše očekávání kladného politicko-společenského vývoje po roce 1989 nerealistické, ba naivní, anebo bylo rozumově oprávněné, avšak zvrácené "něěím" skrytým, netušeným, nepředvídatelným? To "něco" je podle přesvědčení mnohých lidí zatajované spiknutí komunistů s činiteli, kteří od převratu určují osudy země. Nikdo z nás nebyl v týdnech předávání moci u toho, aby mohl bezpečně tvrdit, jak to bylo či nebylo. Nikdo tudíž nemůže s konečnou platností vyloučit, že došlo k jakémusi prohnilému kompromisu. Nicméně, když listujeme českým i zahraničním tiskem z konce roku 1989, nelze nabýt dojmu, že se jednalo o hladkou kapitulaci dosavadních vládců. Lidská paměť je krátká. Připomeňme si, jak komunisté urputně zdržovali svůj ústup všemožnými kličkami, jak z počátku vyhrožovali, jak se volalo po nasazení milicí Kdo tvrdí, anebo jen vyslovuje domněnku, že toto vše (včetně násilí 17. listopadu 1989) bylo jen zdánlivé a že se ve skutečnosti jednalo o geniálně zamaskovaný trik s masovým šálením smyslů, musí uvést pádné důvody. Začněme mezinárodní dimenzí problému. Na rozdíl od pana Frýborta nespatřuji v hromadném krachu komunistických systémů v Evropě záhadnou shodu okolností, která vnucuje domněnku vrchnostenského rozhodnutí kdesi v moskevské centrále KGB. Byl to v podstatě, nezávisle na podružných odstínech, jeden jediný totalitní systém s jednou jedinou skutečnou základnou: mocenskou pozicí Sovětského svazu. A tu svou demokratizační politikou nechtěně podkopal Míchají Gorbačov. Údajný pád SSSR z rozhodnutí "bezejmenných pracovníků KGB", hypotéza, která navíc naprosto nebere v potaz obě ostatní rozhodující složky sovětského mocenského aparátu - komunistickou stranu a Rudou armádu - se za těchto okolností ocitá na samém pokraji báchorek. Uvádět jako doklad opaku Severní Koreu, zemi negramotných, vyhladovělých otroků, naprosto odříznutých od světa a informací, je přitažené za vlasy. Přejděme na vnitropolitickou rovinu. Teorie komplotů vykazuje závažnou slabinu v tom, že se v několika bodech zjevně příčí logice. Dejme tomu, že komunisté pustili kormidlo z ruky na základě tajné dohody s jistými reprezentanty opozice: 11 [pageend13]zpravodaj 3/98 1. Jak mohli zrovna oni, kteří se odplatou za svou minulost museli obávat těžkých trestú či dokonce kruté pomsty, spoléhat na vliv lidí, kteří v dané chvíli byli politickými nulami? Jak mohli vědět, že se ti, od nichž se jim údajně dostalo slibu beztrestnosti, dostanou do pozice, která jim umožní dodržení a prosazení tohoto slibu? 2, I kdyby komunisté z této budoucí vlivné pozice svých "partnerů" byli vycházeli: odkud mohli brát jistotu, že jejich smluvní protějšky dohodu splní? 3.1 kdyby komunisté byli počítali se spolehlivostí kooperujících opozičníkú, jak mohli tušit, že se tito udrží u moci a nebudou třeba již za pár měsíců vystřídáni novou gardou, nevázanou žádnými sliby? Samé vážné nejistoty. Čím tedy měla být pro komunisty lákavá perspektiva "dohody?" Byli by vzdali moc výměnou za záruky tak bezcenné, že toto označení ani nezasluhují. Proč by tak byli činili, měli-li stále ještě k dispozici mocenské prostředky, jak sám pán Frýbort uvádí? Snad na základě poznání, že bez sovětského zázemí se natrvalo beztak už nemohou udržet? Dejme tomu. Ale nebylo by pak bývalo mnohem rozumnější dát se na pozvolný ústup a zajistit si - skutečně zajistit - všechny výhody, které by situace umožňovala? Že tak neučinili dokazuje, že se jim moc doslova rozsypala pod rukama. Tím nelogičnosti nejsou vyčerpány. Domněnka o spiknutí vychází z přežité mentality ovládání všech složek společnosti jednou ústřední silou a přehlíží nepochybný fakt pluralitního, svobodného zřízení v ČSFR resp. ČR. Představa tajné úmluvy někdy z roku 1989 a její ničím nezměněné a nezbrzděné, jaksi mechanické setrvačnosti až do dnešních dnů, je nerealistická. Nerealistická a vůči občanům příliš lichotivá. Neboť vychází z představy jakési vyšší moci, vůči které je spořádaný a ve své podstatě slušný a poctivý lid navzdory demokratické ústavě vcelku bezmocný. Nechci tvrdit, že tento lid je neslušný a nepoctivý. Rovněž bych ale netvrdil šmahem opak. Přičítat kupříkladu projevy nepřátelství vůči exilu jakési mlhavé direktivě shora, zatímco se mnozí z nás setkali s tímto stanoviskem i v ryze soukromém životě, je vyumělkované. Zrovna tak, jako skutečnost nevystihuje plně tvrzení (či domněnka), že za skandálně liknavý postih komunistických zločinců nese zodpovědnost jen a jen kryptokomunistický justiční systém. I v tomto systému se jen odráží všeobecný postoj a smýšlení občanů. A ten lze shrnout do jediného slova: lhostejnost. Kdo - kromě přímo postižených - má zájem na vyrovnání, když byl do starého režimu namočen tím či oním způsobem skoro každý, jak se říkává? Kdyby měly masy opravdový zájem na legálním zúčtování s komunisty, zvedla by se už dávno bouře rozhořčení a služebníci spravedlnosti by čile poskočili. Na vysvětlení těchto fenoménu není tudíž zapotřebí teorie o komplotu. Navíc se nejedná o české speciality. Připomeňme si poválečné Německo, kde se řada bývalých kolaborantů uchytila v politice a hospodářství. Snad nejkřiklavějším příkladem byl někdejší nacistický soudce Filbinger, který završil úspěšnou politickou kariéru postem ministerského předsedy jednoho Bundeslandu (než jej, notně pozdě, minulost doběhla). O rakouském Kurtu Waldheimovi ani nemluvě. Chce proto někdo snad tvrdit, že vítězství spojenců bylo ve skutečnosti čachrem dohodnutým s nacisty? I Německo mělo a má, jak je všeobecně známo, potíže s právním postihem reprezentantů bývalé DDR.. Mějme na zřeteli, že k čistě juristickým problémům demokracie s diktátorským právním řádem se mohou přidružit i úvahy politické: novému režimu může stůj co stůj záležet na stabilizaci země i za cenu zahnání strašidel minulosti, tj. ignorování této minulosti (např. Argentina a Chile po vojenské diktatuře). Přičtěme k tomu všemu neochotu části zkompromitovaného justičního apará12 [pageend14]zpravodaj 3/98 tu ke spolupráci s novým demokratickým státem a vyjde nám řada vysvětlení, jež se snadno obejdou bez teorie o spiknutí. Nepotřebujeme tuto hypotézu ani na objasnění vzniku politických stran v ČSFR. Co na tom má být záhadného? Jak vzniklo Občanské fórum a Verejnosť proti násiliu? Spontánní spolčování lidí ve svobodném, a ještě více v osvobozujícím se systému je zcela běžné, zrovna tak jako to, že někteří mimořádně nadaní a sebevědomí jednotlivci vyniknou nad dav a vyhoupnou se do vedoucích postavení. Máme v Evropě dva příklady dokládající, že ani desítky let trvající diktatury nejsou s to potlačit tyto lidské sklony a schopnosti: Portugalsko po Salazarovi a Caetanovi a Španělsko po Francovi. Nelze se vyzout ze své minulosti. Ani hromadné podvody jdoucí do miliard korun se nedají přičíst jednoduše tajné úmluvě nejvyšších kruhů. Zapomněli jsme již, že všeobecně uznávaným heslem za komunismu bylo ono pověstné "Kdo neokrádá stát, okrádá rodinu?" Kořeny této mentality se zapustily mnohem hlouběji, než se dalo politicky ospravedlnit. Domněle neproblematický postoj se ponenáhlu stal problémem mravním. Protože rozhodující nebylo, že se lidé naučili okrádat komunistický stát, ale že si vůbec navykli krást. Onen stát bohudíky zmizel. Ale zlodějská mentalita houževnatě přežívá a pranic se nestará o to, že dnes už neokrádá toliko stát, nýbrž i společnost. To už není politicky motivovaný postoj - to je stav mysli. A na psychiku jsou, jak známo, všechny politické revoluce krátké. Za první republiky žádal Masaryk "odrakouštění" myšlení. Dnes jde o debolševizacL Ne- vymlouvejme se na nějaké "kdesi, kdosi, cosi." Správně praktikovaná, žitá demokracie by si s tím po osmi letech měla dokázat poradit. Předpokladem je však revoluce v hlavách a srdcích občanů. Radan Hain (1959), od r. 1968 ve Švýcarsku, vystudoval práva, pracuje jako právník v Curychu. Volební právo Čechů, žijících v zahraničí Kolik jsme už v této záležitosti popsali papíru v časopisech našich zahraničních komunit - i v předchozím č. 2 Zpravodaje jsme na toto téma psali - kolik se o volbách už namluvilo na četných besedách s českými politiky, v poslední době se toho ujali i někteří politikové na domácím poli, noviny o tom častěji psaly a momentální výsledek? V průřezu několika článků z poslední doby si o tom můžete učinit obraz. Krajané Nedávný článek v těchto novinách (LN 24. 1. 98) mi pořádně hnul žlučí. Ještě mnohem víc pobouřil jistě statisíce našich spoluobčanů žijících v zahraničí. Když nový volební zákon konečně navrhuje vzít na milost početnou obec krajanů, objeví se v tisku okamžitě hanlivé přízvisko krajánci. Možná to byla jen nechtěná neobratnost autorů, ale jak příznačná pro podvědomí mnohých z nás. Vyjadřuje totiž dost obecný názor podceňující každého, kdo nežije zrovna tady, a mám dokonce obavu, že může působit negativně při schvalování volebního zákona v obou komorách parlamentu. Ne všichni poslanci a senátoři jsou přesvědčeni, že hlasy zvenčí budou pro naši demokracii přínosem. Exil se nikdy netěšil velké přízni zdejších usedlíků, snad jen exulant Komenský a jeho náboženští souputníci získali věhlas a obdiv, ale patrně proto, že je to tak dávno. Vy- 13 [pageend15]zpravodaj 3/98 stěhovalci, kteří v krizových dobách opouštěli svou vlast a šli za prací do zahraničí, už takové sympatie nevyvolávali. A čtyřicetiletá komunistická kampaň proti zrádné emigraci odpor k útěkům dovršila. Snad pouze vyhoštění někoho rozhořčilo, nikoli však vyhnání, které jsme ve svých myslích raději potlačili, zejména s ohledem na protiněmecký syndrom. Poúnoroví exulanti byli v našich očích dvojího druhu - jedni odešli z politických důvodů, druzí si šli "nahrabat". Obojím jsme trochu záviděli, a z toho se rodilo ono pohrdání. Navíc se pak ukázalo, že naši lidé v zahraničí byli nadmíru úspěšní, tvrdé konkurenční prostředí je donutilo. Dařilo se jim a mnozí se domohli nejen respektu, ale i majetku. Většina si venku zvykla a zapustila hluboké kořeny, osobní i společenské. LN, 5. 2.1998 Jiří Rum! O krajanech a lidech Patřím k těm, kteří kdysi "zvolili svobodu". Proměna mé vlasti, jejíž důsledky omezily proud dřívější emigrace, způsobila, že jsem se stal ze "zrádného emigranta" nejdříve "občanem žijícím v zahraničí" (až do rozhodnutí Ústavního sou»,u bezprávným v restitucích), později prostě a slušně krajanem. Jestliže však 67 procent "lidí" odmítá možnost "krajanů" v cizině "volit poslance do Parlamentu ČR" a 73 procent současně souhlasí s požadavkem "rozvíjet intenzívní styky s krajanskými sdruženími", pak nemohu za "rozvojem styků" jistý záměr přehlédnout. Ti, kdo upírají krajanům, většinou občanům a sponzorům v živém spojení s domovem, svéprávnost, přičemž se touží stýkat s jejich organizacemi, by měli říci upřímně: Dejte (prachy, stáže, stipendia), ale nekecejte nám do toho! Stejně upřímně neobstojí dosavadní organizační důvody nemožnosti hlasování na zastupitelstvích. Nejsme na tom hůře než mnohé africké státy. Tak či onak nemá závist místo v demokratické diskusi a občan kdekoliv má právo volit. LN, 7. 2. 1998 Jaroslav Vejvoda Krajané většinou vítají možnost volit tam, kde nyní žijí Značná část Čechů žijících v zahraničí vítá možnost, kterou jim hodlá nabídnout Tošovského vláda, že by mohli volit do zákonodárných sborů ČR tam, kde nyní žijí. Zatím museli jezdit k volbám na území České republiky. Byla jsem překvapena, když jsem s některými krajany mluvila a zjistila, že o dění v České republice vědí víc než průměrný Čech, říká senátorka a členka stálé komise Senátu pro krajany Jaroslava Moserová. Největší zájem o dění ve vlasti a zájem volit mají lidé, kteří emigrovali do zahraničí po roce 1968. Těch bylo více než tři sta tisíc. Česká republika je přitom jednou z posledních zemí, kde není možné volit mimo území republiky. Slovo, Marek Pokorný Ve volbách lidé v zahraničí hlasovat nebudou Poslanci včera dali jasně najevo, že nechtějí k předčasným červnovým volbám pustit občany republiky, kteří žijí po celém světě a nemohou přijet hlasovat do vlasti. Sněmovna totiž vrátila vládě k přepracování novelu volebního zákona, který měl umožnit hlasování na ambasádách. Kvůli potřebným lhůtám, které jsou k přijímání zákona předepsány, už nyní není šance zákon do voleb přijmout. Předkladatel návrhu, lidovecký ministr vnitra Cyril Svoboda, poslance kritizoval. "Jsem hluboce zklamán, nerozumím, proč byli proti," řekl po hlasování. "Musíme cítit sounáležitost s těmi, kteří žijí v zahraničí a mají naše občanství. Bylo to připraveno tak, že bylo možné volit už nyní v červnu," dodal. Předseda stálé komise Senátu pro krajany v zahraničí Milan Špaček (KDU-ČSL) rozhodnutí označil za velmi nešťastné. "Volali mi lidé ze zahraničí a jsou velice naštvaní. Poslanci si neuvědomují, že tím neumožní volit ani lidem na ambasádách, ani našim hokejistům. Dominik Hašek nebude 14 [pageend16]zpravodaj 3/98 moci volit, a přitom vůbec o nic nešlo a bylo možné to zvládnout," zoufá si Špaček. Zklamán byl včera i předseda Senátu Petr Pithart: "Jsem přesvědčen, že krajanům jsme měli umožnit volit." Shodně se vyjádřil i předseda lidovců Josef Lux. Jasné "ne" vzkázali včera za hranice Sládkovi republikáni, sociální demokraté a kromě Václava Exnera i komunisté. Proti nim v hlasování neuspěli ostatní členové ODS, Unie svobody, ODA a lidovci. Pro vrácení normy vládě hlasovalo ze 180 přítomných 95 poslanců - o čtyři více, než bylo třeba. Proti vrácení bylo 75 poslanců. Místopředseda Českého statistického úřadu Jan Fischer řekl, že na hlasování za hranicemi se jak statistika, tak vnitro a ministerstvo zahraničí velmi pečlivě chystaly. Rozpory mezi poslanci potvrdila už středeční rozprava. Někteří připouštěli, že nyní platný volební zákon má závažné nedostatky, ovšem také se obávali, že ukvapeně přijímaná norma by mohla přinést potíže ještě větší. Kamenem úrazu se staly například názory na hlasování na ambasádách. Například poslanec ODS Jiří Payne prosazoval takzvanou korespondenční volbu. Nechuť ke změnám byla cítit mezi poslanci především u těch ustanovení, kde lze jen těžko odhadnout, co udělají s volebními výsledky. Proto se nelíbil návrh zkrátit volby ze dvou najeden den. Vláda nemá přehled, kolik občanů české národnosti je za hranicemi - její údaje hovoří o šedesáti tisících až milionu občanů. MFD 26. 2. 98, Martin Kundera, Radek Bartoníček Únorový politický život v České republice Dana Seidlová Pan prezident se nám opět rozstonal, svůj úřad však zastává i na nemocničním lůžku. Přes své těsné zvolení - nebo právě té trapné volbě navzdory? - vstoupil aktivněji do vnitřní politiky. Zahájil prezidentské tiskovky, Hovory z Lán zato skončily. Na Hrad byly povolány dvě známé osobnosti: politolog Jiří Pehe a bývalý generální ředitel České televize Ivo Mathé. Na konci ledna vyslovila sněmovna vládě Josefa Tošovského důvěru. Předcházelo tomu zdlouhavé klání a pak urážlivá noc, kdy sociálním demokratům došlo, že nebude-li vláda schválena, je ohrožen termín předčasných voleb v červnu. Ráno pak se ukázalo moudřejší večera a Zemanovi lidé hlasovali jednohlasně pro vládu. Proti byli komunisté, republikáni a - ODS. Ministr Michal Lobkowitz (US) pozval na večeři šéfa jedné agentury, zkoumající veřejné mínění a hned se vystavil podezření, že tímto společenským tahem docílil "vylepšení" preferencí své strany. Skomírající ODS se totiž v současné době dělí o své preference (bratsky? napůl?) se svými odpadlíky, Rumlovými unionisty, kteří hned napoprvé docílili 10% hlasů. Ale jak ukázal průzkum jiné agentury, je to objektivní skutečnost, kterou ten kus žvance u Lobkowitzů neovlivnil. Ovšem - kdoví, kterak se voličské hlasy do voleb přelijí! Do módy přišli "cifršpióni" a zaplňují první stránky. Čachry a nepořádky ve stranickém účetnictví, utajení či tajemní sponzoři, daňové úniky a veletoěe. Po ODS přišla na řadu ODA, ale na všechny partaje vyslídili novináři nějaké to "máslo na hlavně." Preference ODA klesly pod 5% hranici ještě dříve, než se z tajuplného dárce z Panenských ostrovů vyklubaly firmy Philip Morris, Železárny Vítkovice a První privatizační fond. Jiří Skalický dal hlavu na špalek: vzdal se předsednictví ve straně i ministerského 15 [pageend17]zpravodaj 3/98 2ATPACIAJA Rd ti t ik á , MÍT_fřArM1S , TAt- VWiHM |M sroMZofeovÁXMM v-ičípitf V s íl a mi... křesla. Úřadujícím předsedou se stal Daniel Kroupa, ministrem životního prostředí byl jmenován Martin Buršík (nezávislý). Také ministryně Parkánová opustila stranu a to už ODA zvonil umíráček. ODA spáchala harakiri, z vlastní vůle. Ani účetnictví ČSSD neušlo pozornosti novinářů a našla se tučná sousta (viz Respekt č. 7). Nejen nepořádky v účetnictví, fixlování, záhadné firmy a zatajovaní sponzoři, ale i horentní dluhy. To už je stranický folklór, nuda. Zemanova strana spustila veliký křik proti zvolení Franze Neubauera do diskusního fóra. Toto fórum nemá žádné kompetence a ani není dobře možné Němcům do toho hovořit. Bylo by však možné, ba žádoucí, z České strany usilovat o jmenování rovnocenného partnera. O to však Zemanovi nejde. Jde mu o voliče i za cenu vyvolávání starých resementinentů. Aby bylo rušněji, třese ČSSD židlí primátora Koukala. Protikandidáta nemá, ale právě - to vzrušení! Hrozná událost se přihodila ve Vrchlabí. Tři skini mučili Romku, matku čtyř dětí až do bezvědomí a pak ji hodili do Labe, kde utonula. Je to už sedmnáctá vražda s rasovým motivem. Pohřbu se účastnila Dagmar Havlová, choť prezidenta a Vladimír Mlynář, nezávislý ministr. Žádná politická reprezentace - chyběla "politická vůle". Osmdesát procent Čechů je prý hrdých na svůj národ. Tak nevím. Přes ty pochmurné události, které se táhli skoro celým únorem, zakončili jsme radostně. Uzdravený pan prezident přivítal před svou vilou hokejové mužstvo, které nám přivezlo z Olympiády ZLATO. To byl po padesáti letech vskutku Vítězný únor a jásot, jakého snad země ještě nezažila. Kéž by ta radost z vítězství zaplašila nadobro "blbou náladu" ! Letom slovenským svetom Ondrej Košický Už pri prijímaní Ústavy SR na jeseň 1992 mnohí opoziční poslanci vyjadrovali s jej znením vefkú nespokojnosť. Poukazovali na nepresné, nelogické a nejednoznačné formulácie v texte, ktoré môžu v budúcnosti spôsobiť vážne problémy. Ich hlasy vtedy parlamentná väčšina bez mihnutia oka prevalcovala. Dnes tá istá parlamentná väčšina, na čele s premiérom, čoraz hlasnejšie sama volá po potrebe zmeniť ústavu. Pravda, vládna koalícia má o avizovanej zmene diametrálne odlišnú predstavu ako opozícia. Jedni ani druhí však nedisponujú deväťdesiatimi hlasmi a dohoda je v nedohľadne. O to väčšie prekvapenie spôsobilo vyhlásenie predsedu Ústavného súdu Milana Čiča, ktorý oznámil, že má pripravené vlastné znenie novelizácie ústavy, s ktorým v krátkom čase oboznámi verejnosť a právnych odborníkov. Svoju osobnú iniciatívu odôvodnil potrebou zmeny a doplnenia niektorých "prázdnych miest Ústavy SR, ktoré vytvárajú sporné situácie". V novele sa okrem iného navrhuje, aby rozhodnutia Ústavného súdu boli záväzné a vykonateľné všetkými štátnymi orgánmi, fyzi- 16 [pageend18]zpravodaj 3/98 ckými a právnickými osobami. Toto samo o sebe stačí, aby bolo už teraz viac-menej jasné, že takéto znenie novelizácie cez vládnych koaličných poslancov v NR SR neprejde. oo.o Termín 25. február, do ktorého mal byť podľa vládnych zdrojov V. Mečiar zavraždený, je minulosťou a nesmrteľný premiér je chválabohu stále medzi nami. Žiť žije, lež dobrému zdraviu sa veru neteší. Najmä v posledných dvoch rokoch sa naň valí jeden zdravotný problém za druhým. Ak aj vynecháme tie, v dôsledku ktorých opoziční zlomyseľnici opakovane navrhujú prešetrenie jeho duševného stavu, zdravotná karta V.M. je husto popísaná. Vo februári 1996 odriekol stretnutie s vysokým komisárom EU Hansom van den Broe- kom, pretože náhle dostal chrípku. O tri dni odcestoval na oficiálnu návštevu Chorvátskej republiky. V máji a júni 1996 sa opakovane nezúčastňoval na schôdzach kabinetu, prípadne sa ukázal len na ich časti. Niektoré média pripúšťali, že sa lieči v zahraničí, pričom v podozrení bol i mozgový nádor. Úrad vlády ale zverejnil diagnózu, ktorá znela: protrahovaná infekcia dýchacích ciest výrusového pôvodu komplikovaná zápalom vonkajších zvukovodov. V novembri 1997 absolvoval Mečiar liečebný pobyt v Piešťanoch. Na rozdiel od jeho hovorkyne ho zdôvodňoval "vyskočenou platničkou pri dvíhaní stokilovej činky." A najnovšie: v minulých týždňoch chýbal na rokovaní kabinetu aj v parlamente. Podľa informácie ministerky školstva E. Slavkovskej mu pukla v oku žilka. ooo Parlament, presnejšie jeho koaličná väčšina, napriek nesúhlasu Sudcovskej rady Najvyššieho súdu a Rady sudcov SR schválil na februárovom zasadnutí J. Harabína na post predsedu NS a J. Štefanku na post podpredsedu. Podľa Združenia sudcov Slovenska nerešpektovaním stanovísk sudcovských rád k navhovaným kandidátom vláda a parlament prejavili hlbokú neúctu k súdnej moci, ktorá je podľa Ústavy SR nezávislá. Opätovne sa tým potvrdilo, že súdnictvo v SR je vo vleku politických síl a záujmov a že ústavnoprávny mechanizmus obsadzovania funkcií predsedu a podpredsedov NS je zneužiteľný na evidentné spolitizovanie súdnictva. ooo Na veřejnost prenikla správa, že viacerí slovenskí umelci, ktorí boli v minulom roku ocenení za svoju prácu v zahraničí, odmietli prijať Cenu predsedu vlády Vladimíra Mečiara. Potvrdili to režisér Martin Šulík a herec Robert Roth. Pracovníci ministerstva kultúry ich telefonicky informovali, že sú na zozname predsedu vlády. Na návrh ministra kultúry Hude- ca mali získať certifikát a 50.000 Sk, ktorých získanie však bolo podmienené účasťou na slávnostnom ceremoniáli na Úrade vlády. Ďalšími, ktorí cenu odmietli, boli študent VŠMU Ladislav Kerekeš a redaktor denníka SME Dalibor Hladík. Medzi navrhnutými na cenu boli dalej súbory SĽUK a Lúčnica, spisovateľka K. Jarunková, mím A. Sládek, režiséri J. Bedná- rik a D. Rapoš a iní. Po odmietnutí Ceny predsedu vlády niektorými z umelcov bol slávnostný ceremoniál zrušený. Tí, ktorí boli ochotní stretnúť sa spremiérom Mečiarom, mali dostať uvedenú finančnú odmenu poštou. ooo Bývalý minister vnútra SR a poslanec KDH Ladislav Pittner v rozhovore pre rádio Twist uviedol, že predstavitelia HZDS si už kupujú panamské pasy. V denníku SME potom vysvetlil, že v HZDS sú ľudia, ktorí sa prepojením na organizovaný zločin alebo nezákonnosťami pri privatizácii dostali do takého stavu, že v podmienkach normálneho režimu by mohli byť trestne stíhaní. Takíto ľudia sa usilujú zaistiť si existenciu v zahraničí pre prípad 17 [pageend19]zpravodaj 3/98 prehratých volieb. Už dlhšie je u nich možné pozorovať odklon od vernosti nielen hnutiu ale aj premiérovi. Panama im vyhovuje, lebo je známa tým, že v minulosti už poskytla útočisko viacerým osobám so sporným profilom. Zpět k půdě Ladislav Křivánek Jak nás učí historie, český národ přežil jen díky selskému stavu. Prostý selský lid věděl, co je správné a co nesprávné, protože se řídil oním příslovečným zdravým selským rozumem. Ze selského stavu vyšli i ti nej lepší mužové národa, kterým se posléze podařilo vydobýt nám svobodu. Pak ale přišli komunisté, selský stav zrušili - a následky toho neseme dodnes. Zdravý selský rozum se stal vzácným kořením - s jeho nedostatkem se setkáváme všude: nejlépe je to vidět na onom výkvětu národa, jímž jsou dnešní politikové. Vezměme si třeba takového Václava Klause. Z prostého prognostika se stal premiérem, protože v době obecné bezradnosti byl jediný, kdo měl konkrétní představu, co je třeba dělat. Tuto představu tvrdě a důsledně prosazoval a na nic se neohlížel. Když se ukázalo, že jeho systém má vážné nedostatky, odmítá to uznat a vymlouvá se na spiknutí. Historie jednou ukáže, že celá polistopadová transformace byla prováděna bez potřebného institucionálního zajištění, bez potřebného právního rámce. Politika se při onom doporučovaném zatemnění propletla s hospodářstvím a výsledek byla korupce, podvody a tunelování. Když se premiérské křeslo kymácelo, vystoupilo Fantastické divadlo velkými celostránkovými inzeráty, které jistě nebyly "za hubičky", na Klausovu podporu. Dnes už se bije pan Klaus s hrstkou věrných sám jako Moravané u Hvězdy - a také tak skončí. Kdyby pocházel ze selského, už dávno by si uvědomil, že bojuje marný boj a že svým konáním uvádí v pochybnost i to dobré, které s počátku vykonal. Ani pan Zeman moc toho selského nepobral. Už se cítí v premiantském křesle a chová se podle toho. Chtěl by rozhodovat, jak se chovat k Němcům, jak podpořit hospodářství deficitním rozpočtem, a ve svém kufříku má jistě více podobných nápadů. Na všechny strany rozhazuje svoje bonmoty, svým odpůrcům nemůže přijít na jméno, ale sám má už taky poněkud ušpiněnou vestu. Kdybych byl na jeho místě, moc bych se do voleb a do vlády necpal - na tu čeká totiž nevděčný úkol vyčistit český Augiášův chlév. Počkal bych raději, až to dají ti odborníci trochu do pořádku, i když jsou to většinou lidé neostřílení. Kdyby to vypadalo slibně, prodloužil bych panu Tošovskému mandát - nehnal bych lidi do voleb jen proto, že ted stojí akcie pana Zemana vysoko. Kdyby přesto všechno pan Zeman dostal vládu v červnu do svých rukou, uvidí brzo sám, že s tou svojí výzbrojí - především mluvnickou - na to nestačí a bude muset odejít s ostudou, jejíž následky neponese jen on sám, ale my všichni. Poměrně nejlíp si zatím vede pan Lux, snad proto, že má k té hroudě blízko. Mluví se o tom, že se chystá na spojení se Zemanem, ale to bych mu neradil, měl by si to pořádně rozmyslet. Nejlíp na tom je dnes ta nová strana, Unie Svobody. Ta totiž nemá žádné dluhy, žádné tajemné sponzory na Panenských ostrovech, ale taky žádné peníze. Tak můžeme být zvědavi, jak dlouho vydrží odhodlání jejích šéfů zachovat si čistý štít - to by byla dobrá novinka. Všeobecný názor je, že lidé jsou otráveni politikou. Ale, miláčkové, za to přece můžeme sami - koho jsme si zvolili, toho tam máme. Je ovšem pravda, že naši poslanci se od 18 [pageend20]zpravodaj 3/98 nás trochu odtrhli. Zařídili si pohodlný útulek ve starých palácích, vem kde vem, a podle stejné zásady si navrhli platy a příplatky. Nikdo nad nimi není, nikdo na ně nemůže. Vznikla nám tak nová, od hroudy odtržená třída, na kterou neplatí zákony a nařízení, která do trubiček dýchat nemusí, neboť je imunní. Po nových volbách to nebude o moc lepší - naopak náklady spíše stoupnou, než se noví mocipáni zabydlí. Některých poslanců se stejně nezbavíme, ať už je to pan Sládek, pan Grebeníček anebo pan Payne blahé paměti. Ten např. zcela jasně vysvětlil, proč nechce volit Václava Havla za prezidenta. Řekl doslova: "V čele našeho státu by měl být diplomat a vojevůdce, který je schopen vyhrát případnou válku, ale když je prezidentem člověk, který neví, co to obnáší být vojevůdcem, je naše země ohrožena." (Na štěstí tu máme osvědčeného pana Payne, který ví, jak válku vyhrát). Přes takové a další nepříznivé hlasy byl Václav Havel znovu zvolen. Dlouholetý zápas s druhým Václavem vyhrál sice na body, ale vyšel z něho sám také dost pošramocený. Chtěl se nyní do toho obout, hlásat nepolitickou politiku, ale zase ho zaskočilo zdraví - doufejme a přejeme mu, aby se z toho vykřesal. Dalo by se čekat, když se stupeň civilizace zvětšuje, že lidé budou stále chytřejší. Zatím se to nijak zvláště neprojevilo, spíše se zdá, že je to naopak. Prý za to mohou média, která se honí po senzacích a do světa vytrubují všechny rekordy z Guinessovy knihy hloupostí. Co je horšího - příkop mezi takzvanými vzdělanci a prostým selským lidem se stále prohlubuje. Jednou by to mohlo dopadnout tak, jak to předvídal G. H. Wells: nahoře na slunci budou žít ve stálých radovánkách básníci, umělci a vůbec intelektuálové, dole pod zemí budou pak Morloci, kteří se o ty nahoře budou starat, aby si mezi nimi našli svoje oběti. Aby to tak nedopadlo, neměli bychom už pomalu myslet na návrat k rodné hroudě? Shromáždění na připomínku komunistického puče v únoru 1948 V pondělí 23. února 1998 odpoledne se v Brožíkově síni na Staroměstské radnici v Praze shromáždili zástupci řady organizací, aby připomněli 50. výročí února 1948. Pro většinu zúčastněných znamenal únor 48 tvrdý zásah do jejich života a sešli se proto, aby varovali. Oficiálním hostem byl pražský primátor Jan Koukal. Ze Švýcarska se shromáždění účastnili zástupci Besedy Sv. Cech J. Kraus a V. Koppová a redaktor Zpravodaje. Členové Besedy se spolu s činovníky jiných organizací podíleli na přípravě tohoto shromáždění. Po projevech pořadatelů a hostí bylo předneseno Provolání, které bylo dáno k dispozici tisku a které otiskujeme. Tři podepsané originály budou předány do archivů Státního, města Prahy a soudobých dějin Akademie věd. Provolání k národu Členové občanských sdružení, spolků a organizací, které podepsaly tento dokument, pokládají za svou povinnost připomenout veřejnosti neblahé padesáté výročí únorových událostí roku 1948. Politický zvrat, k němuž došlo, hluboce poznamenal novodobou historii našich národů a zásadním způsobem ovlivnil jejich budoucnost. V tehdejší složité mezinárodní situaci začalo pro československou společnost místo vývoje v demokracii a svobodě - tři roky po skončení války - období, které je pro nové generace těžko pochopitelné. 19 [pageend21]zpravodaj 3/98 Po únoru 1948 došlo k násilí a teroru, který v otevřených i skrytých formách trval více než čtyřicet let. Statisíce občanů byly odsouzeny žít ve strachu před zlovúlí nositelů "nových pořádků", byly vyhnány ze svých domovů a uvrženy do vězení a za ostnaté dráty táborů nucených prací. Tisíce nevinných lidí ztratilo vinou komunistické zvůle kromě osobní svobody to nejcennější - své zdraví i životy. Tyto bolestné ztráty velmi silně pociťujeme. Proto při této příležitosti vzdáváme čest všem, kteří zaplatili v boji proti totalitní moci daň nejvyšší. Další doplatili na útlak a násilí tím, že nemohli vykonat to, o čem byli přesvědčeni, že je jejich životním posláním. Na hospodářskou a technickou zaostalost jsme doplatili všichni. Morální devastace byla ještě závažnější tím, že její důsledky pociťujeme dodnes. Desítky tisíc spoluobčanů byly nuceny opustit svou vlast. V západních demokratických státech se vytvořil silný československý exil, který usiloval o návrat demokratických poměrů ve své "staré" vlasti. Děkujeme proto také všem, kteří se na boji za znovunabytí svobody vytrvale a obětavě podíleli. Připomínáme-li v současné době půlstoleté výročí února 1948, nemůžeme nevzpomenout, že onen katastrofální obrat ve vývoji naší země a společnosti byl v nezanedbatelné míře způsoben také nedostatkem odvahy pojmenovávat věci správným jménem. Trpké zkušenosti, které jsme získali, by měly být dostatečným varováním před zanedbáváním přední občanské povinnosti dnes i v budoucnu: odporovat lži a násilí v jakékoli podobě a s jakoukoli tváří. Nemůžeme přejít mlčením ani skutečnost, že za zločiny komunismu nebyl nikdo odsouzen. Členové podepsaných občanských sdružení, spolků a organizací patří k těm, co doplatili na lži a teror měrou vrchovatou od samého počátku. Proto považujeme za nutné sdělit zvláště mladší generaci, aby si uvědomila, že dnes jde především o její budoucnost a že nemůže zůstat stát stranou. Buďme si vědomi toho, že ztráta historické paměti vede vždy na scestí. Dějiny přesvědčivě ukázaly, že neexistuje žádný jiný systém organizace politiky a občanské společnosti, který by mohl nahradit demokracii, v níž vládne svoboda, tolerance, odpovědnost, sociální spravedlnost a touha po bezpečnosti a míru. Neměli bychom rovněž zapomínat ani na to, že naší jedinou budoucností je demokratická Evropa. Važme si demokratických hodnot a chraňme je vždy a všude! V Praze. 23. února 1988 Akademický klub Brno '48 Asociace "Vojáci společně" Česká obec sokolská Česká těl. organizace Orel Československá obec legionářská Čs. beseda Svatopluk Čech - Curych Český Junák Český svaz bojovníků za svobodu Konfederace politických vězňů Klub Milady Horákové Masarykova společnost Obč. iniciativa Čech, Moravy a Slezska Pražský akademický klub '48 Společnost Edvarda Beneše Svaz PTP - Voj. táborů nucených prací Svaz spolků Čechů a Slováků ve Švýcarsku Vojenská sekce Konfederace polit, vězňů Už během zasedání se shromažďovaly na Staroměstském náměstí lidé na oslavu olympijského vítězství českého mužstva v ledním hokeji. Tento "Vítězný únor" vítali lidé s bouřlivou radostí, ten před 50 lety byl jen pro některé vítězstvím, pro mnohé naopak tragický. 20 [pageend22]zpravodaj 3/98 Následující den 24. února dopoledne byla v katedrále Sv. Víta sloužena mše na uctění památky obětí komunismu za účasti kardinála Vlka, biskupů a četných kněží. Katolická církev byla komunistickým režimem těžce postižena, s mnohými kněžími jsme se setkávali ve věznicích a táborech. Na odpoledne pozval prezident na Hrad do Španělského sálu na 800 bývalých politických vězňů. Prezident omluvil svoji nepřítomnost, jeho projev přečetl ředitel prezidentské kanceláře Ivan Medek. Neúčast prezidenta přijali přítomní se zklamáním, že si na politické vězně si nenašel čas a den před tím přijal večer před svou vilou hokejisty. Dále promluvil předseda Senátu Petr Pithart, zdůraznil, že nedošlo v české společnosti ke skutečnému vyrovnání. Největší ohlas měl projev předsedy Konfederace Stanislava Drobného. Ten ve svém projevu odsoudil postkomunistickou justici a napadl princip kontinuity právního řádu, který je příčinou současného marastu. Vyzval k postavení památníku obětem komunismu v bývalém táboře Vojna na Příbramsku. 931etý Alois Hlavatý, odsouzený jako vedoucí odbojové skupiny k trestu smrti, který byl změněn na doživotí, přednesl básně, složil jich ve vězení na 250. Papír a tužku mít na cele nesměl, učil se všechny básně nazpaměť a stále si je opakoval. Chtěl sbírku, která mohla vyjít až po r. 1989, předat prezidentovi, ten se k jeho zklamání nedostavil. Shromáždění se účastnili býv. političtí vězni i ze zámoří, několik zástupců přijelo ze Švýcarska. Mnozí účastníci měli vzácnou možnost se setkat po dlouhé době se svými spoluvězni. Shromáždění mělo ohlas v tisku, z komentářů vyjímáme: Únorové "oslavy" Političtí vězni jsou nešťastná skupina lidí. V padesátých letech seděli v kriminálech a dřeli v lágrech. V šedesátých letech byla řada z nich pro "reformisty" opět nepřijatelná kvůli přílišnému antikomunismu. Za normalizace byli znovu persekvováni a po roce 1989 se stali symbolem rozporuplné postkomunistické společnosti. Ta je sice verbálně ocenila, ale brzy by na ně radši zapomněla. Finančně jsou na tom podle všeho hůř, než někdejší estébá- ci. Češi odsoudili komunismus velmi povrchně - zavrhli ideologii a vnější projevy minulosti, ale nevyrovnali se s jejími důsledky. Asi nemá smysl si dělat iluze, že se společnost, která komunistické období spoluvytvářela, zčistajasna obrátí sama proti sobě. Musela by si přiznat, že se před pár lety chovala přinejmenším mizerně. Vyrovnání s komunismem a s únorovým předúnorovým dědictvím je tedy hlavně věcí příštích generaci. LN 25.2.98 Adam Drda Havel, olympijské zlato a vězni komunismu Václav Havel, stejně jako statisíce občanů, nezaváhal a osobně se setkal se zlatými hokejovými hochy a stříbrněbronzovou lyžařskou běžkyní. Proč ne? Zlatí hokejisté a Kateřina Neumannová přece udělali pro tuto zemi v Naganu strašně moc. Bylo by tudíž divné, kdyby je prezident nepřijal. A to přesto, že má zdravotní problémy. Proč si však druhý den nenašel pár minut a nešel pozdravit shromážděni stařičkých politických vězňů komunistického režimu, zůstává otázkou, na niž by si měl odpovědět jedině sám Havel. Nutno zdůraznit, že nikoli příjemnou. Zatím máme k dispozici jen vysvětlení Havlových poradců a lékařů. Prý na otevřeném prostranství před prezidentovou vilou nehrozila hlavě státu chřipková nákaza tak akutně, jako by tomu bylo v případě jeho přítomnosti na setkání s politickými vězni. Co dodat? Stojí Václavu Havlovi odmítnutí za to, aby si pak v televizi vyslechl bývalé vězně režimu, jak říkají, že i oni by klidně na tu jeho zahradu přišli? Nebylo lepší jít na setkání, pobýt tam pět minut a omluvit se pro zdravotní indispozici? Neměl by 21 [pageend23]zpravodaj 3/98 pak prezident - sám bývalý politický vězeň - klidnější spánek? V Havel je prezidentem této země a pečlivě si uchovává image politika, který prý vidí i jiné věci než lesk a slávu. Je to ještě pořád pravda? Není už náhodou Havel běžný český politik Prezident se možná bude zlobit. Je to však on sám, kdo zavdává důvody k takovýmto otázkám. Rozpor mezi proklamovanými idejemi a realitou totiž jednoho dne naplno vytryskne i v případě tak silného symbolu, jakým Havel bezesporu je. Nemluvě o tom, že už nyní stále častěji vytryskává. O to víc platí, že mezi bývalé vězně jít měl. A on sám ví proč. Prostě z obyčejné lidské slušnosti. Ti lidé si ji totiž zasluhují. Karol Wolf, MFD 26.2.98 Vítězství hokejistů přehlušilo připomínky na události, které jsou tak závažné pro přímé pamětníky. Proto je jejich snahou, aby trpké zkušenosti, které oni nabyli, neupadly v zapomenutí, ale zůstaly vodítkem do budoucna. -rk- Zprávy z Čech a Slovenska Konečně dobrá zpráva Dnes můžeme zase jednou říci: Česká republiko, nejsi nejmenší mezi všemi státy světa! Vítězství českého hokejového mužstva na zimní Olympiádě v Naganu, na onom turnaji století, kde se sešla po dlouhé době všechna nejlepší světová mužstva, může nás naplňovat oprávněnou hrdostí. V nedávném průzkumu veřejného mínění se ukázalo, že 80% našich lidí je hrdo na české dějiny. Naplňuje je hrdostí česká krajina, česká kultura, a pro 60% Čechů byly zdrojem hrdostí i výsledky českých sportovců. Tyto pocity hrdosti byly ovšem vyváženy stejně velkou nespokojeností s politickými poměry, s korupcí a zločiny. Ted se může karta docela obrátit - sportovci zatlačí všechno ostatní do pozadí. O výkonu našich hokejistů psali odborníci naši i zahraniční a nešetřili chválou. Nejvíce byl hodnocen brankář Dominik Hašek, jednohlasně vyhlášený jako nejlepší brankář turnaje a tím dnes také celého hokejového světa. Ten byl našemu mužstvu výbornou oporou - ale i ostatní členové, ať už v útoku nebo v obraně, mají plnou zásluhu na dobytí zlaté medaile. I když převážná většina hráčů přišla ze zámoří, kde nyní působí, trenérům Ivanu Hlinkoví a Slavomíru Lenerovi se podařilo stmelit je v sehraný celek. Odborníci říkají, že týmový duch byl hlavní příčinou triumfu našich hokejistů, i když s počátku byli pokládáni za outsidery. Nikdo nevyčítal našim hráčům z USA, Kanady či Švédska, že odešli za lepší skývou, za lepším uplatněním - všichni táhli za jeden provaz, všichni měli na očích jediný cíl: získat zlato - a to se jim také podařilo. I taková esa jako útočník Jaromír Jágr se vracel obětavě dozadu, aby pomohl v obraně, a naopak obránci, jako třeba Petr Svoboda neváhali zaútočit a měli úspěch. Nepanovala tu ona rozháranost, která třeba v roce 1996 na světovém mistrovství připravila naše mužstvo o úspěch. Hodnotí se i skutečnosti, že favorizované týmy Kanady a USA odešly s prázdnem a všechny medaile získaly evropské hokejové týmy. Doma prakticky celý národ sledoval zápasy našich hochů, i když byly vysílány časně ráno. Česká televize zaznamenala rekordy ve sledovanosti - ve školách se v době vysílání neučilo, v závodech se nepracovalo. Vyvrcholení celonárodního nadšení se projevilo při návratu zlatého mužstva, které přiletělo zvláště vyslaným vládním letadlem přímo z Japonska. Uvítání začalo přímo na letišti, kde již čekal předseda vlády Tošovský, pokračovalo v sídle 22 [pageend24]zpravodaj 3/98 prezidenta Havla a skončilo pozdě večer na Staroměstském náměstí, kde na borce čekalo na 100.000 nadšených obdivovatelů. Přiměřená část slávy dopadla i na běžkyni Kateřinu Neumannovou, která dobyla stříbrnou a bronzovou medaili. Novinové titulky říkají o celém uvítám, že český národ se snad zbláznil - a nejsou asi daleko od pravdy. Národ, který už po celý rok si pěstoval "blbou" náladu, který je právem znechucen politickými aférami, jakoby švihnutím kouzelným proutkem se vzepjal ke spontánním projevům nadšení, sympatií, radosti a hrdosti. Jistě to byla také oprávněná reakce na všechno to nepříjemné, co lidé museli přetrpět. Ted ovšem je třeba se ptát: jak dlouho toto nadšení vydrží? Je možné přenést je do jiných oblastí veřejného a soukromého života? Lze tímto nadšením uhasit nesmyslné politické šarvátky, je možné nadšení přetavit do drobné, poctivé práce ve prospěch národa a tedy nás všech? Jestliže celý národ držel našim hochům při jejich zápasech palce, měl by je držet i nyní, abychom mohli být i nadále hrdí na to, co dovedeme. Jedno je jisté: byla to po dlouhé době dobrá zpráva, a všem, kdo se o ni zasloužili patří náš dík. Ted si můžeme přát jen jediné: Pane Bože, jen houšť a větší kapky! Ik * * * Unie Svobody konala svůj první ustavující kongres v Nymburce 21. a 22. února. Předsedou byl podle očekávání zvolen velkou většinou hlasů Jan Ruml, místopředsedy jsou: starosta Kutné Hory Ivo Šanc, sociolog Petr Matějů, politolog Petr Mareš a poslanec Václav Krása. Bylo splněno volání po nových tvářích, proto nekandidovali ministři Ivan Pilip, Stanislav Volák ani Michal Lobkowicz. Zvolením vedení, přijetím základních dokumentů a tézí politického programu se uzavřela první fáze vývoje této strany. Podle Rumia půjde strana do voleb samostatně, i když utvoření volební koalice nevylučuje. A po volbách bude vhodná doba pro položení základů jedné silné pravicové strany, která by byla vzájemně ovlivňována jak křesťanskodemokratickými postoji, tak i postoji liberálními. Mezi pozvanými hosty byl předseda KDU-ČSL Josef Lux, místopředseda ODS Miroslav Beneš, ministr Vladimír Mlynář a generální tajemník Evrospké lidové strany Klaus Welle. Rozdělení povodňových sbírek Rudolf Němeček Zpráva o sbírkách organizovaných ve Švýcarsku na pomoc postiženým povodněmi Po dílčích zprávách o povodních, uváděných v minulých číslech, můžeme nyní podat úplnější přehled, který zahrnuje i sbírku velvyslanectví ČR v Bernu a benefiční koncert, který velvyslanectví pořádalo. Mohlo by se říci, že snad bylo sbírek vypsáno příliš mnoho. Výsledek ukázal, že to bylo zřejmě dobré, protože tak bylo možno adresně dosáhnout různé okruhy dárců. Větší část sbírek byla již rozdělena, další příjemci jsou určeni. Výnos sbírek velvyslanectví činil cca 1,200.000 Kč, výnos sbírek Svazu spolků, Zpravodaje a jednotlivých spolků cca 2,000.000 Kč, celkem 3,200.000 Kč. Všem dárcům jménem příjemců pomoci srdečně děkujeme. Byli jsme si od začátku vědomi, že pomoci bude delší dobu potřeba. Přímý kontakt se školami potvrzuje, že rozhodnutí soustředit se na tuto pomoc bylo správné. Ukazuje se potřeba přispět některým školám' o něco víc, než bylo původně nabídnuto. Další dary budou proto vítané. Podrobnější údaje uvádíme v následujícím informativním přehledu. 23 [pageend25]zpravodaj 3/98 Sbírky ve Švýcarsku pro postižené povodněmi v ČR a SR podle stavu k 10.2.1998 Přehled sbírek CHF Přímá Zasláno na konto....................... _______ _________________________ Konto pomoc Svazu Zprav, vysl. jiné Celkem Velvyslanectví ČR v Bernu 36,710 Benefiční koncert v Bernu 25.1.98 13.478 Celkem 50,188 cca 1.200.000 Kč Svaz spolků 24,005 Zpravodaj 19,608 Beseda Svatopluk Čech, Curych 7,680 1,000 1,000 1,000 10,680 Domov, Basilej 10,800 Slovan, Ženeva 3,000 Masarykův fond 2,000 Amitié Lausanne 1,000 Lvíčata a VISAGE, Lausanne 2,000 cca 3,000 (léky, šatstvo) Sokol Basilej 700 Sokol Bern ...500 Sokol Curych 3,000 Sokol Luzern 100 Sokol St. Gallen 520 Sokol Winterhur 1,000 ČS-CH-ZS________________________________17,170______________________________________________ Celkem 54.413 28.850 Sbírky Svazu a spolků 83,563 cca 2,000,000 Kč Sbírky velvyslanectví a Svazu 133,451 cca 3,200,000 Kč Dosud rozdělená pomoc CHF Ze sbírky velvyslanectví ČR Okresní úřad Přerov 6,000 Městský úřad Otrokovice 6,000 Městský úřad Ostrava - Petřkovice 4,000 Konto MZV ČR (zbývající část) 20,710 Celkem 36,710 cca 880.000 Kč Ze sbírek Svazu a spolků Střední průmyslová škola strojnická, Olomouc 1,000 Sokol Winterhur 7. 97 Magistrát města Ostravy 5,000 Beseda Sv. Čech 7.97 Sestry Sv. Kříže, Kroměříž - Uh. Hradiště 2,680 Beseda Sv. Čech 11.97 Slovanské gymnázium, Olomouc 3,000 Slovan, Ženeva 2.98 Zákl. Škola, Olomouc - Černovír 8,450 Svaz spolků/Zpravodaj 1.98 Gymnázium J. Škody, Přerov 10,350 Svaz spolků/Zpravodaj 2.98 Okresný úrad v Sabinove, školy na vých. Slovensku 4,350 Svaz spolků/Zpravodaj 2.98 Pomoc zdravotnictví v postižených oblastech_______ 17,170 ČS-CH-ZS__________________________ Celkem Svaz spolků 51,900 cca 1.250.000 Kč Velvyslanectví a Svaz spolků 88,610 cca 2,130.000 Kč Přislíbená pomoc Obcím Troubky a Bochoř u Přerova 13,478 Velvyslanectví cca 320,000 Kč (z benef. koncertu 25.1.1998) Zákl. škola, Mánesova ul., Otrokovice 8,500 Svaz spolků cca 200.000 Kč Zákl. škola, česká Ves, okr. Jeseník 6,500 Svaz spolků cca 150.000 Kč Další příjemci pomoci ze zbývající části sbírek Svazu cca 400.000 Kč budou určeni později. 24 [pageend26]zpravodaj 3/98 Zprávy z tisku kpovodním: Na semináři Kroměříž 98 - Budoucnost zatopených území byly vyčísleny škody z povodní na 60 miliard korun. Z toho 30 miliard připadá na podniky, 12 miliard na majetek státu, 7 miliard na majetek občanů a 5 miliard je blíže nepecifikovaných. Bylo evakuováno 79.000 lidí, postiženo bylo 530 obcí a povodně si vyžádaly 60 obětí na životech. Postižené území se musí rozvíjet na kvalitativně vyšší úrovni. Záplavy se nedotkly tolik státního rozpočtu, 96 % prostředků bylo čerpáno mimorozpočtově, avšak rozpočty obcí zdaleka nestačí, také proto že se snížily příjmy z postižených podniků. Podle ministra financí Pilipa by měl stát ponechat obcím větší podíl z vybraných daní než dosud. Vládě chybí 4 miliardy na povodně. Vláda nemá k dispozici původních zhruba 13 miliard, vyčleněných na odstraňování škod, protože se nepodařilo prodat státní povodňové obligace v plné výši. Poslanci vládních stran požádají sněmovnu o vyčlenění 4 miliard korun z účtu malé privatizace. Už v červenci 1997 bylo z tohoto účtu uvolněno 5 miliard korun. Zprávy ze Švýcarska a ostatních států Dobrý voják Jaroslav Kulíšek. Ve skupině 4 pozorovatelů OSN, unesených 19. 2. a držených jako rukojmí v Gruzii, byl podplukovník Jaroslav Kulíšek, výcvikem výsadkář. Se svými znalostmi ruštiny a angličtiny sloužil jako zprostředkovatel a pomohl tak, aby ostatní členové skupiny byli propuštěni. Zůstal nakonec sám a podařilo se mu ve chvíli zmatku uprchnout a skrýt se v poli. Navázal spojení se střediskem OSN a byl odvezen do bezpečí. Ve středu 25.2. večer se vynořil v záři televizních reflektorů muž, který vypadal jako voják, choval se jako voják a vskutku to byl dobrý voják. Takový, který by, pokud by podobných byla i většina jeho kolegů v naší armádě, nemusel mít problémy při začleňování do NATO. Podle MFD a LN, 25. a 26. 2. Americká sonda Voyager 1 dospěla k okraji sluneční soustavy. Již 20 roků je tato sonda na cestě, nyní je vzdálena od Země 10,4 miliardy kilometrů. Elektromagnetické signály ze sondy, které se šíří stejnou rychlostí jako světlo (300.000 km/sek.), potřebují na tuto vzdálenost 9,5 hodiny. Sonda vyslala již k zemi v r. 1979 obrazy Jupitera v r. 1980 Saturnu. Sonda byla vypuštěna do vesmíru v r. 1977 stejně jako sonda Voyager 2. NASA doufá, že obě sondy budou plnit svoje poslání až do r. 2020. Kolečko místo křižovatky Jan Bláha Už osm let jezdí naši turisté, odborníci a funkcionáři, volně a bez obtíží do ciziny, mnozí z nich na obecní či státní útraty a poznávají na mnoha místech takovou jednoduchou věc, která usnadňuje dopravu, jako jsou kolečka místo křižovatek. V Anglii, ve Francii, ve Švýcarsku, ale i v Německu, USA a jinde, kde už se doprava na silnicích stává těžko ovladatelnou, fungují a stále častěji se zřizují na frekventovaných křižovatkách ona kolečka místo dosavadních světelných signálů. Ve Francii se jim říká "giratoire", v Anglii "Roundabout", ale podstata je všude stejná: místo, aby se cesty křížily, zavedou se do kolečka. Provedení může být různé - někde stačí barvou vyznačené kolečko uprostřed křižovatky, jinde malý sloupek, ale může to být také větší kolo třeba o průměru 50 m - to záleží na místních podmínkách. Kolečka mají mnoho výhod: 25 [pageend27]zpravodaj 3/98 - umožňují plynulou dopravu, odpadá dlouhé čekání na zelenou, - není nebezpečí, že někdo bude projíždět křižovatkou velkou rychlostí na červenou - kolečko totiž samo nutí zmírnit rychlost a brát ohled na ostatní účastníky dopravy, - na křižovatce se může podle velikosti kolečka točit více vozů současně, což přispívá k plynulosti dopravy, - vozidla odbočující doleva nemusejí čekat, až budou mít volnou dráhu - projedou křižovatku bez problémů, - kolečkem se dají řešit i složité křižovatky, kde se sbíhají více než čtyři dráhy, - odpadá instalace signálních světel, jejich provoz a údržba, -je zbytečný i dopravní strážník. Samozřejmě - na kolečko si musejí řidiči zvykat. Platí tu jednoduchá zásada: kdo dříve přijde, může vjet do kolečka a když už je v něm, pak má přednost před dalšími uchazeči. Při dodržování těchto zásad je nehodovost na kolečku minimální. Dojde-li přesto ke střetu, je viník docela jasný. Před kolečkem musí být ovšem upozorňující signál, že přednost mají ti, kteří už v kolečku jsou. Kolečka mají, jak už bylo řečeno, tu velkou výhodu, že i při zachování plynulosti provozu přece jen tlumí rychlost. Zatáčka i při jízdě přímým směrem vyžaduje zpomalení, které je zejména ve městech žádoucí. Neřeší ovšem přechody chodců - ty musejí být řešeny zvláště. Pokud křižovatkou vede i dráha tramvaje, která se samozřejmě nemůže libovolně točit, má na kolečku přednost - ale i to se dá zvládnout, jak je to např. prakticky předvedeno v Bernu na Thunské ulici. Co vy na to, páni starostové, dopravní referenti, měšťanostové, členové různých výborů anebo prostí funkcionáři? Nestálo by za to vyzkoušet a zavést kolečka i u Vás? Někde už se zaváděním kruhových objezdů - koleček již začali. Světovost TGM, Jak pracovat, 1898 Všeobecné vzdělání, o které usiluje každý myslící člověk, musí být světové. Ale to neznamená těkat po světě, neznamená to politický kosmopolitismus, nýbrž pochopit svět z našeho českého hlediska. Goethe pravil: "Svět, ať je sebevětší a obsáhlejší, není koneckonců nic jiného, než rozšíření naší bytosti a nepodává nám nic víc než naše bytost." To je pravda a platí to také pro nás a právě pro nás. Světovosti nedosáhneme cizí pomocí, ale musíme si ji dobýt vlastní prací. Právě ze svých poměrů musíme udělat poměry světové. Český národ se musí stát světovým, česká otázka musí být světovou, a toho dosáhneme jen vlastní prací. 26 [pageend28]zpravodaj 3/98 Právo a bezpráví Dostavte se k odpuštění Ludvík Vaculík Aspoň dvacet let rozmýšlím, co bych nejlepšího udělal s estébáky, mít tu moc. - Ted ji mám. Státní bezpečnost je nejhorší plod komunistického režimu u nás. Každý estébák byl komunista... Jenže neplatí to naopak, a tak jsme ve vratké situaci: hrozíme se nad zločiny estébáků, ale pěstujeme hovor s komunisty, kteří ani, pokud vím, neuverejnili jména svých členů vyloučených ze strany za estébáctví. Komunisté jsou vinni organizovaným estébác- tvím, jež patří před soud, my je však demokraticky destilujeme až na právo jejich názoru a v poměrech pořád dosti válečných se necháváme zavlékat do diskusi o něčem, co na svět nepatří bez diskuse. Protože si nechceme zkazit charakter revolučním jednáním s možností omylu, přemíláme sebe víc než estébáky: ztrácíme důvěru nevinných a neinformovaných lidí - a kazíme si charakter i jméno. Pouštíme svou příležitost z rukou, a dějiny nečekají. - Ale vypustil jsem ze stroje větu, že estébáctví patří před soud: před jaký? Před nejvyšší pozemský. Páni poslanci, ohlédněte se po něm! Mnozí znáte tu fotografii z války, na níž německý voják, nacistický estébák, ze vzdálenosti dvou metrů puškou přesně střílí ženu, která v náručí drží děcko. Novější je snímek, na němž vietnamský estébák v ulici Saigonu pistolí zblízka střílí do hlavy svázaného klečícího partyzána. Když povím, že i ty dva fotografy vidím v nebezpečí estébáctví, pochopíte lip, co mám na mysli. Estébák položil bombu loni k Husovu pomníku v Praze. Světový estébák je přeci náš Saddám Husajn! Zaměstnával jsem na útraty lidu hodně estébáků. Všichni své jméno tajili, ale kopnout je do řiti znamenalo kupodivu napadnout veřejného činitele! Na konci řady mých estébáků byl tovaryš estébáctví Vojtěch Němec, narozený 29. 11. 1957, Podbabská 994/8, Praha 6, jenž pod jménem Marek mě pravidelně a často držel v místnosti, kde jsem s ním nechtěl vůbec být. Například toho dne roku 1988, kdy se v Praze měl konat mezinárodní historický seminář, rozehnaný, držel mě v zajetí od rána do večera, abych tam nemohl jít. Žádám městského prokurátora, aby tyto řádky vzal za oznámení trestného činu - omezování lidské svobody při zneužití úřední pravomoci. Ten člověk je krom toho vinen i tím, že k večeru jsem už přemýšlel, zda není po dvaceti letech a při rozdílu našeho věku čas, abych mu rozbil hlavu těžkým popelníkem ležícím mezi námi. Listopad 1989 naštěstí přerušil náš vývoj ke zločinu. A já jsem tomu tak rád, že vás, pane městský prokurátore, prosím, abyste si u mého oznámení udělal poznámku: jestliže ten muž přijde a omluví se mi, vezmu to zpět. Totéž platí pro muže pracujícího pod dvojitým pseudonymem Matura-Martinovský, mého "hřbitovního fotografa". Jak tento doktor estébáctví si představuje počátek svého nového, čistšího života: promlčením starého? Jestliže se zvednu, když pořád se nic neděje, a vydám se pátrat po něm a najdu ho, cítím právo udělat mu něco spravedlivě zlého. Přijde-li však sám na šálek kávy bez výslechu, je skoro jisté, až mi o sobě, o svém mládí a životním rozhodování něco poví, že budeme společně smutní nad osudem člověka a národa. - Jak jináč chcete všichni začít? Co vlastně má být naším poučením ze čtyřiceti let národního omylu a neštěstí? Jak se povzneseme nad svůj bídný stav: privatizací majetku? Zpevněním koruny? Naše estébáctví je jenom místní institucionalizovanou podobou odvěkého zla mezi lidmi. Krokem proti 27 [pageend29]zpravodaj 3/98 instituci a jejím vybraným členům neudělá se proti zlu v lidech ještě nic. Zavedli jsme lustrace, ale pochybujeme o výsledcích. Odhalujeme spolupracovníky StB, ale jejich životní příběhy matou náš úsudek. Náš hněv vychládá, odhodlání se unavuje, a my jsme náchylní promlčet celou tu záležitost, spokojujíce se s tím, že oni už nad námi nemají viditelnou moc. Ostatně, máme nové starosti: s lupiči a vrahy, surovci a podvodníky, intrikány a demagogy. Už přes rok uvažujeme, zda máme uveřejnit jména estébáků a jejich pomocníků. Na jedné straně by to bylo spravedlivé a užitečné, na druhé straně však se nám to zdá neužitečné, škodlivé a nespravedlivé k rodinám těch lidí. Otázka je tak sporná a následek se tak nedá přesně odměřit, že jediným výkrokem z neurčitá zdá se mi zveřejnit ta jména. Já jsem se zatím rozhodl jména svých estébáků a jejich pomahačů postupně zveřejnit; ale těm, kteří mi přijdou vysvětlit své chování a svůj dnešní názor, to neudělám, to člověk pak už nemůže. Takové řešení ve velkém navrhuju i parlamentu. Tímto národem musí zachvět úžas a otřes, kdy nevinní budou děkovat Bohu, že je neuvedl v pokušení, nebo své vůli, že odolali, a viníci poznají, že zachránit se mohou přiznáním své chyby. Kde vina bude tak veliká, že ji normální soud nemůže přehlédnout, ať soudce s ohledem na okolnosti, na právní stav a osobnost pachatele po nepochybném nalezení viny vyhlásí trest - a jeho odpuštění. Soudům by ovšem bylo třeba dát čas, aby se na takovou práci připravily. Tento čas byl by zároveň lhůtou pro pachatele a viníky, kdy mají cítit, že mohou být odsouzeni, že se však mohou zachránit, i když beze škody to už nebude. Ale jakou škodu jejich vinou utrpěli ostatní lidé, příroda i stát! Navrhuju tedy začít zveřejněním všech jmen, a důvod je prostince transcendentálni. Autorita nejvyššího pozemského soudu, svědomí, má být obnovena! Neboť lidé, kteří odolali svodům moci, vydírání a někdy i mučení, musejí se dožít, že čest je ctěna. Člověk, jehož před pádem zadrželo jen mihotavé světélko svědomí, tedy cosi, čím ho tak osudně zakleli snad rodičové, snad literatura, umění a mravní vzory lidstva, a ted , kdy je tak potřeboval, oni s ním nebyli a on byl jen s tím přežitkem svědomí, tento člověk nesmí po pádu ďábelského režimu uvidět, že je to jedno! Že to už nezajímá ani ty nevinné. A pravda že konečně zvítězila, jenže v době tak mizerné a pro národ už tak tupý, že její vítězství nemá cenu. Někdo musí proto najít někdy zlato, aby bylo dál hledáno. I obecní hlupák Mates ví, že musí někoho nechat vyhrát, aby mu lidé sázeli dál. A ty, parlamente, chceš nevědět, že odpovídáš za to, zda svědomí přežije rok 2000? Nemůžeme přeci ukazovat dětem statečnost a věrnost pořád jen na vycpaném Husovi ze školního kabinetu nebo na živějším, ale stejně výstředním Janu Palachoví. Svědomí je praktická věc pro každého, kterou se můžeme řídit, když nemáme jiných pomůcek a informací. Proti mému názoru a návrhu budou tři hlavní námitky. První, že to bude kruté k lidem, kteří se do sítě estébáků dostali pod nesnesitelným násilím. Tedy ti z nás, co to poznali, vás pochopí první. A vy, co o tom nevíte nic, myslete si své skromně, neukazujte na nikoho a nevykřikujte v té smutné síni. - Námitka druhá zní, že to bude nespravedlivé k dětem viníků. Ale vždyť také o to jde: že hříchy otců padají na hlavy dětí vždycky! Tu povzbuzující myšlenku ať má příště každý! Jinak rodiě bude stát před soudem, jaký nečekal, a souzen bude soucitně nebo cynicky, jak si vychoval děcko. Ostatně je s tím z minulého režimu zkušenost převážně dobrá, když naše děti musely nést následky našeho chování. Námitka třetí bude z kruhů pěstujících svědomí jaksi profesionálně: že tak těžký případ máme nechat soudci dokonalejšímu, vyššímu. Proti tomu si neodborně myslím, že Bůh si jistě nepřeje, abychom se s výmluvou na něj vzdávali rozhodování v agendě, již nám 28 [pageend30]zpravodaj 3/98 svěřil vdechnutím duše, o jejímž dalším životě rozhoduje se tu na zemi. A můžeme-li dnes jednou za staletí posílit její pozemskou váhu, tedy i její politický vliv, já bych Mu neodpíral pomoc a svědectví. Tak nebo tak, je to příležitost přímo revoluční. Z knihy Ludvík Vaculík Nad jezerem škaredě hrát, 11. 7.1991. Výběr z publicistiky 1995-95. Nakladatelství Ivo Železný, 1996. Odškodné bývalým příslušníkům StB. Přes 81 miliónů korun vyplatilo na odchodném 2042 příslušníkům Státní bezpečnosti ministerstvo vnitra od listopadu 1989 do r. 1997. Nejvíce propuštěných příslušníků odešlo na vlastní žádost. Nejvíce příslušníků StB muselo odejít v r. 1990 celkem 618, v r. 1991 456 a v r. 1992 381. Ještě loni odešlo 60. Tyto informace poskytl bývalý politický vězeň Bohuslav Hubálek, který byl v minulosti ředitelem Střediska pro dokumentaci protiprávnosti komunistického režimu. Zveřejnění údajů o počtu členů StB a jejich odškodnění požadoval Hubálek soudní cestou již před několika lety. Správnost údajů potvrdila mluvčí min. vnitra, pocházejí z oficiálních statistik úřadu. LN 10.2.98 Žriedlo vzrušujúcich príbehov z dobre informovaných zdrojov štátnej agentúry Ivan Čeredejev V prvú februárovú stredu vydala tlačová agentúra Slovenskej republiky správu, podľa ktorej prezident Kováč a právny zástupca jeho syna deň pred zadržaním M. Kováča ml. v Čechách informovali českého veľvyslanca Slánského o zamýšľanom vycestovaní do Nemecka a údajne ho žiadali, aby ČR pri tranzite cez jej územie neaplikovala medzinárodný zatykač. Ako už niekoľkokrát predtým sa TASR odvolala na dôveryhodný či dobre informovaný zdroj, ktorý si pochopiteľne neželal byť menovaný. Autori správy síce v texte skromne podotkli, že informácie o pokuse slovenského prezidenta navádzať cudzí štát aby nerešpektoval princípy medzinárodného práva sú "oficiálne nepotvrdené", český ambasádor však vcelku logicky považoval tento produkt tlačovej agentúry za oficiálnu dezinformáciu, kedže ho ponúkla médiám v rámci svojho oficiálneho servisu a poponáhľal sa ju na promptne zvolanej tlačovej konferencii dementovať. Nie je to prvý raz, čo štátna agentúra, ktorá podľa svojho riaditeľa musí čeliť "informačnému tlaku s cieľom rozšíriť tendenčné a skreslené spravodajstvo o Slovensku" ajej dobre informované zdroje vyprodukovali neskôr oficiálne potvrdenú nepravdu. Tak napríklad koncom minulého roka, ked gesčný výbor parlamentu odporučil plénu odklepnúť 90 miliónov zo štátneho rozpočtu na "netendenčné a neskreslené spravodajstvo" agentúry, bol nútený advokát prezidenta republiky dementovať správu TA SR o súdnom spore Lexa verzus Kováč ako "nepresnú a zavádzajúcu". V ten istý deň bola aj opozičná SDK nútená dementovať inú správu TA SR, týkajúcu sa údajného priznania si chybnej agrárnej politiky zo strany predstaviteľov KDH. V oboch prípadoch agentúra evidentne podľahla informačnému tlaku, i ked tlaku vnútornému, tlaku svojich dobre informovaných zdrojov, a rozšírila niečo, čo je na míle vzdialené netendenčnému a neskreslenému spravodajstvu. Posledná správa kompromitujúca tak prezidenta, ako aj susedný štát nie je v tomto smere žiadnou výnimkou. Agentúra, ako jedno z nemnohých mediálnych plavidiel, ktoré premiérovi ešte ostali, poskytla napríklad pláštik objektivity viacerým dezinformáciám súvisiacim s kauzou 29 [pageend31]zpravodaj 3/98 Technopol a únosom prezidentovho syna. Rovnako poslúžila ako nosič aj v prípade kompromitujúcej výpovede agenta Skošníka obviňujúceho opozičné KDH z nastraženia bômb na vlastnom mítingu. Vo svetle tejto nelichotivej bilancie dostáva výraz "dôveryhodné" či "dobre infor- mované zdroje" celkom špecifický významový odtieň. Označuje totiž veľmi špecifické spravodajské zdroje, ktoré ročne čerpajú zo štátneho rozpočtu sumičku blížiacu sa k miliarde, pričom, ako uvádzajú iné "dobre informované zdroje" prevod týchto "informácií" zabezpečujú viacerí ľudia figurujúci na výplatných listinách oboch organizácií zároveň. Je reálny predpoklad, že s blížiacimi sa voľbami budú dobre informované zdroje z TA SR zvyšovať svoju aktivitu a že premena zdroja spoľahlivých informácií na žriedlo produktov straníckej propagandy bude pokračovať. Už onedlho by sme sa mohli napríklad dočkať šokujúcich odhalení v prípade pripravovaného atentátu na premiéra. SME 12.2.1998 Rozhovory Záznam z diskuse na vzpomínkovém večeru na Jana Palacha a Jana Zajíce 24. 1. 98 v Curychu Podie zvukového záznamu, kráceno. Navazujeme na zprávu z minulého čísla. Na otázky přítomných odpovídali: senátorka Dr. Jaroslava Moserová (M), místopředsedkyně Senátu a senátor Dr. Milan Špaček (Š), předseda Stálé komise Senátu pro krajany, žijící v zahraničí. M: Byla jsem v Austrálii {pozn.: velvy- slankyní), lidé tam drž! v(c pohromadě, spolky jsou stále československé, i když je v nich třeba málo Slováků. Lidé jsou úspěšní, proslavili republiku. Je velký rozdíl mezi emigrací z r.1948 a 1968, ti z 48. měli velké potíže, neuznávali jim jejich kvalifikaci, zatím co z uprchlíci z 68. roku měli již připravenou půdu a také, že Západ měl výčitky svědomí. Nyní vznikly 2 čistě české instituce: obchodní komora, kulturní aliance. Miloš Rusek (R): K volebnímu právu. Pokud má mít smysl, musí být korespondenční cestou. Vzdálenosti jsou obrovské, jinak to bude diskriminace. M: Že prý to nejde technicky a z finančních důvodů. Š: Když sněmovna přijme návrh na volbu na ambasádách a senát by dal potom pozměňovací návrh, tak to sněmovnou neprojde, nechají to ležet. (Pozn.: Ležet to skutečně v poslanecké sněmovně nechali, viz příspěvek o volbách.) R: Není přípustné, aby ministři měli privilegia, jezdit nedovolenou rychlostí, mít zvýhodněné nákupy, to kazí morálku všech. M: Je to dědictví minulosti, ale zvýhodněné nákupy už dávno neexistují. Š: Klub senátorů podal návrh na zrušení výsad, jsou nemravné, imunita se má vztahovat jen na činnost poslance nebo senátora. Tehdy to poslanci odmítli. Nyní přicházejí dva poslanci ODS se stejným návrhem. M: Největší zločin komunismu je morální devastace. Jiřina Fuchsová (F): Přiletěla z Los Angeles, trápí ji nerovnost, někteří mají dvojí občanství, jiní byli českého občanství zbaveni. Pozastavuje se už nad názvem: komise senátu pro styk s krajany. Nerozlišuje se mezi krajany a Čechy v zahraničí. Krajané jsou pro ni ti, kteří se v cizině narodili, těch je v Americe na 1 a 1/2 milionu, ti občanství nechtějí, ani volit. Jí se jedná o Čechy v zahraničí, kteří uprchli před komunistickým režimem, těch je v USA na 30 tisíc, ti byli če30 [pageend32]zpravodaj 3/98 skými občany, požadují vrácení občanství. Připomíná Poláky a Maďary, k těm se jejich státy chovaly úplně jinak a proto tvoří silnou loby pro svůj národ, pro vstup jejich států do NATO. Je třeba dekretem vlády celoplošně vrátit všem občanství. Nebude-li občanství vráceno, neměl by americký senát schválit přijetí ČR do NATO. M: Paní Fuchsová nezastupuje všechny, kteří žádají zpět občanství, jsou jiní, kteří si nekladou žádné podmínky. Dr. Jaroslav Anděl (A): Problém je zno- vunabytí občanství. Restituce a volební právo z toho vyplývají. Po 8 letech sametu není jediný případ, že by fyzická osoba vrátila majetek, získaný od státu, který byl v důsledku odsouzení zabaven. Týká se to nejen Čechů v zahraničí, ale i doma, ze 30 až 35 tisíců takových případů ani jednou nebyl majetek vrácen. Možnost něčeho dosáhnout je návrh změny zákona vhodně formulovat, získat pro něj 17 senátorů, kteří ho mohou prosazovat podáním na Ústavní soud. Evžen Hoffmann (H): Židovským emigrantům byl zabaven majetek, ale Německo ho vrací. Komunisté dělali totéž s uprchlíky, nic se nevrací, proti emigrantům se projevuje demagogie. Š: Politici reflektují nálady obyvatelstva. Komunistický režim vedl psychologickou válku proti uprchlíkům ve všech sdělovacích prostředcích. Celá generace i dnešní 18letí slyšeli už od pionýra: Není horší nepřítel, než ten, který opustil a zradil socialismus. Jestliže podobně teď někteří politici vystupovali v zahraničí, usilovali o hlasy voličů. Proč se Klaus loni tak choval v Americe? Je to proto, že v politických stranách je obava říci otevřeně, že se děje nespravedlnost, mají strach o hlasy. Rudolf Němeček (RN): Volby do senátu ve 3 okrscích v ČR a možnost volit jen na ambasádě, ne korespondenčně - to obojí je pro nás nevýhodné. Volby do senátu by měly být ve dvou zahraničních okrscích, měli bychom mít možnost volit svoje senátory, kteří by nás zastupovali. Š: Pokud podáte protinávrh, je možno do toho zasáhnout. Mohu ale říci, že to neprojde, abyste si navrhli svého senátora, ten bude v senátu a bydlet bude bůhví kde. Dr. Zdeněk Bidlo (B): Tři volební okrsky, z nichž první, v němž se bude teď volit, byl přiřazen USA a Kanadě, kde má velmi málo Čechů české občanství. Zatím co v Evropě má většina Čechů české občanství a my budeme čekat 4 roky na další kolo voleb. Mělo by se to přehodit. Snad se pohnou ledy a vrácení občanství se do dalších voleb třeba vyřeší. To, že se možnost volit nabízí někomu, kdo to nemůže využít, se mi nezdá rozumné. M: Odpusťte, čekala jsem, že se budete ptát na to, jaká je situace doma, nikdo se neptá. Dr. Jan Tůma (T): Neptáme se, protože jsme o situaci v republice dobře informováni, přes internet, denní tisk, rozhlas. Ostuda byla kolem volby prezidenta - prezident by měl být volen přímo voliči. Z pléna: Švýcar nesmí být zbaven občanství, kdyby žil v cizině jak dlouho, nebo po několik generací, vždy se může vrátit. Jen na jeho vlastní žádost mu může být občanství odňato. Volební právo mají Švýcaři žijící v cizině ve své obci, jako ostatní. B: Navracení majetku nesmí být vázáno na občanství, krádež je krádež. Jak dlouho může ještě tento nemorální stav trvat? M: Mravní kocovina není jen u nás, je ve všech postkomunistických státech. Nemluví se téměř o padesátých letech, prvních dvacet let bylo období teroru, tehdy šlo o život, vládl strach. Dalších dvacet let bylo potom období demoralizace. U nynější politické krize považuji za zvláštní její časování. Proč k ní dochází právě teď, přece ty věci musely být dlouho známé. Š: K morální devastaci nedocházelo až za komunistů, od r. 1939 se tak dělo, v letech 1945-48 nebyla skutečná demokracie. Po r. 1989 nebyli potrestáni viníci, komunisté si řekli - vše je odpuštěno, vše je dovoleno. Nikdo nechtěl mstu, věšení, střílení. Můj strýc byl odsouzen na doživotí,, seděl 10 let, umírá na rakovinu, vím o čem mluvím. Jeho soudci berou normálně důchody, uvažuje se, zda Jakeš může nebo nemůže být souzen - to je facka všem lidem, která má morální dopad. 31 [pageend33]zpravodaj 3/98 M: Každá chyba, ke které došlo, má i ekonomický dopad, zvláště na rodiny s malými dětmi, na důchodce - ti už si nemohou pomoci. Senát není zatím mezi lidmi uznáván, ale senátoři ano. Máme jiný druh mandátu, jsme voleni většinovým systémem, byly voleny osobnosti. U poslanců je to jiné, byli na kandidátce, volily se strany. My máme větší pocit odpovědnosti vůči občanům. B; Jak vidíte vývoj české pravice, je strašně rozdrobená, to nikomu nepomáhá kromě sociální demokracie Š: Obávám se, že pravici je souzeno jít polskou cestou, roztříštěnost povede k její prohře, aleje jistá naděje v tom, že se zkon- soliduje a vyhraje. Český národ není přesvědčivě levicový. V Maďarsku vyhráli socialisté a co udělali? Pokračovali cestou tvrdých reforem, s jakou by se málokterá pravicová vláda odvážila předstoupit před voliče. M: Dá se předpokládat, že ta nově vzniklá strana bude úzce spolupracovat s dalšími pravicovými stranami. B. Pokud by pravice vystupovala jako blok, mohla by získat třeba 15 procent, bude- li sestavena z 5 stran, každá dostane 3 procenta a nedostane se dál. Š: K volbě prezidenta: co se tam odehrálo se mě nejvíce dotklo. Každý z nás tam šel už rozhodnut, jak bude volit. Co tam zaznělo byl festival nízkosti, každý, kdo potřeboval pošpinit osobu V. Havla, tam řečnil, to bylo pořád dokola. Když mluvil někdo na jeho podporu, okamžitě přišel někdo, kdo ho tvrdým způsobem zneuctil. Nechtěl jsem to poslouchat, uráží mě to, zejména od někoho, o jehož morálním kreditu lze pochybovat. Dokončení příště. Abychom nezapomněli Dvoje 75/eté narozeniny Petr Marek Jelcin by se měl omluvit na srpen 1968, říká Jelena Bonnerová, vdova po akademikovi Andreji Sacharovovi, nositeli Nobelovy ceny za mír, známá ruská bojovnice za lidská práva. Vyjádřila naději, že Kreml najde sílu, uzavřít jednu z nejčemějších kapitol vzájemných vztahů. Paní Bonnerová je ve Spojených státech na přednáškovém turné a oslaví 75. narozeniny u své rodiny v Bostonu. Pro ni bylo Pražské jaro 1968 jedním z nejvýznamněj- ších mezníků v životě. Tehdy vystoupila z KSSS (byla členkou od r. 1965) a odmítla hlasovat pro rezoluci o nezbytnosti intervence v Československu. Vzpomíná na osobnosti Pražského jara, mj. Dubčeka a Havla. Z počátku byla nadšená Dubčekovým "socialismem s lidskou tváří", ale Pražské jaro v ní tuto ideu zabilo. Podle ní má ČR štěstí, že v jejím čele stojí V. Havel, který není spojen s ideologií bývalého režimu. Nevěří na přeměněné tajemníky. Nevěří, že se šedesátiletí lidé mohou změnit. Podle LN14.2.98 Jiří Pelikán slaví 751eté narozeniny. V letech 1953-63 byl v čele Mezinárodního svazu studentstva, již od 50. let byl jedním z předních představitelů reformního proudu v KSČ. Od r. 1963 byl ředitelem České televize, z této funkce byl odvolán v září 1968, v r. 1969 byl vyloučen z KSČ a zůstal v Římě v exilu. Od r. 1970 vydával Listy, časopis čs. socialistické opozice. Od r. 1979 byl poslancem za Italskou socialistickou stranu, spolupracoval s Chartou 77. V letech 1990 - 91 byl členem konzultantů prezidenta ČSFR V. Havla, žil střídavě v Římě a Praze, vydává dvouměsíčník Listy. Podle Práva 7.2. 98. 32 [pageend34]zpravodaj 3/98 V tomto životopise v novinách Právo (dříve Rudé) nenacházíme ani zmínku o Pelikánově činnosti jako předsedy Ústředního akčního výboru vysokých škol v Praze po únoru 1948. Svým podpisem stvrzoval vyhasiv velkého počtu nekomunistických studentů a profesorů, po kterém následovalo jejich pronásledování. Ve směrnicích akčních výborů platí: V rámci očisty vysokých škol jsou opatření, provedená akčními výbory právoplatná a vstupují v platnost ihned. Noví funkcionáři byli jmenováni, ne voleni. To vše se dělo v jubilejním roce 600 let od založení Univerzity Karlovy. Letos slavíme 650 let jejího od založení. I období po únoru 1948patří k její- v tomto období bohužel neslavné - historii. Ke gratulantům se v témže vydání Práva připojuje Petr Uhl a vzpomíná, jak J. Pelikán ozdobil jeho studentskou legitimaci v polovině 60. let svým podpisem jako předseda Mezinárodního Svazu Studentstva. Cítí se spoluzodpovědný za polistopadový vývoj a lituje, že nedokázali vytvořit příznivější atmosféru a využít Pelikána a jeho generačních druhů. Podle něho tito komunisté mohli být přínosem při budování demokracie, nebýt antikomu- nismu, kterému levicoví socialisté nedokázali čelit. Je potřeba osvětlit úlohu J. Pelikána a jeho druhů před únorem 1948 a zejména po něm. Z pronásledovatele se stal reformní komunista. Těm, kteří stáli před únorem a po něm na opačné straně barikády - mnozí za mřížemi, za ostnatými dráty - se nejevila žádná potřeba reformovat něco, čeho jsme měli být vůbec ušetřeni. Protože po listopadu začínáme v podstatě tam, kde jsme před únorem 48 nebo spíše před válkou skončili. Jestli něčím přispěl únor k našim národním dějinám, tak především tím nenegativním - jako výstraha, aby někdo znovu nepřišel s něčím podobným. Z následků února se budeme vzpamatovávat ještě generace. O únoru 1948 a jeho následcích Václav Černv Paměti, vvňatkv z knihv TGM a jeho dědictví, to byl nepřítel číslo 1, represivní nástup únorového režimu udál se nutně na této frontě. A ne náhodou právě rovnoběžně s těmito procesy, v jejich týdnech a měsících a na jejich závěr, byly s vyvrcholením 23. listopadu slaveny s nesmírnou okázalostí a v naší historii dosud nepoznaným plechovým třeskem dvaapadesáté (!) narozeniny Klementa Gottwalda: vybíjelo oči, že na podstavec prezidenta Zakladatele, jehož sochy zároveň strhávány, káceny a po případě v noci tajně rozbíjeny a odváženy, má narukovat nová Postava. "První hospodář republiky". "President pracujícího lidu". "Klement Gottwald - vzor naší mládeže". "President nové epochy našich dějin". Svazoví spisovatelé dostávali křeče do rukou a ministr národní obrany Svoboda vydával rozkaz naší armádě, v němž stálo: "Klement Gottwald je velikým synem našeho národa. Státnická moudrost, vojevůdcovská (!) prozíravost a velikost tvůrčí osobnosti Klementa Gottwalda ... Za jeho vedení kráčíme ... k šťastné budoucnosti!" Na "velikého syna našeho národa" má v tu chvíli jistě padnout li- chotná zář, a oblít jej svitem bezmála mučednickým, i z pouze tři neděle starého procesu (3. listopadu) s Miloslavem Chocem, prý vrahem majora Schramma a jenž se vrátil domů z tábora exulantů v Bavorsku pomstít prý smrt Jana Masaryka atentátem na Klementa Gottwalda. A neozařují jeho postavu, a z téže časové blízkosti, i listopadové a prosincové procesy s banderovci, pochytanými v našem pohraničí na podzim 1947? Provinění mnišských hodnostářů, kteří jim poskytovali útulek na jejich jíž dávno bezbranném útěku, bude brzo první záminkou k represi našeho katolicismu. A nemluví dost rovněž soudobý fakt, že 33 [pageend35]zpravodaj 3/98 10. prosince 1948 Spojené národy adoptují Deklaraci lidských práv, a jen vláda právě do- oslavené československé Hlavy státu a ovšem i vláda SSSR, se zdrží? Jakápak také lidská práva, prosím vás? V Čechách se lidmi, když na to přijde, topí v pecích. A Češi si sami svých životů váží tak málo, že skáčí jeden po druhém houfně z okna. K čemuž jim jiní Čechové, spisovatelé k tomu zřízení, o závod nadšeně pějí. Celá tahle první vlna likvidačních procesů byla v gruntu aktem trestající msty, měla vyhladit ty, jež dohromady pokládali vítězové za jádro protivnických sil v letech 1945-1948. A nemohli tedy toto svoje první běsnění nekorunovat vyhlazovací akcí proti vojákům, a přesněji proti jednak všemu, co zbylo z vojenské a branné páteře národního odboje a války, jednak všemu, co se vrátilo v uniformě naší západní zahraniční armády: rozumí se, že především proti důstojnickému sboru znovu se pracně obnovujícího národního vojska. Duch obou složek rostl z tradic vskutku válečně-bojových, třebas nedávných, byl to duch právem hrdý, žilo v něm vědomí návaznosti na armádu První republiky a skrze ni na starší tradice masarykovského legionářství z první světové války, mohl se opravdu stát tmelem nové naší demokratické branné síly. Běželo o to, vyhladit jej. Akce byla založena rozmyslně a v celé šíři. Prvními kroky k ní bylo, již v květnu 1945, založení paralelní armády stranické a třídní v dělnických milicích, rovnocenné a rovnoprávné armádě národní, a důstojnické kádry armády začaly se okamžitě ohrožovat přílivem vojenských neodborníků, zato svolně "údernických" talentů z řad milice: "a terazky som majorom", Švandrlíkúv major Terazky dixit. Únor dal procesu překotný spád, prakticky z dosavadní armády nezbylo nic: ven z ní se vším, co se provinilo národním odbojem, zahraniční účastí na válce a byť i jen malou hodností v armádě První republiky, bud do výslužby s žebráckým příjmem, bud bez jakéhokoliv příjmu, ale vždy zároveň i z Prahy nebo dosavadního působiště, abys nebyl na očích a živořil nadále v osamělém rozptylu mezi cizími. To bylo to "masové vystěhování" důstoj- nictva z Prahy a center, se všemi sounáležitostmi urážek, ústrků, nouze a zabydlování v děrách: a měli jsme brzo explukovnické, exmajorskůé výčepní, skladníky, dělníky v pivovarech, na stavbách, v dolech, zedníky, údržbáře, topenáře, kominíky, kteří byli s to závodit na trhu práce s kominíky advokátskými, topenáři profesorskými a údržbáři universitně- docentskými. Svérázná realisace "vyrovnání sociálních tříd"? Ale týkala se pouze privilegovaných. Pouze "jenom vyhazovaných". Tisíce důstojníků šlo rovnou do táborů nucených prací. Totiž ti méně privilegovaní, ale privilegovaní ještě pořád dost, neboť svérázné vyrovnávání tříd, v němž záleželo budování československého (a sovětského, a polského, a maďarského atd.) revolučního socialismu, bylo jen novou hierarchií privilegií obrácených naruby v stupnici muk. Dialektika! Být jenom bezejmenným Ivanem Denisoviěem ze známé knížky (,Solženicinovy), to byl přece záviděníhodný osud, po němž vzdychaly davy českých důstojníků z reálného pekla hradčanského Domečku. Tam šly ve vlnách špičky armádního sboru, všichni od kapitána po generála, ze kterých mělo být vymláceno přiznání, že to s československým socialismem nemysleli upřímně a že se proti němu branně spikli dřív, než vůbec existoval. Jak pořídili tu kvadraturu kruhu, jak dokázali nemožné? Nikdo už navěky úplně nevypíše zvrhlé mentální i fyzické hrůzy tohoto Medusina voru, spuštěného na vody z rozkazu nového ministra vojenství, Gottwaldova zetě Čepičky, v rámci 5. (obranně-zpravodajského) oddělení ministerstva obrany, řízeného stvůrou Slánského, Čepiěkovým náměstkem Reicinem. Okolo Reicina gang vražedných příšer, jeho zástupce vojenský prokurátor dr. Vaš a štábní kapitán Mirov- 34 [pageend36]zpravodaj 3/98 ský, vystřídaný pak generálem Klenem - později šéf 2. (ofensivně-zpravodajské) sekce - a dva konstruktéři "protistátních skupin", pátrači generálové Myslík a Musil, se svým nad- háněčem agentem-provokatérem podplukovníkem Hruškou, kdysi členem české bolševické skupiny v revolučním Rusku. Dokončení příště. Václav Černý Paměti IV,, naklad. 68 Publishers, Toronto, 1983 nebo Václav Černý Paměti III (1945 - 1972), 2. rozšířené vyd., naklad. Atlantis, Brno 1992, výňatky ze 4. kapitoly Ve Stalinově stínu. Činnost Svazu spolků a ostatních organizaci Vznik sítě českých krajanských spolků ve Švýcarsku (1901-1914) Dr. Arnošt Skoupý Tendence k zakládání vlastních krajanských spolků se v životě české komunity ve Švýcarsku zesíleně a s dlouhodobějšími výsledky projevily až začátkem 20. století. Zatímco v době předchozí prozrazují řídké informace pokusy o ustavení českých spolků v Curychu a koncem století též v Basileji, pak v letech před 1. světovou válkou už vznikla početnější síť krajanských sdružení hned v 7 švýcarských městech. Síť, jejíž budoucí jádro, na rozdíl od předchozích pokusů, si uchovalo souvislou životnost až do přítomnosti. Patřil k němu dnes nejstarší trvale činný krajanský spolek ve Švýcarsku vůbec - Českoslovanský spolek Beseda "Slovan" v Ženevě, založený v r. 1901. O necelých 10 let později postupně vznikalo dalších 7 spolků, a to: v r. 1910 Českoslovanská Beseda "Svatopluk Čech" v Curychu, vedle níž zanedlouho zahájil činnost také tamní "Spolek českých akademiků" a z podnětu obou došlo k obnovení zdejší jednoty "Slovanského Sokola", která byla posléze přijata za člena "České obce sokolské." V témže roce ustavili svůj spolek "Pokrok" Češi v Lausanne a krajané v Schaffhausen český spolek "Hus." Zakladatelský proces pokračoval v r. 1911 zrodem Če- skoslovanského spolku "Český domov" v Basileji, Českoslovanského spolku "Komenský" v St. Gallen a Česká Beseda" v Bernu. Síť krajanských spolků, o jejíchž počátcích se (kromě ženevského) zachovalo jen velmi málo přímých dokumentů, tak měla své články v různých kantonech švýcarské federace, při čemž většina z nich byla založena v jazykově německých regionech země. Působily - jak patrno - vesměs ve městech, kam především za lepší existencí směřovala česká ekonomická emigrace v průběhu 19. a počátkem 20. století. Nápadnou skutečnost, že v krátkém období let 1910-1911 založili švýcarští Češi sedm nových spolků nelze jednoduše pokládat za pouhou nahodilost. Spíše je třeba klást ji do souvislostí s různorodým působením jak některých vnějších okolností, tak ovšem i subjektivních motivů, podnětů či iniciativ. Rozhodujícím motivem se však vždy stávala potřeba a nezbytná vůle použít spolkové formy jako prostředku k vědomému udržování i rozvíjení vlastní národní identity v cizím prostředí. Oprávněně se můžeme zatím domnívat, že silným impulsem vzniku krajanských sdružení v letech 1910-1911 bylo založení spolku Beseda "Svatopluk Čech" v Curychu, neboť podobná reakce na ustavení Besedy "Slovan" v Ženevě se nedostavila. Současně se zdá, že celá genese neměla jen charakter místních, isolovaných aktů, nýbrž bylo v ní již od počátku pří35 [pageend37]zpravodaj 3/98 tomno též vědomé úsilí podnítit národní aktivitu ve více místech Švýcarska, kde žili čeští vystěhovalci, a utvářením spolků dát lepší předpoklad pro styky uvnitř celé tamní české komunity. Poukazuje k tomu mj. i skutečnost, že už na 25. 12. 1911 připravily české spolky ve Švýcarsku svou první společnou poradu v Bernu, v následných letech na ni navázaly porady další. Byly to spolky většinou malé s 10-20 členy, a tak za větší z nich, s 50 - 60 a někdy i více členy, možno označit jen Besedu "Slovan" v Ženevě a Besedu "Svatopluk Čech" v Curychu. Členské základně vtiskovala tvář rovněž sociální struktura švýcarských Čechů, neboť v ní výrazně převažovali drobní řemeslníci, živnostníci, dělníci a jen nepatrné procento představovali menší či střední podnikatelé a příslušníci inteligence. Genese sítě uvedených spolků v letech 1901 - 1911 ve Švýcarsku nese řadu znaků prvotního zakladatelského stadia, což se hlavně projevovalo v utváření stylu jejich činnosti, závislém na místních předpokladech a podmínkách. Z hlediska skladby sestávala tato síť převážně ze spolků společenského charakteru, když výjimkou byl stavovský spolek českých studentů v Curychu a tam obnovená sokolská jednota, tj. zájmový tělocvičný spolek, sdružující tehdy kromě Čechů též sympatizanty z řad tamních Poláků a Jihoslovanů. Curych se tak stal jediným městem s více krajanskými spolky a největší z nich, Beseda "Svatopluk Čech", v podstatě přirozenou cestou získal přední pozici v celém uskupení. Ona krátkost prvního vývojového období, ukončeného politickými změnami působenými vznikem 1. světové války, neumožnila pak českým spolkům ve Švýcarsku dospět k utvoření společné organizace ani založit vlastní časopis. Na rozdíl od bohaté již ediční praxe českých krajanů ve Vídni, Německu, ale také v USA. Avšak v obojím ohledu, ostatně nejen v tom, se zatím nedozrálým iniciativám a tendencím dostalo nových impulsů v proudu dramatických okolností, vstupujících do života spolků od prvních měsíců válečného světového konfliktu. Otiskujeme první ze série (jak doufáme) článků o vzniku českých spolků ve Švýcarsku od známých počátků až do současnosti. Těšíme se na pokračování. Dr. Arnošt Skoupý je jedním z trojčlenného týmu historiků Univerzity Palackého v Olomouci, kteří navštívili vr. 1997 Švýcarsko a shromáždili na místě dostupné informace a podklady o spolcích. Na základě nich pak vypracovali podrobnější zprávu pro Ministerstvo zahraničních věcí ČR.. Díky tomu se tak uchovají soustředěně záznamy o historii a činnosti spolků. To by všem, kteří se starají o spolkovou dokumentaci nebo vědí, kde se taková dokumentace nachází, mělo připomenout důležitost jejich práce. Stalo se, že některé podklady starších spolků jsou nenávratně ztraceny. Kulturní referent Svazu spolků Dr. F. Chládek, tel. 022-752 25 97, má starost zejména o podklady z dřívější činnosti Svazů spolků a prosí ty, kteří nějaké podklady mají, aby se s ním spojili. 36 [pageend38]zpravodaj 3/98 Popisy čtenářů K článku "Kdo se bojí genů" z č. 12/97 Alexandr Růžička Váš článek je velmi neobjektivní - jakoby opsán z reklamní brožurky nějaké biotech firmy. Už jen znevažování aktivistů z Greenpeace jako "profíci" je nejen neslušné, ale i nepřesné: když už psát o profících, tak spíše o těch manažerech z gen-tech firem, kteří vydělávají miliony na úkor bezpečnosti lidstva. Je směšné, jak se snažíte vyvolat dojem, jako by byli pouze "profíci z Greenpeace" proti transgenní technice. Ve skutečnosti varují stovky vědců, politiků a organizací po celém světě před genetickým manipulováním ziskem zaslepenými podniky. Odpůrcům nejde ani tak o zákaz transgenních potravin, jako hlavně o povinné deklarování vzniku a obsahu! Zpravodaj byl vždy horkokrevným zastáncem volného přístupu k informacím - dokud se jednalo o komunistické země. A nyní mlčí (anebo nadává "profíkům z Greenpeace"), když kapitál dupe po právu vědět, co to vlastně kupujeme a jíme... Gen-tech-lobby se ovšem správné a úplné deklarace potravin bojí jako čert svěcené vody. Z jakého důvodu si můžeme domyslit. Jak můžete tvrdit, že "geneticky modifikovaná sója a kukuřice byly dokonale prozkoušeny, lépe než jiné potraviny..."? Přirozená sója a kukuřice jsou konzumovány lidstvem už tisíceletí, kdežto gentech produkty jsou známy maximálně 10 let. Dlouhodobé účinky jsou zcela neznámy, a vliv na ostatní rostliny a celou přírodu je taktéž předmětem velkých odborných diskusí. Jen si vzpomeňte, jak vznikla u hovězího dobytka nemoc BSE ("Rinderwahnsinn"): vědecky "prozkoušeným" a doporučovaným, ale naprosto nepřirozeným krmivém! Vaše teorie menšího chemického postřiku u gen-tech-zemědělství je nelogická. Na- př. sója byla geneticky modifikována firmou Monsanto tak, aby se stala imunní proti herbicidu Roundup (vyráběnému toutéž firmou!). To znamená, že v praxi farmáři už nemusí jen opatrně používat onoho herbicidu a mít strach, že by přílišným postřikem poškodili svou sóju! Jedním z důvodů skeptického postoje mnoha vědců ke genetickému inženýrství je dalekosáhlá neodvolatelnost jeho výsledků! Doposavad, když člověk udělal chybu (a to se nestává zřídka), šlo to více méně rychle napravit. Např.: automobilka může stáhnout z provozu třeba 100.000 automobilů k opravě nějaké dodatečně zjištěné konstrukční či výrobní chyby. Anebo: před 50 lety bylo DDT zázračným postřikem, než se zjistilo, že způsobuje velké zdravotní škody a tak se po pár desetiletí intenzivního používání jednoduše zakázalo (popřípadě začalo vyvážet do zemí třetího světa). U genetické změny to tak jednoduché není. Genetický kód je sám život a každá změna, která opustí uzavřenost laboratoře změní (nebo ohrozí) život v celé přírodě. Píšete: "...co dnes člověk pojídá, vzniklo umělým šlechtěním, křížením, při čemž se míchají stovky genů..." . Ano, ale nikoliv geny cizích druhů!!! Gen-tech kombinuje v laboratoři genetický materiál odlišných živočišných druhů, které se v přírodě nekříží! Při normálním křížení se mísí různé formy stejných genů, kdežto genetická technologie umožňuje zavedení zcela nových (cizích) genů do organizmu transgenního produktu - 37 [pageend39]zpravodaj 3/98 s nepředvídatelnými účinky. Rozmnožování a přenos genů je zpravidla zprostředkován "vektory", které mají např. následující nežádoucí vlastnosti: a/ mnohé z nich pocházejí z virů způsobující nemoci, z plasmidů a volných genetických prvků (parasitic DNA), které jsou schopny vniknout do buněk a do genomu a tam způsobit genetickou škodu; b/ mají za úkol rozbít ohraničení mezi druhy (Arten-Abgrenzung durchbrechen) a transportovat geny mezi různými druhy (artfremd) - to znamená, že jsou také schopny nakazit mnoho různých zvířat a rostlin a zároveň na sebe vzít viry a geny těchto organizmů a tím vyvolat nové nemoci. Známá transgenní sója byla geneticky manipulována tím, že se do ní "vstřelil" genetický materiál jedné květiny, bakterie a viru. U bakterie se jedná o Agrobacterium Tumefa- ciens, která způsobuje v rostlinách rakovinu. Tento genetický materiál vytváří v sóje, pomocí tzv. květákového mosaik-viru (pararetrovirus, podobný viru Hepatitis B a příbuzný AIDS-viru), protein, který doposud nikdy nebyl součástí lidské potravy. Účinky jeho dlouhodobé konzumace jsou neznámé. Zbavte se představy, že genetické inženýrství je exaktní věda. Není! Laik si nedovede představit kolik stovek a tisíců ohavných zrůd musí nejdřív vzniknout než se dosáhne zamýšleného efektu. Kolik utrpení se způsobí zvířatům, na nichž se geneticky manipuluje (krávy, které nemohou normálně rodit, protože jejich plody jsou téměř dvakrát větší než normálně; krávy, které skoro nemohou chodit kvůli nadměrnému vemenu; prasata a krávy, které se skoro nemohou hýbat, protože jsou extrémně svalnatá atd., atd.). Norman Ellstrand, profesor ekologické genetiky University of California, Riverside, USA: "Během deseti let zažijeme střední až velkou ekologickou a ekonomickou katastrofu, způsobenou velkým množstvím vysazených geneticky manipulovaných produktů". Dr. Peter Wills, profesor teoretické biologie Auckland University, Nový Zéland: "Geny kódují proteiny, které se podílejí na kontrole prakticky všech biologických procesů. Jsou-li geny přenášeny přes miliony let staré hranice mezi odlišnými živočišnými druhy, jako např. mezi člověkem a zvířetem, riskujeme průlom bariér, postavených proti nepřirozeným procesům, a vznik nových nemocí". Asi řeknete, že "malují čerta na zed...". Možná, ale je z toho alespoň vidět, že gen- tech není tak jednoznačnou problematikou, jak se nám pan Lavička a gen-tech firmy snaží vsugerovat. Je nutno seznámit se s argumenty obou stran - a pomocí zdravého lidského rozumu nepodlehnout lákání krátkodobých "prospěchů" na úkor dlouhodobého přežití ve zdraví naší i příštích generací. Holandsko, 29:1. 1998 Zastavte pokrok! Karel Lavička Je nesporné, že objev struktury genetického materiálu (Watson-Cric, Nobelova cena 1962) patří mezi největší objevy tohoto století. Jak se dalo očekávat, objev otevřel cestu k praktickým aplikacím, které umožňují dalekosáhle ovlivňovat děděné vlastnosti. Je také pochopitelné, že možné zásahy do samé podstaty života vyvolaly určitou nedůvěru: taková nedůvěra provází v prvém období každý velký objev, jak o tom nalezneme v historii mnoho dokladů. A. Růžička, holandský čtenář Zpravodaje, sdílí tuto nedůvěru a zastává se hnutí Greenpeace, které bojuje proti geneticky modifikovaným plodinám. Ve svém dopise, který Zpravodaj otiskuje, podrobil ostré kritice můj popularizační příspěvek z čísla 12/97: "Kdo se 38 [pageend40]zpravodaj 3/98 bojí genů". Má pochopitelné právo, aby jeho hlas byl slyšen. Jeho námitky jsou spíše obecné povahy a jsou zaměřeny proti celé genové technologii. Zásadní argumenty mého článku, který se opírá o stanoviska českých odborníků, ponechává raději bez povšimnutí. Genetická technologie je ovšem teprve v začátcích - hledá cestu, dělá i chyby, ale přinesla už také mnoho užitečného a její vývoj bude dále pokračovat. Emocionálně motivované akce odborníků z hnutí Greenpeace mi proto připadají jako oni muži s červeným praporkem, kteří varovali před prvními automobily: pokrok, ať už vyústil v něco dobrého nebo méně dobrého, nepodařilo se jim zastavit. Oznámení Pěvecké sdružení A Coeur Joie Suisse připravuje Dvořákovo Oratorium SVATÁ LUDMILA. Oratorium je jedním z nejkrásnějších děl skladatele. Dílo bude interpretováno 200 sborovými zpěváky a 60 profesionálními hudebníky z celého Švýcarska, Dánska a České republiky. Pěvci jsou plni nadšení a přednesou oratorium ve třech představeních: 9. srpna 1998 na festivalu Choralies International ve Vaison-la Romaine (Theatre Antique) a 10. a 11. prosince 1998 v Montreux (Auditorium Stravinski). Pořadatelé se obrací na naše krajany a jejich přátele se žádostí o pomoc jakéhokoliv druhu při realizaci tohoto nádherného ale i náročného díla. Za organizační výbor: Blaise Ruedin, Ch. Des 4 ministraux 2,2000 Neuchátel, tel 032 725 49 54 Odpověd možno psát česky, německy, francouzský nebo anglicky. * * * Tato snaha si zaslouží naší podpory. Další informace Vám poskytne kulturní referent Svazu spolků Čechů a Slováků MUDr. Fr. Chládek, tel. 022 / 752 25 78 Prodejna českých knih Milan Cimburek, Badenerstrasse 698, 8048 Zürich, Telefon 01 / 431 68 78 Fax 01 / 432 98 92 nabízí pět detektivek Hříšní lidé Království českého. Příběhy odehrávající se v dávno minulých dobách, kdy neexistovala policie a hledání pachatelů bylo založeno na rozumu a někdy i na náhodě. Příběhy o úkladech a intrikách - 14 detektivních povídek, odehrávajících se ve 12. až 18. století v prostředí středověkých tvrzí, renesančních měst a poddanských vesnic Případ plzeňských mordů - detektivní příběh, odehrávající se na počátku 16. století; neobvyklá trojice detektivů - královský písař, mladý bakalář a bývalá povětrná dívka - řeší sérii vražd v Plzni Případ nešťastného šlechtice - další příběh trojice hrdinů z počátku 16. století se odehrává v městech pražských a na královském dvoře - řeší případ únosu, vraždy bez motivu a neobvyklých intrik Falešný tolar - děj detektivního příběhu se odehrává počátkem 16. století na Šumavě, královský písař a mladý bakalář řeší případ vraždy Osudný turnaj - detektivní příběh začíná tentokrát během rytířského turnaje, pořádaného k poctě mladého českého krále Přemysla Otakara II. Všechny publikace mají lepenou vazbu a barevné desky. Přibližně 500 stran počteníčka za Fr. 35.— 39 [pageend41]zpravodaj 3/98 Sdělení Muzea třetího odboje v Příbrami Muzeum se přemístilo z dosavadního objektu v Příbrami IV, Mariánská 260 do historické budovy "Zámeček" v Příbrami I, v centru starého města, v těsné blízkosti radnice a hlavního Masarykova náměstí. Expozice "Političtí vězni uranových dolů 1946 - 1968", "Ženy v třetím odboji a za mřížemi věznic 1949 - 1968" a "Z Čech do gulagů", doplněné novými exponáty a písemnými svědectvími jsou opět přístupné veřejnosti. Současně byl přemístěn i archiv muzea s četnými doklady o průběhu Třetího odboje a persekuci totalitního režimu především v letech 1948 - 68 a odborná knihovna. Archivní a knižní fondy jsou badatelům a zájemcům také přístupny. Muzeum je otevřené denně od 10 do 16 hod. mimo pondělí. Adresa: Muzeum Třetího odboje, Zámeček 106,2. patro, 261 01 Příbram I, tel. 0306 /286 06. Muzeum vřele oceňuje dary dokladů o éře komunismu od členů KPV i návštěvníků a prosí nadále o jejich zasílání příp. o výstřižky z krajanského tisku. ***** 1. Sokolský slet v Košicích se koná od 2. do 5. Července. Prvním slovenským sletem jsou 1. Telovýchovné slávnosti Sokola na Slovensku. V Košicích bylo nalezeno vhodné místo a ochotní lidé, je tam i největší členská základna. Celá sokolská rodina se těší na setkání, které má být i prezentací Slovenské republiky. Předcházející dny: 28.- 29. 6. Republikové finále soutěží základních škol SR "Zdatné děti". Soutěži 15 nejlepšlch tříd v 5 kategoriích, tj. 350 žáků. 30. 6. Běh zdraví městem Košice na 1,3 a 10 km. Předpokládaná účast asi 10.000 běžců. 1. 7. Turistický výstup na Královu hofu, asi 400 účastníků. 2. 7. Výlet na Krásnú hôrku a do Betliara pro zahraniční účastníky. Hlavní část slavností: 2. 7. Zahájení 1. Sokolských tělovýchovných slavnosti v Štátnom divadle v Košicích. 3. - 4. 7. Finálové soutěže v lehké atletice, volejbalu, stolním tenise, sportovní a moderní gymnastice, judo a šachu. Večer slavnostní akademie. 5. 7. Dopoledne zkoušky, odpoledne hlavní vystoupeni za účasti asi 4.500 cvičenců v 6 skladbách. Večer ukončení slavnosti. Hromadné skladby: 1. Mladší žačky "Mladé tanečnice". 2. Starší žačky "Rytmus a my" 3. Dorostenky, dorostenci, posluchači VŠ "To sme my" 4. Ženy, dorostenky "S loptou v sieťke" 5. Ženy a muži mladší i starší "Muž a žena" 6. Ženy a muži " Věrná garda" Sokolské středoškolské a vysokoškolské folklórní skupiny vystoupí ve skladbě "Sme večná mladosť tejto zeme". Necvičíc! zájemci o ubytováni se mohou hlásit na adrese: Ústredie Sokola na Slovensku, Sokolská 1, SK - 811 04 Bratislava, tel. 00421 - 7 - 396 984. Vážené čtenářky a čtenáři, kdo z Vás dosud nezaplatil předplatné na rok 1998, prosíme, aby tak učinil neprodleně, ušetříte nám tak náklady a čas za další připomínání. Pokud nemáte složenku, stačí na prázdnou složenku napsat jméno a číslo Postcheck konta Zpravodaj 80 - 70 357 - 1 ______ Děkujeme Vám______________________________ Administrace Zpravodaje 40 [pageend42]zpravodaj 3/98 Inzerce Malý oznamovatel Praha - kvalitní ubytování - M. Libichová Tel/Fax: 00420/ 2/74 92 57 nebo 994 23 95 Našla bych osobu opuštěnou, bez rodiny, jako jsem já? Ráda bych navázala přátelský vztah spojený s důvěrou a vzájemnou úctou. Jsem z kantónu St. Gallen, Zn. "Mám dobrý charakter a úroveň 3/98" do adm. Zpr.______ Čechošvýcarka 34 r./169 / 54 bez závazků hledá přítele, všeobecně vzdělaného, pozitivního a s humorem. Zn. "Existuje? 3/98" do adm. Zpr.___________ 34letý, vyučený automechanik, delší dobu žijící ve Švýcarsku hledá nové pracovní zaměření, osamostatnění. Kontakt s Českem vítán, není podmínkou. Zn. "Kdo může dát typ 3/98" do adm. Zpr. Prodám vilu 20 km od Prahy po dálnici. Nutná rekonstrukce. Cena 80.000 CHF. Zn."Krásné prostředí 3/98" do adm. Zpr. Pronajmu tichý pokoj s příslušenstvím v Praze 4, cena dle dohody. Zn. "Blízko Metra 3/98" do adm. Zpr.________ Da vis Cup Švýcarsko - Česká republika pátek 3.dubna 1998 (17.00 hod.), sobota 4. dubna 1998 (15.30 hod.), neděle 5. dubna 1998(16.00 hod.) Saalsporthalle Zürich Cenv vstupenek Fr. I. řada 1-11 II. řada 12-14 pátek 40.- 30.- sobota 30.- 20.- neděle 40.- 30.- pátek-neděle 100.- 70.- Obiednávkv: Davis Cup, Postfach 501, 8803 Rüschlikon, Tel. 01 / 724 14 32, Fax.: 01 /724 14 66 Formulář na objednávku a plánek hlediště je přiložený v tomto čísle.________________ Prodám renov. dvougars., 7. patro - Praha - N. Butovice, 3 min. od Metra. Cena 55.000 SFr. Tel. 01 / 371 77 89 nebo 01 / 372 15 82 (večer).________________ ________________ Karlovy Vary. Pronajmu útulný 2-pok. byt u centra a autobus, nádraží. Výtah, 17 Fr. na osobu / den, max. 4 osoby. EH 300m 30 Fr. za týden. Tel.: T. Kašperko, 00420 17/289 151. Práci v domácnosti hledá pracovitá vdova, učitelka, postižená záplavami v Uh. Hradišti. Zn. "Od začátku léta, 3/98" do adm. Zpr. Pronajmu domek po kolaudaci 3+1, garáž + atrium v Praze 9 Újezdě nad lesy nejvyšší nabídce. Budete první nájemník. Tel. 004202/781 13 78. Dlouhodobě k pronajmutí hezký nový byt 2+1 s balkónem a zahradou, v Praze 5 (Malvazinky). Nejraději krajanům ze Švýcarska. Cena SFr: 450.- / netto. Info tel. / fax: 01 / 840 04 59 (Zürich) večer. Pronajrriu v klidné části Brna zařízený 4-pokojový byt s garáží - 600 Sfr. Tel. (Brno) 00420 - 5 - 442 145 19._________ česká televize na satelitu Kopernikus II. CT1, CT2, kabel, Televize Prima, Rádio Vltava, Radiožurnál, Rádio Svobodná Evropa. Informace o možnosti příjmu včetně mon- táže: tel. 052-366 02 00, 079-430 31 84. České a slovenské speciality každý večer od 12. března do 19. dubna 1998 v restauraci „Züri-Stube“ v TOP Hotel**** Tifeuau Zürich, Steinwiesstrasse 8-10, 8032 Zürich Vlastní parkoviště, tramvají 3, 5,8,9,31 do Pfauen. 100% WIR, VS, EC, DC, AX Pravé Budějovické pivo ze sudu! Speciality např.: Oštiepok, Rožumberský salát, pstruh, Živaňská rožeň, svíčková, Moravský brabec, Pražská kachna, smažený kapr, makové a švestkové knedlíky a pod. 41 [pageend43]AZB 8048 ZÜRICH PP / Journal CH - 8048 ZÜRICH zpravodaj Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce a administrace: Adresa: Zpravodaj, Postfach 12, CH-5233 Stilli Telefon: 056/284 25 15 E-mail: zpravodaj@pop.agri.ch Redaktor: Rudolf Němeček Administrátor: Jarmila Schifferle-Bačová Tiskárna: Druckerei Milan Cimburek Badenerstrasse 698, CH - 8048 Zürich telefon 01 / 43168 78, fax 01 / 432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: ZPRAVODAJ, Postfach 12, CH - 5233 STILLI, Switzerland Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Zeitschrift der Tschechen und Slowaken in der Schweiz. Monatszeitschrift. Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň placení z ciziny příbuzným, známým v ČR, S Objednávky přímo z ČR a SR: Možnost placeni v Kč, výše předplatného v dohodě s administra Ceny inserátů: celá strana SFr. 380.™ 1/2 strany SFr. 190- 1/3 strany SFr. 130.- 1/4strany SFr. 100- 1/6 strany SFr. 70- 1/8 strany SFr. 55- Malý oznamovatel 1 řádek SFr. 7- Texty inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte na adresu: Zpravodaj, Postfach 12, CH 5233 Stilli Výhodné ubytování ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 617 27 06 Autodoprava ČR - CH nákladů (až 1,6 tun) -% rychle, spolehlivě, levně informace tel. 026 / 402 74 10 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7, 8055 Zürich telefon 01 / 463 96 10 [pageend44]