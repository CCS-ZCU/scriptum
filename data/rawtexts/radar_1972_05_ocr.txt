KRÁLOVNĚ Všem národům, všem pokolením, nám v klopýtání každodenním, všem podle měr, jak Pán je zná, branou i klíčem života je chudičká Panna, Paní ráje, Královna povždy vítězná. Kolikrátkoli v klín jí vloží Syn milovanou hlavu Boží, je ona jeho lásky hlas a zpívá v mateřství svém čistém o našem pokrevenství s Kristem, v touž náruč zvedajíc i nás. V. Renč, Popelka nazaretská S-O-S HLEDAJÍ SE M A M I N K Y » Zalícit! « zazněl tvrdý povel v němčině. Před hlavněmi pušek připravených k výstřelu stojí dvacet mužů. Okolo drží ozbrojená stráž v poslušnosti hrozivě temný mlčící dav. Odsouzení k smrti jsou rakouští partyzáni. Chtěli vzbouřit Vídeň proti na- cistickému teroru. Nepodařilo se to. A v tento březnový den mají splatit krvavou daň za svou odvahu. Najednou parta uličníků protrhává strážný kordon a staví se mezi odsouzence a namířené pušky. Kdo jsou ti chlapci? Odkud jsou? Kdo je poslal? bleskne každé- mu hlavou. Jsou to opuštěné děti, jaké se ve válce nacházejí v každém městě. Důstojník, který právě chtěl zavelet » Palte «, se zarazil, když uviděl těla od- souzených chráněna roztrhanými chlapci. Vzpomněl si snad na své vlastní děti někde v Německu? » Všichni pryč,« zařval rozlobeným hlasem. Dav křičí, chlapci i partyzáni se bleskově ztrácejí, dříve než se důstojník rozmyslí. [pageend1]Jeden z partyzánů, mladý lékař Hermann Gmeiner prchá s ostatními. Brzy jej napadá myšlenka: » Musím nalézt toho chlapce, který se tak nebojácne postavil mezi mne a smrt. Musím ... « Přes všechnu dobrou vůli ho však už nikdy neuvidí. Jak se objevil, tak zmizel. Ale život Hermanna Gmeinera dostává novou náplň. Bude se starat o děti, kterým válka vzala rodiče. DÁT DĚTEM LÁSKU Po válce navštěvuje H. Gmeiner sirotčince a vidí, že ačkoliv tam mají děti všechno, nejsou šťastné. Proč? ptá se. Chybí jim to hlavní, láska. Děti jsou rozdě- leny na třídy, na děvčata a chlapce, na starší a mladší. Různé osoby se o ně starají v různých okamžicích dne. A nikdy to není maminka. Tak přichází na myšlenku založit pro sirotky něco na způsob rodiny. Po mnohých překážkách začíná s pomocí dobrých lidí zakládat S-O-S Dětské vesničky. S-O-S vesnička se skládá z několika domků. V každém žije »maminka« se svými 6-10 dětmi různého věku. Pokud je to možné, zůstávají skupinky bratří a sester pohromadě. Maminka se o ně stará od rána do večera. Je to opravdu jejich maminka. SKAUTI ZASAHUJÍ Gilbert Cotteau žije v severní Francii. Má čilou skupinku skautů a v bance slušný obnos, který si oddíl ušetřil různými akcemi. Má se ho použít na nějaký dobrý účel. Ale jaký? Gilbertovi padne náhodou do oka článek o S-O-S vesnič- kách. Po poradě se svým oddílem odjíždí do Rakouska za doktorem Gmeinerem. Nebude to snadné, ale skauti se práce nebojí. V říjnu 1955 se otvírá první francouz- ská S-O-S vesnička s šesti domečky a padesáti dětmi. » T O JSEM R Á D , ŽE JSI TADY! « Kde však najít vhodné » maminky «? Čeká je odpovědná práce, která vyžaduje naprosté sebeobětování. Navíc musí mít taková maminka pevné nervy, zdraví ze železa, veselou mysl a hlubokou víru. Susanne Masson studovala uměleckou školu. Jednou uviděla na ulici opuštěné dítě. Jejich oči se setkaly. Sklonila se k němu, aby mu nabídla bonbon. Bez jedi- ného slova ji dítě objalo kolem krku. Nepotřebovalo bonbon, ale maminku. Susanne opustila školu a stala se v S-O-S vesničce maminkou deseti dětí. Každé z nich má jiné problémy, s každým se to musí umět jinak. Nedávno přiběhl sedmiletý Štěpán celý udýchaný a s pláčem hledal mamin- ku. Susanne jej poslala do městečka pro mléko. V mlékárně si paní vyprávěly o vesničce. » Ubohé děti«, povídala jedna, » všechny ztratily maminku.« Štěpán se tak polekal, že nechal všeho a utíkal domů. »To jsem rád, že jsi tady! Ta paní říkala, že jsme ztratili maminku. Myslel jsem, že je to pravda. A měl jsem takový strach... « * * * Neznámý chlapec ve Vídni zachránil jeden lidský život. A netušil, že svým skutkem dal domov a maminku tisícům dětí v S-O-S vesničkách Evropy. 2 [pageend2]MILÉ MAMINKY, VAŠE DĚTI VÁM PŘEJÍ VŠE NEJLEPŠÍ A DĚKUJÍ VÁM ZA VAŠI LÁSKU A DOBROTU. Radar se přidává k jejich blahopřání a prosí vás, abyste si v ten sváteční den našly chviličku času a něco svým dětem z jeho stránek přečetly. MAMINKA Oči, jež sledují úzkostlivé každý náš pohyb, pohyb těla a záchvěv duše, oči, v nichž zrcadlí se láska a starost, oči, jež neví o tvrdosti a pýše, to je maminka. Ruce, jež tvrdé jsou a neklidné, drsné a hebké, když naši tvář hladí, ruce, jež občas sepnou se, ruce, které neodpočívají, to je maminka. Srdce, jež rozšířeno je mateřskou láskou, a pro nás bije ve dne, v noci, někdy tiše, někdy jako zvon zvučí, srdce, jež má v moci, překonat všechny údery světa, to je maminka. Irena K. MAMINKA DOVEDE TOLIK VĚCÍ! Gayna lilová má devět a půl roku a umí česky jen trošku. Přesto však nám poslala milé psaníčko o své mamince, která se o ni tak laskavě stará. Inu, je to přece maminka! Uveřejňujeme psaníčko v českém pře- kladu: Můj tatínek je Cech a já dovedu mluvit česky jen trochu. Maminka se mnou chodí jezdit na koníčcích, kupuje mi koblížek s marmeládou uvnitř. Vozí mě autem do města koupit cukroví, které jíme potom v neděli. Doprovází mě, když si nechávám stříhat vlasy. A kupuje mi pěkné šaty. Dovede udělat dobrý jablkový dort a koláč. Chystá mi snídani, jde k řezníkovi, za- tímco já jezdím na koni. Pere mi šaty a bluzičky. Když skočí kočky otevřeným oknem dovnitř, čistí špinavé skrvny na podlaze. Upravuje květiny do vázy. Dovede tolik věcí a je ke mně moc hodná a pomáhá mi. Pá! Gayna lilová, Anglie. [pageend3]KLAUDIA ČESKÝM DETEM Znáte Sanremo ? Kdo by neznal to italské město, kde se každý rok pořádá festival moderních písniček? O tom však dnes nemíníme mluvit. Ze Sanrema jsme totiž dostali dopis od Klaudie Casanova. Klaudii je deset let a že se dovede usmívat, vidíte na fotografii. A přece Klaudia prožívá své mládí trochu jinak, než jiné děti jejího věku. Maminka i tatínek jsou slepci. Do- vedete si představit, s jakými obavami očekávali oba rodiče její narození: bude snad také slepá jako oni? Když jim lékař oznámil, že holčička má zrak naprosto normální, byli na vrcholu svého štěstí. Ano, Klaudia se stala světlem jejich vyhaslých očí. Dnes je první ze třídy a podle všeobecného mínění je i ta nejhodnější. Každé ráno doprovází k autobusu tatínka, zaměstnaného v jedné telefonní ústředně. Přesně v poledne, když se vrací ze školy, už na něj opět čeká, aby ho doprovodila domů. Odpoledne doprovází maminku na nákup. Našim dětem, kterým často chybí maminka nebo tatínek, jejichž babičky a dě- dečkové, tety a strýčkové zůstali daleko v Československu, posílá Klaudia tento dopis: Mám velmi ráda své rodiče a je pro mne potěšením věnovat jim s láskou své mládí. Považuji to za své poslání. Když pozoruji své rodiče, kteň už tolik vytrpěli, objímám je svým pohledem s radostí v srdci. Děkuji jim za to, že mi dali život a děkuji Pánu Bohu, že jsem se narodila právě v tomto domé, kde se všichni mají tak rádi. Myslím na ty děti, které žijí v cizině, daleko od svých drahých. Jistě se jim stýská po tom, co musely opustit. Chtěla bych jim říct, aby doufaly a dovedly přijmout s radostí i tuto oběť. Bolest nás dělá lepšími a pomáhá nám odpouštět. Milé české děti, cítím s vámi. Jsem přesvědčena, že i když jste daleko od svých drahých, světlo jejich očí proniká k vám stejně jako láska jejich srdce. Přeji vám, aby se co nejdříve splnilo vaše přání, a vy mohly žít opět doma, všichni pohromadě. Mám vás ráda. Vaše Klaudia QtrŤr-vda^ 61 4 [pageend4]ADOLF F. J. KARLOVSKÝ, člen-korespondent Mezinárodní heraldické akademie. JAK MLSNÝ ZUBR POMOHL KE ŠTÉSTÍ STATEČNÉMU UHLÍŘI V Praze, dokonce v samotné svato- vítské katedrále, ale i v Pardubicích, Litomyšli a řadě dalších měst a hradů, setkáváme se často se znakem, v němž je uťatá zubří hlava s kruhem v nozdrách. Je to starobylý erb kdysi mocného, původně moravského, rodu pánů z Pern- štejna a jeho báječnou historii mám svědomitě zaznamenal středověký kro- nikář. Kdesi v hlubokých lesích v morav- ských horách, pálil v dávných časech své milíře uhlíř Věňava. Výdělek nebyl sice valný, ale protože i lesní plodiny přispívaly k obživě, Věňava byl ve své skromné mládenecké domácnosti spo- kojen. Jedné pochoutky si však přece pravidelně dopřával, totiž křupavého, pěkně do hnědá vypečeného chleba, pro který nelitoval ani dlouhé cesty do nej- bližší vesnice. Jednou, když Věňava opět pálil uhlí, navštívil jeho chaloupku, postavenou na vysoké hoře, divoký zubr, jemuž chléb uložený na polici velmi zachutnal. Zvíře brzy vypozorovalo, že se tato dobrota objevuje v obydlí pravidelně a stalo se tedy od té doby uhlířovým nevítaným návštěvníkem a strávníkem. Věňava, vzdálený přes den za prací od své chý- šky, se marně snažil dopadnout nezná- mého pachatele. Jednou se však stalo, že si ráno zapomněl doma sekeru a když se pak pro ni vracel, zaslechl z cha- loupky nějaké zvuky. Pln radosti, že zloděje konečně chytí, postavil se u dveří a netrpělivě čekal, až vetřelec vyjde ven. A neztratil duchapřítomnost, ani když ze světnice místo očekávaného dvou- nohého zloděje vyrazil mohutný zubr. Věňavova sekera ležela v chýši a pro- tože se tedy mohl spolehnout jen na svou sílu a obratnost, popadl zvíře za rohy a přitlačil mu hlavu k zemi. Pak jednou rukou ulomil nedaleko rostoucí mladý stromek, propíchl jím zubrovi nozdry a několika obratnými pohyby upletl houžev. Za tu pak zkrocené zvíře uchopil a vedl je celé tři staročeské míle (*) až do města Brna, kde tehdy právě sídlil královský dvůr. Král i celá jeho družina se velmi podivili, když viděli Věňavovu sta- tečnost a neobyčejnou sílu. Když pak na královu otázku, čím se mu má za přivedený dar odměnit, žádal uhlíř pou- ze svobodu, aby na horách okolo své chaloupky mohl bez překážek pálit uhlí, daroval mu panovník celou tamní kraji- nu v léno. Věňava tento velkolepý dar s radostí přijal a aby dal králi další důkaz, že je takové milosti hoden, při- držel zubra za houžev pouze levou ru- kou, pravicí vytáhl tesák, který měl zavěšený u pasu, jedinou ranou uťal zvířeti hlavu a s úklonou ji svému pánu podal. Na památku tohoto činu dal pak král Věňavovi a jeho potomkům na věčné časy erb, v jehož stříbrném štítě je uťatá černá zubří hlava se zlatou houžví protaženou nozdrami. Poznámka: (*) Staročeská, t.zv. » zemská míle« je vzdálenost, kterou je možno ujít za dvě hodiny, přibližně tedy asi 8 km. Na následujících stránkách najdete dokončení seriálu BÍLÁ A ČERVENÁ: 5 [pageend5]Pobočník škrtá v seznamu jedno číslo a při- pisuje do řady číslo 16 670. Pro P. Maxmi- liána přichází hodina mučednictví. Deset vězňů odchází k bunkru hladu. Bosé a nahé je zavírají do malé betonové kobky bez oken. Esesák se chechtá: »Uschnete tady jako tulipány.« Dozorci sledují agónii vězňů. Ve chvíli zou- falství a bolesti P. Kolbe těší a povzbuzuje, modlí se. Občas dokonce zanotí i nábožnou píseň. Odsouzení jsou se silami u konce. Pozvolna klesají k zemi. Jejich utrpení končí. Jen P. Kolbe ještě žije a modlí se. Za své druhy, za své vrahy. Je půlnoc před svátkem Nanebevzetí P. Ma- rie. Esesáci potřebují kobku pro další od- souzené. Stačí jedna injekce kyseliny kar- bolové. P. Kolbe sám podává katovi levou ruku... Bruno Borgowiecz, písař a tlumočník veli- tele, píše: » Když esesmani odešli, vrátil jsem se do kobky. Tvář P. Maxmiliána byla klidná a jako by i. ní vycházela jakási zvláštní záře.« [pageend6]Přání malého Rajmunda se splnilo. Svým životem si zasloužil bílou korunu nevin- nosti, z lásky k bližnímu se stal mučedníkem. Tělo P. Maxmiliána skončilo v peci krema- toria. Jeho duše si svou obětí otevřela brány nebes. Křesťan a kněz P. Maxmilián Kolbe přijal za svá slova Kristova: » NIKDO NEMÁ VĚTŠÍ LÁSKU NEŽ TEN, KDO ZA SVÉ PŘÁTELE POLOŽÍ SVŮJ ŽIVOT.« 17. října 1971. Tisíce lidí naplňují baziliku sv. Petra v Římě. Mezi nimi je i 5000 Poláků. Papež Pavel VI. prohlašuje P. Max- miliána Kolbe za blahoslaveného. František Gajowniczek přináší sv. Otci při obětování kalich ke mši svaté, slavené při blahorečení svého zachránce. [pageend7]Jak se zjistí pravda? Podívejte se na ty dvě nakreslené věci. Co jsou to za věci? Děti, viděl někdo z vás Boha? Jistě ne. Já také ne. Ale mnozí věřící lidé tvrdí, a i já, že nej důležitější v životě člověka je: mít jistotu, zda Bůh existuje či ne. Proč je to asi tak velmi důležité? To proto, protože člověk si pak podle toho zařídí celý život. Člověk, který ví, že Bůh existuje, také ví, že Bůh vyžaduje od člověka určitý řád a pořádek, který člověk, když je důsledný, též zacho- vává. Na druhé straně člověk, který si myslí, že Bůh neexistuje, by žil tak, jak se mu zachce. A to vy, chlapci a děvčata, už dobře víte, jak by to dopadlo. Jen si představte, jak by to vypadalo u vás ve třídě, kdyby si každý dělal, co chce. Jeden by běhal po třídě, druhý by zpíval, třetí by skákal po lavicích, čtvrtý by pískal, pátý by se chtěl učit a nemohl by. Zkrátka v té třídě by se nedalo nic rozumného dělat a ani učitel by v tom nepořádku ne- mohl vyučovat. Jistě dobře cítíte, že i ve světě musí být určitý pořádek a tak náš rozum nás vede k tomu, že ta bytost, která vyžaduje pořádek ode všech lidí, to jest Bůh, spíše existuje, než ne. Ale jak na to teď přijdeme, jestli existuje nebo ne, když jsme si na začátku řekli, že nikdo z nás Boha nevidí? Pokusme se to zjistit. Bude to trošku namáhavé a tak musíte napnout svůj rozoumek, který už máte dost bystrý, abyste toto zjišťo- vání pravdy mohli sledovat. Í Í ÍT-1 r r k I R CR GSG Ano, to je pravda. Jsou to: židle a hodiny. Jak jste přišli na tuto pravdu, že je to židle a že jsou to hodiny? Tím, že máte pojem, jak vypadá židle a když takovou věc vidíte, můžete zcela určitě podle pravdy říci: to je židle. Co jste k tomu potřebovali, abyste zji- stili tuto pravdu, že je to židle? Ano, oči. Očima či zrakem zjistíme hodně věcí co jsou zač, čili zjistíme pravdu. Může i slepý člověk zjistit, že je to židle? Z obrázku sice ne, ale když se postaví k židli a ke stolu, řekne přesně co je židle a co je stůl. Cím zjistí tu pravdu? Ano, hmatem. Pozná slepec, že jsou v místnosti hodiny, když je nevidí a nemůže je ohmatat? Pozná, protože je slyší tikat. Tedy i sluchem poznáváme skutečnost. Jednou jsem navštívil svého přítele, který mne vřele uvítal a řekl, abych se posadil, že to naše setkání musíme oslavit. Otevřel skříň, vyndal z ní kra- bici s pečivem a jakousi láhev, která byla bez viněty. Říkal, že to je domácí specialita z Moravského Slovácka. Když jsem se lépe podíval na láhev, viděl jsem že je to láhev od octa a v ní prů- zračná tekutina jako voda. Měl jsem takový neurčitý pocit, jako by si chtěl můj přítel ze mne vystřelit. Byl jsem tedy na všechno připraven. Přítel nalil tekutinu do skleniček a jednu mi podal. Vzal jsem ji od něj a napřed jsem k ní čichl. Ucítil jsem známou ostrou vůni [pageend8]tekutiny a zjistil jsem, že to není voda. Popřáli jsme si zdraví a vyprázdnili ob- sah skleniček. Mně vytryskly slzy jak ta slivovice byla silná a můj přítel se spokojeně zasmál, Jistě, děti, víte, čím jsem zjistil nebo jak jsem přišel na tu pravdu, že je to slivovice? Ano, čichem a chutí, čili dalšími smysly. Člověk má 5 smyslů: zrak, sluch, hmat, čich a chuť. Tyto smysly pomáhají člověku zjistit pravdu o materielních či hmotných vě- cech. Jak poznáváme jiné, nehmotné věci, nehmotné pravdy, si řekneme příště. Vás Johny. Znáš Dominika Savia? Byl to prima kluk. Zemřel v 15 letech roku 1857. Dokázal, že i mladí mohou být svatí. Dnes jej opravdu uctíváme jako svatého. Jeho svátek při- padá na 6. květen. MA MLADEZ ZAJEM? Jsem z toho úplně vedle. Co dříve bývalo pro mne potěšením, totiž vyzvě- dat z poštovní schránky nové žádosti o přijetí na rekreaci mládeže v Casies, dnes je pro mne utrpením. Během své dlouho- leté služby krajanům jsem se vždy sna- žil vyhovět, říci ano. Kdykoliv jsem byl nucen odpovědět ne, bolelo mne to. A teď, téměř každodenně a někdy i vícekrát za den, jsem nucen říci ne. Skutečnost je taková. Místa k disposici v St. Martino (rekreace hochů) a v Planca di Sotto (rekreace děvčat) jsou již dávno plně obsazena. Stále však přicházejí nové přihlášky. Ani zdaleka jsme nečekali ta- kový zájem. Prosíme rodiče dětí, na něž se nedostalo, za prominutí. Už dnes dě- láme předsevzetí, že na rok 1973 se bu- dem snažit upravit rekreaci tak, aby ča- sově i věkově vyhověla co největšímu počtu dětí. Těm, kteří jsou mezi šťastnými účastní- ky, sděluji, že rámcový program je už hotov. Prozradím z něj jen něco. Pět dní je věnováno zájezdu do Benátek, aby si děti prohlédly toto pěkné město a užily moře. Musíme toho využít, neboť v roce 1973 na to asi čas nebude. Už dnes se totiž začínají rýsovat na obzoru jiné zají- mavé cíle. Už jste dostali okružník s podrobnými směrnicemi. Z mnoha míst dostávám zprá- vy, že se na rekreaci těšíte. Těšíme se i my. Vedoucí pilně pracují, studují, plá- nují, aby vše bylo co nejlépe připraveno. Je opravdu příkladný jejich zájem a obě- tavost, s níž si vzali k srdci celou akci. Je nutné, aby i děti si přivezly s sebou nadšení a dobrou vůli vyjít vstříc přáním vedou- cích. Jen v této oboustranné spolupráci prožijeme opravdu pěkné prázdniny. P. Vojtěch [pageend9]B Ř E Z N O V É Ř E Š E N Í S O U T Ě Ž E C H Y T R É M U N A P O V É Z 1. Roku 1850 se narodila jedna velká osobnost našich dějin. Která? - T. G. Masaryk, narodil se 7. 3. 1850. 2. Kde leží Hodonín? - Hodonín leží na Moravském Slovácku. 3. V kterém roce byla vyhlášena Dekla- race naší národní nezávislosti a kdo se o ni zasloužil? - Prohlášení samostatnosti ČSR bylo po- depsáno ve Filadelfii (USA) v roce 1918 a zasloužil se o ně T. G. Masaryk. 4. Kolik presidentů měla Československá republika před německou okupací? Znáš jejich jména? - Naše republika měla před válkou 2 pre- sidenty: T. G. Masaryka a dr. Eduarda Beneše. 5. Co se událo 14. září 1937? - 14. září 1937 zemřel T. G. Masaryk. 6. Čím jsou známy Lány? - V Lánech je pochován T. G. Masaryk. Pavel Hochmann, Kolín, Německo FULPMES: Náš dobrý přítel Gio- vanni H. poslal Radaru ob- šírnou zprávu o velikonoč- ním setkání s mládeží ve Fulpmesu. Z dlouhého do- pisu vybíráme: Ted vám je představím: P. Blažej (také ještě mla- dík), Fini, Helga, Marga- retě, Pavla, Veronika, Lá- ďa, Lojza, Petr atd. Tak i se mnou nás bylo cel- kem 14. O tom, co jsme dělali celý den, ani nebudu mlu- vit, třeba by vás otrávilo, kdybych podrobně líčil náš výlet na Brenne-Pass, na Schlicheralm, plavání v krytém bazénu, vybíjenou, opalování na sluníčku, su- šení šatů po dešti, opravu auta po nárazu atd. Řeknu vám tedy jen to, že nej- napínavější zážitek bylo vy- šetřování, kdo nám přivá- zal tkaničky z bot k po- steli. Práce to nebyla jed- noduchá a často jsme se museli posilnit obloženými chlebíčky, vyrobenými fir- mou »Lojza a Laci«... Jaký byl smysl našeho velikonočního setkání ? Chtěli jsme společně pro- žít události, které tvoří zá- klad našeho křesťanského duchovního života: jsou to utrpení a smrt našeho Pá- na Ježíše Krista a jeho zmrtvýchvstání. Proniknout k jádru pravého soucitu s Kristem znamená rozhod- nout se bojovat u sebe a ve svém okolí proti hříchu: proti sobectví a proti ne- dostatku lásky k bližnímu. VÍDEŇ - CURYCH - EINSIEDELN: Velké věci se budou dít o svatodušních svátcích - 21. května - v Einsiedeln a v Curychu! švýcarská česká mládež si dává dosta- veníčko s poutí české mlá- deže z Vídně. Po pouti následuje národní den s ná- rodními tanci a zábavou v Kolpinghaus, turnajem ve stolním tenisu atd. Hraje vídeňská kapela Šohaj, tan- cují a veselí se všichni mladí! 1 0 [pageend10]Milý Radare, dlouhá léta jsem vyzýval » Nový život«, aby zavedl rubriku mládeže. Sledoval jsem se zájmem první kroky » Radaru « mimo » Nový život «. Nyní máš nádherné šaty. Dokonce pokra- čování v barvách. Gratuluji a přeji mnoho úspěchů. Naše mládež v cizině nás potřebuje ! Tvůj a váš J. K. Baby OSLO, Norsko: Já už budu trávit svátky doma, z ne- mocnice mne propustili v sobotu před Květ- nou nedělí. 8. dubna jedu ještě na měsíc na zotavenou a doléčení, tj. nožní rehabi- litaci. Až se vrátím, doufám, že už budu skoro normálně chodit... Pí. Ilbergová a Joh- ňová se opět hlásí ke spolupráci. Jsem tomu moc ráda ... Děkuji za zmínku v Radaru. Děti píší a já jsem už i Majce napsala! Upřímné pozdravy Anna Kvapilová JARNl: Nezkušené - a neposlušné - ptáče se vzdálilo z hnízda. Jak se nyní dostane domů, aniž by padlo do spárů krutých dravců? NEW YORK, U.S.A.: Děkujeme Vám co nejsrdečněji za za- sílání Vašeho časopisu. Dětem v naší české škole se časopis líbí a některé jeho části čteme ve vyučovacích hodinách. Přejeme Vám úspěchy v další práci! Se srdečnými pozdravy za členy školní rady V. Maršíkové, učitelka. A. B C O E F G — 5 — * — 5 — P — 5 N Dovedeš třemi přímkami přetnout všechny kvě- tiny? (Písmena ti poslouží k přesnějšímu zakre- sleni přímek.) II [pageend11]POSLEDNÍ KOLO SOUTĚŽE! Kdo nespí, má za tři! O této pravdě se přesvědčí ti, kteří si pospíší s odpovědmi z tohoto čísla. Řešení je mnohem jednodušší, neboť... je poslední. Stačí tedy dát dohro- mady všechny ústřižky, odpovědět - správně - na všechny otázky a poslat do redakce. Ceny pro květnové výherce: 1. cena: Umělecký reliéf kardinála Josefa Berana 2. cena: Kniha o kard. Beranovi, Velká mše 3. cena: Velká fotografie kard. Berana Výherci březnového kola: 1. místo: Pavel Hochmann, Kolín, Ně- mecko 2. místo: John Mráz, Vídeň, Rakou- sko 3. místo: Jana Štěpánková, Řím, Itálie Otázky: 1. Kde žil poslední léta svého života poslední český kardinál? 2. Kde a v kterém roce se narodila osobnost, o které tu mluvíme? 3. Kde zemřel a je pochován poslední český kardinál? Od Verunky Lopaurové ze San Francisca jsme dostali tento dopis: Jmenuji se Veronika Ludmila Lopaurová a 27. července mi bude 8 let. Mám moc ráda Radar a složila jsem první obrázek. Odpovídám také na šest otázek. Nevím, zda to dostanete včas, protože já bydlím v San Francisco v Kalifornii a trvá to delší dobu, než mi lod Radar přiveze. Všem čtenářkám a čtenářům Radaru moc pozdravů posílá. Verunka. Odpovědi přišly opravdu hodně pozdě, ale chceme dát i dětem ze zámoří možnost výhry a proto: V září vylosujeme z řešení, která nám dojdou ze zámoří (tedy ze Spojených Států, Kanady, Austrálie, Jižní Afriky apod.) tři nejlepší řešení a odměníme je pěknými knihami! Dětská příloha měsíčníku NOVÝ ŽIVOT - Květen 1972 - Redakce: RADAR, Via Concordia, 1 - 00183 Roma, Italia. [pageend12]