perspektivy O Prosinec 1973 7 Z OBSAH V. Konec stalinských ilusí Kouřová clona Stalinismus v Československu Lenin a císař Ptali jste se. . , socialismu čtvrtletník pro politiku [pageend1]PERSPEKTIVY SOCIALISMU, čtvrtletník pro politiku — Redaktor Blažej Vilím. Redakční poštu adresujte na redaktora: 14 Elms Avenue, London N. 10. 2JP, Great Britain. • Nevyžádané rukopisy se nevracejí. • Vydává F. Švehla — tiskne Universum Sokol Publ., 283 Oak St., Perth Amboy, N. J. 08861 — USA. Administrace pro USA a Kanadu: P. O. Box 466, Perth Amboy, N. J. 08862 — USA. Pro Evropu 44 Queens Avenue, London N. 10 — Great Britain. • Předplatné za 4 čísla: USA dol. 6.00 (jedn. čísla. $2.00), angl. liber 2.00 nebo v protihodnotě v jiných měnách. [pageend2]Konec stalinských ilusí Blažej Vilím Jestliže socialistický systém poskytuje člověku méně hospodářských a duchovních hodnot než systém kapitalistický, někteří lidé budou o tom přemýšlet a řeknou: Proč k čertu jsme vyměnili jeden druhým? Nikita Chruščev, Pravda í. 4. 1961t. Jeden z cílů sovětské diplomatické ofensivy v posledních letech je odstranění všech politických překážek na cestě k rozsáhlé hospodářské spolupráci Sovětského svazu s ostatním světem, aby se mohl podílet na neslýchaném rozvoji výrobních sil nekomunistických zemí. Politické aspekty sovětského úsilí poněkud zastírají skutečnost, že mimo politického rozpadu, kdysi jednotného bloku komunistických zemí, který se rozprostíral od střední Evropy až k Žlutému moři, zkrachoval také grandiosní plán, podle kterého rychlá a pronikavá industrialisace měla vytvořit z bloku komunistických zemí soběstačný hospodářský kolos, nezávislý na ostatním světě, se svým vlastním trhem, který by na konec úspěšně soutěžil ve světě s trhem kapitalistických zemí. Na začátku padesátých let, po sovětisování východní Evropy a po vítězství čínských komunistů byla Moskva hlavou velkého imperia ovládaného leninskou ideologií a tvrdou rukou Stalina. Jeho rozloha obsáhla čtvrtinu pevnin celého světa, na které žila celá třetina lidstva. Stalin si byl tak jist hospodářskými úspěchy komunistických zemí, že v r. 1952 prohlásil: “Není pochyby o tom, že při takovém vysokém tempu vývoje industrialisace dosáhnou tyto země bodu, kdy nebudou potřebovat dovážet zboží z kapitalistických zemí, ale budou cítit potřebu zbavit se přebytků své nadvýroby... (Pravda, 3. října 1952.) Společenství komunistických zemí byl však konglomerát, jehož převážnou část tvořily zaostalé nebo průmyslově nevyvinuté země. Čína, Rumunsko a Bulharsko, Polsko a Maďarsko, Rusko pak s evropským průmyslovým územím zničeným válkou. Východní Ně[pageend3]mecko a Maďarsko byly po válce Sověty vyrabovány na účet válečných reparací, zůstaly s holýma rukama a ještě několik let po válce musely pracovat na reparace předepsané Sověty. V tom byly Sověty důslednější než Anglie a Francie v západním Německu. Do tohoto imperia zaostalých zemí s jednou miliardou obyvatel byl v únoru 1948 začleněn malý hospodářský klenot se 14 miliony obyvatel, Československo. Průmyslový stát, který již před válkou “cítil potřebu zbavit se přebytků své nadvýroby” a jehož průmyslový potenciál zůstal téměř nepoškozen válkou. Období nej horšího stalinského teroru ve východní Evropě bylo zároveň obdobím leninského hospodaření. Jeho základní princip, naprostá bezohlednost k potřebám obyvatelstva byl důsledně uplatňován. Vláda nad hospodářstvím byla v rukou diletantů, kteří se mohli pochlubit jen jedinou zkušeností, jak jódlovat leninská hesla. Bylo uplatněno stalinské pojetí, že hospodářství se musí řídit usnesením Politbyra, zároveň se známým geniálním objevem Lenina, že řízení výroby je tak jednoduché, že může být svěřeno každé kuchařce, která umí psát a počítat- Vedlo to k plánování průmyslových hřbitovů a “dělnickým ředitelům”, kteří uměli číst a psát. Plýtvání investicemi do nesmyslných projektů ve jménu industrialisace a to nejenom v Československu, ale i v ostatních východoevropských zemích, bylo jen opakováním šílenství Stalina ze třicátých let v Sovětském svazu. Pro maďarské komunisty bylo na pr. samozřejmé, že industrialisace země musí začít vybudováním rozsáhlých železářských hutí. Tak se na nich usnesli a stavěli. Pozvali si nej chytřejšího člena moskevského Politbyra Arménce Mikojana, aby se mu pochlubili. Pochválil je za to, co provedli, ale překvapil je žádostí: “Teď mi ukažte, kde pro ty železárny máte rudu a uhlí a kde jsou a budou bydlet dělníci, kteří v nich budou pracovat”. Nejhorší způsob vykořisťování východní Evropy Sovětským svazem na začátku padesátých let by musel vést k politickým důsledkům i při rozumném hospodaření komunistických vlád. Nejprve po roztržce s Jugoslávií a později s Albánií a Čínou jsme slyšeli, jak vypadá hospodářská spolupráce se Sovětským svazem pro komunistickou zem, která je považována Moskvou za předmět hospodářského vykořisťování. Na začátku padesátých let, v době Stalina, bylo bezohledné drancování pro Sověty mnohem snaáší, protože žádný ko- 4 [pageend4]munistický vůdce se neodvážil nesplnit požadavky Moskvy a všichni ochotně přispěli k tomu, že sovětská životní úroveň byla rozšířena na všechny země východní Evropy. Je pochopitelné, že ve východním Německu, v Československu a Polsku, v zemích zvyklých na vyšší životní úroveň, se nejdříve ozvaly hlasy odporu. Krvavá Poznaň, východní Berlín a Plzeň v r. 1953 byly první plameny odporu, které ještě byly udušeny stalinským terorem a nevedly k žádnému poučení. POUČENÍ Z BUDAPEŠTI Od smrti Stalina do začátku šedesátých let dosáhl Sovětský svaz největších hospodářských úspěchů za dobu svého celého trvání. Vedly dokonce Nikitu Chruščeva k předpovědi, že v r. 1970 dosáhnou Sověty velkého vítězství a budou bohatší než Spojené státy a jejich průmysl produktivnější než americký. Dnes se zdá Chruščevovo chvastounství stejně směšné jako Stalinovo dvacet let před tím. Ovšem tehdy Chruščevův optimismus byl odůvodněn. V těchto letech se zdálo, že Sovětský svaz se může stát hospodářskou velmocí. Přispěla k tomu destalinisace sovětského hospodářství po smrti Stalina. Jestliže proroctví Chruščevovo se nesplnilo, pak jenom proto, že nestačí destalinisovat jenom hospodářství, ale také a velmi důsledně, politický systém a především zahraniční politiku- Co se ovšem v Sovětském svazu po smrti Stalina nezměnilo, byl poměr k satelitním státům. Byly vesměs spravovány garniturami, které si vybral Stalin a v Československu se dokonce ještě věšelo! Beze změny zůstaly také hospodářské vztahy a drancování pokračovalo. Zvyšování zahraničního obchodu komunistických zemí se Sovětským svazem vedlo jen k zvyšování dluhů u Sovětů. I nadále určovaly Sověty jednostranně ceny svého dovozu i vývozu a udržovaly stalinskou životní úroveň ve východní Evropě v době, kdy v Sovětském svazu došlo k zlepšování. Při oceňování událostí v Maďarsku a Polsku v r. 1956 se podceňují hospodářské aspekty, které tehdy přispěly k propuknutí křísí. Pro stalinské režimy ve východní Evropě i tehdy bylo neslýchané požádat Moskvu o novou úpravu vzájemných hospodářských vztahů a odstranění otrockého vykořisťování. Muselo dojít k otřesům režimů v Polsku a Maďarsku, aby v Moskvě 5 [pageend5]byla projevena ochota zabývat se příčinami krisí. Ovšem teprve potom, kdy již došlo v Maďarsku k otevřené revoltě, 31. října 1956 napsala Pravda: “Sovětská vláda je připravena diskutovat s vládami ostatních socialistických států... o dalším vývoji a zpevnění hospodářských vztahů . .. odstranit každou možnost znásilnění principu národní suverenity, společného prospěchu a rovnosti v hospodářských vztazích”. Bylo však již pozdě! Krise v Maďarsku mezitím vyvrcholila a hrozilo nebezpečí, že nová vláda vyvede zem ze společenství komunistických zemí a — z Varšavského paktu. Čtyři dny po slibu v Pravdě rozhodl Chruščev “se slzami v očích”, že Budapešť má být rozstřílena. V Polsku později nesplněné naděje ve znovunastolení Gomulky a jeho varování “nemůžeme dvakrát během jedné generace znovu postavit Varšavu” zabránilo otevřené revoltě. Zkušenosti z obou zemí, na rozdíl od r. 1953 vedly tentokráte v Moskvě k poučení, že vykořisťování východní Evropy má své hranice a skrývá politické risiko. Moskva odepsala satelitům velkou část “dluhů”, poskytla rozsáhlé úvěry k překonání krisí se slavnostním příslibem “spravedlivých cen” v budoucím vzájemném obchodu- KONEC NADĚJÍ Koncem padesátých let se v odborných kruzích na Západě nevylučovalo, že tehdejší hospodářský vývoj v Sovětech může vést k naplnění Stalinova snu “dohonit hospodářsky USA”. Tajemství tehdejších úspěchů bylo jednoduché. Nové kolektivní vedení, po smrti Stalina odstranilo okovy, kterými dělníci a rolníci byli připoutáni k otrocké práci za hladové mzdy a hospodářství bylo zbaveno policejního dozoru. Od té doby je úkolem státního aparátu a policie zajišťovat pouze diktaturu komunistické strany. Zrušení zákonů o policejním dozoru při udržování discipliny v továrnách i kolchozech se zvyšováním mezd způsobilo zázraky. Přispěla k tomu také naděje, že budou splněny všechny sliby nového vedení o rychlém zvyšování životní úrovně a dostatku spotřebního zboží. Téměř revoluční byla změna v poměru k zemědělcům. Podle přiznání Chruščeva ještě v r. 1952 výkupní ceny zemědělských produktů dovolovaly kolchozům 6 [pageend6]vyplácet členům jenom mezi 1 — 3 kopějkami za celodenní práci (kopějka=l cent). To vysvětluje, proč i téměř fantastické zvyšování výkupních cen zemědělských produktů během krátké doby (osminásobek u obilí a desetinásobek u masa) nemohlo podstatně zlepšit postavení zemědělců i když přispělo k mírnému zvýšení zemědělské produkce. Nebyl zároveň řešen problém zanedbaného zemědělství, které od doby revoluce trpělo nedostatkem investic. Sověty, první “socialistický” stát dělníků a rolníků byl poslední evropskou zemí v zavedení starobního zabezpečení zemědělců v r. 1964! Objem sovětské výroby za dobu devíti let od smrti Stalina tvořil 60% veškeré výroby SSSR za dobu jeho trvání od r. 1917. To byl tehdy zdroj Chruščevova optimismu. Již v r. 1961 se však tempo podstatně zpomalilo a SSSR stál na prahu vážné krise. Příčin byla celá řada. Dělníci i zemědělci marně čekali na splnění slibů trvalého a podstatného zvyšování životní úrovně. Ukázalo se také, že reformy v hospodářství, které se omezily na změny v administrování centrálně řízeného hospodářství nestačily. Po prvé byla zahájena diskuse mezi odborníky, která směřovala k jednoduchému závěru : překážkou dalšího rozvoje je centrální řízení. Jeho problematiku na př- určování cen vyjádřil místopředseda Ústřed. Statistického úřadu SSSR Melyšev: “Máme osm milionů různých cen. Jestliže vezmeme v úvahu různé vztahy mezi mimi, pak jsou to stamiliony cen- dokonce miliardy, jestliže připouštíme technologické souvislosti”. Domněnku, že lze s úspěchem pokračovat jako doposud, prohlásil za utopii. Na všechny návrhy reformátorů mělo však politické centrum a jmenovitě Chruščev jedinou odpověd : více centralisace, nedostatky nejsou způsobeny špatnou organisací hospodářství, ale jsou výsledkem nedůsledného provádění plánů. Na začátku šedesátých let stála znovu sovětská vláda před rozhodnutím omezit zbrojení v zájmu rozsáhlých investic v zemědělství. I když početní stavy Rudé armády byly do r. 1960 sníženy o 2 miliony mužů (na 3, 623.000 mužů), výdaje na zbrojení se zvýšily. Při tom v zemi, která byla schopna dosáhnout nej vyšších technologických úspěchů ve výrobě zbraní a sputníků, výroba spotřebních statků zůstala v porovnání se Západem i některými komunistickými zeměmi na primitivní úrovni v malých, nedostatečných podnikových jednotkách. 7 [pageend7]Černý rok Sovětského svazu byl r. 1963. V březnu Ústředním výborem kom. strany nebyl schválem Chruščevův návrh na zdvojnásobení technického a strojového vybavení zemědělců. Nežádal málo, mimo jiného přes milion nových traktorů, osmset tisíc nákladních aut a vybudování nových továren na hospodářské stroje. Bylo však rozhodnuto, že zemědělství nemůže být podporováno “na účet zpevnění obrany země”. V červnu byl veřejně oznámen krach sed- miletky, která tím byla formálně pochována po pěti letech. Při té příležitosti vyšlo na jevo, že dávno plánované podniky, které měly být skončeny po třech letech, nejsou ještě dokončeny po deseti letech. Kapitál investovaný v nedokončených projektech se za poslední tři roky zvýšil o 3 miliardy rublů na 26.1 miliard. Tentýž měsíc bylo oznámeno zvýšení cen masa o 30% a másla o 25%. To byl vrchol všech slibů posledních let o zvyšování životní úrovně. SSSR byl zachvácen vichřicí stávek, demonstrací v továrnách a na ulicích, s rabováním obchodů a bitek s policií i vojenskými jednotkami s krveprolitím. Nejkrvavější byly události na Rostovsku ,v Gorkém, na Doněcku, v Krasnodaru, ve Ždanově a Jaroslavi. Nebyla ušetřena ani Moskva a k hrozivé situaci došlo v automobilové továrně Moskvič. A to nebyl ještě konec. Na podzim téhož roku byl podstatně omezen prodej chleba, protože výsledek žní v SSSR, udánlivě následkem špatné úrody, byl katastrofální. Poučena červnovými revoltami objevila se na počátku r. 1964 sovětská vláda na světovém trhu obilí, vyčistila americké a kanadské sýpky a zaplatila čistým zlatém. Stalin se musel obrátit v hrobě. Jeho nástupci vyplenili sovětské zásoby zlata, aby odvrátili nebezpečí hladu, který byl průvodním zjevem bolševického hospodářství od samé revoluce. Letos jsme viděli totéž. Není to výraz humanismu sovětské vlády, ale spíše doklad toho, že dnes ani v SSSR se nedá vládnout po stalinsku. Tuto sovětskou zkušenost z června 1963 zapoměl Gomulka v Polsku v prosinci 1970. SPRAVEDLIVÉ CENY Po událostech v Maďarsku a Polsku v r. 1956 atmosféra ve východní Evropě dovolovala komunistickým režimům zmírnit drancování Moskvou a využít slibů o “spravedlivém” postupu v hospodářských vztazích. Nejdůsledněji využily situace Maďarsko a Východní Ně- 8 [pageend8]mecko. Je historickým paradoxem, že v této době za vlády nejhloupějšího aparátnika a stalince Ulbrichta, stalo se Východní Německo zemí nej liberálnějšího a nejúspěšnějšího hospodářství ve východní Evropě. Vyskytli se odborníci, kteří ve stínu důvěry Moskvy v Ulbrichta našli cestu, jak postavit zájmy vlastní země před zájmy Sovětského svazu. Projevili bezohlednost k leninským i stalinským zásadám i v organisaci hospodářských vztahů. V době, kdy v Praze byl hospodářsky likvidován poslední potenciální třídní nepřítel, babka v Perlové ulici, která ve špinavém krámku prodávala svaté obrázky, ve Východním Německu zkvétalo živnostenské a drobné soukromé podnikání. Byl soustavně zanedbáván nevýhodný vývoz do SSSR a plnění objednávek Moskvy, a vývoz se řídil vlastními zájmy země. Bylo to nejdůslednější využití situace, za které po zkušenostech v Maďarsku a Polsku se zmírnil hospodářský tlak Moskvy na satelity v době nadějného, hospodářského rozvoje v SSSR. Hospodářské obtíže v prvé polovině šedesátých let v Sovětském svazu byly také koncem hospodářského zázraku ve Východním Německu. V září 1965 předložil SSSR Východnímu Německu návrh na novou obchodní dohodu na příštích pět let. Podle nej důležitějších bodů dohody mělo Německo během příštích pěti let dodat: 300 námořních plavidel o 30% levněji, než by dosáhly na světovém trhu, 200 chemických podniků za podobné ceny a dodávat Sovětům roury různých průměrů o 40% levněji. Za to mělo Německo odebrat z Ruska 36 milionů tun surové ropy za dvojnásobek světových cen, surové železo za cenu o 85% vyšší a za stejných podmínek 31.5 milionů tun sovětského uhlí. Zároveň se Východní Německo mělo zavázat odebrat “stroje a zařízení” v hodnotě 4 miliard marek (miliarda dolarů), pro které Moskva neměla jinde odbyt a odebrat 24 letadel pro osobní dopravu a zastavit zahájenou vlastní výrobu letadel. V dodatku smlouvy mělo se Vých- Německo zavázat dodatečně splnit všechny dodávky do SSSR, které byly zanedbány! Obsah návrhu Sovětů narazil na odpor místopředsedy východoněmecké vlády dr. Ericha Apela, předsedy Státní plánovací komise a architekta hospodářských úspěchů země. Přijetí požadavků Moskvy znamenalo vydat Východní Německo na celých pět let drancování Sovětským svazem a konec hospodářského rozvoje. K překonání odporu dr. Apela rozjel se v listopadu do Berlína Leonid Brežněv, 9 [pageend9]který předložil Ulbrichtovi ultimatum: obchodní smlouva bude po- depsána 3. prosince vil. hodin. To se také stalo, jak to považoval za samozřejmé Ulbricht. Smlouvu ale nepodepsal dr. Erich Apel. Dvě hodiny před podpisem odešel do své kanceláře ve Státní plánovací komisi, zasedl za stůl a zastřelil se. SOLIDARITA SOVÉTÜ V Československu se nikdo nezastrelil a nikdo se nepokusil uplatňovat zájmy vlastní země proti vykořisťování Sovětů. Železo se vařilo a vaří se dále z hlíny z Krivoj Rogu, za kterou se platila vyšší cena, než za kvalitní rudy. Není položky zahraničního obchodu, kde by se neuplatňovala vynalézavost Moskvy při odůvodňování vydě- račských cen. Nejlepším příkladem je Moskvou určovaná cena surové ropy (nafty), která tvoří největší položku dovozu z SSSR. Československo ušetří tvrdé valuty, kterých by bylo třeba pro nákup ropy na světových trzích. To je nepochybně výhoda “socialistické solidarity”. Ovšem v Moskvě není nic zadarmo, ani ta solidarita. Mimo tvrdých valut za nákup dovoz z SSSR poskytuje výhodnou úsporu velkých nákladů za dopravu ze Středního východu, po blokování Suezu někdy i kolem Afriky. Tyto úspory si ovšem inkasuje Moskva. Určuje cenu své ropy tak, že Československo platí stejně tolik, kolik by stála na světových trzích i s dopravou ze Středního východu. Zbývá jen výhoda ušetřených tvrdých valut. I tu si ovšem SSSR přijde na své. Řada výrobků čsl. vývozu do SSSR vyžaduje nákup surovin i zboží za tvrdé valuty, které si ČSSR musí opatřit vývozem sama. Na př. druhou největší položkou vývozu do SSSR je obuv. (24 milionů párů v r. 1970, z toho 18 a % mil. kožených). Dovoz surové kůže z USA, Argentiny, Brazílie a Švédska stojí tvrdé valuty, které si ovšem musí Československo opatřit samo. Vyšší cena za užité valuty není ovšem přenesena na Sověty, ale na čsl. konsumenty. Sověty platí 35 Kčs za pár kožených českých bot, a Čsl. občan 172 Kčs. Po překonání důsledků řádění leninců na začátku padesátých let, výrobnost čsl. průmyslu dosahovala výsledků, které by dovolovaly podstatné zvyšování životní úrovně obyvatelstva. Soustavně se zvyšoval nejen vývoz do SSSR a ostatních komunistických zemí, ale i do států tvrdých valut. Průmyslové Československo při trošce roz- 10 [pageend10]hodnosti své vlády, mohlo zaručit svým občanům téměř tehdejší západoevropskou životní úroveň. Zahraniční obchod s kapitalistickými státy však sloužil především k dovozu zboží a surovin potřebných k plnění objednávek SSSR. I při sovětských cenách, vývoz do SSSR od začátku padesátých let vykazoval přebytky (s výjimkou 1957 a 1968). Během tří nejhorších let SSSR, 1962-65 činily 2 miliardy. Osud těchto přebytků stal se teprve předmětem jednání — nepříjemného pro Moskvu — na jaře 1968, kdy jejich výše se již rovnala hodnotě téměř celoročního vývozu SSSR do Československa. Poskytování rozsáhlých úvěrů a vývoz do zemí, kde to sloužilo politickým zájmům Sovětů pak jen znemožňovalo, aby se zvyšování výroby projevovalo v zlepšeném zásobování- Tak ubohý československý občan, který potřeboval další pár bot mohl je najít jenom v Moskvě nebo Taškentu, dobrý český oblek v Bagdadu a košili a punčochy v Kahýře. Výborný, český elektrický opékač topinek, který doma nebyl na trhu, byl trochu blíže. Byl k dostání v Londýně za babku. Zločinné, bezohledné zašantročování výsledků práce čsl. pracujících do celého světa pro politické zájmy SSSR se nazývalo zahraniční obchod komunistického režimu! Trvalý, téměř chronický nedostatek masa byl po dlouhá léta příčinou nespokojenosti obyvatelstva. Bylo to zbytečné, protože v těch letech byl na světových trzích masa nadbytek, za levné ceny, a 20% čsl. vývozu vydělávalo dostatek tvrdých valut. Mimo to, Moskva nezapoměla poučení z Polska a Maďarska a byla připravena zabránit nouzi, která by mohla vést k revoltě. Bylo třeba jen docela málo rozhodnosti čsl. vlády k použití výsledků vývozu pro nej naléhavější potřebu obyvatelstva. Nejlépe to ukazuje tato historka. V r. 1962 nebyl režim schopen krýt i ubohé zásobování masem. Zbýval jen nákup za tvrdé valuty. To bylo snadné, protože masa bylo na světovém trhu dost, nebyly však valuty. Došlo k pokusu získat u dodavatelů delší úvěr. Ten ztroskotal, protože je to v obchodě masem nezvyklé a hrozilo nebezpečí, že Československo bude po dva měsíce bez masa. Tu se z čista jasna objevil u dodavatelů tajemný muž. Věděl o zoufalé situaci v ČSSR a projevil ochotu opatřit krytí úvěru na dobu 18 měsíců, kterou Československo požadovalo. Položil si však zajímavou podmínil [pageend11]ku. A sice to, že se v Praze nedoví, kdo kryje jejich úvěr- Dodávky se uskutečnily a v Praze dodnes něvědí, kdo tehdy pomohl. Z tajemného muže se vyklubal — zástupce Moskevské Národní banky. Proč to tajemství, když to mohlo být prohlášeno za projev internacionální socialistické solidarity! Na tu ovšem Moskva kašle. Chtěla jen zabránit nebezpečí revolt ve své kolonii pro nedostatek masa, ale při tom se vyhnout možnosti, že by soudruhy v Praze mohlo napadnout, aby jim záruky odepsali v Moskvě z miliardových přebytků na jejich účtu. O něco později, při trvalém nedostatku masa mohly Sověty pomoci, protože ho vyvážely. Daly však přednost vyvézt ho — do Portugalska. Z opatrnosti, aby se vyhnuly rekriminacím, deklarovaly své maso jako rumunské. Je všeobecně známo, že podle sovětského pojetí mezinárodní solidarita nesmí stát ani kopejku. Potom, kdy Československo na nátlak Moskvy poslalo mnohamilionový dar zbraní do severního Vietnamu, s děkovným dopisem z Hanoje došel zároveň z Moskvy — účet za dopravu po sovětském území. “Vyrobili jsme prvních šest lokomotiv, Sovětský svaz má o šest lokomotiv víc..pochlubil se na konci čtyřicátých let maďarský ministr průmyslu. O sedm let později, polský premiér Cyrankiewicz veřejně přiznal, že za polské uhlí, železnou rudu, textil a lodě, za celý vývoz do SSSR platí Moskva daleko nižší ceny, než jakých by Polsko mohlo dosáhnout na Západě. Totéž po roztržce jsme slyšeli z Pekingu, kde vypočítali podrobně, kolik stála Čínu t- zv. velkorysá hospodářská pomoc v cenách sovětského dovozu i vývozu. Až jednou bude vypracována bilance škod, které na hospodářství východní Evropy a životní úrovni jejího obyvatelstva způsobila moskevská pijavice, ukáže se také důvod, pro který Sověty rozhodly upevnit koloniální status Československa ve svém impériu v srpnu 1968. Vykořisťování východní Evropy bylo usnadněno Sovětům během studené války, protože všechny komunistické země byly zahrnuty do hospodářských sankcí Západu a jejich zahraniční obchod do zemí západního bloku byl ztěžován. Jugoslávie učinila pak zkušenost, která zůstala výstrahou každé komunistické vládě, která by se odvážila následovat Tita. Po roztržce v r. 1948 pokusil se Stalin srazit ji hospodářsky na kolena, protože není komunistická a po několik let mu Západ pomáhal ji dorazit, protože komunistická je. Čína již 12 [pageend12]v r. 1956 se pokusila vyměnit ‘‘socialistickou spolupráci” se Sověty za politickou dohodu a hospodářské styky s USA. Pokus však selhal a tak se vrátila na čas do náručí Moskvy. Čou En Laj se tehdy dokonce rozjel do Varšavy přesvědčovat vzbouřené Poláky, že cesta z náruče Moskvy nikam nevede, protože není kam jít. Hospodářská politika Západu v době studené války ponechávala vých. Evropu na milost i nemilost Sovětskému svazu 1 MĚL MA RX PRA VD U ? Někteří politikové i objektivní historikové se ještě stále snaží vysvětlovat pevné objetí, ve kterém Sověty svírají východní Evropu, jako pochopitelný důsledek druhé světové války a ztrát, které v ní SSSR utrpěl. Přehlíží se, že mimo politických i vojenských důvodů byla pro Sověty stejně důležitá možnost, zapřáhnout do rozvrzané hospodářské káry SSSR sto milionů obyvatel vých. Evropy. Čtvrt století terorisování a vykořisťování vých. Evropy přispělo k překonání mnoha obtíží v hospodářství Sovětského svazu. Největší oběti přinášelo Československo a Vých. Německo, dvě nejprůmyslovější komunistické země, jejichž vývoz tvořil téměř polovinu sovětského dovozu. Československo může však obout jen 20 milionů sovětských občanů z 240 milionů, a to zhruba vyjadřuje poměr celkového přínosu vých. Evropy sovětskému hospodářství. Budoucnost však ukáže, že výhody, které Sověty vytěžily, ne vy vážu jí politické následky. Podařilo se jim jen vytvořit mezi Západem a Sovětským svazem pásmo nepřátelských národů- Politický kolos komunistického bloku ze začátku padesátých let se rozpadl a sovětské divise musí ve vých. Evropě pečovat o to, aby Sověty nezůstaly úplně samy. Rozplynul se také velký sen Stalinův i jeho nástupců o soběstačné, komunistické hospodářské velmoci. V květnu 1964, v době vrcholného hospodářského zmatku v SSSR nabídl Peking jízlivě Moskvě, že pošle několik svých odborníků, aby uvedli do pořádku sovětské hospodářství. Moskevské Politbyro však rozumně rozhodlo, že bude lépe požádat o to Američany a západoevropské kapitalisty. A tak od konference v Bukurešti začala sovětská žebrota o úvěry v kapitalistických zemích, která se nazývá mírová ofensiva. Konec nadějného rozvoje sovětského hospodářství několik let 13 [pageend13]po smrti Stalina vedl ke zmatku, který od té doby nebyl překonán a jak ukázal osud nej poslednější pětiletky, stále trvá. Osvobození dělníků i rolníků od stalinského policejního teroru mělo téměř zázračný vliv na sovětské hospodářství. Po několika letech se však zjistilo, že to nestačí. Z diskuse sovětských hospodářských odborníků víme, že nechybí jasných hlav, které vidí hlavní překážky dalšího rozvoje v centrálním řízení hospodářství, které považují za utopii. Tvrdohlavé odmítání každé hopodářské reformy, která by mohla zbavit Politbyro rozhodujícího vlivu na řešení nej podřadnějších hospodářských problémů z oprávněné obavy z oslabení jeho politického vlivu, zůstává dnes základním problémem sovětského hospodářství a celé společnosti. Jsme tu svědky historického paradoxu, který by měl sledovat s rozkoší každý marxista. Vidíme klasický příklad, kdy společenská “nadstavba” brání dalšímu rozvoji produktivních sil společnosti a rozpor (podle Marxe) musí vést ke konfliktu a revoluci. K revoluci demokratické, která zbaví sovětské hospodářství a celou společnost smrtelného dechu mocenského centra a diktatury komunistické strany. Marxista a bolševik: Lze si představit, že stará společnost může pokojně vrůstat do nové v zemích, kde lidové zastoupení v sobě soustřeďuje veškerou moc, kde podle ústavy můžeme dělat, co chceme, jakmile za sebou máme většinu národa; v demokratických republikách jako Francie a Amerika, v monarchiích, jako Anglie ... B. Engels, 1891 14 [pageend14]KOUŘOVÁ CLONA J. Tomek Koncem padesátých let způsobil SSSR paniku na zahraničních trzích. Pokusil se pronikavěji zvýšit svůj zahraniční obchod se Západem a nabízel sovětský cín, aluminium, naftu i jiné suroviny, dokonce i diamanty za daleko nižší ceny, než byly tehdejší na zahraničních trzích. Při současném příznivém hospodářském vývoji v Sovětském svazu bylo to považováno za začátek hospodářské války a pokus o rozvrácení vztahů na zahraničních trzích. Ukázalo se však, že Sověty se chtěly jen vtlačit na mezinárodní trh a brzy a velmi ochotně akceptovaly světové ceny a později dokonce, při mezinárodních dohodách o vývozu do nevyvinutých zemí doporučovaly vyšší ceny, než kapitalistické státy. Tak, jako za Stalina, vývoz vesměs surovin a někdy potravin směroval pouze k opatrování valut a nákupu výrobních prostředků k zvýšení industrialisace země. Úsilí Sovětů bylo ztíženo, protože po zahájení studené války 15 zemí Západu zakázalo vývoz 260 druhů zboží do Sovětů a jenom omezený vývoz dalších 90. Hlavní obtíž Sovětů spočívala pak v tom, že ovzduší studené války vylučovalo pro Sověty možnost získání dlouhodobých úvěrů k dovozu i po tom, kdy dodržování embarga se zmírňovalo. Ještě v r. 1963 největším obchodním partnerem na Západě bylo — Finsko — a 80% zahraničního obchodu Sovětského svazu bylo uvnitř bloku komunistických zemí. Od té doby se poměr mnoho nezměnil. Obchod se Západem se sice zvyšoval rychleji, ale zahraniční obchod se státy východní Evropy stále ještě tvoří dvě třetiny zahraničního obchodu SSSR. Jiný charakter měl sovětský vývoz do zemí nevyvinutých, kde šlo SSSR nejenom o získání politického vlivu, ale také o to, konkurovat nekomunistickému světu hotovými produkty, stroji, traktory, nákladními auty a různými jinými výrobky, a také zařizováním továren a nabízením techniků k plánování nového průmyslu. Ovšem v zemích zvyklých na zboží z kapitalistických států nebyla konkurence Sovětů snadná pro nízkou kvalitu výrobků a neschopnost dodávat 15 [pageend15]náhradní součástky. Překonávaly tyto obtíže obchodními dohodami a poskytováním dlouhodobého úvěru za velmi nízký úrok. Traktory i nákladní auta, které Sověty vyvážely, chyběly v domácím zemědělství a proto tento vývoz vedl jen k získání politických sympatií v nevyvinutých zemích. K tomu také měly přispět výhodné podmínky úvěru a vývozu ostatních komunistických zemí, zejména Československa a východního Německa, které tak pomáhaly politickým zájmům Sovětů. Jako všechno, i svůj zahraniční obchod pokoušejí se Sověty využívat k politickým cílům. Neposlušnost Albánie byla potrestána zrušením všech hospodářských styků, Jugoslávii koncem padesátých let byly odepřeny slíbené již úvěry, Finsku bylo občas pohroženo zrušením objednávek, aby byl ovlivněn vnitropolitický vývoj a nej- důsledněji byla potrestána Čína. Ve všech případech však mohly Sověty poznat, že hospodářské sankce nemusí být úspěšnou politickou zbraní. Stejná zkušenost ovšem platí pro Západ a to nejen v případě Sovětů. Klasickým příkladem je Kuba. Brzy po vítězství Fidela Castra předpověděl Chruščev, že USA z něho udělá do deseti let komunistu. Zmýlil se. Podařilo se to za dva roky, hospodářskou blokádou, která otevřela Sovětům cestu na Kubu a umožnila jim udělat si z něho prostitutku svých mocenských zájmů. Během minulého roku se Sověty právem domnívaly, že nová reálná politika USA, také vůči Kubě je může připravit o jejich základny atomových ponorek v Havaně. Proto si v prosinci minulého roku Fidela Castra zajistily. Vytáhly ho z dluhů, ve kterých byl až po uši a poskytly mu astronomické úvěry, které má splácet až v příštím tisíciletí. Nepochybně v naději, že k jejich krytí pomohou úvěry, o které žebrají ve Washingtonu. A tak můžeme očekávat, že Castro bude financován Spojenými státy přes Moskvu, pokud si toho ovšem nevšimne někdo se smyslem pro reálnou politiku ve Washingtonu. 1 ostatní náklady na udržování Castra Sověty přenesly na jiné. Udělaly z něj člena RVHP, kde bude dělat to jediné, co umí, žvanit, a východoevropské komunistické státy mu za to budou platit dvojnásobek světových cen za cukr a pětinásobek za nikl, jak to rozhodla Moskva. Hospodářská ofensiva Sovětů v nevyvinutých a bývalých kolo- 16 [pageend16]niálních národech, s výjimkou Kuby, nemá valných a trvalých politických výsledků. Ukázala jenom hospodářskou slabost SSSR a s výjimkou zbraní, nízkou kvalitu sovětských výrobků. Antiimperia- listického sentimentu bývalých koloniálních národů dovede lépe využít Čína, která má proti Sovětům velkou výhodu, není bílá. Nemůže vyvážet špatné traktory a hospodářské stroje, ale nabízí zadarmo spolehlivé, kvalifikované pracovní síly, kterých má nadbytek. Možnosti využít a zneužít svůj zahraniční obchod pro politické cíle jsou pro SSSR velmi omezené. Celý zahraniční obchod Sovětů tvoří jen trojnásobek zahraničního obchodu Československa. Při tom ale dvě třetiny obchodu Sovětů tvoří obchod s komunistickými státy. Na ostatní svět mnoho nezbývá. Na hlavu občana Sovětského svazu připadá hodnota pouhých 91 dolarů zahraničního obchodu, v Československu pak 534 dolary. Sovětský svaz je se svým zahraničním obchodem měřený počtem obyvatel na posledním místě žebříčku průmyslových zemí a dokonce na posledním místě zemí komunistických. Snaha Sovětů o rychlou politickou dohodu se Západem, která by vedla k rozvoji hospodářské spolupráce, má hluboké příčiny v dnešních společenských poměrech v zemi. SSSR už dávno není zaostalou zemí hloupých mužiků. Sociální složení obyvatelstva se podstatně změnilo a většina žije v městech. Na vysokých školách studuje 5 milionů studentů. Dnes už nestačí jenom ukojování primitivních lidských potřeb. Pro sovětskou vládu nestačí jen vyřešení problémů, jak nasytit, obout a obléknout 240 milionů obyvatel. Společenský tlak na soustavné zvyšování životní úrovně v každé průmyslové zemi působí i v SSSR. V Sovětském svazu se všechno plánuje a byl také vy piáno ván úplný společenský blahobyt, který má nastat už v r. 1980 : “Sovětský svaz představí světu model skutečné, plné a všestranné spokojenosti, vzrůstající hmotné a kulturní možnosti lidstva.” To bylo v r. 1961. Plán blahobytu byl zapomenut, jako několik hospodářských plánů, které měly vést k cíli. V r. 1970 výroba ocele byla o 20% nižší, než předpokládali plánovači. Výroba elektřiny pak o 30%. V ostatních sektorech prvovýroby, včetně těžby nafty, nebyly výsledky o mnoho lepší. Takový rozsah neúspěchů v základní výrobě musí se projevit 17 [pageend17]v dalekosáhlých důsledcích v celém plánu a všech sektorech hospodářství, ve kterých se plánovalo- a investovalo, za předpokladu daleko širší základny prvovýroby. Doposud žádný plán, žádná “letka” nebyla splněna a každá byla opuštěna předčasně za hospodářského zmatku. Proto hlavním znakem sovětského hospodářství je plánované mrhání investicemi, na které doplácí celá společnost. I při nesplněných plánech mohly Sověty světu hlučně oznámit, že v r. 1971 konečně dohonily USA ve výrobě ocele, ale jenom proto, že americká výroba ocele klesla a nebyla využita plná kapacita. SSSR vyrobil 484 kg ocele na obyvatele a USA 527 kg. U surového železa dosáhly Sověty dokonce o 8 kg na hlavu více než USA. Můžeme očekávat, že moskevské Politbyro neusne na vavřínech a nařídí svým plánovačům zapomenout nyní na ubohou Ameriku a dohánět jinou zem, Československo, které vyrábí 837 kg ocele na hlavu a tím je za Belgií a Luxemburkem na třetím místě na světě. I surového železa vyrobí o dva metrické centy na hlavu více, než SSSR nebo Amerika a stejný rozdíl je ve výrobě cementu. Uhlí vytěží pak ČSSR na hlavu více, než dvojnásobek těžby v SSSR i USA. Z porovnání sovětského plánu hospodářské základny blahobytné komunistické společnosti, slibované pro r. 1980, který je dnes zapomenut, s hospodářskými výsledky Československa by vyplývalo, že blahobytná společnost už v ČSSR musela nastat. V té ideální společnosti na př. slibovaly Sověty výrobu 4 párů bot na občana za rok. V Československu se vyrábí 9 a půl párů. Ovšem na trhu se objeví jenom 1 pár kožených bot na občana. Ostatní se nosí v Sovětech. Při vlastní výrobě surového železa zpracuje čsl. průmysl ještě téměř 10% celé výroby surového železa z SSSR. Při porovnání výrobnosti čs. průmyslu se sovětským i ostatními průmyslovými zeměmi se naskytuje otázka: kde jsou výsledky práce československých pracujících? Odpověď není těžká. Ještě v r. 1948 obchod s nekomunistickým světem činil 60% zahraničního obchodu Československa. O dva roky později již jenom 40% a od r. 1953 jen 20%, a to jenom proto, že bylo třeba tvrdých valut k plnění objednávek z komunistických zemí, zejména pak Sovětského svazu. Pro průmyslové Československo při normálním obchodu by rozsáhlé trhy na východě byly požehnáním. Ovšem, jak známo, hospodářské styky satelitního státu se Sově- 18 [pageend18]ty normální nejsou a řídí se příslovečnou jednostrannou sovětskou “solidaritou”. Tou netrpělo jen Československo, ale celá východní Evropa a její uplatňování s bezohledností komunistických režimů k potřebám obyvatelstva vedlo ke vzpourám. Poslední v Polsku byla nejdůraznější a její následky se projevují ve všech zemích vých. Evropy v úsilí režimů o zlepšené zásobování obyvatelstva. Zahraniční obchod SSSR se satelity už dávno nemůže plnit potřeby sovětského hospodářství. Ani důkladnější ždímání východní Evropy nemůže postavit na nohy zanedbaný průmysl spotřebního zboží a mohlo by vést k novým revoltám. Tlak sovětské společnosti na trvalé zvyšování životní úrovně, jako v každé průmyslové zemi, nemůže být zastaven prostředky ze stalinské lékárny. Sovětský svaz se neobejde bez rozsáhlé hospodářské spolupráce 3 ostatním světem. Zatím může platit téměř výlučně jen surovinami a to nestačí. Potřeba astronomických úvěrů, dlouhodobých a levných nemůže pak být splněna bez odstranění politických překážek. Sovětské úsilí o politickou dohodu s*e Západem můžeme proto považovat za kouřovou clonu nad společenskou krisí v Sovětech. Časy se mění: ‘"Naše vláda si nikdy nepodá ruku s Rusy” řekl americký vyslanec Lloyd- Georgovi, britskému premiérovi po uznání sovětské vlády Anglií v roce 1924. Lloyd-George odpověděl: “Jávám povím, co uděláme. Když nechcete podat ruku bolševikům, nechte to na nás a pak si podáte ruku s námi”. 19 [pageend19]Stalinismus v Československu Ivan Sviták “Socialism, human freedom cannot advance, except at the expense of Stalinism: it can triumph only by destroying it utterly.” The Bureaucratic Revolution 1950. M. SCHACHT MAN V levicové tradici je filosofie obyčejně daleko důležitější disciplinou než v tradici mocenských elit, které ve světovém názoru spatřují jen nepraktickou spekulaci. Pro levici v politice znamená filosofie zpravidla arsenál myšlenek a je správně oceňována jako značná potencionální síla, protože levice se nemůže spolehnout na moc, ale jen na sílu rozumu, myšlenky a soudnosti. Filosofie je přirozeným spojencem levicové politiky. To platí o demokratické tradici humanismu, o tradici dělnického hnutí i o první fázi revolučního komunismu SSSR. Zde však byla filosofie ve Stalinově éře svérázně negována, tím že byla proměněna jednak v nástroj ovládání mas, jednak v iracionální mythologii. Mladí lidé jsou vždycky přitahováni filosofií, ale v době, kdy se přestavuje svět, jako tomu bylo na sklonku světové války, to platilo dvojnásobně. Pro mladé lidi, kteří vyrostli na sklonku války, nabyla filosofie (nebo spíše ideologie) na klíčovém významu, protože usnadňovala politickou orientaci a dávala odpovědi na nej palčivější sociální a politické problémy poválečného světa. Lidé, kterým bylo v r. 1945 kolem dvaceti let, nehledali tedy ve světových názorech olympský klid platónských reflexí nebo hlubiny vlastní existence, ale spíše jakousi záruku hodnot a garancií smyslu sociálních změn, které prožívali. Za těchto okolností bylo snad nezbytné, že to byla Marxova sociální filosofie, která se stala rozhodující ideovou silou nastupující generace, aniž si ideoví mluvčí generace byli vůbec schopni uvědomit, že přijímají stalinský padělek marxismu místo originálu. Podlehnutí stalinské ideologii bylo stejně rychlé a spontánní jako byla emancipace svízelná a pomalá. Ideologie totiž není vědomá lež, ale iluse epochy, radikální simplifikace, která se vždy opírá o denní zkušenost lidí. Nebyla to Hegelova dobrodružství 20 [pageend20]dialektiky, ale ona konsistence výkladu dějin, strašlivá jasnost a rozbor kapitalismu, které přitahovaly mladé lidi k filosofii socialismu, neboť se jevily jako nesporné pravdy apelující svou zřejmostí na celého člověka. Mládí nechápe meze pravdy, protože mladý člověk věří jen cele nebo vůbec ne, nemá smysl pro kompromisy a chybějí mu samy předpoklady tolerance, to jest vědomí, že “naše myšlení je podmíněné myšlením”. (M. Frisch). Tolerance je teprve vývojová fáze zralých a silných lidí, zatím co považuje-li někdo vlastní názor za samospasitelný, musí jej vnucovat a stává se tak inkvisitorem právě proto, že se musí svými činy před dějinami exkulpovat, rehabilitovat nebo ospravedlnit. Není tedy překvapující, že vystřízlivění nastalo teprve když mladá generace měla asi deset let zkušenost s novou vírou a když ji rok 1956 utvrdil v přesvědčení, že po válce sedla na lep. Dějiny českého myšlení padesátých a šedesátých let odrážejí především tuto dramatickou proměnu společenského vědomí, myšlenkový vývoj generace na pozadí studené války a ideologické zvraty, jež provázely klikatou cestu emancipace od stalinské ideologie. Zjednodušeně řečeno, dějiny české mysli posledních tří desetiletí jsou cestou od Masaryka k Stalinovi a zpět, takže v hledisku plnotučného stalinismu se logicky jeví jako podléhání revisionismu. Abychom však mohli jakýkoli názor označit za revisi jiného názoru, musíme a priori přijmout dřívější názor za míru reality a pravdy, takže samo označení nějakého hlediska za re- visionismus je pseudoproblém, zamlžující podstatnou otázku — pravdu o realitě samé. Je-li však revise dřívějšího názoru považována za chybu, pak navíc musíme odmítnout myšlenkový vývoj, přijmout stagnaci principů a vzdát se základního pravidla, že totiž myšlenky a činy lidí je třeba posuzovat podle reality, kterou ideje vytvářejí a ne podle motivací, na nichž je založeno jednání. Pokud jsme schopni vidět co se děje, chápat historii a vyjadřovat ji, pak jsme mimo ideologie a je nám dost lhostejné, zda jsme klasifikováni jako orthodoxní či revisionističtí. Přijmeme-li naopak jako východisko ideologii, sekularisovanou náboženskou víru v čistotu prvních principů, je každá revise a priori chybou, i když souhlasí s fakty. Revisionismus je tedy vždycky jen pseudoproblém nebo smrtelný hřích, ale nic jiného. Choeme-li tedy popsat vývoj českého myšlení, bylo by 21 [pageend21]nej lepší vzdát se ambivalentního pojmu revisionismus a posuzovat jen to, co se fakticky událo a co bylo reálně myšleno. To však je nemožné, protože v podmínkách totalitního režimu není cena myšlenky dána jen tím, že je nebo není pravdivá, ale také tím, zda má či nemá kritický obsah. Pokud je institucionálně (zákony a ústavou) zaručována orthodoxie, nemůžeme se bohužel zbavit pseudoproblému re- visionismu právě proto, že se nemůžeme zbavit institucionálního základu orthodoxie, která revisionismus plodí. Vývoj stalinské ideologie v ČSR se tak jeví jako každý jiný ideologický vývoj, totiž jako sled revisí, jež jsou vynucovány reálným historickým vývojem, a jež mění ideové základy hnutí, často v komické paradoxy a v antinomie. Podle Marxe ideologie, t. j. falešné vědomí, nemá vývoj, protože nemá logiku, má jen kontinuitu omylu. Logik je otrok fakt, romantik je otrok snu a ideolog je otrok svého falešného vědomí. Co se tedy jeví jako samovývoj myšlení, jako vývoj ideologie, je jen revisí, pak revisí revise, pak revisí revidované revise, revidovanou revisí revidované revise atd., až je konsistence myšlenky a reality, kterou ideologie chce vyjádřit, tak nízká, že filosofie degeneruje v pouhou apologetiku. Zmizí-li z živé filosofie její reálné pouto s realitou, stane se akademicky přijatelná a životodárné spojení myšlenky a činu je obětováno konsistenci dogmat, mocensky střežené censory a policií. A to je právě situace, která znovu podnítí pravé filosofy k akci, jež překračuje akademický horizont a jež je bytostně závažná, protože ruší falešné vědomí o realitě (čili ideologii) a nahrazuje ji nehorázností pravdy, nahé jako voda. Ideologie nabízejí ideál, podle něhož lze jednat s pocitem jistoty, nabízejí mapu universa a totální transformaci společnosti i člověka, ideovou autoritu, jež zbavuje jedince zodpovědnosti a zároveň nabízí totální pochopení světa. Ideologie je sekularisované náboženství, je to substitut opuštěné víry v absolutno, a pokud nejsou přívrženci spásného ideálu vybaveni mučírnami a armádami, jsou neškodní. Ale jakmile jsou u zdroje politické moci a mají příležitost uskutečnit své ideje, začíná nejen proměna “idealistů” v teroristy, ale i proměna funkce ideologie v politický mythus posvěcující každý despotismus. Češi a Slováci se nijak nevymykali tomuto pravidlu a také v ČSR byl marxismus-pů- 22 [pageend22]vodně smrtelný nepřítel ideologie — přetvořen v nástroj stalinské byrokracie, když se stal státní ideologií a když se filosofie revolučního hnutí stala doktrína reakční praxe byrokracie. Je zcela mylné chápat tuto proměnu marxismu ve stalinismus jako zradu původních ideálů nebo jako degeneraci myšlenek, protože co se dálo na povrchu jako ideově zdánlivě nevýznamná změna akcentů v interpretaci doktríny, nebylo způsobeno morální degenerací vůdců nebo apatií mas, ale bylo paralelou společensky rozhodující proměny sociální struktury a epifenomenem formování nové třídy. Pro Leninovu generaci revolucionářů znamenal ještě socialismus beztřídní abezstátní společnost, neuskutečnitelnou v jedné zemi. Pro další generaci byrokratů problémy povahy Sovětského státu zmizely ve falešném vědomí teorie socialismu v jedné zemi. Stalin vyřešil gordický uzel isolované revoluce tím, že rozťal hlavy, které v isolované revoluci viděly gordický uzel. Jak v SSSR tak v ČSR zmizel socialismus jako perspektiva bez třídní společnosti a zbyl mythus o novém člověku, mythus jehož destrukce trvala dvacet let. Stalinismus jako praxe socialismu v jedné zemi byl výsměchem internacionalistické a humanitní ideologii socialismu a představoval tak silnou dávku dialektiky rozporů mezi záměry a výsledky, že hubil v této lsti dějin i miliony příznivců Hegela, v pravo i v levo, jedny v bitvě u Stalingradu, druhé v sibiřských koncentrácích. Ve shodě se sovětskou parodií na socialismus byla ovšem politika západoevropských sociálně demokratických stran revisionismem a podobně také každá, i komunistická, ne-stalinská posice, ať už byla na pravo nebo na levo od sovětského hlediska. Tím se autentický marxismus stává v sovětském podání revisionismem, tedy heretickou úchylkou, bez ohledu na to, že v Západní Evropě — ale i v Čechách — byly první dělnické bouře padesát let před založením první ruské marxistické organisace, a že české sociálně demokratické hnutí mělo již dvacet let zkušeností s autentickým Marxem, když mladý Lenin začal organisovat první petrohradské buňky. “Revisionismus” měl tedy v ČSR hlubokou tradici a i v meziválečném období, které znamenalo bolševisaci levého křídla českého dělnického hnutí, komunistická strana si udržela charakter masové strany a legálního hnutí, tedy něco, co sbližovalo české komunisty, i proti jejich vůli, se “sociálde- 23 [pageend23]mokratismem”. Zdravý rozum, za normálních okolností dospěje nutně k úsudku, že taktika pro 3% proletariátu v ruském moři negramotnosti a despotismu nemůže být opakována třetinou národa, representující dělnickou třídu demokratického státu; či-li že leninismus je specificky ruský zjev, jejž nelze exportovat. Stalin se však neřídil zdravým rozumem českých komunistů a jakmile se dostali k moci, vynutil si přijetí stalinské praxe i teorie. Proto byly za revisio- nismus periodicky označovány ony myšlenky, které se tak či onak vymykaly z programu budování totalitního státu. V proudu nadávek, označovanými za diskusi, byly termíny sionismu, sociáldemokratis- mu, buržoasního nacionalismu, titovštiny, trockismu a revisionismu používány více méně jako šifry, signalisující prostý fakt, že se někdo uchýlil od policejně garantované cesty, zmaten svým obyčejným zdravým rozumem, skutečnými socialistickými myšlenkami nebo ilu- sí, že byrokracii jde opravdu o Marxe. Do jaké míry se revisionisté uchylovali od linie strany, to je těžké zjistit, ale je jisté, že jejich názory byly aparátem strany vždy označovány jako nestranické, nepřátelské a nebezpečné. Otázka, zda takové názory byly revisí Marxe nebo ne, nemá valného smyslu, ale nestranické názory to byly, jestliže odporovaly dané politice a byrokracie měla moc o tom rozhodnout. Po T. G. Masarykovi nebylo mnoho českých myslitelů, kteří měli nějaké sdělení pro svět a ze starší generace to asi byli jen Václav Černý, Jan Mukařovský, Zdeněk Nejedlý, Jan Patočka a Karel Teige, jejichž dílo mělo ohlas mimo Československa *.) Mladší vlna marxistických filosofů dnešní generace, ** ) měla asi větší ohlas, ale jen proto, že ve společenských poměrech Československa šedesátých let se zde dostala post — stalinská ideologie do takového kvasu, že se stala zajímavou jako dokument rozkladu dříve homogenní ideologie, jako letální mutace marxismu. Ať si filosofové mysleli cokoliv, *) Rovněž Igor Hrušovský, J. L. Hromádka, Otakar Zich, J. B. Kozák, Josef Král, J. L. Fischer, Mirko Novák, Jiřina Popelová, Ladislav Rieger, Arnošt Kolman, Gustav Bareš, Ludvík Svoboda, Ladislav Štoll, Bedřich Utitz. **) viz v čl. Josefa Zumra, Čsl. filosofie přítomnosti, Filosofický časopis, r. 16. č. 4, Praha 1969, reprinted in: Klibansky, Contemporary Philosophy, Firenze: 1971. Seznam překladů neúplný. 24 [pageend24]proces rozpadu českého “marxismu” (přesně řečeno stalinismu) byl jen marginálií studené války a lokální záležitostí. Je to pro nás nelichotivá pravda, ale je to tak, i když v euforii r. 1968 se mohla ideologie socialismu s lidskou tváří jevit skoro jako spása lidstva. Tři desetiletí vývoje této střední generace čs. filosofů znamenají pozoruhodnou spirálu proměn, jež po dramatických zvratech vrcholí asi tam, kde proces začal po druhé světové válce. Rozpor systému a metody ve filosofii marxismu dovedl ideologv českého reformismu k politicky mylnému a věcně eklektickému přesvědčení, že “marxismus” (t. j. stalinismus) je vlastně otevřený systém, jenž je schopen absorbovat celou západní filosofii, vědu i psychoanalýzu. Sovětská okupace, krach reformistické politiky a filosofického revisionismu znamenal konec otevřeného marxismu a tím novou konfrontaci “marxismu” (čti stalinismus) s novými názory, nejen s buržoasně demokratickou ideologií, ale také s novou levicí a její marxistickou (ne- stalinskou, leč třídní) analýzou daných poměrů. Od dobrodružství dialektiky dospívá české myšlení znovu k zdravému rozumu, který ukazuje český stát jako totalitní diktaturu a odvrací se od falsi- fikátu “marxismu” (stalinismu). Česká filosofie tak sprostředková- vá poznání, že konec ideologického monopolu znamená také konec stalinské ideologie, která v Československu už žádnou půdu nemá, takže může jen odumírat a hnít. To není tragedie, ale pozitivní proces emancipace od iluzí a destrukce mýtů. Jsou-li dnes ještě v ČSSR filosofové, pak jsou to lidé, kteří opakují s Feuerbachem: “Keine Philosophie — meine Philosophie”. DIALEKTIKA METAFYSIK Vývoj stalinismu v ČSR spadá do tří kvalitativně odlišných fází. V první fázi, sice krátké, ale velmi významné (1945-48) vznikla teorie československé cesty k socialismu jako soubor opatření koaliční vlády nekomunistů a komunistů. Marxismus se tehdy v ČSR uplatňoval ještě ve dvou odlišných variantách (komunistické a sociálně demokratické) a demokratický socialismus byl přijímán jako perspektiva budoucnosti značnou většinou národa. Rok 1948 znamenal radikální změnu v tomto vývoji, protože demokratický socialismus jako ideologie, sociální demokracie jako politická strana i nekoumu- 25 [pageend25]nistické dělnické hnutí, to vše zmizelo se scény a bylo vyloučeno z politického života. Brzy na to byla odsouzena i komunistická teorie specifické cesty k socialismu jako revisionistická úchylka R. Slánského. Tak se opakoval i v ČSR známý jev z dějin sovětského komunismu, že poražená politická platforma je dodatečně označena za revizionismus, i když byla v jistém období oficiální linií strany. KSČ totiž prohlašovala až do r. 1950 čs. cestu k socialismu za tvořivé rozvinutí marxismu na čs. podmínky. Ve filosofii byl rozhodující obrat proveden tak, že radikální studenti — nikoli Nejedlý, Štoll či Bareš — znemožnili přednášky nemarxistů, positivistů a existencialistů, takže spor “marxismu” (čti stalinismu) a “marxismu” byl rozhodnut nikoliv silou argumentů, ale silou policie. Zlomyslné dějiny se postaraly v několika případech o to, aby za pouhých dvacet let byly radikální očisťovatelé čs. vysokých škol zbaveni svých akademických pozic přesně stejným způsobem. Je obtížné říci jaká byla asi proporcionální síla stalinského “marxismu” a sociálně demokratické ideologie, jež se rovněž dovolávala Marxe, ale je jisté, že marxismus v uvozovkách i bez nich představoval mezi poválečnou mladou inteligencí rozhodující intelektuální proud a jako program socialistických reforem měl většinu v národě dávno před tím, než-li toto heslo vyhlásila komunistická strana za svůj volební program. Degenera- tivní trendy v českém stalinismu nebyly tehdy ani zřejmé, ani vy- krystalisované a program socialistické přestavby byl přijímán i ne- socialisty. Komunisté se tehdy nedostali k moci s vlastním ideovým programem likvidace občanských svobod, ale tím, že převzali roli obhájců programových zásad sociální demokracie (či-li ukradli cizí program), použili jej jako záminky k získání masové podpory, a zaměnili jej za vlastní cíl totalitní diktatury teprve když byli pevně v sedle. Druhá vývojová fáze čs. stalinismu (1948-1968) zahrnuje dvacet let. Celé toto období může být chápáno jako tři obměny jednoho a téhož konfliktu orthodoxie a herese, dogmatismu a revizionismu, kriticismu a apologetiky, konfliktů jež utvářely celou střední generaci reformního komunismu. Základní rozdíl mezi touto a předchozí fází je v tom, že spory frakcí byly spory uvnitř stalinismu (“marxismu”), a že jakákoli mimo — stalinská teoretická platforma byla 26 [pageend26]zahnána do naprosté ilegality. Mimo ideologie komunismu nebyla žádná filosofie vůbec připuštěna ke slovu, nemohla mít žádnou publicitu ani vliv na studenty a mohla jen vegetovat mimo akademické instituce a ústavy, při čemž jakákoliv otevřená agitace byla stiha- telná jako trestný čin. Za těchto podmínek byl stalinismus jedinou možnou, výsadní, monopolní filosofií; to znamenalo, že odstíny politických orientací se odrážely jen nepřímo, v sublimované formě abstraktních odstínů a změnách významů, jaký byl kladen na dialektiku či vědu, ontologii či materialismus, člověka nebo dějiny. Spory měly zahalený ráz, ale jejich intensita nebyla malá. Rozpory o filosofické otázky “revisionismu” je třeba chápat jako parafráze daleko vážnějších problémů uvnitř Politbyra. V podmínkách monopolní diktatury každý spor přerůstá svůj ryze speciální význam a stává se součástí politické ideologie jako celku. Musí tedy být klasifikován jako správný či nesprávný aparátem, protože na výsadě tohoto rozhodování závisí právě monopol na pravdu, či-li vedoucí úloha strany, kontrola myšlení aparátem byrokracie. Ačkoli mimo vlastní ideologii jsou spory o pojetí dialektiky nicotně směšné, uvnitř ideologie jsou signifikantní, protože za filosofickou úchylkou je spatřována právě potenciální politická akce. Heresi revisionismu je třeba periodicky vymycovat, protože heretikové jsou potenciální nepřátelé existujících mocenských vztahů. Opravdu jsou. A naopak, herese revisionismu je třeba periodicky uvádět v život shora, protože revisionismus shora není revisionismus, ale orthodoxie. Jednoduché, že? V dvaceti letech vlády stalinismu se tento problém opakoval ve třech obdobných cyklech, (1948-1955, 1956-1962, 1963-1969): napřed jako nezřetelný konflikt mezi sovětskou filosofií a domácí tradicí marxismu, (nebyl zjevný ve zdánlivé uniformitě padesátých let) pak otevřeněji jako spor dogmatismu a revisionismu a konečně jako reformní tendence krystalisujícího “socialismu s lidskou tváří” proti rigidní neo-stalinské ideologii. Tento poslední pokus, totiž pokus otevřít stalinskou (“marxistickou”) filosofii světu, Západu a dalším filosofickým hlediskům z dvacátého století, skončil katastrofálně, ale katharse stála za to, protože stalinismy všech barev vzaly pro český národ za své. Během těchto dvaceti let vznikly hlavní institucionální opory 27 [pageend27]stalinské filosofie v Československu, vykrystalisovaly hlavní proudy mezi celou střední generací a vznikly také nej důležitější dokumenty myšlenkového pohybu. Ideová centra filosofie byla v Praze: Filosofický ústav Čs. akademie věd, Vysoká škola stranická a Filosofická fakulta Karlovy university. Vysoká stranická škola, umístěná v policejní budově v Ruzymi a proto nazývaná ruzyňská Sorbona, byla politicky nejdůleitějším místem. Ačkoli odtud nevycházely žádné podstatně nové tištěné názory, zdá se, že právě tato instituce připravila osvícenější výchovou kádrů, předpoklady pro Dubčekův pokus liberalizovat stranu. Filosofická fakulta se soustřeďovala na dějiny české filosofie a na logiku, tedy na okrajové discipliny. Byla více pod dohledem a nemohla produkovat revisionismus otevřeně — před studenty. Filosofický ústav se stal ideálním semeništěm revisionismu jednak proto, že třicet pracovníků ústavu mělo privilegovaný přístup k literatuře, jednak proto, že klima v Čs. akademii věd bylo daleko permisivnější než kdekoli jinde. Zatím co na vysokoškolské katedry marxismu — leninismu byli odkládáni zasloužilí, leč zcela neschopní soudruzi a výuka, úměrně řízená Milošem Kalábem a Pavlem Machoninem, se zesměšňovala před studenty kalibrovaným idio- tismem přednášejících, v závětří Filosofického ústavu se vytvořila enkláva autentického marxismu. Rozdíly ve stalinismech těchto tří ideologických center byly dost značné. Během šedesátých let nabýval v ČSAV na stále větším významu hegelizující proud, který byl v podstatě odvozen z Lukácse, Goldmanna, Sartra, Schaffa a Kola- kowského, avšak vystupovala zřetelně i další základní orientace, ztělesňovaná Richtovým týmem technokratů a představující spíše po- sitivistický scientifikující hlediska, jež převládala i na Karlově universitě. Třetí rozhodující směr byl svázán s uměním, s post-marxis- tickou, existenciálně-fenomenologickou, ne-stalinskou orientací na filosofii člověka, odcizení a dějin. Všechny tyto tendence ukazují, jak rozmanitý a členitý byl proud “revisionisms” těsně před tím, než všechny variety odplavila sovětská okupace do téhož podzemí, do něhož představitelé reformismu odkázali své učitele před dvaceti lety. Kosíkova “Dialektika konkrétního”, nevrle přijatá aparátem, Richtova “Civilisace na rozcestí”, odměněná státní cenou, a ilegálně kolující nevydaná “Nevědecká antropologie”, jsou knihy, které se 28 [pageend28]zrodily v ústavu ve stejnou dobu, jsou plodem téhož kvasu šedesátých let a přece jedna odpovídá názorům reformistické inteligence, druhá stranickým technokratům a třetí nové, demokratické studentské levici. Kolik propastí uvnitř “téhož” revisionism!!! Během dvou dekád českého reformismu byl vždy Filosofický ústav v centru pozornosti a v uzlových situacích politického vývoje bylo tedy pochopitelné, že všechny tři hlavní čistky, organizované stranickým aparátem, měly své oběti právě zde. . V první čistce nezávislých myslí, jež následovala bouřlivý rok 1956, se koncentroval útok na úředně označené úchylky (Kosík, Tondl, Sviták), v druhé čistce byly už proti úchylkám použity ostré sankce (Kolman, Sviták, 1964) a ve třetí čistce odplavila velká voda r. 1968 většinu dřívějších členů ústavu a nahradila je kolaboranty a “Lomikary”. Kromě těchto akcí, stimulovaných aparátem strany, zpestřovaly život ústavu drobné skandály, v nichž se proplétala politika s filosofií stejně svérázně jako pohlaví filosofek a aparátníků nebo aparátnic a filosofů, nehledě k přirozenému snubnímu procesu uvnitř obou profesí. Zákulisí těchto skandálů je příliš pestré než aby se dalo líčit. Dělící čára mezi filosofy se zdála být v jejich vztahu k řídící úloze strany, česky řečeno v jejich ochotě či neochotě být konfidenty, či filosoficky vzato, v jejich vztahu k orthodoxii a revisionismu. Podstatná dělítka se tedy zdála být mezi liberálněji a technokratičtěji naladěnými sta- linisty, ale dané mocenské elitě sloužily obě frakce. Rozhodující dělítka tkvěla mimo filosofické pojmy, v objektivní nesmiřitelnosti hledisek “marxismu” (t. j. stalinismu) a filosofické, literární či umělecké kultury. Podstatná hlediska filosofů (a umělců, vědců či spisovatelů), jež se odrážela v jejich ideových projevech, ba i v politických záměrech, byla derivátem posic různých skupin (tříd, vrstev) v sa- mém výrobním procesu. Zatím co se v šedesátých letech zdála být nesmiřitelná hlediska různých frakcí na druhotné otázky, pražské jaro odhalilo na ráz rozhodující dělící čáru mezi partajní elitou a národem. Tato objektivní dělící čára už nezáležela na interpretaci Marxe, na proměnlivém hledisku intelektuálních frakcí a na intrikách aparátnických klik. Dělítko bylo v tvrdé realitě politického aparátu totalitní diktatury a stalinské ekonomiky, která neúprosně dělí celé národy na členy privilegované elity a masu ovládaných výrobců. 29 [pageend29]Toto dělení, zřejmé širšímu okruhu teprve během demokratisace, bylo drasticky jednoduché; antikvovalo dřívější dělítka jako dětinská a simplifikovalo politické role elity a národa stejně brutálně, jako je simplifikuje policie totalitní diktatury. V těchto podmínkách by byli mohli reformists zvítězit jen metodami, jež jsou schopné čelit metodám gangu, nikoliv metodami demokratické koketerie. Jeden pověšený stalinista by byl Dubčekovi prospěl víc než akční program. Když byla fiktivní dělítka ideologických odstínů stalinismu samou historií zaměněna za reálná dělítka nesmiřitelných objektivních situací, v nichž se ocitaly různé skupiny a třídy, obě ideologické varianty “marxismu” (t. j. stalinismu) se ukázaly být stejně bezmocné, ačkoli se zdálo, že reformovaná ideologie komunismu už už sahá po palmě vítězství. V šedesátých letech se přechodně smazaly rozdíly mezi stranickou a nestraníckou inteligencí a tak se mohli staří mazáci stalinské éry dostat znovu do popředí v literatuře i filosofii — jako mluvčí anti — stalinské oposice! Jenže podstatná dělítka tkvěla a tkvějí ve společenském bytí, ne ve vědomí lidí, jinak řečeno v třídních antagonismech stalinských institucí a ne v názorech na taťku Novotného. Ideologové socialismu s lidskou tváří nemohli překročit meze, jež tkvěly v charakteru režimu totalitní diktatury. Snažili se zapomenout elementární pravdy jak marxismu, tak politiky, a propadli falešnému vědomí, že jsou schopni zahájit éru “svědomí a rozumu”, aniž by pomocí masového hnutí rozrušili totalitní diktaturu. Historie ukázala, že to byl nesmysl. Pouze demokratická levice, ne- organisovaná, ale hrozivě rostoucí síla, nepropadla ilusím demokratisace, za což byla a je kárána reformisty, jako by byla zarážela “klín mezi stranu a lid”. Avšak mezi aparátníky a masami nikdy neexistovala jednota, za to existovala propast mezi dělníky a inteligencí na jedné straně a mocenskou elitou na straně druhé. Vidět tuto propast, nebyl žádný vynález zlomyslných radikálních studentů, to byla prostě elementární pravda jak rána na solar, která vstoupila do vědomí lidí na základě dvacetileté zkušenosti, a ne proto, že v místním studentském časopise o několika tisících výtiscích někdo napsal, že chce demokracii, ne demokratisaci. Je banální říci: za demokratickou levicí stála jen síla pravdy, ale je to tak. Bez organisa- ce, bez politické strany, bez vlivu tisku a televize, demokratická le30 [pageend30]vice úspěšné zahájila masové antitotalitní hnutí, založené na jednotě dělnické třídy a inteligence proti aparátníkům. Přesně zde se rozcházela demokratická levice jak s reformisty tak s dogmatiky, neboť zde docházel oběma frakcím komunistů dech. Okupace toto antitotalitní hnutí tak posílila, že bylo třeba “národních hrdinů” Dubčeka a Svobody, aby hnutí zlomili definitivně vaz. Vyhlásili stanné právo proti svým přívržencům a zasadili smrtelnou ránu národní jednotě odporu proti okupantům. Čs. demokratická levice se ovšem jevila i reformovaným stalinistům jako úhlavní nepřítel, protože odmíťa uvěřit v existenci kulatých čtverců a v reformovatelnost totalitních diktatur frakcemi byrokratů. POLITIKA A FILOSOFIE Sovětskou okupací vstupujeme do třetí a konečné fáze stalinismu v Československu, do období destrukce mýtů studené války a nového člověka, do období emancipace národního vědomí od všech podob a masek, pod nimiž vystupovaly zájmy čs. a sovětské byrokracie v různých etapách poválečné éry. V prvním období před a po okupaci bylo v čs. experimentu obsaženo všechno možné: radikalisace i kolaborace, naděje a zoufalství, aktivita a pasivita, násilí a nenásilí, re- signace a víra, apatie a nadšení, láska a nenávist, vášeň i rozum. Nové zájmové skupiny a nové zájmy vstupovaly na historické jeviště: v lednu 1968 reformní frakce byrokratů, v dubnu inteligence jako představitel středních vrstev a v srpnu dělnická třída (či přesněji národ), aby byly pak v opačném sledu z téhož jeviště vyhnány. Napřed byl podveden národ “omezením” suverenity (říjen 1968), pak ztratila inteligence iluzi svobody tisku (leden 1969) a nakonec byla odstavena reformní frakce byrokratů (duben 1969), takže mocenská elita, střední vrstvy a národ klesly v opačném sledu do oné emocionální apatie třeskuté zimy 1969, z niž je vyburcovalo jaro 1968. Jako se v předchozích dvou desetiletích vystřídala v ČSR sta- linisace, destalinisace, a restalinisace, tak se během pouhého roku také měnily drasticky rychle triády reformy, okupace a resistence, revoluce, invaze a kontrarevoluce. V tomto bizarním pas de trois byl dokumentován specifický ráz moderního revolučního procesu, v němž se humanistický obsah socialismu musí znovu spojit s demokracií, 31 [pageend31]nemá-li podlehnout totální degeneraci v sovětském neostalinismu. Výchovná hodnota této lekce pro český národ byla a je jedinečná, protože odhaluje, že všechny ideologické předpoklady reformovaného komunismu, t. j. revidovaného stalinismu, se zhroutily ihned, jakmile falešné vědomí byrokracie bylo konfrontováno s nefalšovanou realitou třídních konfliktů. Reformisté usilovali pouze o změny v mocenské elitě, nikoli o socialistickou demokracii nebo aktivisaci mas. Ve své praktické politice jako by zapoměli na elementární pravdy marxismu o konfliktech tříd a nahradili je vágními ilusemi o slučitelnosti tržního hospodářství se sovětským plánováním a o možnosti demokratizovat instituce totalitní diktatury. Revisionis- tická východiska nebyla záměrným podvodem a dokonce nebyla ani míněna jako revise, ale jen jako taktická nezbytnost, jako improviso- vané koncese inteligenci, jako eklektická směs. Z této antinomie neslučitelných, ale politicky pochopitelných cílů — destalinisovat ideologii, ale nedotknout se institucionálních základů stalinismu — vznikla ona neřešitelná krise komunistů, jejímiž obětmi se nestali jen vedoucí revisionisté, ale i národ. Stalinismus v ČSSR dohrál svou úlohu a není reformovatelný v žádné podobě, tedy už ani v podobě socialismu s lidskou tváří nebo jako doktrína otevřeného marxismu, jež byla jeho teoretickým jádrem. Otevřený marxismus byl ryzí ideologickou ilusí epochy, byl geograficky predestinovaný sebeklamem východoevropských intelektuálů, kteří se snažili formulovat humanistickou verzi autentického marxismu s ohledem k velmocenským zájmům SSSR. Bohužel, to nejde, protože v každé kritické situaci se kompromis zhroutí v praxi. Teorie otevřeného marxismu se snažila marně obejít s pomoci mladého Marxe skutečnost, že institucionální základy stalinismu byly a jsou v SSSR nezměněny, stejně jako v ČSSR a že žádná kamufláž s pojmy nemůže zastřít organické vady soustavy samé. Otevřený marxismus, přesněji poněkud destalinisovaný stalinismus, znemožňoval pochopit jak vlastní problémy východoevropských zemí, tak velmocenský šovinismus SSSR. Otevření marxisté vytvářeli teoretické konflikty v nej vyšší sféře abstrakcí, ale byli neschopni vidět reálné konflikty tam, kde byly a jsou, totiž jako obyčejný policejní teror, jako třídní omezenost byrokratické elity a jako přímý zájem aparátu na udržení statu quo. Tyto triviální problémy, jež chápe 32 [pageend32]každý zdravý rozum bez jakékoli teorie — stejně jako chápe ránu pěstí do zubů — se projevovaly v pseudoteoretickém rázu filosofie, zašifrovány v ad hoc vytvořené terminologii a v neprůhledných abstrakcích. Kryly neuvěřitelné banality, nutné jen proto, že nebylo možné říci na plno to, co před zvídavým okem censora mělo vypadat vědecky. Ideologické šminky reformistů, rozpomenuvších se na lidskou tvář socialismu, se staly bezcennými ihned, jakmile jarní deště ukázaly nenalíčenou lidskou tvář. V reálném konfliktu dvou či tří světových bloků nejsou rozhodující otázky různých interpretací Marxe, ale mocenské vztahy tříd, skupin, národů a ras. Byla to přesně ona Marxem vysmívaná ideologická reprodukce skutečnosti, kterou nabízeli poststalinističtí ideologové ve svém Aukčním programu, ve své aukci na Marxovy principy v ekonomii i politice. Otevřený marxismus — tato Sartrova chiméra, strašící v šedesátých letech na březích Vltavy — nevedla nikde k reálnému myšlenkovému pokroku. Přilákala jen na břehy naší stříbropěnné ony kozácké motorizované koně, tra vestu jící nejen Libušino proroctví — že v Čechách dobře nebude dokud se kozácké koně z Vltavy nenapijí — ale naplňující také daleko pochmurnější visi Karla Marxe, že neprovede-li Evropa svou socialistickou revoluci, bude se muset oživit kalmyckou krví. V čs. experimentu se socialistickou demokracií se projevily ony propasti, jaké existovaly a existují mezi aparátem, inteligencí a národem, mezi Dubčekovými reformisty, Vaculíkovými signatáři a lidem. Zatím co se rychle rozplynuly reformistické sebeklamy, je po pěti letech stále jasnější, že politické spory pražského jara musí být chápány jako spory tříd, vrstev, skupin, jako konflikt národa s mocenskou elitou partajní byrokracie. Aukční program je sám dán do aukce, ale platforma demokratické levice, založená na spojenectví dělnické třídy a inteligence proti byrokracii a technokracii, je stále aktuální. Strategie čs. nové levice, slučující socialismus s demokracií, se spoléhá na obrovský politický potenciál jednoty dělníků a inteligence proti totalitní diktatuře byrokratického aparátu a je tedy nesmiřitelná s jakýmkoli stalinismem Dubčekova nebo Husákova, Gotwaldova nebo Novotného ražení. Tato strategie nechápe pražské jaro jako porážku tradiční české demokracie, ale jako konflikt dvou klik byrokracie totalitní diktatury. 33 [pageend33]Trvalá cena čs. experimentu tkví v destrukci stalinské mytologie ve vědomí národa, tedy v hodnotě, která se ukáže být vítězstvím v porážce a jako šance v každé další krisi čs. totalitní diktatury. Reformní komunisté byli poraženi, ale neprohráli zcela svou hru, protože alternativní vedení není fysicky likvidováno a může se za změněných poměrů znovu uplatnit jako politická síla. Kdo prohrál definitivně, je aparát komunistické strany, aparát policejního teroru, usměrného myšlení a centralisované ekonomiky. V budoucí krisi budou znovu vedle sebe stát demokraté a komunisté, socialisté i křesťané, chápajíce však na rozdíl od ilusí jara 1968, že jejich společným nepřítelem je mocenská elita — a to bez ohledu na masky a převleky, v nichž bude chtít udržet moc. Reforma vědomí není ještě zkáza totalitního systému, ale je to nezbytný předpoklad politické akce. V tomto smyslu učinily sovětské kulomety, ostřelující Národní museum, pro českou emancipaci od stalinistické infekce daleko více, než reformisté dohromady, protože pedagogicky byly dávky z kulometů velmi účinné. Druhý trvalý klad čs. experimentu je v nezávislém vystoupení české demokratické levice, tedy ve vzniku antitota- litního hnutí a ve formulaci zárodečného demokratického programu, jenž daleko překročil horizont reformistů Aukčního programu. Toto nadějné hnutí — tak příbuzné sovětským hlasům protestující inteligence — je v podstatě nukleus racionální, demokratické, socialistické oposice, je to hnutí za občanské svobody a lidská práva, které už není omezeno na požadavky kulturní svobody pro spisovatele, ale stává se hnutím národním, neslučitelným s krotkou technokratickou reformou, jež má nahradit vyšším životním standardem úpadek svobody. Konečně třetí trvalý klad čs. experimentu je pro Čechy a Slováky paradoxní. Čs. okupace nezvýšila risiko třetí světově války, ale spíše posílila vůli ke kompromisu, jenž by skoncoval se studenou válkou. Zdá se, že mocenská sféra Sovětů bude potvrzena proste proto, že Rusové si ji udrželi po čtvrt století. Okupace ČSSR pomohla Brež- něvovi k tomu, aby smysl détenty byl pro Rusko příznivější. Pro nás je to smutné, ale je to tak: détenta je normalisace abnormálního. Potvrzení statu quo bude sovětským úspěchem a počátkem finlandi- zace západní Evropy. Dějinné síly, které pracují proti kolonialismu Sovětského státu, se tím však nezastaví a détenta umožní další změny. Ve východní Evropě každá détenta stupňuje šance demokratu a 34 [pageend34]Lenin a císař Historikové jsou lidé nebezpeční, nemají respekt před žádnou legendou. Všechno vyšťourají a je po legendě. Dají si ovšem na čas a i potom jenom napíší co našli a dělejte si s tím co chcete. A tak po celá desetiletí se udržují a přikrašlují legendy podle potřeb, kterým slouží, i potom když skutečná pravda je na dosah ruky. Víra v legendy je často tak silná a užitečná, že její vyznavači jsou raději ochotni prohlásit pravdu za lež. Dodnes se leckde věří, že vítězstvím Lenina a bolševiků v listopadu 1917 byl v Rusku učiněn konec carskému režimu, nenáviděnému v celé tehdejší pokrokové Evropě. Není všude známo, že od porážky cara až do vítězství bolševiků o osm měsíců později, ačkoliv trvala válka, zažilo Rusko jediné krátké období neomezených, osobních a politických svobod ve svých dějinách. Není tomu dávno, kdy ještě čsl. intelektuál, který byl dokonce ozdoben na krátký čas nej- vyšším úřadem staroslavné Karlovy university vyložil čtenářům velkého německého časopisu starou legendu o tom, jak to na Rusi tehdy vypadalo. Jeho výklad mohl být podepřen tím, že po celý svůj život je vyznavačem Lenina a jeho úspěchů v listopadu 1918. Podle něho na Rusi tehdy nebylo nic, než nevzdělaná masa dělníků a mužiků. Na štěstí se Leninovi podařilo najít skupinu osvícenců, kteří se rozhodli masy zachránit a prohlásili se za jejich vládu. Byla to jediná cesta, protože prý “Rusko nikdy nemělo demokratickou revoluci”. Autor pohádky pro dospělé neuvedl, snad to ani neví, že v kruhu svých osvícenců odůvodňoval Lenin nastolení diktatury právě tím, že demokratická revoluce v Rusku byla již naplněna a že osm měsíců svobody Rusku stačí. Trvalo mu dlouho, než o tom přesvědčil i své věrné nohsledy. každé zostření je zhoršuje. Détenta však neznamená automatické zlepšení, jestliže se o ně nepostaráme sami. Normalisaci abnormálního musí časem nahradit abnormální změna normalisované abnormálnosti — demokratická revoluce. 35 [pageend35]Mimo Trockého Dějin ruské revoluce, které byly publikovány v Československu ve třicátých letech a jsou zajímavým ale nedůsledným popisem tehdejších událostí, nebylo doposud uveřejněno v českém jazyce nic, co bychom mohli považovat za objektivní historii pádu carského režimu a vývoje, který vedl později k nastolení bolševické diktatury, tlplná, vyčerpávající a pravdivá historie ruské revoluce bude jednou napsána v Rusku, po otevření tajných archivů pro objektivní historiky. Po druhé světové válce se však podařilo nahlédnout do tajných archivů bývalého císařského Německa z doby první světové války. Některé dokumenty vrhají ostré světlo do temného kouta dosavadní historie “Velké říjnové revoluce” a poskytují odpověd na to, zda-li a do jaké míry byla říjnová revoluce a vítězství bolševiků výsledkem úsilí císařského Německa, jeho zahraničního ministerstva, generálního štábu a císařské pokladny a nebo vítězství ruského proletariátu. ČERVENCOVÁ “LEŽ” Lenin se pokusil o ozbrojený puč v Petrohradě již v červenci 1917. Špatně dopadl. Tehdejší Prozatímní vláda vydala zatykač na několik bolševiků a na dva z nich, Lenina a Zinověva, obvinění z pokusu o ozbrojený puč bylo rozšířeno také o velezradu. Pro velezradu byl také vydán zatýkač na dva další, Parvuse a Haneckýho, kteří v té době nebyli v Rusku. Obvinění z velezrady bylo odůvodněno tím, že Lenin pro tehdejší svoji činnost přijímá velké finanční podpory z Německa, se kterým Rusko bylo stále ještě ve válce. Parvus a Ha- necký zprostředkovávali ze Švédska převod německých peněz. Některé z informací o tom opatřili Češi v Rusku a Prozatímní vládě je předal T. G. Masaryk. Bolševici prohlásili obvinění za hanebnou lež a většina členů tehdejšího vedení bolševiků naléhala na Lenina, aby se nechal soudit a vyvrátil před soudem hanebné obvinění buržoasní vlády. Lenin odmítl s tím, že by byl určitě oběšen. Věděl proč. Uchýlil se do úkrytu, ve kterém zůstal až do listopadového povstání, většinu toho času ve Finsku. Vedení strany mu dokonce zakázalo návrat do Petrohradu, poněvadž jeho chování prozrazovalo vinu a vedení se chtělo vyhnout ostudě z jeho odsouzení. Do oficielní komunistické historie se dostala tato episoda s názvem: “Velká červencová lež”. 36 [pageend36]Pod tímto titulem obvinění také vyvrací i Trocký ve svých Dějinách. Ten mohl pochybovat o obžalobě Lenina, tak jako někteří členové tehdejšího vedení strany, protože během války nežil v západní Evropě, ale v Americe a Lenin byl mistr konspirace i uvnitř vlastní strany, hlavně v otázkách finančních. Vypovězení války carskému Rusku bylo v Německu populární a to i v tehdy již silné sociálně demokratické straně. Duchovní vůdce strany a největší protiruský válečný štváč Karel Marx již v minulém století varoval Evropu před tím, že jednoho dne Rusko, největší nebezpečí evropskému pokroku, může posunout svůj vliv na čáru “od Štětina k Středozemnímu moři”, zhruba tam, kde dnes je. Válka a porážka carského režimu byla považována za pozdní odpověď Marxově výzvě. Nemohlo se tehdy tušit, že během války si Německo k dosažení svých vojenských cílů najde spojence, který po porážce cara demokratickými silami Ruska nastolí režim horší než byl carův. Ve válkách císařské Německo nespoléhalo jenom na kanóny a vojáky. Psychologickou válkou objevil německý říšský kancléř Bismarck. Pruská vláda na př. zaměstnávala českého anarchistu A. J. Friče při přípravě a během prusko-rakouské války r. 1866 Frič měl přesvědčovat Čechy, nespokojené v Rakousko-Uhersku, že v případě vítězství Pruska budou moci “svůj budoucí osud volně rozhodovat”. České letáky o tom se tiskly v Berlíně a vyhlášky, které vydalo pruské velitelství se stejnými sliby po obsazení Prahy musely otisknout všechny listy. O pět týdnů později vysvětlil Bismarck pruskému sněmu, že to dělal jen “z důvodů vojensko-taktických”. Po vypuknutí první světové války bylo to úkolem císařského, říšského ministerstva zahraničí. Hlavním cílem bylo zajištění neutrality Spojených států po dobu trvání války a podporování amerického isolacionismu. Rozsáhlá síť agentů obstarávala podplácení žurnalistů, finanční podporu pro všechny organisace a podniky pacifistů a zastánců neutrality, podplácení vůdců odborových organisací pro konání protiválečných demonstrací a odmítání naloďování válečného materiálu do Evropy. Již po roce vše skončilo velkým krachem. Německý vyslanec v USA von Papen považoval všechny doklady o německé sabotáži a úplatcích za tak nebezpečný materiál, že ho raději stále nosil u sebe, v 37 [pageend37]aktovce i s vyúčtováním všech úplatků a se seznamy německých špionů. Nosil aktovku tak dlouho, až mu ji ukradl český vlastenec Em. Voska a odnesl ji americké vládě. Byla to bomba, která vyrazila Papena z Ameriky a spolu s potopením Lusitanie přispěla k obratu veřejného mínění v Americe proti Německu. V Evropě, mozaika národů na západních hranicích Ruska, od Finska až k Černému moři, poskytovala přirozený cíl psychologické války. Sliby o možnostech národního sebeurčení, v případě vítězství Německa, měly oslabit Rusko v prostoru válečných akcí. Západní Evropa se hemžila skupinami proticarských exulantů všech národů poťačovaných carským režimem .Všechny mohly očekávat finanční podporu z Německa k pokusům o podvratnou činnost v Rusku a k své proticarské propagandě v Evropě. Totéž dělalo zahraniční ministerstvo Rakouska. Na začátku r. 1915 přišly vojenské kruhy v Německu k závěru, že po ustálení front a zákopové války nemůže Německo vyhrát válku na dvou frontách. Psychologická válka i vojenská situace neposkytovaly naději, že na Východě nebo na Západě dojde k zhroucení nepřátelských front. Nebylo pravděpodobné, že by Německo mohlo dosáhnout separátního míru s carským Ruskem, kde skládalo velkou naději na německý vliv v okolí cara a baltských Němců v carské administrativě. Nakonec císařské ministerstvo zahraničí, říšský kancléř, císařský generální štáb i císař přijali návrh na organisová- ní a financování — sociální revoluce v carském Rusku, jako jedinou cestu k likvidaci východní fronty. DIPLOMATI A REVOLUCIONÁŘI Autor podrobného německého plánu na ruskou revoluci je zajímavá osobnost ze začátku tohoto století: dr. Izrael Helphand, Rus z Oděsy, alias Parvus. V mládí odešel z Ruska do zahraničí pokračovat ve studiích a ve styku s ruskými socialisty stal se marxistou a později významným žurnalistou v Německu. Po vypuknutí revoluce v r. 1905 vrátil se na krátkou dobu do Ruska a s Trockým byl jedním z vůdců prvního petrohradského Sovětu dělníků. Po útěku z vězení znovu odešel do Německa a vrátil se k žurnalistice v sociálně demokratických listech, které musel střídat podle toho, jak ho jednotlivé zemské 38 [pageend38]úřady vypovídaly ze svého území jako nežádoucího cizince. Považoval se spíše za německého sociálního demokrata a obě tehdejší skupiny v ruské soc. dem. emigraci, menševiky a bolševiky, posuzoval stejně kriticky jako Trocký, který mu byl intelektuálně nej bližší. Jeho psaní v tisku i teoretických časopisech strany mu vysloužilo uznání uvnitř sociální demokracie. Nebyl však jen briliantní žurnalista, ale i mazaný podvodník. Vymyslel plán, jak pomáhat ruským sociálním demokratům v exilu a zařídil si nakladatelství k vydávání ruských autorů mimo Rusko a získal si také autorská práva od Maxima Gorkého. Téměř současně, když byl vypovězen z Německa úplně, byl zároveň vyřízen v německé sociálně demokratické straně, když se objevil Maxim Gorkij a chtěl vidět vyúčtování, jak Parvus naložil s výnosem autorských práv knih a divadelních her. Po opuštění Německa se usadil v Turecku, kde se věnoval obchodu obilím a zbraněmi a zbohatl na balkánských válkách. V lednu 1915 prostřednictvím německého vyslanectví v Turecku nabídl Parvus své služby císařskému Německu k organisování revoluce v Rusku, která by porazila carský režim a likvidovala východní frontu. Nepohodlný uprchlík, vypovězený z Německa, měl se brzy stát váženým poradcem císařovy diplomatické služby pro ruskou revoluci. Dne 9. března 1915 byl přijat státním podsekretářem- — zástupce ministra zahraničí — Zimmermanem v Berlíně, kterému předložil svůj plán. V závěru plánu uvádí konkrétní návrhy a první zní: “finanční podpora ruských bolševiků, kteří bojují proti carské vládě všemi prostředky”. Následujícího dne Zimmerman požádal císařskou pokladnu o “dva miliony marek na podporu ruské revoluční propagandy” a žádost byla schválena o den později 11. 3. 1915! Parvus okamžitě obdržel doklady k volnému pohybu po Německu a k cestování. Později obdržel v Prusku státní občanství. Po vyplacení prvního milionu marek Parvus si zařídil svůj hlavní stan k řízení ruské revoluce a k obchodování v neutrálním Dánsku, v Kodani. Založil si k tomu obchodní a vývozní společnost. Generálním ředitelem obchodní společnosti jmenoval Leninem určeného Jakuba Fůrstenberga, alias Haneckýho, bolševika z ruského Polska a člena vedení bolševické frakce, který po revoluci byl ředitelem Sovětské státní banky. Dalšími členy podniku byli G. I. Chud- 39 [pageend39]novský, který 7. listopadu 1917 vedl s Antonovem Ovsejenko útok na Zimní palác a N. S. Urický, člen Politbyra a po revoluci velitel Ceky (GPU) v Petrohradě a první organisátor bolševického teroru. Byl zavražděn, lépe řečeno popraven, ruským básníkem Kannegies- serem tentýž den, kdy Dora Kaplanová postřelila Lenina. Pouhé tři měsíce po založení Parvusova podniku, 16. července 1915 upozorňuje ministr zahraničí Jagov sekretáře císařského pokladu v Berlíně, že “je třeba dalších pět milionů marek na podporu revoluční propagandy v Rusku”. Jaké neomezené důvěře se těšil Parvus u císařských diplomatů ukazuje jedna historka. Dne 21. 12. 1915 telegrafuje německý vyslanec v Kodani do Berlína, že podle Parvuse si dokonalá příprava revoluce v Rusku bude vyžadovat dvacet milionů rublů (40 mil. marek). Zatím Parvus žádá jen o milion rublů s tím, že revoluce bude zahájena mezi 9-22 lednem 1916. O šest dní později telegrafuje zahr. min. Jagov do Kodaně, aby milion rublů Parvusovi bylo vyplaceno. Den potom, kdy slíbená revoluce měla být již v běhu, 23. 1. 1916, vysvětluje kodaňský vyslanec Berlínu, co se přihodilo. Parvus odvezl milion rublů do Stockholmu, kde peníze předal svému agentovi z Ruska a ty jsou již v Petrohradě. Agent však vysvětlil Parvusovi, že datum, které určil pro revoluci, 22. 1. 1916, nemůže být dodrženo. Poslechněme si dále jazyk zrevolucionovaného císařského diplomata: “oposice buržoasních stran proti revolučnímu povstání se zpevnila a je horší, než kdykoliv předtím.. .” a pokračuje: “revolucionáři si nejsou jisti, že dostatečně kontrolují masy, aby zůstali vůdci hnutí, jestliže masy vyjdou do ulic”. Podle pana vyslance vůdci revolučního hnutí jsou nyní toho názoru, že je třeba zaujmout vyčkávací posici. Tak víme, proč byla revoluce odložena, ale i to, proč Parvus po válce patřil k nej bohatším mužům Německa a stal se partnerem finančního magnáta Hugo Stinese. Na ruské revoluci vydělal Parvus mnohem víc, než na Maximu Gorkém. Kodaňská obchodní společnost vyřešila problém rublů, když se Parvusovi podařilo vyplenit z císařské pokladny všechny hotové rubly- Vyvážela z Dánska německé zboží do Ruska, kde Parvusova důvěrnice u firmy Fabian Klingsland v Petrohradu, se kterou se obchodovalo, se starala o rozdělování rublů, které se zároveň hromadily i pro budoucnost. Jmenovala se Evženie Sumenson. Po pádu 40 [pageend40]cara byly pak Parvusem a Haneckým poukazovány peníze prostřednictvím švédské banky na Sibiřskou banku v Petrohradě pro E. Su- menson. Tento konec kanálu, kterým proudily německé peníze pro Lenina objevili Česi a Masaryk o tom informoval Prozatímní vládu. Trocký v Dějinách ruské revoluce prohlašuje, že E. Sumensonová — neexistovala. Nebyly nalezeny žádné písemné doklady s podpisem Lenina o přijetí německých peněz. Byl mistrem v opatrování peněz z temných zdrojů. Leninovi nemůže být dokázáno, že by vylupoval v Rusku nádražní pokladny a banky. To dělali jiní, jenom peníze končily u Lenina, bez stvrzenek. Dokonce se uloupených bankovek ani nedotkl a jejich rozdělování ponechal své ženě. Jenom Parvus potvrzoval miliony, které přijal z císařské pokladny a nikdy nepředkládal vyúčtování, jak s nimi naložil. Ušetřilo mu to jistě mnoho rozpaků. Císařská diplomacie při vyplácení úplatků a finančních podpor k podvratné činnosti se řídila zásadou, že příjemce nesmí být kompromitován, protože by tím ztratil svoji cenu pro Německo. Pramen peněz nesměl být nikdy objeven. Rumunský bolševik K. Rakovský vedl v Bukurešti deník, ve kterém psal proti ev. vstupu Rumuska do války proti centrálním mocnostem. Konečně 13. 1. 1915 německý vyslanec v Bukurešti telegrafoval do Berlína, že se mu podařilo najít cestu, jak “nepodezřelým způsobem Rakovský dostane peníze”. Obdržel sto tisíc lei. Věnoval je bolševickým fondům Lenina, protože sám byl dost bohatý. Poslední dva roky před válkou žil Lenin poněkud skromně v Po- roninu v Polsku, potom kdy mu bylo znemožněno zpronevěřovat peníze z fondů ruských sociálních demokratů4*) Po vypuknutí války odejel přes Vídeň — do Švýcarska, kde po příjezdu (25. 8. 1914) sí najal vilu se zahradou. Vyprávění jeho ženy o ubohém bydlení v sousedství smradlavé továrny na uzeniny je velmi dojemné. Dne 14. prosince 1914 “Ukrajinský svaz” předložil rakousko-uherskému zahr. ministerstvu vyúčtování téměř čtvrt mil. rakouských korun, které obdrželi na podporu své činnosti. Podle vyúčtování bylo vyplaceno Leninovi 30.000 tehdejších korun, protože “není odpůrcem požadavků Ukrajiny” a společně bojuje proti carskému režimu. Po *) viz P. S. č. 2. “Lenin v Praze”. 41 [pageend41]úmrtí A. Bebela, vůdce německé soc. demokratické strany (1913), který Lenina nemohl ani cítit a po vypuknutí války bylo v německé soc. dem. straně rozhodnuto vyplatit fond ruských soc. demokratů, který tam byl spravován (viz “Lenin v Praze”). Při likvidaci fondu bylo Leninovi vyplaceno pro bolševickou frakci sto tisíc švýc. franků. Na dva a půl roku pobytu ve Švýcarsku byl nejenom Lenin zajištěn, ale mohl financovat některé publikace bolševiků i kdyby nebylo německých peněz od Parvuse. HLUCHONĚMÝ ŠVÉD V březnu 1917 car abdikoval pod tlakem, na který císařské marky nepřispěly ani pfenikem. Také bolševici neměli na porážce carského režimu tu nej menší zásluhu. Ovšem Prozatímní vláda, která byla vytvořena, převzala všechny spojenecké závazky, pokračovala ve válce a nebyla žádná naděje, že by byla ochotna k separátnímu míru s Německem. To ukázalo prozíravost berlínských mužů v cylindrech, kterým nešlo o porážku carského režimu, ale o rozklad v Rusku a likvidaci východní fronty. Jediná politická skupina, která slibovala splnit tyto potřeby Německa a uzavřít okamžitý mír na východní frontě, byli bolševici, lépe řečeno Lenin. S Leninem ovšem byla obtíž. Již v září 1915 telegrafoval do Berlína německý vyslanec v Bernu, že se mu podařilo získat pomocí svých agentů “informace od velmi známého revolucionáře Lenina”. Telegrafuje Leninův politický program, ze kterého vyplývá, že by byl ochoten uzavřít mír s Německem bez ohledu na Francii a Anglii, že by ruská armáda okamžitě opustila Turecko, což znamená odmítnutí ruských nároků na Cařihrad a Dardanelly a dokonce, že by ruské vojsko vtrhlo do Indie. Program, kterým Berlín musel být nadšen, protože Lenin dokonce nabízel tím společný boj proti anglickému imperialismu. Později bylo zjištěno, že informace získal agent Keskula v rozhovoru s Leninem a že Lenin věděl, že Keskula je německým agentem. Byl to tedy Leninův vzkaz Němcům. Pana vyslance však podle telegramu rozladilo, že “Lenin sám je spíše skepticky o možnosti revoluce”. Když přišla do Švýcar zpráva o pádu carského režimu, prohlásil Lenin, že se vlastně nic nestalo a že jenom buržoasie si legaliso- 42 [pageend42]vala svoji politickou moc, kterou už měla de facto! Nejevil žádný spěch k návratu do Ruska a dokonce napsal bývalému bolševickému poslanci Dumy, aby přijel z Ruska do Skandinávie organisovat Leninův styk s Ruskem. Toho se zhrozili v Berlíně, kde věděli o každém kroku Lenina. Během několika dnů však Lenin poznal, že by mohl být jediný emigrant, který zůstane v zahraničí, protože všichni, včetně bolševiků, pospíchali do Ruska z celé Evropy i z Ameriky. Lenin však byl zbabělec, bál se vrátit jedinou možnou cestou, kterou se vraceli všichni emigranti, to je po lodi, aby se nestal obětí — německých ponorek! Pro německé diplomaty přítomnost Lenina v Rusku a jeho svobodná, rozkladná propaganda proti dalšímu vedení války byla příliš důležitá, aby ho nechali na pokoji. Tak došlo ke známé cestě Lenina a několika bolševiků zvláštním vlakem Německem do Švédska. Týden po pádu cara (23. 3. 1917) obrací se státní sekretář Zimmerman na německý generální štáb se sdělením, že “vedoucí ruští revolucionáři ze Švýcar se chtějí vrátit Německem, protože se obávají cesty po moři ohroženém německými ponorkami... Je zájem Německa, aby radikální křídlo ruských revolucionářů zvítězilo a je třeba zařídit jejich transit Německem“. Štáb odpověděl, že nejsou námitky, pokud to bude provedeno zvláštním vlakem. Lenin se však rozmýšlel, aby doma nebyl obviněn z velezrady. Chtěl falešné doklady pro sebe a Zinověva, aby mohli cestovat “inkognito“. Gen. štáb prostřednictvím Parvuse dodal okamžitě dva falešné švédské pasy. Lenin se však rozčílil, protože žádný z nich nemluví švédsky, jak s takovými pasy mohou vkročit do Švédska. Bylo jim doporučeno, aby jeli jako dva hluchoněmí Švédové. V Německu je vše připraveno a 1. dubna bylo v Berlíně rozhodnuto uvolnit dalších pět milionů marek pro politické potřeby v Rusku a Rakousko poskytuje příspěvek sto tisíc švýc. franků. Lenin se však stále ještě rozmýšlí a nervosní Berlín naléhá na vyslance ve Švýcarsku: “podle našich informací transit ruských revolucionářů Německem je žádoucí co nejdříve jak možno“. Bern odpověděl, že to bylo Leninovi vzkázáno, ale nikdo z nich se neukazuje: “ patrně se nechtějí stykem s námi kompromitovat v Petrohradu”. Na konec se Lenin ozval a určil si podmínku, že vlak bude exteritoriální půda, na které nebudou rozhodovat německé úřady a tisk 43 [pageend43]o tom nebude psát. Patrně se domníval, že historie přehlédne kdy a jak přijeli do Švédska dva hluchoněmí Švédové se svými přáteli. Státní sekretář Zimmerman ještě zajišťuje u gen. štábu, že “revolucionářům nemají být činěny žádné nepříjemnosti a důstojník gen. štábu, který je bude doprovázet, musí být zdvořilý muž”! Konečně, k radosti Berlína, Lenin, Zinověv a jejich rodiny s několika bezvýznamnými bolševiky se vydávají na cestu. Lenin v poslední chvíli (9. 4.) píše dopis na rozloučenou švýcarským dělníkům, ve kterém upozorňuje, že “socialismus nemůže zvítězit v Rusku, v nej zaostalejší zemi Evropy”. Vlak s bolševiky byl tak důležitý, že mu byla dána přednost před zvláštním vlakem korunního prince, který byl zdržen celou hodinu, aby mohl projet vlak Leninův. Při veškerém spěchu Německem zůstal však vlak stát celou noc v Berlíně a doposud se nepodařilo zjistit proč a co se v Berlíně událo. Z dokumentů je jen známo, že tento den (12. 4. 1917) “ jeho veličenstvo císař navrhl dnes při snídani, že ruským socialistům cestujícím Německem má být dána Bílá kniha, a ostatní literatura, jako velikonoční poselství a kancléřův projev, aby mohli vzdělat ostatní v jejich zemi”. (Vilém II. dal znovu výraz smyslu pro humor, který se projevuje v mnoha jeho stručných, vlastnoručních poznámkách na zahraničně-politických dokumentech. Z těch vyplývá, že respektoval jenom jedinou sílu v Rusku — ruské kozáky. Později vyjádřil přesvědčení, že mu mohou zašlápnout květinku diktatury proletariátu, která jeho pokladnu stála tolik peněz.) Tentýž den sděluje gen. štáb zahraničnímu ministerstvu, že je ochoten pustit Lenina, Zinověva a ostatní německými válečnými liniemi, kdyby se jim nepodařilo dostat se do Švédska. Patrně Lenin sám by byl překvapen zjištěním, kolik bylo vyměněno telegramů mezi zahraničním ministerstvem v Berlíně a vyslanci ve Stockholmu a Bernu, a kolik not bylo vyměněno mezi ministerstvem a generálním štábem a císařem, aby ho dostali do Švédska a Ruska. Lenin se dostal do Švédska a nakonec do Petrohradu. Nebyl uvězněn nebo dokonce zastřelen, jak nevylučoval během cesty Německem a nenáviděná buržoasní Prozatímní vláda mu poskytla svobodu k tomu, aby ji pochoval. 44 [pageend44]SPOKOJENÝ BERLÍN Rozsah finanční podpory bolševikům během osmi měsíců Prozatímní vlády je těžko odhadnout. Pravda vycházela v astronomických nákladech a mimo to tiskli bolševici 39 dalších deníků a časopisů a miliony letáků s proti válečnou propagandou mezi vojáky. Při tom zbývalo dost peněz k nákupu zbraní od vojáků, kteří přicházeli z fronty, k ozbroj ování bolševických jednotek a k udržování rozsáhlého organisačního a agitačního aparátu. Nakonec se musela objevit “Červencová lež”. S uspokojením sleduje Berlín úspěchy bolševické propagandy. Nový státní sekretář Kůhlman (29. 9. 1917) konstatuje v politické zprávě, že “bolševické hnutí by nikdy nedosáhlo síly a vlivu, který má dnes, bez naší soustavné podpory”. Mnoho nadšení i v Evropě způsobily zprávy o tom, jak na východní frontě dochází k sbratřování mezi ruskými a německými vojáky. Dnes z německých dokumentů víme, že k “sbratřování” na frontě vydal rozkaz šéf gen. štábu gen. Ludendorf, aby posílil rozkladnou kampaň bolševiků v ruské armádě, a že pozdějším rozkazem po příměří “sbratřování” zase skončil. Nevíme kolik lahví šampaňského bylo v Berlíně vypito po zprávě o ozbrojeném povstání 7. listopadu. O tom dokumenty nemluví. Dne 9. 11., dva dny po dobytí Zimního paláce žádá však Kůhlman kancléře pokladu o 15 mil. marek “pro propagandu v Rusku” a upozorňuje, že v budúcnosti bude třeba více. Tentýž den vítá vítězství bolševiků velitel gen. štábu gen. Ludendorf rozkazem velitelům východní fronty: “Podle odposlouchaného radiového vysílání vypukla v Petrohradu revoluce, ve které Rada dělníků a vojáků má být vítěznou ... vítězství Rady dělníků a vojáků je z našeho hlediska žádoucí. Proto žádám, aby jste využili radiového vysílání k tomuto cíli”. A tak na rozkaz Ludendorfa radiová propaganda z německých zákopů podporuje bolševiky v ruských liniích. Politické zhodnocení situace v Rusku připadlo politickému po- věřenci gen. štábu Kurtovi Riezlerovi. Byl od r. 1915 určen k spolupráci s Parvusem a byl ve Stockholmu, odkud od jara byli bolševici financováni. Pět dní po porážce Prozatímní vlády píše skvělé politické ocenění pro Berlín a císaře a praví: “I když se bolševici udrží v Rusku jen několik týdnů, země projde určitě terorem, jaký Francie 45 [pageend45]nezažila ani za Marata.” Je přesvědčen o tom, že i kdyby došlo k porážce bolševiků, Německo již dosáhlo svého cíle rozvrácením ruské fronty, kterou již nikdo neudrží. Státní taj. Kuhlman ve zprávě min. zahraničí pro císaře pak konstatoval: “To byl smysl naší podvratné činnosti, kterou jsme vedli v Rusku za frontou. Teprve potom, když bolševici obdrželi od nás trvalý příliv fondů různými kanály a pod různými záminkami byli schopni vybudovat svůj hlavní orgán Pravdu, vést průbojnou propagandu a rozšířit podstatně původně úzkou bási jejich strany. Nyní bplševici dosáhli moci ...” I potom učinila císařská diplomacie vše co bylo v jejich silách, aby podepřela bolševickou diktaturu. Je zajímavé sledovat v dokumentech a telegramech mezi Berlínem a vyslanci ve všech neutrálních zemích, jak Německo smejčilo Evropu od všech zbývajících bolševiků a každého, kdo byl ochoten v Rusku podporovat Lenina a dopravit mu ho do Ruska a kdyby se objevily obtíže pro jeho rychlou cestu, nechat ho projít německými liniemi. Lenin dodal zboží, které si císař objednal a zaplatil, příměří a prosincový ponižující mír Brest Litevský. Pro Lenina to nebylo snadné a musel překonávat obtíže i mezi bolševiky. I Trocký odporoval, alespoň formulí: ani mír ani válka. Po podepsání míru se zdvihl v Rusku odpor proti mírovým podmínkám a vzniklo nebezpečí, že bolševici budou smeteni. Berlín se hrozil situace v Rusku. Východní hranice Německa byla obnažena a Němci v březnu zahájili velkou ofensivu na Západní frontě. V dubnu nastoupil v Moskvě první německý, poválečný vyslanec hrabě Mirbach a posílal hrozivé zprávy o situaci bolševiků. Dne 16. 5. 1918 popisuje nebezpečí, které hrozí režimu od silného politického hnutí sociálních revolucionářů. Upozorňuje, že porážka bolševiků by znamenala v Rusku obrat proti Německu a k Dohodě, Anglii a Francii a pokračuje: “Snažím se zabránit tomu podporou bolševiků. Situace opravňuje v našem zájmu použití velkých obnosů.” Kůhlman o dva dny později odpovídá: “Použijte velkých obnosů, protože je především v našem zájmu, aby se bolševici udrželi.. . Bude-li třeba více peněz, telegrafujte kolik .. Mirbach odpovídá: “Tři miliony marek měsíčně je třeba”. Státní sekretář Kůhlman se obrací (8. 6. 1918) na sekretáře pokladu se žádostí o uvolnění nejméně 40 mil. marek. V přiloženém memorandu pak vysvětluje: “Pokud jsou bolševici u vlády musíme se pokusit s 46 [pageend46]použitím každého prostředku zabránit tomu, aby se orientovali jiným směrem ... To bude stát peníze; pravděpodobně hodně peněz”. Hrabě Mirbach tyto miliony už nemohl všechny předat. Při pilném podporování bolševického režimu přišel o měsíc později k úrazu. Sociální revolucionář Blumkin ho zabil. LENIN A CÍSAŘ Na první pohled neuvěřitelně totožné zájmy německého imperialismu se skupinou tehdy málo známých politických banditů vyplývaly z praktických, politických a vojenských důvodů. Teoretik německého válečnictví gen. Karl von Clausewitz na základě zkušeností ruského tažení Napoleona došel k závěru, že Rusko nemůže být poraženo a podmaněno válkou. Jeho podřízení zájmům Německa má být dosaženo využitím vnitřních slabostí Ruska a rozkladných sil v zemi. To je přesně, co dělalo Německo od začátku války a ve světle této doktríny je nutno chápat podporu bolševiků. Cesta ke koloniím a světo- vládě pro imperialistické Německo nevedla Ruskem. Ta měla být otevřena porážkou Francie a Anglie na Západní frontě. Vypovězení války Německem vyprovokoval car mobilisací. Pro podporu bolševiků mělo císařské Německo nyní dva důvody: likvidaci východní fronty a rozklad v Rusku. Žádná politická skupina v Rusku, mimo bolševiků, nebyla ochotna i po porážce cara opustit protiněmeckou Dohodu. Jen bolševici ještě k tomu nabízeli Německu na prodej krvavý chaos v Rusku. Lenin umožnil Německu, aby obnažilo východní frontu a soustředilo celou váhu svého militarismu do velké jarní ofensivy 1918, která průběhem prvních tří měsíců udržovala naděje na válečné vítězství Německa. Bolševici ovšem nemohli pomoci Německu na Západě. Ed. Bernstein napsal ve Vorwärtsu již v lednu 1921, že: “Lenin a jeho soudruzi obdrželi více než 50 mil. zlatých marek z německé císařské pokladny..Nabídl, aby ho Lenin žaloval pro urážku na cti před německým soudem. Ten ovšem dal přednost spílání a tomu, aby veřejnost pochybovala o zdánlivě fantastickém obvinění a celá záležitost byla zapomenuta. Dnes víme, že nebylo žádné finanční transakce Lenina, která by snesla světlo světa a to i před válkou. Tehdy ve svém boji proti demokratickým silám Ruska byl vítaným 47 [pageend47]spojencem carské Ochranky. Založila mu Pravdu a dodala vydavatele i šéfredaktora ze svých agentů. Pádem carského režimu zmizela také Ochranka. Ve svém boji proti rodící se ruské demokracii našel Lenin nového spojence — německé imperialisty. Dokumenty německých archivů učinily konec lhářství Lenina a bolševiků a jsou důležitým příspěvkem k historii “Velké říjnové revoluce”. Dokazují, že při zrodu sovětského režimu byly dvě porodní báby, Lenin a císař. PTALI JSTE SE . . . Již Masaryk ukázal na zlozvyk anonymity v přízemní politice, vyplývající z oprávněného pocitu méněcennosti, když “se mluví za stranu nebo hned za národ”. V exilu se ovšem mluví jménem potlačené strany, jménem porobeného národa nebo jménem svobodného exilu. Komunista je skromnější a zpravidla mluví jenom jménem “drtivé většiny” i když nemá za zadnicí nikoho, jako ten nekomunista. Za koho my mluvíme? Nu, to je přece jasné — za sebe. • Neutralita Rakouska byla podmínkou odchodu sovětských okupačních jednotek ze země (1955) a vyhovovala politickým a vojensko-strategickým zájmům SSSR v Evropě. Od konce války bylo Rakousko okupováno a rozděleno na čtyři zóny, jako Německo, — a Sověty se devět let zdráhaly jednat vážně o mírové smlouvě podle návrhu spojenců. Okupace umožňovala SSSR vládnout největší části rakouského průmyslu, ložiskům nafty a tři sta průmyslovým podnikům, jejichž výroba plynula do SSSR na účet válečných reparací, jejichž výše nebyla nikdy určena. Radikálně a rychle se změnilo stanovisko Moskvy na jaře 1955, kdy bylo zřejmé, že se Sovětům nepodaří zabránit rozšíření NATO o další západoevropské země, včetně zemí ve válce poražených (viz P. S. č. 6. čl. Studený mír). V dubnu toho roku přímým jednáním s rakouskou vládou si Sověty zajistily, že Rakousko “nevstoupí do žádného vojenského spolku a nedovolí žádné vojenské základny na svém území”. Již několik týdnů potom, tentýž den, kdy byla ratifikována dohoda o dnešní formě NATO (5. května 1955) byla podepsána mírová smlouva s Rakouskem a SSSR se vzdalo kontroly rakouského hospodářství za závazek, že Rakousko po deset let bude odvádět SSSR větší část své těžby nafty. Všechny okupační jednotky opustily Rakousko, které se prohlásilo za neutrální stát. Sovětům se tedy podařilo nejen z Rakouska vypudit jednotky nově utvořené, rozšířené západoevropské vojenské aliance, ale zároveň dosáhnout toho, že neutrální Rakousko se sousedícím Švýcarskem tvoří neutrální bariéru, která dělí západoevropské vojenské společenství. Neutralisování vých. Evropy “podle vzoru Rakouska” by tedy znamenalo neutralisovat na obou stranách ostnatého drátu, na Západě pak k Atlantiku. [pageend48]Vážený ppne / pení /, při rozesílání tohoto čísla nošeno časopisu jsme zjistili, že jsme od Vás doposud neobdrželi předplatné za ...............ročník PERSPEKTIV S0CLAL1ELT. , Ľoufácie, že v dohledné době najdete příležitost k vyrovnání předplatného. S přátelském pozdraven. Jan Svoboda, administrátor PERSPEKTIVY S0C1ALISW, 44, Queens Avenue, London N . 10 . , England. Předplatné může býti vyrovnáno čekem, počtovnír poukazem nebo z i n á rodní m p o š t o vn í ni p o u k a z e m, [pageend49]Obtíže s obstaráním kvalitního papíru, na kterém tiskneme Perspektivy jsou příčinou pozdního vydání tohoto čísla. [pageend50]