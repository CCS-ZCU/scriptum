magazín nového domova 1977 5 [pageend1]Ročník 6, číslo 5 (září-říjen 1977) Red.uzávěrka 25.10.77, expedice 29.10.77. magazín nového domova Titulní stránka: Z knížky "Homo sapiens" Pavla Kantorka. Edit ion Paper Art, Zúrich. PROCES Dramatické události, které proběhly v polovině října, vybičovaly pozornost veřejnosti tak, že jí zbývalo poměrně málo pro proces proti Otovi Or- nestovi, Jiřímu Ledererovi, Františku Pavlíčkovi a Václavu Havlovi, který právě skončil v Praze. A o tom, že existuje mezi oběma událostmi nepřímá souvislost, uvažuje sotva kdo vůbec. Dříve, než se k této souvislosti vrátím, několik poznámek: Zeptáte-li se Čecha, jaká souvislost je mezi slovy "Praha" a "proces", vynoří se mu nejspíše vzpomínka na padesátá léta. Položíte-li tutéž otázku vzdělanému člověku ze západní Evropy, řekne: "Kafka". Pražský spisovatel Franz Kafka psal německy a jeho díla, z nichž "Proces" je nejznámější a nejvýznamnější, nebyla v Československu příliš známá ani před válkou. Pro komunistický režim to byla literatura morbidní, pesimistická a tudíž nežádoucí. Ještě k tomu pochází autor z prostředí, jemuž se stydlivě říkalo "kosmopolitní" — dnes spíše "sionistické". A tak objevení Kafkova díla a jeho ocenění bylo v šedesátých letech částí onoho duchovního proudu, který vyústil v Pražském jaru roku 1968. Ústřední postava "procesu" je náhle "zatčena", přičemž se však dále pohybuje na svobodě a vykonává svou práci. Je jí oznámeno, že proti ní probíhá proces, nedoví se však, z čeho je obžalována. Jako členové soudu, který zasedá někde na půdě, a jako osoby, které mají na soud vliv, se ukáží oso189 [pageend2]by, které hrdina dosud znal jako zcela běžné, žádnými úředními funkcemi ne- pověřené lidi. Proces čím dále tím hlouběji zasahuje do jeho života, až nakonec dva pochopové ho vyvedou za město a usmrtí. Kafkovo dílo vzniklo v době, kdy jen spisovatel, obdarovaný až chorobnou dávkou citlivosti, mohl ve fantazii vidět možnosti, které se dlouho po jeho smrti proměnily ve strašnou skutečnost. Kdo dnes čte tuto knihu, konstatuje s podivem, že sice život, jak ho líčí Kafka, nemá nic společného s životem, jak probíhal v Československu padesátých let, že však atmosféra hrůzy, strach z toho, co se může každou minutu stát, naprostá životní nejistota — to vše přesně odpovídá tehdejší atmosféře. Soused, přítel, známý — nikdo nevěděl, kdo z nich se najednou projeví jako udavač, jako falešný svědek — či dokonce jako fízl. A i později, když nastala obleva, tato nejistota úplně nezmizela - a režim to ani nechtěl. Neměl již zájem na hromadném zatýkání, nezabíjel již desítky lidí na základě vymyšlených obvinění po pečlivě nastudovaných procesech; krvavé procesy ustaly, ale ten neviditelný kafkovský proces pokračoval, zůstal oporou vlády mocenské kliky. Oporou, kterou zboural až leden 1968, aspoň na několik měsíců. Dnes režim nemá na procesech zájem, protože se odpor změnil u velké většiny obyvatelstva v pasivní rezistenci a projevuje se jako útěk od věcí veřejných. Má proti sobě aktivní, ale početně malou skupinu, která je politickou policií tak hlídána, že se to rovná úplné izolaci. Proto bylo pro něj takovým šokem, že se našly stovky lidí ochotných podepsat se plným jménem pod Chartu 77, a že i po prvních masivních útocích sdělovacích medií a po prvních policejních zákrocích denně docházely desítky nových podpisů. Tento šok vedl k masovým akcím proti Chartě, ke kampaní v tisku, rozhlasu a televizi, a v rámci této kampaně se hledaly oběti pro "exemplární" proces - přičemž se v prvním spěchu přehlédlo, že jeden ze čtyř vybraných Chartu ani nepodepsal. Brzy však inteligentnější část dnešní mocenské kliky, opřené o sovětské tanky, pochopila, že tato reakce byla chybou. Masové "protesty" proti dokumentu, jehož obsah nesměl být zveřejněn - přičemž mnohde byl text rezoluce jen přečten na schůzi ROH s povinnou účastí a jako "podpis" sloužil zápis do prezenční listiny - vzbudily o Chartu zájem, a dnes Chartu zná téměř každý, ať již zásluhou zahraničních vysílaček či na základě četby tajně rozšiřovaných rozmnožovaných textů. Husák a jeho skupina ve vedení prosadil zastavení kampaně aspoň ve veřejnosti. V tichosti pokračuje ve formě všemožné persekuce signatářů, jejich propuštěním z místa - takový "nepřítel" není ani dosti politicky spolehlivý, aby dělal nočního hlídače na staveništi -, zbavováním práceneschopných jejich invalidních důchodů, častými výslechy, které trvají i celý den a noc, zabavováním pošty, nemluvě ani o tom, že v rámci hitlerovského principu "Sippenhaft" se diskriminační opatření, zejména znemožnění studia, vztahují i na jejich rodiny. Vše je dovoleno, pokud se to děje nenápadně, a cíl je otevřeně vyslovován: donutit co největší počet těchto "zrádců", aby opustili Československo. V rámci této strategie by bylo bývalo logické zastavit řízení proti Or- nestovi a ostatním, či nechat je aspoň ležet pro dobu, kdy by takový proces nebyl politicky tak škodlivý. Vždyť právě nyní probíhá bělehradské jednání Konference o bezpečnosti a spolupráci v Evropě a ještě proces ani neskončil, již tam vedl k ostré kontroverzi. Jenže Husák jako generální tajemník KSČ a president republiky má sice moc, ale ne neomezenou. Klika ostrých hochů v čele s Bil'akem a Indrou si hlídá svoje pozice, a ty jsou především v STB a v justici. Tyto instituce si jednou zahájené řízení nedaly vzít a nebylo by vůbec udivující, jestli zvolily datum procesu právě takové, aby se Husákovi představitelé v Bělehradě dostali do nepříjemné situace. Pochvalu od "přátel" si tím ovšem sotva vysloužili, protože Moskva nechce, aby bělehradské jednání skončilo krachem. I v komunistickém světě se však časy mění a pražský proces, který skon190 [pageend3]čil dvěma podmíněnými tresty a nejtvrdším rozsudkem tří a půl let, je jen jakési kapesní vydání stalinismu. A na rozdíl od padesátých let, kdy se nastudovaná přiznání vysílala přímo rozhlasem, tentokrát se přiznal jediný ze čtyř obžalovaných (k činům, které v zemí s minimem svobody slova by nemohly být trestné), a ani francouzští komunističtí funkcionáři nebyli vpuštěni do země - doba divadelních produkcí v soudních síních se nevrátila. Přesto existuje řada podezřelých okolností v přípravě procesu. Policie například předvedla v televizi záběr, na němž Ornest předává "zakázané materiály” někomu — údajně zahraničnímu diplomatovi. Ornestovi přátelé jsou však na základě různých okolností přesvědčeni, že záběr byl pořízen až delší dobu po jeho zatčení. Tolik k procesu samotnému. Chtěl bych ještě vysvětlit svou poznámku o souvislosti mezi terorismem na Západě a teroristickými režimy Východu. Nevěřím, že by tu byla souvislos t přímá — vše nasvědčuje tomu, že Moskva a ostatní komunistické režimy jsou proti akcím teroristů, i kdyby to bylo jen proto, že se bojí špatného příkladu - nelíbí se jim, když hrstka lidí se staví na odpor státnímu aparátu. Souvislost tu však přece je. I dříve se lidé - nejen mladí - bouřili proti společenské a státní soustavě. I dříve se stavěli na odpor policii, demonstrovali, protože to bylo zakázáno, atd... V době mezi první a druhou světovou válkou to byli v první řadě komunisté. Jenže tito komunisté nikdy nepoznali "jak chutná moc" (Mňa- čko), věřili upřímně, že v Sovětském svazu existuje sociální spravedlnost, svoboda pro všechny kromě pro agenty a zrádce, že je nejpokrokovější společnost na cestě dát lidu blahobyt, o němž si velká většina na Západě nenechá ani zdát. Nejde o to, že to byl přelud a klam - věřili tomu a chtěli za to bojovat, aby se tento "ideál" uskutečnil i v jejich zemích. Neměli jen proti čemu bojovat, myslili, že vědí i pro co bojují. Odhalení sovětské skutečnosti způsobilo, že se tyto sny rozplynuly. Sovětské vpády do Maďarska a pak do Československa otevřely oči i těm, kteří ještě slepě věřili - pokud věřili upřímně. Komunistické strany na Západě, chtějí-li si uchovat svůj vliv, se od Moskvy čím dál tím jasněji distancují a politika, kterou dnes — aspoň ve veřejnosti — sledují, by byla dříve v komunistickém hnutí bývala označena jasně za reformistickou. Ať již to s ní myslí upřímně či ne — rozhodně to není politika přitažlivá pro mladé bouřliváky, kteří chtějí bojovat. Tak se tito mladí lidé ocitají v situaci, kdy sice vědí, proti čemu chtějí bojovat, nemají však cíl či ideál, pro který by bojovali. Boj se stává samoúčelem, jejich akce nenacházejí ohlas - lépe řečeno vzbuzují odpor jsou čím dál tím víc izolováni v malých slupinách, které nemají již žádný jiný cíl než ničit. A v tomto smyslu právě krach sovětského "modelu", pád ideálu, který dával byť klamnou naději, je spoluviníkem na vlně teroru, kterou prožíváme. A konec konců při všem odporu, který vzbuzují vraždy, únosy, brání rukojmí - je stále ještě méně nelidský teroristický vrah, který při akci nasazuje vlastní život, než ten, kdo ničí lidské existence a přitom ví, že se mu nemůže nic stát, protože za ním stojí mocenský aparát, který své lidi chrání, i když se dopustili nejhnusnějších zločinů - a výjimka opatrné ”de- stalinizace" toto pravidlo jen potvrzuje. Karel ADÁMEK 191 [pageend4]zamyšlení chvilka poezie aneb poezie tak i onak Dávno, dávninko tomu - jel jeden český novinář po Sibiři. Sibiřský expres má málo zastávek, jede celé hodiny a mnoho set kilometrů, zato však, když zastaví, nerozjede se znova dřív, než za půl hodiny. Většina cestujících nemá na to, aby se stravovala v jídelním voze a využívá těchto zastávek k nákupu potravin. A protože nádražní restaurace a buffet jsou mizerně zásobeny, tvoří se fronty před stánky kolchoznic, které na zastávkách prodávají, co vypěstovaly na svých záhumencích. Tam se smlouvá a čas rychle ubíhá. Náš novinář jel služebně, měl tedy na to, aby si dal oběd v jídelním voze, a jedné takové zastávky využil k tomu, aby koupil pohlednici a známku a napsal do své redakce. Text lístku zněl: Právě jsem dojedl polévku boršč, pestrou jak květin záhon, rád ji jídával sibiřský fořt, když chodil do tajgy na hon. Právě jsem dojedl polévku boršč, zelenin bylo v ní devět. Už ji nejídá sibiřský fořt, sežral ho sibiřský medvěd. Nebyla to samozřejmě báseň, jen rýmovačka. Ale v redakci se jí srdečně zasmáli, protože jim připomínala řádky, které četli několik měsíců předtím: Právě jsem dojedl polévku šči, přinesla jí hospodyně. Už nás ten život opouští v každičké vteřině. Právě jsem dojedl polévku šči smíchanou se sedmi masy. Už nás ten život opouští na věčné časy. Toto ovšem nebyla rýmovačka, nýbrž báseň, protože ji napsal Mistr a uveřejnil ji, společně ještě asi se čtyřmi jinými a několika perokresbami na celé stránce Literárních novin. Ten Mistr, jehož "Manon Lescaut" a "Milenci v Kiosku", jehož "Sbohem a šáteček" a jiná díla nadchla srdce milovníků poezie, který však jako partajní bard tak zmistrovatěi, že zveršoval "Zpěv míru", v němž se vyskytly barbarské verše, např. o "letcích nakažených gonorrhoeou, co shazovali nad Korrhoeou..." (pardon, nad Koreou). Uplynula léta, Mistra dávno život opustil "na věčné časy” (něco to připomíná), básníci začali psát zas skutečné básně a režim hledal nového barda. Ještě sice žije Mistrův vrstevník, stařičký básník Jaroslav Seifert, národní umělec, jehož životní jubileum nedávno donutilo režim ke krkolomným oslavným článkům na muže, který se po okupaci stal posledním svobodně zvoleným předsedou Svazu spisovatelů (druhým a posledním, abychom to řekli přesněji), a jehož díla z posledních let vycházejí jen v "Edíci petlice". Konečně se bard našel. A to je vlastně důvod, proč tyto řádky píši. V poslední době, kdy se chystá slavnostní nálada k 60.výročí Říjnové revoluce, se jeho básně pravidelně objevují v Rudém právu. Jsou-li to básně či rýmovačky, nechť posoudí čtenář sám, má k tomu příležitost na základě dvou ukázek (z nichž druhá ovšem není rýmovaná). Je však 192 [pageend5]dlužno uznat, že právě v ní se tnu podařilo v pouhých čtyřech závěrečných řádcích směstnat slučování JZD, akci Z a vděčnost k Sovětskému svazu - za to by se určitě nemusel stydět ani Mistr Nezval. ARNO KRAUS České listopadky do sovětské vázy Do svidonja, soudruhu, bud idráv, posilám ti české listopadky odpovídaje tak skromné no pozdrav, upřímný jak tepla náruč matky. Příteli můj, oť jsi odkudkoli, od tří moří kolem pevniny, z uralských hor, ukrajinských polí( Či z hlavního místo jedné Šestiny íaho svita, v kterém žijeme ve svobodí, jinde |ešté v bo|l, soudruhu, mé ruce zjizvené ani bajonet z tvých prstů neodkrojl. Naše ruce hnětou stejný chleba, ukrajuji svorná z bochníků a když byla nebo bude třeba, vloží střely do zásobníků. Tvá dlaň hladí hebkou tvář mých dětí, mně zas učarovala snědá plať Gruzlnek, když jsme sedávali loni v podletí pří koláči plném hrozinek. Šedesáté je to shledání od Aurory k raketám, jež miH k cizím světům někde nad námi. A v těch raketách moderní mušketýři předsudky I b nebem prorážejí snášejíce na zem zlomky hvězd jako v každém dramatickém děj!, v němž se bojuje a prostou lidskou čest deště jeden verš ti píši na pozdrav, něžný jako políbení matky: — Do svidanja, soudruhu, buď zdráv. Vděčné posílám ti naše listopadky ARNO KRAUS Kdybych měl vzývat Karlu Boudoví) Kdybych měl vzývat východní Čechy slavnostní písni asi bych stěží nalézal rýmy na města vzácná v dějinách vlasti na plástve medu v úrodných úlech na hory strážící Kralickou bibli na přimé ulice v Králové Hradci střižené pravítkem jak bájná Pa.iž na srdce z perníku koupené z pouti děvčatům i Pardubic chlapci mé země na krizovou cestu z Kostelní Lhoty pod klenbou staletých voňavých stromů Kdybych mé1 vzývat všechny 1y krásy asi bych zabloudil uprostřed záje dělného lidu: básníků herců dojiček tkalců dělníků z fabrik Východní Čechy mé vysoké neb#* do něhož vzletěl kus mého mladí z lěvištni rampy kladenské scény i z řeky Orlice u níž jsem sníval první svou lásku Snad vzpomeneš Věro Východní ČAChy patoků pstružných bukových hájů ve zlatém šatu v kterých jsem brousil kosu svých básní o věrnost přátel so srdcí šípků dozrálých krvi společných cílů Navždy jsem piavda dělnické třídy do klopy života podle nich vetknul Kdybych mel vzývat východní Čechy slavnostní písní asi bych stěží nalézal rýmy pio svoji vděčnost k tomu kraji A tak si někde v sloučeném družstvu zasadím lípu uprostřed návsi kde dodýchal za nás sovětský vú|ák Nuže, říká se, že každý národ má vládu, kterou si zasluhuje - ne příliž lichotivé pro nás a spíš duchaplné, než pravdivé, zejména když jde o malé národy, které se dostaly mezi mlýnské kameny boje velmocí o sféry vlivu. Ale každý režim si vybírá bardy, které si zasluhuje. A jestli to Gottwaldův režim dělal tak, že zkorumpoval penězi a hlavně mocí nad kulturním životem jednoho z největších básníků, které náš národ v tomto století měl, potvrzuje v tomto směru Husákův režim výrok Marxe, na nějž se sám tak rád odvolává, totiž výrok, že dějiny se opakují jen jako fraška. Nezval se musel ponížit, aby se z básníka stal bardem, Kraus je bardem, který má daleko do skutečného básníka. K.A. 193 [pageend6]o zemi našeho nového domova ŠVÝCARSKÁ HISTORIE II. PERIODA Založení spolku tří zemí Středověk nebyl jen dobou šlechty a církve, byla to i doba velkolepých osvobozeneckých hnutí. Knížata započala nahrazovat feudální anarchii novou státní autoritou. To dalo podnět i některým lidovým hnutím. Na jedné straně existovaly zbytky starých selských obcí, které si své svobody a samosprávu zachovaly ještě z dob stěhování národů. Takovéto obce, které nad sebou uznávaly jen Boha a císaře, bylyuSeverního moře, ve Frísku a Holštejnsku, a v Alpách, tedy v oblastech ležících stranou světového dění. Druhým zárodkem středověkých svobod bylo město. Nejstarší z nich, v jižní a západní Evropě, pocházejí ještě z doby Římské říše. V územích dobytých Germány se dochovaly jen nuzné zbytky. Římská města byla ve středověku většinou pod vládou biskupa, který tak přebíral funkci římského prefekta. (Biskupská města římského původu jsou na příklad Bazilej, Ženeva a Chur.) Švýcarsko jako politický útvar vzniklo ze spojení svobodných selských a měšťanských obcí. Jeho kořeny sahají do pozdního středověku. Vlastními zakladateli Švýcarského spříseženectví však jsou tři selská, tzv. "lesní místa" (Waldstatten), ležící v srdci Alp u bohatě členěného jezera "čtyř lesních míst" - Vierwaldstattersee - Uri, Schwyz a Unterwalden. Na území pozdějšího Švýcarska byli ve 13. století nejmocnějšími pány Habsburkové. Patřily jim značné části švýcarského středozemí (Mitteiland) a roztahovali se pozvolna též do alpského předhůří. Měli zálusk i na Gotthard- ský průsmyk a tři doposud svobodné země u Vierwaldstattersee. Zneužívali — jako nakonec všichni vládcové — svých hraběcích práv k rozšiřování a upevňování osobní a rodinné nadvlády. Pomocí poslušného úřednictva vytvářeli spořádané a rozlohou zaokrouhlené státní útvary, podmaňovali si tamní obyvatelstvo a činili z něho poplatníky svého domu. Pro mnohé země mělo zřízení této správy pozitivní následky, neboť obyvatelstvo bylo zbaveno zlovůle malé šlechty. Pro údolí kolem Vierwaldstatter- 194 [pageend7]see to však zároveň znamenalo ztrátu svobody. Odpor proti Habsburkům se tím stal hnací silou politického dění tamních horalů. Nebezpečí pro ně vzrostlo, když hrabě Rudolf III.byl zvolen německým králem. Jako král se pochopitelně snažil s ještě větší vervou rozšířit moc a území svého rodu. Když 1291 zemřel, povstalo prakticky celé jižní Německo proti jeho synu a následníku — Albrechtovi. Albrecht povstání v zápětí potlačil s výjimkou právě oněch tří zemiček: Uri, Schwyzu a Onterwaldenu. Tyto země se od počátku spoléhaly jen na své vlastní síly. Začátkem srpna 1291 se sloučily ve "věčný spolek" a položily tím základ dnešnímu Švýcarsku. K udržení svobody a samostatnosti museli Švýcaři vynaložit mnoho úsilí, obětavosti a diplomatického umění. V době dvojkrálovství, kdy část německých knížat zvolila za krále Bedřicha Habsburského a protistrana Ludvíka Bavorského, svedly tři spojené země svou první úspěšnou bitvu proti Habsburkovi. Ve válce o německý trůn se připojily k Ludvíkovi, i když byly obklopeny habsburskými nepřáteli. Habsburkové byli rozhodnuti nepoddajné a vzpurné horaly s konečnou platností podmanit. Na podzim roku 1315 sebral Bedřichův bratr Leopold silné vojsko, které mělo vpadnout do země spříseženců přes Morgarten. Byl to jediný průsmyk, který pozorní Švýcaři ještě neopevnili. Chystané překvapení ale nevyšlo díky spolehlivé výzvědné službě horalů. Nevedli válku jako primitivní národ, ovládali velmi dobře tehdejší umění válečnické. 15.listopadu přivítali překvapeného nepřítele na silnici mezi Aegerisee a horou Morgarten deštěm kamení, který uvedl opancířované rytířské vojsko ve zmatek. Za chvilku ležely stovky rytířů na bojišti a zbytek armády vzal nohy na rameny, přičemž většina těchto nešťastníků byla vehnána do jezera, které jim poskytlo smrt utonutím. Bitva u Morgartenu byla prvním válečným úspěchem spříseženců a pomohla nemalou měrou utvořit slavnou (či neslavnou) pověst Švýcarů coby válečníků. Podobně jako Husité o více než 100 let později využili slabin rytířského válčení — totiž příliš těžkého brnění. V horské nepřehledné krajině byli rytíři v brnění až příliš pomalí a nepohybliví. Hlavní zbraní byla hala- partna, spojení sekery, kopí a háku. Hákem si obrněnce stáhli s koně a sekyrkou bezmocného protivníka posekali a bodcem rozpíchali. POVĚST 0 OSVOBOZENÍ Obraz, který o tehdejších událostech vytvořil lid, nám zachovala pověst. Ve velkých postavách ukazuje síly, které vedly k osvobození od Habsburka a obsahuje tím "vyšší pravdu" než historie, která se musí spoléhat jen na náhodně uchované zdroje. V pověsti se setkáváme s habsburským místodržitelero Gesslerem, který utlačuje lid se škodolibou rozkoší. Na náměstí v Altdorfu nasadí svůj klobouk na zpráchnivělý kůl a poručí každému před kloboukem pokleknout. Střelec Telí projde kolem, aniž si klobouku povšiml. Rozzlobený Gessler donutí Telia, aby za trest sestřelil jablko, umístěné vlastnímu synovi na hlavě. Telí si vyndá z toulce dva šípy, jeden nasadí do kuše a druhý si přichystá za opasek. Pak namíří, vystřelí, a jablko prostřelené šípem spadne. Udivený a zvědavý místodržitei chce ale vědět, proč si Telí přichystal ještě jeden Šíp. Teprve když Gessler slovem slíbil, že nechá Telia na živu, odpoví střelec: "Druhý šíp byl pro tebe, kdybych byl zasáhl syna." 195 [pageend8]Nato nechá dotčený Gessler Telia zatknout, tvrdě, že sice slíbil život, ale ne svobodu. Svázaného Telia převáží potom přes jezero. Co čert nechce, rozpoutá se bouře a místodržltell nezbude, než Telia osvobodit od pout, aby i on mohl pomoci s řízením lodě. Tuhle příležitost si ale hrdina (proto je konečně hrdinou) nenechá ujít a v jedné rokli Gess- lera zastřelí a osvobodí se tak. Telí neučiní tedy nic jiného, než že se spravedlivou sebeobranou zbaví svého nepřítele. Tím se však stane osvoboditelem celé země. Neboť tu jsou hned další, kteří Tellův čin napodobí a dají do pohybu celé osvobozenecké hnutí, zatímco Telí sám v pověsti ustupuje do pozadí. Je řeč o třech spřísežencích a 30 tovaryších, kteří se na tajných nočních schůzkách na louce Růtii spojí ve spolek a svatosvatě se zaváží osvobodit svou vlast a získanou svobodu za každou cenu ubránit. Po Gesslerově smrti vypukne vzpoura a i ostatní místodržitelé jsou vyhnáni. Spolek je pak veřejně zpečetěn. Až do moderní doby byla pověst o založení spolku pro Švýcary zdrojem síly a národního sebevědomí. Pověst se zachovala v nejrůznějších formách: jako lidová píseň, povídka, drama, v díle historika. V Schillerově dramatu se dočkala klasického zpracování. Teprve devatenácté století se odvážilo zaútočit na její hrdiny. I kdyby se však vědě podařilo vyvrátit údajná fakta obsažená v pověsti, jedno se popřít nemůže: živě dochovaný obraz pravého Švýcara. Švýcara, který není povinován žádné vládě ani většině, nýbrž jen a jen Božímu řádu světa. Co ten od něho vyžaduje, se nedoví od žádného kněze ani krále, to čerpá jen ze svého svobodného svědomí. BUNDESBRIEF z roku 1291 Im Namen des Herrn, Amen! Es ziemt sich wohl und dient dem bffent- lichen Nutzen, dass Vertráge der Sicherheit und des Friedens gehórig verfestet werden. Jedermann soli also wissen, dass die Landleute des Thales Ury, die Gemeinde des Thales von Schwyz und die Gemeinden der Landleute des untern Thales von Unterwalden, im betracht der bbsen Zeit, auf dass sie sich und das Ihrige besser zu schiitzen vermógen und in gutem Stande besser zu bewahren, in guter Treue sich gegensei- tig beizustehen, mit Hulfe, mit Rat und mit gutem Willen, gelte se Personen oder Sachen innert ihren Thalern und ausserhalb, mit aller Macht und mit gutem Willen, gegen alle und einen jeden, der ihnen oder einem der Ihrigen irgend weiche Gewalt, Seiástigung oder Unbild an Sachen oder Personen anthun wollte; und jegliche Gemeinde gelobte der andern in jedem Falle beizuspringen, und alsobald es nótig sein solíte, zu HUlfe zu kommen und zwar in eigenen Kosten, soweit es nótig ist, den Angriffen Uebelwollender zu widerstehen, Unbilden zu ráchen; sie haben sich zu diesen Gedingen verpflichtet mit einem Eide mit aufgehobenen Hánden, dass sie alles so halten wollen, getreu und ohne Gefahrde; sie erneuern hiedurch und stárken den uralten Bund mit heiligem Eide; in dem Sinne aber, dass ein jeglicher Mensch nach sei- nem Stande gehalten sein solle, seinem Herrn geziemend unterthan zu sein und zu dienen. Mit gemeinsamem Rat haben wir uns einmiitig gelobt, setzen wir auf und haben wir bestimmt, dass wir in den vorgenannten Thalern niemalen 196 [pageend9]einen Richter annehmen oder annehmen werden, der sein Amt um Gunst oder Geld irgendwie erworben, der nicht unser Sasse oder Búrger wáre. Solíte aber unter eint oder andern der Verbíindeten ein Zerwiirfnis entstehen, so sollen die Einsichtigern aus den Verbíindeten zusammen- treten, um den Streit zwischen den Parteien gútlich beizulegen, so wie es ihnen am zutraglichsten scheinen mag, und welche Partei ihretn Spruche sich nicht fiigen wollte, gegen die sollen die úbrigen Verbiin- deten sich stellen. Ueber alles besteht aber unter ihnen das Gesetz, dass - wer einen andern hinterlistig und ohne Ursache toten solíte, der soli - wenn man ihn greift - das Leben verlieren, sofern er nicht seine Unschuld an solcher Unthat nachzuweisen vermag, wie es ein solches Verbrechen eríordert, und wenn er entflieht, so soli ihm niemaien vergonnt sein, zuriickzukehren. Wer aber einen solchen Uebeltháter aufnimmt oder schiitzt, die sollen aus unsern Thálern verbannt sein, bis die Verbún- deten sie aus guten Griinden wieder zuriickrufen. Wer aber einen der Verbíindeten, am Tage oder zur Nacht hinterlistig und im Geheimen Schaden zufiigen solíte durch Feuer oder Brand, der soli niemaien mehr ais unser Landsmann angenommen werden. Und wer einen solchen Uebelthater schútzt und schirmt innert unsern Thálern, der soli gehalten sein, dem Geschádigten seinen Schaden zu ersetzen. Solíte ferner einer aus den Verbíindeten dem andern Sachen rauben oder beschádigen auf irgend eine Weise, und es kbnnen die Giiter des Schul- digen innert unsern Thálern ergriffen werden, so sollen dieselben ais gerechter Ersatz des Schadens verwendet werden. Ferner soli kelner des andern GutzuPfand nehmen, wenn derselbe nicht erwiesener Schuld- ner oder Búrge ist und auch dann soli es nur mit Bewiiligung des ge- horigen Richters geschehen. Ueberdies soli ein jeder seinem Richter gehorsam sein und - wenn es notig sein solíte - seinen Richter innert des Landes stellen, vor dem er sich zu verantworten haben soli. Und wenn einer dem Richter sich nicht gehorsam erzeigte oder wenn durch seine Widersetzlichkeit einer der Verbíindeten geschádigt werden solíte, so sollen alle Ver- bůndeten gehalten sein, den genannten Verurteilten zur Leistung des gesprochenen Schadens anzuhalten. Wenn aber zwischen eint und anderm der Verbíindeten ein Krieg oder Zerwiirfnis entstehen solíte und ein Teil der Streitenden Recht oder Ersatz nicht leisten wollte, so sollen die iibrigen Verbíindeten gehalten sein, den andern Teil zu schiitzen und zu schirmen. Diese geschriebenen Gedinge und Satzungen sollen mit der Híilfe Gottes, und da sie zum gemeinen Wohle weise geordnet wurden, ewiglich dauem. Zum Zeugnis dessen wurde auf die Bitte der Vorgenannten diese Schrift aufgesetzt und mit den Sigillen der drei genannten Gemeinden und Thaler versehen und gestárkt. So geschehen ím Jahre des Herrn eintausend zweihundert und neunzig und darnach im ersten Jahre. An- fangs August-Monats. (J.l.von Ah: Bundesbriefe. - Einsiedeln, 1891.) 197 [pageend10]kdo Co byl ... Pestalozzi? Ponořen hluboce do myšlenek, nevšímá si ten dobrák, že se mu podkolenky shrnují přes boty, že má na kabátě slámu a ptačí brka, že tnu vlas divoce vlaje na všechny strany; s králi a císaři však mluví beze strachu a beze studu, aby jim připomněl jejich povinnosti vůči poddaným a bližním. Jeho knihy jsou slavné v celém světě, ačkoliv neumí napsat jednu větu bez chyby. Od bohatých synáčků na svých institutech se mu chce pryč, chce ústav pro chudé. Mnozí se mu smějí a považují ho za poloblázna; jiní v něm vidí nejvěrnějšího stoupence Kristova. Umírá na následky potupy, které se musel dočkat od svých vlastních žáků, a je pohřben pod okapem malé školy v obci Birr. Teprv ke stému výročí jeho narozenin mu zbuduje kanton Aargau nad hrobem pomník, na kterém je vytesáno: Retter der Armén auf Neuhof, Prediger des Volkes in Lienhard und Gertrud, Zu Stans Vater der Waisen, Zu Burgdorf und Můnchenbuchsee Grúnder der neuen Volksschule. Zu Iferten Erzieher der Menschheit. Mensch, Christ, Burger, AIles fůr andere, fůr sich nichts! To byl Heinrich Pestalozzi. Co člověk zažije jako dítě, nese stopy po celý život. Heinrich Pestalozzi považoval ještě ve vysokém stáří za rozhodující pro celý svůj život tu skutečnost, že mu v pěti letech zemřel otec. Heinrich, narozený 12.ledna 1746, měl o rok staršího bratra a sestřičku, která přišla na svět krátce po otcově smrti. Rodině bez otce zbyl skromný majetek a jelikož nebylo žádného příjmu, muselo se velice šetřit. Velký vliv na vytváření Heinrichova charakteru měla služebná Barbara Schmidová, která ze soucitu a křesťanského přesvědčení zůstala u rodiny po celý svůj život bez sebemenšího platu. Dobrá Barbara nešetřila námahy, aby třikrát či čtyřikrát doběhla na trh a vyčkala chvíle, kdy obchodníci začali balit své zboží a byli ochotni prodat zbylou zeleninu o pár haléřů levněji. Rodný dům stál na Hirschengraben v Curychu. Po otcově smrti se však rodina přestěhovala do levnějšího bytu poblíž Lindenhofu. Už v pěti letech vstoupil Heinrich do německé školy, aby se naučil číst a psát. V devíti přestoupil do školy Latinské a s výborným prospěchem zde zůstal až do svých patnácti let. Už jako dítě chodíval často a rád na venkov. Když prošel branou curyšského Niederdorfu, opouštěl tím vlastně Curych, protože tehdejší Curych měl sotva deset tisíc obyvatel. Na hřbitově si hrával s venkovskými dětmi, které mu imponovaly svou nenuceností. Za pár let však musel být svědkem jejich tvrdého osudu. Venkovské děti pracovaly tenkrát jako levné pracovní síly v textilních továrnách v okolí Curychu. Když zrovna ne198 [pageend11]pracovaly, chodily do škol vedených neschopnými učiteli, často brutálními válečnými veterány, pro které nebylo jiného uplatnění. Nejvíc se mladému Pestalozzimu příčilo vládou nařízené stihání žebráků; první tři dny v měsíci sehnali četníci všechny žebráky a hnali je jako dobytek ven z obce. V sedmnácti letech vstoupil Pestalozzi na Collegium Carolinum, což byla tehdejší curyšská vysoká škola. Zde absolvoval pouze dva ze tří předepsaných ročníků. Jeho politická angažovanost mu ponechala jen málo času na studia. Za nápomoc k velezrádnému činu kolegy Christopha Heinricha Múllera byl dokonce odsouzen ke třem dnům arestu na radnici. Velezrada na doživotí vyhoštěného Múllera spočívala ve spisu, ve kterém zesměšňoval curyšskou vládu. V jedenadvaceti se Pestalozzi tajně zasnoubil s cukrářovou dcerou Annou Schulthessovou. Bylo tedy na čase, aby si Heinrich našel zaměstnání, které by uživilo rodinu. Ovlivněn myšlenkami J.J.Rousseaua rozhodl se pro zemědělství. Odešel na necelý rok do Kirchbergu u Burgdorfu na selský dvůr bern- ského patricie J.R.Tschiffeliho. Tschiffeli vedl pokusný statek a zaváděl pěstování jetelovin. V Pestalozzim našel učenlivého, i když trochu nepraktického žáka. V létě 1768 se Pestalozzi rozhodl převzít sám statek a vzít si konečně Annu k sobě. Koupil si půdu v Birrfeldu v kantonu Aargau. Značnou část peněz si pro tento účel půjčil od jednoho curyšského bankéře, zbytek mu svěřila matka ze starostlivě opatrovaného dědictví. 30.září 1769 si Heinrich konečně vzal Annu za manželku a příštího roku se jim narodil jediný syn Jakob. Výtěžek z první úrody byl přešpatný, a tak místo příjmů narůstaly dluhy. Curyšský bankéř, doslechnuv se o nezdaru zemědělského novátora, přispěchal a požadoval svůj kapitál zpět. Opět musela zakročit matka a vyrovnat dluhy ze svého dědictví. Naštěstí vypomohli též rodiče Anny. Ještě ne zcela třicetiletý musel Pestalozzi zažít úplné zhacení svých nadějí. Stal se z něho chudák. Tenhle chudák však viděl ještě chudší. Jemu patřil přeci jen ještě dům a kousek pole. Mnozí neměli nic než bídu a utrpení. Rozhodl se vzít k sobě houfec zpustlých dětí a vychovat z nich užitečné lidi. Protestujícímu příbuzenstvu namítal, že děti u něho budou pracovat, a že si tak tkaním, navíjením a vyšíváním vydělají na své živobytí. Chovanci se lehce našli a jejich počet se rychle rozrostl. Pestalozziho dobrodiní si rádi nechali líbit. Jakmile ale byli slušně oblečeni a nasyceni, vrátili se do lenošného života ven na ulici. Za necelé dva roky narostly dluhy znovu do neúnosné výše. Pestalozzi se však nevzdal. Sám si přehodil žebráckou mošnu a posbíral od přátel v Cu- rychu, Bernu a Basileji skromnou půjčku. Znovu se pustil do výchovy zžebra- čelých dětí, učil je píli a pracovitosti. Přes nadlidskou námahu to bralo s ústavem špatný konec. Ke všemu manželka Anna těžce onemocněla, neúroda a časté krupobití ztenčily zemědělské výnosy, ceny prostředků na živobytí hrozivě stoupaly. Bratr Baptist zpronevěřil výtěžek z prodeje několika arů půdy, takže tentokrát stál Pestalozzi doslova a dopísmene před ničím. Přátelé se mu vyhýbali a měli jej za zralého do blázince či aspoň do špitálu. I jeho vlastní žena, 1 když nepřestala nikdy ve svého Heinricha věřit, byla ráda, že se ze své nemoci může léčit u spřízněné zámecké paní Romany von Hallwil. Syn Jakob byl na obchodní škole v Basileji. Osamocen dal se Pestalozzi do psaní. Napsal román "Lienhard a Gertrud" a ještě nedoschlé papíry vzal pod paždí a jel do Basileje předčítat svému příteli Iselinovi. Ten se nemálo podivoval jeho osobité pravopisné šlamastice, proseděl nad úpravami pár nedělí a nakonec dílo na jaře 1781 vydal. Úspěch románu překvapil nejvíce autora samotného. Konečně snad našel způsob, jak být užitečný. Avšak ani tentokrát nebylo jeho uspokojení dokonalé. Svou knihou chtěl lidi poučit a pohnout je k "správnějšímu životu". Místo toho se lidi jeho románem výborně bavili. Pestalozzi mluvil o zmrzačeném úspěchu. Smysl knihy zůstal nepochopen. (Pokračování) 199 [pageend12]dva fejetony Ota PAVEL: Běh Prahou Autor je málo znám, ale velmi populární u čtenářů, kteří si oblíbili jeho "saroyanský" styl a zejména pak jeho knihu povídek "Smrt krásných srnců” (Cs.spisovatel, Praha, 1973). Zemřel v Praze v roce 1973. "Běh Prahou" tiskem nikdy nevyšel. (Převzato ze SVĚDECTVÍ, Paříž.) Když se stali komunisté po válce jednou z vedoucích stran, můj tatínek tam okamžitě vstoupil. Vzal s sebou i maminku, bratry. Jenom já jsem byl na takové záležitosti příliš mladý. Nastoupil do té strany komunistů okouzlen, jako mnozí, rudou armádou přímo z kozlíku vlasatého ruského vojáčka, který ho vezl s koníkem do Buštěhradu. Tatínek taky věřil, že konečně přišli praví, kteří nebudou dělit lidi na bílé a nebílé, na židy a nežidy... Aspoň to tak všichni ve svých knihách a řečích slibovali, počínaje Leninem. Po návratu z koncentráku si naši užívali. Chodili tančit do barů Belvedere, Barbarina. Víno teklo proudem, jako by si chtěli vynahradit léta strádání, bídy, ponižování. Chodíval k nám tenkrát Arnošt Lustig, studoval a flámovalsmým bráškou Jirkou. Lustig nejraději tančil smaminkou, tančíval skvěle, jako když se vánek vznáší nad parkety, a maminka s ním tančila moc ráda, protože můj tatínek dupal a funěl při tanci jako slon. Maminka byla krasavice a Lustig byl do ní tak trošku zamilován. Jednou pro ni přišel hezký světlovlasý pán a tatínek kývl, že maminka s ním může jít na parket. A ten pán se jí začal dvořit a v půli tance jí řekl: "Jste tak krásná," a oči na ní nechal. Maminka se usmála. Kterou ženu by to nepotěšilo? A pak ten hezký pán dodal: "Jenom by mě zajímalo, co máte s tím židem?" "Tři děti," řekla maminka, dotan- čila a zase si sedla vedle tatínka. V Belvedere se můj tatínek seznámil s Američanem Johnym. Johny byl krásný jak panna a tlapy měl jako medvěd. Tatínek vždycky říkal, že jak ho český holky viděj, hned se svlíkaj, ale mně bylo teprve třináct a nevěděl jsem, co to znamená. Ale dneska vím, že se svlíkaly hlavně proto, že Američanů bylo v Praze málo a Johny byl asi jen jeden. A byl to skutečně frajer, lítal s bojovým letadlem na Němce, pár jich sundal než ho sestřelili a udělali z něho trochu invalidu padajícího maličko na levou nohu. Ale odvaha mu zůstala, kdekdo 200 [pageend13]utíkal, když jezdil po Praze se svým jeepem Willysém. Navíc měl vysokou funkci u UNNRY, co chtěla Čechům pomoct, a oplýval kapsami dolarů a mý- mu tatínkovi věnoval galony benzínu, tisíce amerických cigaret, svetry, konzervy a balíky žvýkacích gum. Tatínek si to bral jako člen strany a ani mu nevadilo, že je to od Američana. Kdo jiný si má to americký zboží vzít než židi, kteří nejvíc trpěli. Johny byl přitom velkej dobrák. Vykládal, že má někde na severu Čech předky a patří mu krásné činžáky a on na nich bude jednou hospodařit, ale pořád neměl čas se jet na ty domy podívat. Blížily se volby v čtyřicátém šestém a tatínek si usmyslel, že naše rodina musí pro vítězství komunismu něco udělat. Jeho návrh spočíval v tom, že se navečer před volbami poběží Prahou. Budeme mít čísla politických stran a předpovíme, jak volby dopadnou. Naše maminka prohlásila, že tak pitomý návrh může vymyslet jen tatínek, ale tatínek na její řeči nedal. Když dnes na to vzpomínám, musím dát za pravdu tatínkovi. Bylo to zvláštní a krásný! Tatínek zmizel brzo ráno s tím, že přivleče na běh Johnyho, neboť takovou záležitost musí zajišťovat armáda. Přijeli pozdě odpoledne, Johny o tom zřejmě nechtěl ani slyšet. Ale tatínkovi se to podařilo. Nevíme jak, ale bylo jasné, že když dokáže prodat elektrické vysavače ve vesnicích, kde nebyla vůbec elektrika, dokáže přesvědčit i Johnyho. Doraziliknám v pozdní odpoledne, už se nepamatuji, jestli svítilo slunce nebo bylo pod mrakem. Jenom vím, že Johny byl maličko namazaný, pod volantem měl láhev whisky a něco si pobrukoval, šel jsem k němu blíž a zaslechl jsem zřetelně: "Nechť zhyne starý podlý svět!" Mému tatínkovi se ho tedy podařilo zpracovat dokonale. Zatímco jsme se šli převlíknout do triček, Johny trénoval jízdu se svým jeepem dokolečka Farskou ulicí, jednu nohu na plynu, druhou na blatníku, a kouřil doutník. Měl na sobě zbrusu novou uniformu plukovníka americké armády, ohromně mu to slušelo, myslel jsem si, že kdyby tu šla nějaká ženská, hned by se svlíkla. Čekal však na nás. Byli jsme tři bráchové. Tatínek přirozeně neběžel, nebylo už to pro něho a měl strašně nohy do 0. Za sto amerických žvýkaček od Johnyho získal ještě jednoho chlapce, aby dělal čtvrtého v tom běhu pro komunismus. Maminka nám přidělávala čísla a tiše nadávala tatínkovi. Ale tatínkovi hořely oči, byl přesvědčen, že tímto během zajištůjje vítězství komunismu na věčné časy. A taky si myslel, že ten běh bude mít velkolepý úspěch. Vyšli jsme před dům. Jak jsme zjistili, Johny už dopil tu láhev whisky. První vyběhl Hugo, měl krásnou hruď a na tu mu sám tatínek připíchl jedničku, s kterýmžto číslem komunisté vstupovali do voleb. Jako druhého vyslal na trať tatínek toho chlapce, co běžel za stovku žvejkaček. Dal mu číslo tři - druzí budou sociální demokraté. Jako třetí dostal pokyn vyrazit Jiří s číslem dvě. Představoval stranu lidovou. Mě si tatínek nechal nakonec. Národní socialisté budou čtvrtí. Tatínek mě vybral úmyslně, protože jsem běhal nejlíp a kdyby něco, mohl bych upláchnout. Trénoval jsem na Spartě u otce Jandery, měl jsem silná stehna a odraz. Otec Jandera mi předpovídal velikou budoucnost sprintéra, ale neměl jsem vůli trénovat. Atletika je dřina. Tatínek mi nařídil, abych trošku kulhal, snad abych měl odstup od těch druhých, snad abych ukázal, jak to bídně vypadá s národně socialistickou stranou. Vyběhli jsme ze Strossmayerova náměstí na nábřeží a odtud na Příkopy- Nezdálo se mi to špatný. Běžel 201 [pageend14]jsem skoro sám Prahou, byl jsem středem pozornosti, komunisti tleskali, národní socialisti maličko pískali. Žádný trénink, žádná dřina, byl to zvláštní závod, v němž pořadí stanovil předem tatínek: první komunisti, poslední národní socialisti. A tak to šlo pořád, jenom žádné předbíhání. V oknech vlály prapory, lidé slavnostně oblečení a dobře naladěni. Dokonce jsem přestával kulhat, vypínal jsem prsa a ukazoval své silné nohy, které se odrážely na dláždění. Bylo to trochu opojné, jen tatínek jedoucí za mnou s Johnym v jeepu volal a občas mne napomínal: "Dobrý, je to dobrý, jenom víc kulhej!" Za mnou jel Johny, třikrát jsem si ho prohlédl, když jsem si rovnal padající ponožku. Jel v nej lepším americkém voze, o kterém se říkalo, že vyhrál druhou světovou válku. Byl to model "WB", šedesát koní, měl odpich a už na prvních pár metrech vyvinul fantastickou rychlost. Jeepy sloužily jako hledači min, jako ru- šiči zátarasů, jako dresiny a nyní jeden k zajišťování komunistických voleb. Jeep měl krásně bíle natřené pneumatiky, na kapotě americkou hvězdu, vypadal jako zvláštní zelenobí- lá ryba s kukadly. Johnymu to na jeho jeepu slušelo, kouřil už bůhvíkolikátý doutník a něco si broukal, asi tu píseň, co učili mého tatínka, když byl malý, havíři na Buštěhradě o starém a podlém světě, aby dohřáli babičku Malvínu. Nevím, co tatínka napadlo, že poběžíme přes Václavák, kde měli hlavní stan u Melantricha národní socialisti, za které jsem vlastně běžel a kulhal až na čtvrtém místě. Žahli jsme z Příkopů nahoru a už z dálky jsem viděl ten ohromný nával před Melantrichem. Jak jsem se blížil, začala se ve mně zmenšovat dušička. A také ulička, do které jsem měl vběhnout, se zmenšovala. Ohlédl jsem se na tátu, byl mou poslední nadějí. Ale příliš dobře jsem znal svého tatínka, než abych té naději věřil. Měl některé špatné vlastnosti, ale nebyl to posraný žid, jak se o židech někdy říkávalo. Nikdy si ne si nenechal od nikoho nic líbit, pár chlapů už zmlátil, kteří mu nadávali nebo ublížili, a měl kvůli tomu několik stání. První žid pro něho nebyl ani pan Einstein, ani pan Chaplin, ale boxer Baer, který vyřídil Schme- linga. Můj tatínek dal před válkou v našem bytě zřídit ring a museli jsme boxovat, mně bylo tehdy sedm let. Chodil nás učit pan Hrabák a hlavně pan Jenda Heřmánek, co měl stříbrnou olympijskou medaili z Amsterodamu. Ale tušil jsem, že mé zkušenosti mých sedmi let mi tedf nebudou nic platné. Byla tu jediná možnost: neběžet vůbec. Udělal jsem to. Nohy se mi samy zastavily. Stál jsem a jeep zabrzdil také. Tatínek mohl zavolat: "Pojď k nám nahoru, kamaráde!", kde byla Johnyho uniforma, ten jeho báječný vůz s odpichem, pravý americký kolt, tatínkovy pěstě, ale tatínek to neudělal. Miloval toho Baera a ne pana Einsteina. Naklonil se z vozu a rozkázal mi: "Běž! Kulhej!" Moji bratři a ten žvýkačkový kluk už zmizeli. Nejdřív jsem šel a pak jsem pomalu vběhl před Melantrich. Zajímavé bylo, že do té doby si všímalo našeho běhu jen málo lidí, ale na Václaváku to bylo jiný. Pochopili hned, o jakou agitaci jde, byli to inteligenti. Jenom překvapením ztichli, že mám tolik troufalosti dělat si z nich legraci přímo před Melantrichem. Vydechli, zařvali a vrhli se za mnou. Nějaký závod na Strahově byl proti tomu hadr. Rázem jsem přestal kulhat, jak mi radil tatínek, a začal jsem uplatňovat rady otce Jan- dery: - Vyraž! - Vysoko zdvíhej kolena! - Nedívej se nalevo! - Nedívej se napravo! - Upaluj! Bylo pozdě. Kruh se zužoval, uličky se zavřely lidmi. Vpředu zmizeli moji stateční bratři a vzadu zůstal jeep s osádkou. Johny pronikavě troubil, ale to bylo všechno. Už nebylo kam utíkat a tak jsem stál a čekal. Třásly se mi nohy a kdyby moje srdce mohlo, vyskočilo by 202 [pageend15]z těla a samotné by tlouklo na dlažbě, aby se ustrnuli. Stáli už úplně blízko. Pak se jeden z nich naklonil a strhnul mi číslo. Druhý mi ubalil facku, že jsem spadl na kolena. Začali mě tlouct. Jak jsem uhýbal a uskakoval, viděl jsem ty jejich oči. Byly to oči úředníků, doktorů, inženýrů, obchodníků, jen ten první, co mě uhodil, musei být řezník, protože to byla strašlivá rána. Znal jsem ty oči. Tloukli mě za mé pozdější polo- pravdivé a zkreslené rozhlasové reportáže a za naivní povídky, tloukli mě za voloviny a lumpárny, kterých se dopustíme, až zítra zvítězíme. Bili mě za zrady a za vraždy, které vykonáme. Vybíral jsem si to napřed. Strhli ze mne tričko, trenýrky a stál jsem nahý na Václavském náměstí a přikrýval si klín. Byl jsem tehdy hezký kluk, ale nebyl jsem zase tak hezký, abych mohl stát zrovna takhle ve středu matičky Prahy. Z nosu a obličeje mi tekla po prsou a stehnech krev. Pak se objevil Johnyho jeep. Když mě Johny uviděl zakrváceného, zastavil, vyndal kolt a šel za ticha pomalu ke mně. Ale nezačal střílet. Zastrčil kolt, vzal mě do náručí a nesl mě do toho svýho jeepu a krev mu máčela jeho krásnou uniformu. Tatínek seděl na druhém sedadle, zatínal pěsti a zuřil. Pak jel Johny Prahou jako šílený. V domě, kde jsme bydleli, mě vynesl do bytu. Když mě maminka spatřila, chtěla se nejdřív pustit do tatínka, který přišel s tím velkorysým nápadem. Tatínek utíkal ze schodů a křičel, že běží pro doktora. jsem zahlédl tatínka, usmíval se na mě a v klopě měl rudý karafiát. Něco říkal a já mu nerozuměl. Vrtěl jsem hlavou a on se ke mně naklonil a zas něco říkal. Chtěl mě nějak potěšit, snad mi i něco dát. Viděl jsem jeho rozjásanou tvář a konečně jsem zřetelně zaslechl: "Zvítězili jsme.” Za ním stál Johny a taky kýval, že jsme vyhráli, a ani si neuvědomoval, že tímto vítězstvím přišel o ty své krásné činžovní domy na severu, na které se ještě ani nebyl podívat. Potom mi tatínek povídal, že mluvil s poslancem Hrubým a že mé příští rok přijmou předčasně v sedmnácti letech do Komunistické strany Česko- slovenska. Ležel jsem v tý posteli, bolela mě hlava, nateklý krk, zadek a noha, do které mě kopli a na kterou jsem pak dlouho skutečně kulhal i bez tatínkova pobízení. Díval jsem se smutně na tatínka a myslel jsem na to, jestli budu moct hrát vůbec ještě za Spartu hokej. Vtom Johny jakoby omluvně vytáhl z brašny nejnádhernější košili, jakou jsem kdy viděl: pravá americká důstojnická khaki košile z jemnýho plátýnka, a byli na ní našiti malí lvi a důstojnické hvězdičky. Bylo to něco mazlivého, co jsem si potřeboval dát vedle sebe do postele a hrát si s tím jako s malým medvídkem nebo panenkou. Chtěl jsem usnout a těšit se, že tam ta košile zas bude a probudit se, a pak usínat s tím, že mi ji nikdo nevezme. Pak jsem dlouho spal jako budoucí člen KSČ s americkou košilí pro parádní příležitosti a když jsem se vymarodil, měli už komunisti tu moc, po které desítky let toužili a začali dělat v této zemi pořádek. Doktor Ptáček měl velké brýle a plno fáčů. Umyl mě, zalepil jak pneumatiky a přefačoval. Příští den jsem se probudil až k večeru, všechno mě bolelo, myslel jsem, že umírám. V mém pokoji někdo pokorně čekal. Štěrbinami mezi fáči Můj tatínek se také snažil, aby komunismus předhonil kapitalismus, jak to chtěl Josef Stalin. Snažil se jak mohl, i když mu řada židů říkala, že jemešuge. Nesvěřili mu nikdy žád203 [pageend16]nou velkou funkci, ale udělali ho aspoň předsedou jakéhosi zábavního výboru a on chodil po podnicích, americké auto buick už neměl, a sháněl do tomboly sádrové jeleny, trpaslíky a panenky co tančí, když se natáhnou. Když mě pomohl ke vstupu do komunistické strany v těch sedmnácti letech, dělal jsem to po něm. Tenkrát to bylo dojemné, ale když na to vzpomenu dnes, uvědomuji si, že kvůli schůzím, tombolám i manifestacím za přátelství, sádrovým jelenům a trpaslíkům jsem se nenaučil tančit a měl jsem daleko míň holek nežli ostatní kluci, což mě bude ještě moc dlouho mrzet. Komunismus obhajoval všude. Jeho hlavní argument, že to s námi nejde z kopce a že už kapitalismus doháníme, byl, že v každým krámě se může strhat mlejnek na kafe. V intimních kruzích vykládal, že byl komunistou dřív, než byla založena komunistická strana. Už jako kluk vynášel chudým klukům ze statku vdolky. Na svém útěku z cizinecké legie četl negramotným španělským komunistům jejich noviny, ačkoliv neuměl Španělsky. Ve věznici Fernando zpívával Avanti popolo. Fotbalistům SK Kladno nechal natřít zábradlí i plot. Na lodi Tereza Taja vezl jako plavčík ruské šlechtičny, které utíkaly před Říjnovou revolucí, a on jim dával jenom olejovky. Když omdlévaly horkem, omýval jim jejich krásná prsa. Byly to nezvratné dokumenty, i když v tom posledním případě sice hrála nějakou roli Říjnová revoluce a ten omezený počet olejovek, ale už mi tam neštimovala ta krásná ňadra šlechtičen. Ale budiž! Fakt je, že měl tatínek ke komunismu blízko, často se pohyboval mezi vandráky, tuláky a chudáky. A měl hlavně přející srdce. Když komunisté v Čechách zvítězili, řekL mu jeho blízký přítel továrník Heller: "Jsi blbec. Ještě jim pomáháš." Pak Heller odjel do Anglie a otevřel si tam továrnu na kožešiny, podobnou jako měl v Čechách. Můj tatínek už neobchodoval jako dřív - živil se, jak mohl. Vedlo se nám stále hůř, ale důležité pro tatínka bylo, že existovalo přátelství a bratrství a hlavně ta rovnost ras. To stálo za všechny prachy. Naši měli už jak tak takový domeček blíže Prahy. Přijel jsem jednou za nimi, nikoho jsem neviděl. Vešel jsem dovnitř, měl jsem strach, že se jim něco stalo. Byli v zadním pokojíku. Maminka ležela na gauči zachumlaná do deky a obrácená ke zdi, tatínek sedělvpod- vlíkačkách u stolu a plakal. Vlasy měl rozházené přes čelo a slzy mu stékaly na noviny. Bylo to Rudé právo, které odebíral a bez něhož nemohl ani den být. Naklonil jsem se nad ním a ty vlasy jsem mu dal pryč z čela. Poprvé a naposled v životě se mi sesunul do náruče, jako to dělají děti. Já byl už chlap. Držel jsem ho a díval jsem se přes jeho hlavu do toho Rudého práva, kde zaškrtal červenou tužkou: Rudolf Slánský, židovského původu, Bedřich Geminder, židovského původu, Ludvík Frejka, židovského původu, Bedřich Rejcin, židovského původu, Rudolf Margolius, židovského původu. Ta řada židů pokračovala a byla rozmazaná slzami. Když se utišil, podíval se nepřítomně na mě, jako by mě nepoznával, a povídal: "Zase zabíjejí židy. Už to zase potřebujou na někoho svést." Pak vstal a uhodil do toho Rudého práva a křičel: "Já odpouštím vraždy! I justiční. I politický. Ale v tomhle komunistickým Rudým právu nemělo stát - židovského původu! Komunisti dělí lidi na - židy a nežidy!" A pak znovu udeřil do Rudého práva a to se rozprsklo, jako by bylo ze zimního ztrouchnivělého listí. Starožitný stolek s vykládanými jeleny se rozsypal. Sedl si z hluboká a oddychoval. Všichni jsme věděli , že myslí na to, jak byly zbytečné manifestace a prapory, ty řeči o pravdě a spravedlnosti, jak byla zbytečná ta krev, která ze mne kapala na 204 [pageend17]Václavském náměstí. Myslel i na to, že s námi jel tenkrát zbytečně i ten báječný chlapec Johny, který si pak někde koupil v Texasu ranč a pěstuje krávy. Byli zbyteční i ti sádroví jeleni do tomboly a ta panenka v růžové sukýnce, co se natáhne a potom tančí. Můj tatínek vstal a šel do kůlny. Tam vytáhl největší sekyru na rozrážení špalků. Měl jsem z něho strach, šel jsem za ním. Maminka mě prosila, abych ho nechal, že ho nikdy takového neviděla. Až za chvíli jsem se jí vytrhl a utíkal jsem za ním. Doběhl jsem k vratům, na které vždycky maloval na prvního máje pěticílé hvězdy. Dnes tam vyryl dvě velké hvězdy. Stál jsem a počítal cípy: Jeden cíp - dva - tři - čtyři - pět - šest cípů ... Stoupl jsem si ještě blíž, jako bych nevěřil vlastním očím. Tatínek myslel, že chci ty židovské hvězdy smazat, zvedl nahoru sekeru. Ale nechtěl jsem je smazat, moc dobře jsem ho chápal. 0 těch vrat přestal být komunistou a stal se zase židem. Dívali jsme se na sebe. Měl v očích něco, co jsem u něho nikdy předtím neviděl. V těch očích bylo hrozné zklamání, beznaděj azou- falost člověka, který chtěl přejít po pevném mostě na druhou stranu řeky a ten most tam ve skutečnosti nebyl. V těch jeho očích se také houpal na provaze Slánský aMargolius. Kolem dokola zpívali v podvečer ptáci a bylo to jako staré židovské žalmy. Sklonil sekeru a sedl sivpodvlí- kačkách na židli, co tu vždycky stála pro příchozí, kteří byli unavení cestou nebo životem. Cekal, až pro něho také přijdou. Ale nikdo pro něho nepřicházel. Neměl žádnou moc a nevedl žádný úřad. Byl moc malý pán. Pěstoval v té době už jenom králíky. Když jsem se v noci podíval ven, seděl tam pořád na té židli. Padala zrovna zlatá hvězda a byla krásnější a možná dokonce spravedlivější, než všechny hvězdy na této divné zemi. Tataři v čs. diplomatických službách JIŘÍ HOCHMAN Návštěva československého velvyslanectví ve Washingtonu zanechává nezapomenutelný dojem v našich krajanech, kteří tam zavítají za účelem cestovních záležitostí. To musíte vidět, řekl mi krajan Neplecha, když mi v Cincinnati ukazoval svůj rodný mrakodrap. Dal jsem se zlákat, i když jsem se trochu bál, abych tam nepotkal pod- plukovníka Janouška. Pro jistotu jsem si cestou koupil falešnou pleš. Když jsem ji rozbalil, zjistil jsem, že je z Německé demokratické republiky. čs. velvyslanectví je v údolí Skalistého potoka, kde jsou často mlhy, takže se tam ledacos ztratí. Postavilo se to již v normalisaci, neboť se s tím patrně počítalo. Zájemci o víza jsou uvedeni do místnosti, kde je starší pingpongový stůl a pár židlí. Všechno je přišroubováno k podlaze, protože nikomu se nedá věřit. Na zdi je obraz Gustava Husáka, který se potí. Na toho mě krajan Neplecha upozornil hned, jak jsme tam vstupovali. Rač205 [pageend18]te si všimnout, jakýho tam mají vyžranýho Lenina, šeptal mi dosti nahlas. Chtěl jsem ho opravit, ale vzdal jsem to. Bůhví, kam bychom se při tom vysvětlování dostali. Ve zdi byla dvě malá okénka se zašupovacími dvířky. Když referenti vydávají instrukce stranám, trochu to vždycky otevřou. Jinak je Co zavřené na rýgl, aby imperialisté neviděli dovnitř. Bylo nás tam toho dne imperialistů asi šest a seděli jsme jako pěny. V takovém prostředí si člověk zase rychle připomene, že jako občan je úplná nula referentům na pospas, ačkoli ještě den předtím se nás doprošoval šerif, abychom pro něho laskavě hlasovali. Jeden krajan nemohl přečíst jakousi kolonku na dotazníku a zaťukal proto na přepážku, aby mu to úředník objasnil. Překližka se po chvíli pohnula a škvírou někdo pravil: Čakajte, občan! Přivolám súdruha, ktorý premáva čítanie. šoupačka se zavřela a občan měl co dělat, aby mu nepřiškřípla ruku. Neplecha mi řekl: Pozorujete to? Ohromný, co? Je to princip parity, vysvětloval jsem mu šeptem, abych se neprozradil. Polovina diplomatů čte, druhá polovina píše. Je to tak dobrý z hlediska ostražitosti, protože takovéj úzkej specialista většinou neuteče. Čekali jsme na soudruha, který ovládá čtení. Asi za hodinu se okénko zase pootevřelo a někdo řekl: Davajte to suda, keď sa na to pozeram. Ruka s dotazníkem zmizela v díře, ale za chvilku už byla zase venku a hlas řekl: Ja čitáju toiko cyriliku. Súdruh, co čítá latinku, má svačinu. Jedna krajanka slovenské národnosti nám řekla, že se diví, proč máme na našem velvyslanectví tolik Wasserpoláků, když nám Slezsko prohrála už Marie Terezie. U stolu vyplňoval kolonku "členství v masových organisacích" jeden krajan z Chicaga, původem z Ostravy. Pracuji na jatkách - napsal bez zaváhání. Pak řekl, že tam nejsou žádní Wasserpoláci, aby ta dáma laskavě nechala na hlavě, že to jsou Rusíni. Vzpomněl jsem si na jediného Rusína, kterého znám, aniž bych ho musel jmenovat, ale krajan dodal: Poznáte to podle toho, že jsou cejtit česnekem. Všichni jsme se snažili čuchat, a opravdu, zdálo se, že tam je cítit česnek. Za přepážkou tlumeně zvonil telefon, ale hlasy nebylo slyšet, mají tam polstrování, aby imperialisté nic neslyšeli. Pak se zase šoupačka otevřela a hlas řekl: Všetki zaplatíte trináctjjať- desiať. Duch kasáren zavanul místností a nenamítajíce naprosto ničeho, do jednoho jsem vyplázli po třinácti dolarech padesáti, a to hotově, protože kre- ditkarty a šeky neberou. Když se okénko zavřelo, někdo řekl: Jak to, včera vybírali jenom devět dolarů?! Wasserpolák řekl: Když jsem zde byl před vánoci, vybírali deset třicet. Okénko se odšouplo a hlas zaduněl: Keď sa vám to tuna nepáči, idete dámo j ! Raději jsme mlčeli, až se konečně ozval hlas od překážky: Motyčka, Ho- ward Gregory! Krajan Motyčka se zvedl a nejistě se postavil k okénku. Podali mu nějaký papír, načež se to zase zavřelo. Vízum se vám neuděluje, četli jsme krajanu Motyčkovi přes rameno. Pode- psán Tatar v.r. To bylo všechno. Podepsán však Tatar nebyl, bylo to jen strojem. Mně to již taky třikrát podepsal nějakej Tatar, řekl jiný krajan v radosti, že tam má známého. Muž z Chicaga vyndal z kapes několik papírů a po něm se začali šacovat 206 [pageend19]všichni. Bylo to na všech dopisech: Míru zdar! Tatar v.r. Slovenská krajanka vznesla zajímavou otázku, zdali si myslíme, že tam mají Tatara jenom jednoho, anebo více? Většina se přikláněla k názoru, že jich bude více. Jen optimista Neplecha řekl, že by to mohl být také jenom trade-mark. Někdo pravil: Pánové, jsme na špatným vyslanectví. Třináct dolarů v pekle ...! Mlčel jsem, i když jsem si myslel, že jsme na správném vyslanectví, ale o několik let předčasně. Když nám to všem zamítli, a to dokonce i mně, ačkoli jsem si nezažádal, poděkovali jsme Tatarům za přepážkou a odebrali se na parkoviště. Od potoka šel právě diplomatický rada soudruh Soleckýanesl košík s houbami pro závodní kantýnu. Ze zamřížovaného okna v suterénu na nás mával jakýsi muž s knírem a křičel: Eljén, eljén! Raději jsme šlápli na plyn, neuvědomujíce si, že každá vláda má prostě takové diplomaty, kteří ji nejlépe reprezentují. X X X X X X N G.DE^iCn qa\<z.i\<z vladíslav m.cimburtzk woMlebqosse Z 8ool zurich. tel ol-2117)lo PRESENTUJE VELKOU VÝSTAVU KARIKATUR PAVLA KANTORKA HOmO VŠECHNY ORIGINÁL KRESBY JSOU ZARÁMOVANÉ A SIGNOVANÉ 28.10.-20.11.1977 ÚTERÝ-PÁTEK 10-12,14-18 PO DOBU VÝSTAV SOBOTA 10-20 SRDEČNÉ VAS VÍTÁM NA KUS SMÍCHU ’!!!!!! 207 [pageend20]z exilové tvorby Míchal RACEK ; Dělají šaty člověka ? Z cyklu "Z rodinných záznamů” "Marně vám to říkám, Mike, vy Češi máte palice jako ze žuly. Vy jen tak ten svůj konzervatizmus, národnost, na tom si zakládáte, ale že taky musíte umět reprezentovat svou osobnost, to vás nenapadne." Mluvil to můj nadřízený, a tak jsem mlčel. Ani jsem se ho neptal, jak je z tak malého platu možno ušetřit na reprezentaci. Mlčet, když nadřízený mluví, se vyplatí i v Americe. "Tak už jen ty šaty. Strojíte se sice slušně a čistě, máte i určitý styl, ale profesionál má jít s dobou a má se starat o to, co je právě nejmodernější. Už jen aby vám lidi věřili." Nedávno mě vrátil z práce domů, poněvadž jsem měl kalhoty po dešti trochu pomačkané. Nějak mu nenapadlo, že člověk může zmoknout a že déšť se o šaty nestará. "Nebo ty vlasy. Když jste přišel a měl ježka, to byl úplný militarismus. Aly ty uhlazené vlasy na pěšinku zase vyjadřují politické zpátečnictví. To vás nenapadne, že lidé vás hodnotí taky podle vlasů?" Snad ano, ale každý nemá plat na salón krásy. "Nebo ty voňavky. Tady máte i pro pány celou produkci parfumů. Podle vás Čechů by ten průmysl musel zkrachovat." Vždy jsem věřil, že nejdůležitější je vonět čistotou. Ale mluvil to můj šéf a tak jsem mlčel. "0 vaši práci mluvit nebudeme. Vy Češi jste ovšem dříči. Ale celkově jsme s vámi nespokojeni a tak vám musím oznámit, že váš pracovní čas se snižuje na polovinu, a nejste-li spokojen, hledejte si jiné místo." Co ty přesčasy, křičelo to ve mně. Co ty schůze vnucované ve volném čase pomalu už jako v komunismu. Ale to už tak bývá, že to, co křičí v nás, bývá potichu mimo nás. Ani v Americe se nevyplácí křičet na šéfa. To křičí jen mysl, ale ústa dokáží ještě tu virtuozitu, že se usmívají se zdvořilou po- kryteckostí. Dopotácel jsem se domů, zatínal pěsti a volal na pomoc samotného dábla. V poštovní schránce jsem našel jakousi reklamu. "Proč nezkusíte ještě dnes? Stačí předčítat si před usnutím tuto krátkou formulku a Váš život se změní. Po tomto důkazu si už rádi objednáte naši novou knihu..." Ano, tak se dělá reklama v Americe. Prohlížel jsem si formulku, ale tak nějak mi nedávala žádný význam. Vztekle jsem sebou hodil na lůžko a odříkával jsem jakési nesmyslné slabiky: Beleme-beleme-beleme-beleme..., ale pozvolna se dostavoval pocit, jako když tichý hlas naléhá: Usni a poddej se! 208 [pageend21]Najednou jsem však stál na nohou. Vždyť mám jít ještě k holiči, jinak by mě ten můj trapičský šéf dokázal třeba znovu vrátit domů. Běžel jsem po ulici, ale holič měl už zavříno. Bloudil jsem očima bezradně kolem a najednou vidím nový nápis "Salon krásy pro pány a dámy" - to tu ještě nedávno nebylo. A jakási rudovláska na mne ve výkladu kývá. Jako když mě někdo lehce pozvedne, najednou jsem vstoupil. "Jen pojďte," šveholila, "já vím, co potřebujete, my z vás opravdu uděláme člověka.” Posadil jsem se do hlubokého křesla, nasadila mi jakousi kuklu. Pak mi něčím postříkala vlasy a přes kuklu je hnětla. Pak mi ponořila hlavu do teplé vody a hnětla vlasy znovu. Nato vzala do rukou jakýsi přístroj, který vypadal jako model lunární soustavy, a začala mi vlasy vysušovat asi podle pohybu, který vykonává Země kolem Slunce. Všelijak mi vlasy projížděla, smetala přebytek malým smetáčkem, kterým mi dvakrát vnikla do očí, snad jí vadilo, že jsem se na ni díval příliš se zalíbením. Za podívanou se tu asi neplatí. Rudovláska tancovala kolem mne stále rychleji a vykonávala prostocviky, za něž by se nemusel stydět ani cvičenec při sokolském sletu. Dívala se na mne s nějakého žebříčku, pak zase zdola v pokleku, pak mi zapíchala do hlavy tisíce špendlíků a zase je postupně vyjímala, vydrhla mi obočí a nakonec mě dotáhla do vedlejší místnosti. "K modernímu účesu se hodí moderní oblek," nedbala mých rozpaků, stáhla ze mne šaty a vecpala mě do kostýmu zvláštních barev. Pak mě vedla před zrcadlo, ale neviděl jsem sám sebe. To musei být někdo jiný, snad nějaký filmový herec, nebo klaun. Ale bylo v tom něco impozantního. Hebká ručka mi podala účet... Zatmělo se mi před očima, ale pohotově jsem ještě ve starých šatech našel peněženku a náhodou jsem v ní měl dost bankovek. Co se dá dělat? Několikrát se omezí oběd a nebude na večeři, ale snad to stojí za to. "Ty staré šaty dáme na dobročinný účel," šeptala mi, "ty se nosily předloni, ale už loni moc ne." Vtiskla mi ještě vizitku kadeřnictví a půvabně přednesla výzvu, abych zase přišel, kdykoli budu mít nějaký problém. Belem-beleme-beleme-beleme odříkával jsem si to či ne? Ale před obchodem jsem se zastavil jak zmámen, přede dveřmi stálo auto; auto mého šéfa a ten valil oči a vyskočil z vozu. "Mike, jste to vy? Ani bych vás nepoznal. Vidíte, jak se umíte přizpůsobit, když chcete. Musíte se mnou, představím vás své paní. No, teď vypadáte profesionáoně." Vezl mě na nějaký večírek, kde jsem se musel představit též jeho hostům a byl mezi nimi i nejvyšší šéf nemocnice a skupina delegátů z jakési vzdálené organizace. Jedna připostarší slečna se k mému nadřízenému obrátila a přes svůj vék řekla s nepřekonatelným půvabem: "Máte zajímavé hosty, Richarde." Pří večeři, které říkali "výborný biftek" a která tni chutnala jako tuhý papír, mi zašeptal: "Už to s tou prací nějak dáme dohromady. Všechno se spraví. Na delegáty jste zapůsobil výborně." Vyzvali mé, abych také promluvil. Zvedl jsem skleničku, pronesl přípitek, a tu jsem najednou v číšce zahlédl nejasně obraz své rusovlásky, která naléhavé šeptala: "Jen nic vážného, i z utrpení si musíte dělat švandu." A pojednou, jako když sama do mne vklouzne, mi z úst vycházela slova jako řinoucí se voda z vodovodu. Vyprávěl jsem jim pohádky o tom, jaká je to švanda, že lidé v Čechách nemají svobodu, jak jsem se smíchy prohýbal pod policejním výslechem, jak se můžeme uřičet smíchy při pohledu na někoho, koho náš režim v koncentráku zmrzačil. A kdykoliv jsem něco řekl, odpověděl mi řev smíchu. Pak mi zazpívali "To je naše Amerika ..." a hostitel mě doprovodil ze dveří. 209 [pageend22]Vyšel až k autu a podotkl, že nebudeme ani volat taxíka, že pro něho bude ctí dovézt mě domů. Jenže já jsem na čerstvém vzduchu nějak vystřízlivěl. Nebo to snad bylo tím, že jsem přestal odříkávat v duchu to beleme-beleme-beieme a nebyl jsem už pod vlivem své rudovlásky. Najednou mě to popadlo. Jak to zpívali Voskovec a Werich: Je to pravda odvěká, šaty dělaj člověka - a to u nás to nebylo ani zdaleka tak zlé jako zde. Tolik pamatuji, že jsem svého šéfa popadl jak hadrového panáka, dal jsem mu pravý hák, pak zase levý, ani se nebránil a já ho mlátil a hulákal: "Tak tomuhle říkáte kultura, vy Američani? Rozumíte jen pitomým kovbojkám, práce vám nevoní, odbornost vás nezajímá, ale ty hadry a ty vodičky, kterými se stříkáte, to vás omámí? A že támhle krvácí přepadený národ, to není tak důležité? Tak tedy si jich naber, ty jeden mizero americkéj, ty jeden reprezentante tý vaší americký povrchnosti, ty profesionále..." Rozmlátil jsem mu hlavu, rozkopal auto a pak jsem se probudil a zjistil jsem, že mám rozmlácený noční stolek, rozbitou stolní lampu, roztrhanou podušku a prasklé okno u lůžka, pod nímž jsem ležel. Bylo ticho, maminka asi tvrdě spala, že se nepřišla podívat, co se to tu děje. Podíval jsem se do zrcadla, ale viděl jsem jen pitomý obličej s konzervativním účesem, běžné šaty a v jejich kapse pár zbylých bankovek. Tak ta rudovláska byla jen sen? To by bylo škoda! Ale nejhorší je, že mezi osobními doklady najdu asi taky zprávu o snížení platu. A tak jsem uvažoval. Oni tolik času ztráví zevnějškem, že jim nezbude ani energie na myšlení. A pak ovšem prohrávají války, ustupují sovětům, ač by ještě dnes stačilo pořádně zadupat a ... Ale nějak jsem vystoupil z normálního světa, už asi ano, poněvadž dodnes sedím na lůžku, nikdo nepřišel, aby zvedl noční stolek a upravil mi lůžko, ani nesvítá, ač by už dávno mělo být ráno, a já se bojím rozeznat, co je pravda a co je sen. Michal RACEK: Maminka Já ještě ležím zahalen podzimním šerem jitra jak vlažným obkladem a někdy jen magií malé žárovky hledím si přivolat šedivý den Matčiny kroky však šustí zahradou jako když smyčcem přejíždíš stébla trávy Zvláštní housle mi zvěstují příchod ranních písní i skřípotu a před číškou pohodlí mě mírně varují Podzimní jitra se často do očí smutně zadírají Ale nová míza jak pohon se načerpá do nohou a všechna ta jitra budou snesitelná dokud mě matčiny kroky budou probouzet tmou 210 [pageend23]historická dobrodružství Muž, o němž budeme vyprávět, Fernao de Magalhaes, se narodil roku 1480, uprostřed druhé poloviny 15.století, které bylo věkem odvážných zámořských cest a objevů — věkem Diazova obeplutí mysu Dobré naděje, Gamova dosažení Indie a Kolumbova objevení Ameriky. Později se tento portugalský voják, dobrodruh a námořník, známý nyní též jako Magallan, sám vydal na velkou plavbu, aby našel kratší spojení mezi Evropou a Moiukami (ostrovy Koření), než byla dosavadní plavba kolem mysu Dobré naděje. Koku 1519 vyplul s pěti lodlni ve službách španělského krále, roku 1520 skutečně objevil předpokládaný průliv, jenž dostal později jeho jméno, a jako první jím proplul z Atlantického oceánu do Pacifiku. Cestu ale nedokončil — už příštího roku byl zabit domorodci na Filipínách, avšak jediná zbylá jeho loď — Victoria — se vrátila do Španělska a dokončila tak první plavbu kolem světa. Čtyři a půl století později se po stopách tohoto podivuhodného muže, jehož přínos k vývoji lidstva je nedocenitelný, vydal z pověření časo* pisu National Geographic kapitán Alan Villlers se svou Ženou Nancy. Dívali se kolem sebe nejen očima Magalhaesovýma, ale i očima lidí dvacátého století. 0 to je jejich zpráva zajímavější a plastičtější: první cesta Večerní klid v zátoce San Julián na jihu argentinského pobřeží byl onoho 1.dubna 1520 klamný. Pět bach- ratých lodí - v této chvíli měly už za sebou šest měsíců plavby a šest tisíc námořních mil - se zrcadlilo v hladině zátoky a jejich stěžně a ráhna se kymácely na pozadí hvězdnatého nebe. Malá flotila o méně než 300 mužích posádky tu zakotvila, aby přečkala zimu. K přezimování se San Julián hodil výtečně. Byl chráněn před větry a měl dostatek ryb a pitné vody. Přátelsky se chovali i domorodí obyvatelé - obři, vysocí Lidé s mohutnými chodidly (snad proto, že měli nohy zabaleny do husté vrstvy travin). Pro tyto velké nohy - Španělsky patagones - je Magalhaes nazval Patagonci a jejich zemi Pata- gonií. Zátoka se zdála být i vhodným odrazovým můstkem při hledání hlavního cíle cesty, úžiny, která by vedla z Atlantiku do Indického oceánu a k bohatstvím ostrovů Koření. 0 této zkratce, která by pro kvetoucí obchod se zámořským kořením znamenala nesmírně mnoho, se hodně mluvilo, nikdo ji však dosud nenašel a nebylo ani docela jisté, že skutečně existuje. Magalhaesovj' nedostatečně oplachtěné a střevícům podobné lodě se však neodvažovaly plout ve stále se zhoršujícím počasí do neklidných vod, které byly před nimi. 1 když to nikdo netušil, blížily se k nejnebezpečnějšímu místu námořnického světa - ke špici Jižní Ameriky, 211 [pageend24]u níž se nedaleko Antarktidy setkává Atlantický oceán s Tichým. Magalhaes musel tedy čekat do jara, i když si byl vědom, že zahálka plavců bude zárodkem neklidu. Bylo ho už beztak dost. Magalhaes by) Portugalec, ale velel výpravě španělského krále. I když se před dvěma a půl lety přihlásil ke španělské národnosti, byl pro Španěly, kteří tvořili jeho posádku, stále ještě cizákem. Nadto ho spíše než za zvídavého námořníka pokládali za krutého otrokáře, který žene lodi i lidi na nejzazší konec světa — k čemu? Pro nějakou cestu na západ, o které Magalhaes tvrdil, že vede k ostrovům Koření. Kdo ví!? A teď tu trčí v nějakém zapomenutém koutě světa a choulí se ve studených a nepohodlných lodích, kde to zatraceně táhne. Velitelé lodí a vyšší důstojníci jsou španělští šlechtici, zatímco jejich vůdcem je nějaký zchromlý renegát, kterého se zřekl i jeho vlastní král. A tak chystali náhlou vzpouru, aby se zbavili jeho i jeho zatraceně pitomých nápadů. Druhý den poté, co zakotvil v zátoce, pozval Magalhaes kapitány a vyšší důstojníky lodí Concepción, San Antonio, Victoria a drobné smrtí všech. A to něco znamenalo. Magalhaes přikročil k činu hned té noci. Poslal člun ke kapitánovi Victorie, urozenému pokladníkovi flotily Luisu de Mendozovi, aby se okamžitě hlásil na palubě vlajkové lodi. Mendoza zaklonil hlavu a bohatýrsky se rozesmál. Byla to však poslední věc na světě, kterou udělal, protože poučený posel mu okamžitě hmátl po vousu, odhalil mu hrdlo a prořízl je dýkou. Stejně naložil Magalhaes s kapitánem San Antonia Gasparem de Quesadou. Třetí vzbouřený kapitán, Juan de Cartagena, který byl oblíbencem španělského krále, byl pouze vysazen na patagonské pobřeží. Vzpoura byla potlačena, ještě než jaksepatří začala. Takový byl Fernao de Magalhaes. Jiný, váhavější velitel by ztratil všechno. Magalhaes měl ovšem své energie zapotřebí. Proti jeho zoufale namáhavé cestě byla Kolumbova plavba pouhou procházkou v záři slunce a vanu pasátů. Tenhle zamračený a paličatý Portugalec však musel hnát svou neochotnou flotilu skoro k Antarktidě, aby našel cestu kolem Ameriky a aby se dostal k ostrovům Koření. Tehdy totiž byl hřebíček a ostat- kolem světa karavely Santiago, aby přišli poobědvat na palubu jeho vlajkové lodi Trinidad. Nepřišel ani jeden Španěl — šlo o zřejmou dohodu. Místo toho vzkázali Magalhaesovi, že mu tři jeho lodi vypovídají poslušnost. S tím si ovšem Magalhaes dovedl poradit, šlo přece o vzpouru, na kterou byl trest smrti, španěle byli sice v Magalhaesově flotile ve většině, španělský král Karel však dal vrchnímu veliteli "právo provazu a nože”, tedy moc nad životem i ní druhy kuchyňského koření zdrojem bohatství — nejvíc jich rostlo právě na Molukách. Podle Magalhaesovy teorie měly tyto ostrovy ležet někde nepříliš daleko od Nového světa, a plavba k nim z Evropy západním směrem by proto byla kratší než cesta kolem Afriky. X X X X X Svou velkou plavbu organizoval Magalhaes ve španělské Seville. Na rozdíl od vesnice Sabrosy na horna212 [pageend25]tém portugalském severu , kde jsou na jeho rodném domě hned dvě pamětní desky, připomínající, že tu velký mořeplavec spatřil světlo světa někdy kolem roku 1480, jsou v Seville vyhrazeny pocty nikoli Magalhae- sovi, nýbrž Španělu Juanu Sebastiánu del Canovi, který se sice zúčastnil vzpoury v San Juliánu, zůstal však naživu a po Magalhaesově smrti se ujal velení poslední zbylé lodě, dovedl ji zpět do Španělska a přivezl náklad hřebíčku, který aspoň zčásti uhradil náklady na výpravu. Jeho socha dnes shlíží na město. V Seville je nejedna stavba — například Zlatá věž —, která stála už tehdy a kterou Magalhaes viděl. Zajeli jsme si i k malebnému ústí Guadalquiviru u Sanlúcar de Barrame- da. Při troše představivosti jsme jasně viděli Magalhaesovu flotilu kotvící tam v létě 1519. Dnešního člověka musí přímo ohromit nepatrné rozměry lodí, které se na velkou plavbu připravovaly. San Antonio měla (podle tehdejších počtů) 120 tun, Trinidad 110, Concepción 90, Vic- toria 85 a Santiago 75. I ta největší byla menší než Mayflower (na které roku 1620 připluli první puritánští vystěhovalci z Anglie do Ameriky) a ta nebyla větší než dnešní přístavní remorkéry! Odtud si to Magalhaes namířil přes Kanárské ostrovy, kde doplnil své zásoby a přibral dalších pětadvacet námořníků, k brazilskému pobřeží u Recife. Jeho flotila pak sledovala jihoamerický břeh kolem dnešního Ria de Janeiro a Buenos Aires a dolů podél patagonského pobřeží. Předpokládaná zkratka k Indii však nebyla k nalezení. Teprve když — po překonání vzpoury — opustil Magalhaes pozdě v jižní zimě roku 1520 zátoku San Julián, došlo 21.října k radostné události: objevilo se ústí hledané úžiny. Ale i do tohoto úspěchu byla přimíšena kapka hořkosti. Magalhaes vyslal dvě své lodi — San Antonio a Concepción — napřed, aby ohledaly cestu a vyhlédly vhodná kotviště. San Antonio se již neobjevila. Později se ukázalo, že její důstojníci přemohli kapitána, v noci obrátili loď a pluli zpátky domů do Španělska. Se třemi zbývajícími lodtai — malé Santiago bylo zničeno už předtím při plavbě podél jihoamerického pobřeží — pokračoval Magalhaes v cestě úžinou. Byla to plavba plná nesnází, ale také podivuhodných krás. Počasí bylo vcelku dobré a okolí půvabné. Italský kronikář Antonio Pigafetta, který se cesty účastnil a který ji zachytil ve svém deníku, o tom napsal: "Nazvali jsme tuto úžinu úžinou Patagonskou. Nacházeli jsme v ní dobré přístavy a kotviště, dobrou vodu, dostatek dřeva a plno ryb podobných sardinkám...” Nancy a já jsme sledovali Magai- haesovy stopy — my ovšem na velké dopravní lodi Gripsholm. Ten rozdíl! Nádherná loď o dvaceti tisících tun poskytovala veškerý komfort luxusního hotelu. Za dva dny jsme pohodlně a beze spěchu urazili cestu, která Magalhaesovi trvala 38 dní. On ovšem úžinu zkoumal a jejích 310 námořních mil proplul na některých místech třeba třikrát. V Punta Arenas — přibližně v polovině cesty úžinou — Gripsholm zakotvila, takže jsem mohl vystoupit na břeh a poklonit se Magalhaesově soše, jednomu z mála pomníků tohoto muže na světě. Magalhaes byl nesporně člověk, který dovedl ocenit pokrok, jinak by se byl přece nevydal na cestu, která změnila tehdejší námořnický svět. Měl by proto jistě radost, kdyby viděl, že dnes se "jeho" úžiny používá stále víc. Proplouvají jí obrovské tankové lodi i rozměrné nákladní lodi na dopravu rudy, pro které je Panamský průplav malý. Viděli jsme několik těchto obrů o nějakém čtvrt milionu tun, jak se sunuly úžinou jako plovoucí hory. Úžina byla tedy nalezena. Co však následovalo potom, bylo strašlivé. 1 Magalhaes možná nejednou litoval, že se na svou plavbu vydal. "Ve středu 28.listopadu 1520," píše Pigafetta ve svém deníku, "jsme vypluli z úžiny a octli se v Tichém oceánu, kde jsme se plavili po tři 213 [pageend26]měsíce a dvacet dní, aniž jsme mohli doplnit své zásoby nebo naložit nějaké občerstvení. Pojídali jsme jen staré suchary rozdrcené na prášek a páchnoucí krysí močí. Jedli jsme také volskou kůži, která však byla velmi tuhá, a museli jsme ji proto nejdřív máčet po celé dny v moři a pak pražit na žhavém uhlí. Voda, kterou jsme pili, byla špinavě žlutá... Nejhorší ze všeho však byla nemoc, při které lidem otékaly dásně tak, že nemohli vůbec jíst (kurdě- je - pozn.autora). Tak jich zemřelo devětadvacet... Pětadvacet nebo třicet dalších onemocnělo různými jinými chorobami, takže zdravých zůstalo jen velmi málo..." A tak míjel den po dni — počasí bylo nádherné — a tichomořské pasáty unášely tři malé lodi, jejichž uštvaným a vyhladovělým posádkám, obklopeným nekonečně prázdným obzorem, připadalo, že jsou poslední tři lodi na světě. Po sto dní pokračovalo toto plížení a námořníci byli už tak zesláblí, že bylo zapotřebí šesti nebo osmi lidí, aby vykonali práci, na kterou by byl dříve hravě stačil jeden jediný. Po devětadevadesátí dnech — v březnu 1521 — konečně Trinidad, Victoria a Concepción dopluly do dobrého přístavu. Byly tam kokosové ořechy a cukrová třtina, chutné ryby, banány a jiné pochoutky. Byl to ostrov Guam v severní části Pacifiku. Zničenému Magalhaesovi už muselo být jasné, že ta nepředvídaně a nekonečně dlouhá pouť bořila jeho naděje a popírala samotný smysl jeho výpravy. Tohle přece nebyla rozhodně praktická cesta k ostrovům Koření! Plavba kolem mysu Dobré naděje byla lepší a kratší. Jediné, co objevil, byl široký oceán, o jehož existencí neměl dosud žádný Evropan ani tušení. Od nynějška ovšem budou mít lepší představu o velikosti a tvaru svého světa. Na Guamu jsme zjistili, že místo, kde Magalahes zakotvil, je v dobrém stavu a že je tam dokonce pomník s jeho jménem. Drožkář, který nás tam dovezl, mluvil o přistání portugalského mořeplavce, jako by to bylo včera, i když od té chvíle uplynulo 450 let! Ukázalo se však, že Magalhaes není mužem drožkářova srdce: "Pojmenoval naše ostrovy Ladroněs! To znamená "zlodějské". A my tady nejsme přece žádní zloději!" Vypadal nesmírně rozhořčeně. X X X X X Z Guamu se Magalhaes vydal k západu. Tentokrát ho jeho pozoruhodný osud vedl neobyčejně bezpečnou oblastí Tichomoří a severovýchodní pasát vytrvale poháněl jeho lodě vpřed. Po týdenní skvělé plavbě se na obzoru ukázaly modravé obrysy Filipín. Námořníci zakotvili na jednom z menších ostrůvků blízko vznešeného Samaru, aby vyložili námořníky zachvácené kurdějemi. Tam se také dostali do prvního styku s domorodci. Ti k nim bez bázně přijížděli na svých člunech a přiváželi dary — banány a kokosové ořechy. Také Magalhaes je obdaroval: červenými čapkami, zrcátky, zvonečky. Později připlul sám náčelník se zlatým prutem a s košem plným Čerstvého zázvoru. Teď konečně Magalhaes věděl, že se blíží k ostrovům Koření. Tyto západní Filipíny byly pro Evropany objevem; jeho otrok Enrique, kterého před lety získal v Indonésií, však zjistil, že mu zdejší obyvatelé rozumějí. Magalhaes a jeho otrok vlastně nyní byli prvními lidmi, kteří obepluli zeměkouli. Enrique se v této oblasti narodil, jeho kapitán si tu odbýval svou vojenskou službu. Pak společně pluli do Španělska starou cestou Indickým oceánem, kolem mysu Dobré naděje a Atlantikem. Nyní tu byli znovu, připluli však z druhé strany — od jižního cípu Ameriky a přes širý Pacifik. Byli to první lidé, kteří dokázali, že svět je opravdu kulatý a dá se obeplout. Byli však už západně ostrovů Koření — Moluk —, protože minuli jejich zeměpisnou délku. Ujeli však už o polovinu více, než byla stará cesta kolem mysu Dobré naděje. 214 [pageend27]Se svou ženou jsem přiletěl z Guamu do Manily obrovitým tryskovým letounem, který by ve svém gigantickém trupu mohl přepravit Magalhaesovu vlajkovou lod? — ovšem bez stěžftů. Malé letadýlko nás pak dopravilo na ostrůvek Maktan, asi míli od Cebu. Tam, na Maktanu, jsme našli místo, kde Magalhaes zahynul. Pigafetta o tom vypráví takto: "V pátek 26.dubna 1521 poslal Zzula, náčelník řečeného ostrova Maktanu, jednoho ze svých synů, aby kapitánovi daroval dvě kozy, a vzkázal, že by splnil všechny své dané sliby, že však nemůže kvůli Cilapu- ovi, který odmítl poslušnost španělskému králi... A prosil, aby (Magalhaes) příští noci poslal jeden člun s několika muži, kteří by bojovali. Kapitán rozhodl, že se tam vypraví se třemi čluny. Přes naše naléhání, aby tam sám nechodil, přece jen jsme vyrazili o půlnoci — šedesát mužů v přílbách a pancířích. Dorazili jsme na Maktan tři hodiny před svítáním. Kapitán nechtěl v této časné hodině bojovat, ale poslal k pánu ostrova poselství, ve kterém slíbil jemu a jeho lidem přátelství, jestliže se uvolí poslouchat krále španělského, jestliže uznají křesťanského krále (Humabona, kterého Magalhaes předtím pokřtil - pozn. aut.) za svého pána a jestliže nám zaplatí daň. Jinak že poznají ostří našich kopí. Odpověděli, že mají bambusová kopí zakalená v ohni a že na ně máme zaútočit, chceme-li... Když nastal den, skočilo nás devětačtyřicet do vody a brodili jsme se na vzdálenost dvou dostřelů z kuší, než jsme dorazili k přístavišti. Naše čluny za námi nemohly, protože ve vodě byly kameny a skály. Když jsme dorazili ke břehu, zaútočili jsme na ně. Ti lidé se rozdělili na tři oddíly, dohromady jich bylo tisíc padesát osob. Jakmile nás spatřili, vrhli se na nás s hlasitým pokřikem — dva oddíly z boků a třetí zpředu. Kapitán nás rozdělil na dvě skupiny, a tak jsme zahájili boj. Naši vojáci pálili z hákovnic a stříleli z luků zdálky asi půl hodiny, ale bez výsledku, protože naše šípy se zabodávaly do jejich dřevěných štítů... Nepřítel nás zasypával deštěm šípů, bambusových kopí se železnými hroty a kamením, takže jsme se jen stěží ubránili. Když to kapitán viděl, poslal několik svých mužů, aby podpálili domy nepřátel a tím je zastrašili. Ti však byli ještě o to divočejší a odvážnější. Udeřili na nás zuřivě a jeden otrávený šíp probodl kapitánovi nohu. Ten vydal rozkaz k pomalému ústupu, lidé se však rozprchli a s kapitánem nás zůstalo jen asi šest nebo osm. Nepřátelé nám stříleli po nohou, protože viděli, že je máme nekryté. Naše kanóny, jimiž byly vyzbrojeny lodě, nám nebyly k ničemu, protože nesly příliš daleko — přestřelo- valy. Stále bojujíce a po kolena ve vodě jsme tak ustupovali na vzdálenost dostřelu kuše. Nepřátelé pořád za námi a zasypávali nás jedovatými šípy. Když rozpoznali kapitána, jejich šípy mu kolem hlavy jen pršely. Kapitán však byl statečný bojovník a s několika jinými odolával pevně více než hodinu. Dále už nechtěl ustupovat; jeden Ind mu mrštil bambusový oštěp do obličeje, ale kapitán ho v tom okamžiku zabil svým kopím, které zůstalo trčet v mrtvém těle. Chtěl pak vytasit meč, nemohl však vládnout rukou, protože ji měl probodnutou bambusovým kopím. Když to nepřátelé viděli, vrhli se všichni na něj, jeden z nich s velkým oštěpem, kterým zasáhl kapitánovu nohu. Ten padl tváří dolů. Nato se na něj všichni obořili železnými a bambusovými kopími, a tak ubili náš vzor, naše světlo, našeho věrného průvodce a vůdce. Zatímco byl obklopen nepřáteli, ještě několikrát se ohlédl, aby se přesvědčil, zda jsme všichni na lodích. Když jsme viděli, že je mrtev, snažili jsme se zachránit aspoň naše raněné a dopravili jsme je do člunů 11 Magalhaesovo tělo nebylo nalezeno a žádný Evropan už je nikdy neviděl. 215 [pageend28]Magalhaesova smrt neznamenala konec plavby — zbylé lodě musely dorazit na Moluky, aby tam nakoupily náklad hřebíčku, a s ním pak musely urazit ještě 11 000 mil, aby dokončily svou plavbu kolem zeměkoule. Ze tří zbylých lodí byla Concepción stará a prožraná červy. A protože nemoce a ztráty v bojích snížily i počty posádek (z 250, kteří dorazili k Jižní Americe, na necelé 100 na Filipínách), byla Concepción potopena. Její posádka a náklad byly rozděleny na Trinidad, jemuž velel kapitán Joao Carvalho, a na Victorii, jejíhož velení se později ujal Bask, kapitán Juan Sebastián del Cano. Od ostrova Cebu byly Moluky vzdáleny pouhých 600 mil. Týden nebo i méně by mělo stačit, aby k nim Trinidad a Victoria dorazily. Zubožené lodi však tři měsíce bloudily mezi filipínskými ostrovy, Suluským mořem a podél severního pobřeží Bornea (dnešního Kalimantanu) do Brunei. V Brunei jsme viděli veselé místní obyvatele žít více méně tak, jak je poznal Pigafetta, mnozí z nich v domcích postavených na "chůdách" na vodě, což je způsob, kterému tu dávají odedávna přednost, i když by se v této bohaté naftové zemi mohli kdykoli na požádání přestěhovat do "řádných" obydlí. "Staří lidé se nechtějí hnout ze svých domů na vodě," vysvětloval nám náš řidič a průvodce Ma. Chápali jsme je. Jejich chatrče jsou klimatizovány říčními větry a spojení s pevninou je neobyčejně zábavné — na kanoích s motorovým pohonem, které jejich vesele se šklebící plavci ženou rychlostí 15 až 20 uzlů, kličkujíce při tom mezi sloupy mostu. Dnes je ovšem v Brunei i hodně prvků moderního života — dobré školy, nemocnice, obdivuhodné nové muzeum, mešita se zlatou kopulí a krásné nové letiště. Nikdo však už dnes neví, kde se Carvalho rozhodl přirazit ke břehu. Dvě lodi se později musely vracet kolem severního cípu Bornea a Suluským mořem zpátky na východ, proplétat se přitom úskalími Suluských ostrovů a riskovat pověstné bezvětří této oblasti. Bezvětří bylo pro plachetnice nebezpečné hlavně tím, že zplihlé vetché plachty se při doteku stěžňů, ráhen a lanoví snadno trhaly. Když nakonec na počátku listopadu dopluly lodě k vytouženému cíli — ostrovům Koření, Molukám, začali je jejich kapitáni opravovat a nakládat — lépe řečeno nacpávat — hřebíčkem před odplutím na velkou cestu domů. Trinidad však nevydržela zatížení nákladu a v jejím boku se objevila trhlina. Nezbývalo, než drahocenný náklad znovu vyložit a znovu se pustit do zdlouhavé opravy. Juan Sebastián del Cano nyní velel na malé Victorii. 1 ona byla vrchovatě naplněna nákladem, ale vydržela. Na slunných Molukách se nežilo špatně, ale del Cano měl zřejmě starosti a spěchal odtud, než se objeví Portugalci, kteří by vetřelce velmi neradi viděli na "svých" ostrovech. Monzunové větry se brzy změní a dlouhá cesta, kterou měl del Cano před sebou, neskýtala příliš dobré vyhlídky. Rozhodl se proto, že odpluje bez Trinidadu. Tato loď se později pokusila znovu přeplout Tichý oceán do Panamy, poškozená bouřemi se však obrátila zpět a nakonec byla polapena Portugalci a definitivně zničena. Na Molukách si sice Victoria opatřila nové plachtoví, konopná lana však už nebyla náležitě impregnována dehtem a loď měla před sebou jedenáct tisíc mil! Mohla by se stát kořistí Portugalců, kterým papež zaručil monopol na obchod s ostrovy Koření. Del Cano se musel Portugalcům za každou cenu vyhnout. Měl dostatek mužů — 47 z původního mužstva a 13 nových domorodců. Bylo však třeba počítat s těžkými ztrátami . Del Cano dobře věděl, kde Portugalci obvykle plují domů: přes Ma- lakku, Gou a kolem Madagaskaru pod pasáty Indického oceánu a pak kolem mysu Dobré naděje. Vynaložil proto značnou péči, aby se portugalským lodím vyhnul. Pigafetta o tom píše: 216 [pageend29]''Abychom obepluli mys Dobré naděje, sestoupili jsme až dvaačtyřicet stupňů k jihu, k jižnímu pólu. Zůstali jsme nedaleko mysu po sedm týdnů se svinutými plachtami, protože západní a severozápadní vítr vanul proti nám a byla strašlivá bouře... je to nejstrašnější a nej- nebezpečnější mys na světě. Někteří naši lidé - jak nemocní tak i zdraví - si přáli zastavit v místě patřícím Portugalcům a zvaném Mosambik, protože do lodi se příliš nabírala voda, protože byli velmi prochladlí a nejvíce proto, že jsme už neměli co jíst kromě rýže a vody. Maso, které jsme měli v zásobárně, se totiž zkazilo a hnilo, protože jsme neměli dost soli. Jiní však, kterým více záleželo na cti než na vlastních životech, se rozhodli pokračovat v plavbě do Španělska, i kdyby měli zemřít.** Podniknout tak dalekou cestu v tak nebezpečných šířkách a na tak oslabené lodi znamenalo nesmírné riziko. Ale podařilo se to. Z atlantské strany mysu hnávaly jižní a jihovýchodní větry velké plachetnice k rovníku; severovýchodní větry je vedly přes obratníky a západní větry v severním Atlantiku je poháněly do evropských přístavů. Del Cano však dobře věděl, že právě tohle je cesta, na které by na něj mohli Portugalci číhat. Jako Bask však byl del Cano přivyklý tvrdé plavbě v Biskajském zálivu, a ne jen klidnějšímu Středomoří. Jediná potíž, kterou měl, nastala, když byl nucen zakotvit na portugalských Kapverdských ostrovech. Bylo to nezbytné, protože potřeboval doplnit zásoby. Naneštěstí - nebo spíše z hlouposti - se na břeh dostal balíček hřebíčku jako platidlo, španělská loď přivážející koření z oblasti, na kterou má Portugalsko monopol! Victoria musela všeho nechat a ujíždět, i když na břehu zůstalo ještě 13 mužů z posádky na pospas Portugalcům. % X M M X X Kapitán del Cano musel být po celý zbytek cesty hodně ostražitý, protože celé západní pobřeží Afriky bylo víceméně pod portugalskou kontrolou. Tím, že se však držel dále od břehu, měl i výhodnější vítr. Den za dnem postupovala Victoria dál a dál k severu a pustila se při tom daleko na západ, až k Azorám. Ještě skoro dva měsíce trvalo, než dorazila do ústí Guadalquiviru do přístavu Sanlúcar de Barrameda. Od chvíle, kdy opustila Moluky, uplynulo skoro sedm měsíců. A trvalo skoro tři roky ode dne, kdy Magalhaesova flotila vyplula ze Sevilly, než se její poslední loď vrátila domů. Od okamžiku, kdy se do Španělska vrátil San Antonio, nebylo o Magalhaesovi zpráv, a příjezd byl proto překvapením. Teď tady kotvila první loď v dějinách lidstva, která obeplula zeměkouli! Byl to čin tak úžasný, že nad ním lidé stáli v ustrnutí. Mnoho rodin už žilo ve smutku, když uplý- valy týdny, měsíce a roky a žádná další loď Magalhaesovy flotily se nevracela. Victoria měla při svém návratu do Sevilly jen osmnáct mužů posádky. (Oněch třináct, kteří byli zadrženi Portugalci na Kapverdských ostrovech, se ale později rovněž vrátilo a objevilo se také asi pět námořníků z lodi Trinidad.) Del Cano vedl všechny, kdo se mohli hýbat, ke dvěma svatyním - Santa Maria de la Victoria a Santa Maria de la Antigua. Šli bosi a v rukou drželi svíce, odříkávajíce žalmy díkůvzdání. Sevillští občané se zastavovali na ulicích, aby si prohlédli procházející skupinku a aby se podivovali jejich vychrtlým postavám. Jejich přátelé nepoznávali žádného z nich. Klopýtali kupředu jako kostlivci pokrytí hadry, při čemž ti schopnější podpírali své druhy, kteří byli kurdějemi docela zuboženi. Všichni se podobali starcům, skoro mrtvolám, i když nejstaršímu nebylo víc než čtyřicet let. Magalhaes byl ovšem už dlouho mrtev, když nyní del Cano vedl tyto smutné navrátilce. Plavba kolem zeměkoule a objevení úžiny byly jeho myšlenka, kterou uskutečnil s takovou důsledností. Snad právě ve chvíli, kdy obětoval svůj život 217 [pageend30]v šarvátce na Maktanu, už věděl, že pro něj nemůže být skutečného návratu - ani do Portugalska, ani do Španělska- Způsob, jakým krvavě potlačil vzpouru španělských důstojníků v San Juliánu, jakým nemilosrdně hnal své lodě i lidi nebezbečnou úžinou mezi Patagonií a Ohňovou zemí a nevypočitatelným nekonečnem velkého Pacifiku, jeho nezdolný duch a šílené nadšení, kterému někteří říkali bezohlednost - to všechno byly podstatné, i když snad nepopulární složky, jež tuto cestu umožnily. Snad by se tyto vlastnosti už nikdy nedokázaly vměstnat do klidnějšího života na pevnině. Magalhaesova vdova a jeho jediný syn zemřelí během oněch tří let, po které plavba trvala. Jeho ostatní dědicové nedostali za obětavost a úspěchy svého předka od Karla Španělského žádnou odměnu - ani mzdu, kterou mu byl panovník dlužen. Už nikdy nikdo nepodnikl větší námořní cestu než tu, kterou vymyslel a zorganizoval Magalhaes. A vlastně ještě ani dnes se jí nedostává náležitého ocenění. Vždyť Magalhaes rozšířil lidské vědění o celý velký oceán s ostrovy a souostrovími - a nejen vědění lidí, ale i svět, ve kterém žili! Obeplul zeměkouli! To byly hrdinské činy, jejichž velikost je až ohromující. Uznání však přicházelo pomalu. Magalhaesova úžina a jeho nový oceán nebyly Evropě k okamžitému užitku. Ani dnes není Magalhaesova památka příliš uctívána - ani ve Španělsku, ani v Portugalsku. Jeho přímí potomci vymřeli už dávno a Magalhae- sův rod doma v Sabrose už dávno zmizel. Nikdo neví, kde odpočívají Magal- haesovy kosti, výsledky jeho úžasné cesty jsou však dosud s námi a jeho jméno bude navždy symbolem velké myšlenky, víry v její uskutečnění, schopnosti a nezdolné energie - tedy hodnot, které stále ještě něco platí na této zeměkouli. X X X X X X X X X X 218 [pageend31]z exilových nakladatelství INDEX - Kdln Ukázka z románu Evy Kantůrkové : Pozůstalost pana Ábela ii Ve čtvrtek dopoledne si musel Jan Špaček ještě odbýt několik nutných pochůzek, zapsaných v kalendáři již před delší dobou. Vyrazil z úřadu brzy, dřív, než ho mohl potkat některý z představených; mohl by samozřejmě předstírat, že odchází za služebními povinnostmi, ale protivilo se mu hned po ránu odpovídat na otázky nebo dobíravé poznámky "kampak tak časně” anebo "my do úřadu, a doktor Špaček už z úřadu", otravoval ho tenhle protektorský humor představených... a mohl taky prostě říci, že pracoval už od šesti hodin, tedy v době, kdy jeho představení ještě dospávali, a ted* že utíká do automatu sníst obložený chleba a vypít černou kávu; mohl by jim dokonce předhodit, že on je jediným vedoucím odboru, který nemá vlastní sekretářku, a musí si tedy na kávu odbíhat do automatu, když není, kdo by mu ji uvařil; ale to by taky musel mluvit, usmívat se, smekat rádiovku a znovu ji pracně nasazovat, vysvětlovat, halasit... ne, ne, jednodušší je utéci dříve, než představení dorazí; samozřejmě že ho budou hledat, budou se ptát, kde byl, budou se mračit. Ale to už bude potom, a on jim napovídá cokoliv. Ráno přichystal své drahé rodině naposledy snídani, Dušanovi odměřil do šálku dvě lžičky kondenzovaného mléka, Evžence udělal správně silnou čajovou esenci a Mileně odměřil do hrníčku přesný díl umletého kávového prášku, na plynový sporák postavil hrnek s vodou odměřenou do tří Šálků, stačilo jen škrtnout sirkou, uvést vodu do varu a nalít; a rohlíky donesl z mlékárny čerstvé, namazal je máslem a do mističek navršil jahodový džem, a vše to dělal s radostí a dojetím. "Poslední snídaně, kterou jim někdo připravil," myslel si, "od zítřka nebudou snídat, vyletí z domova jak z holubníku a na poslední vteřinu," a pečlivě a dlouho urovnával ubrousky a šálky na talířích, až se sám nasnídat nestačil. Teprve nyní, když spěchal po Malostranském náměstí, dostal chuť zastavit se v pěkném, novém automatu Na hradbách, kde i takto po ránu movitějším zákazníkům pěkná slečna ugriluje telecí játra a nabídne k nim sklenku jugoslávského červeného vína, dobrého, nepančo- vaného; a ačkoliv by ani on nepohrdl telecími játry s osmaženými brambůrky, dal si jen to víno a slečně si posteskl: "Kdepak jatýrka, když živím pět dětí, které matka opustila," a natáhl nosem vábnou vůni vycházející z grilovacího přístroje, kde se právě opékaly 219 [pageend32]telecí medailonky. Slečna se zasmála, jak se takové hezké slečny u grilu smějí, snad o něco mileji, protože to bylo na něj, nalila mu skleničku a na důkaz, že ač chudý, přece je její vážený zákazník, přelila znaménko míry, přijal to s uznáním, pomysliv na to, že oč jemu nalila víc, o to jinému muži bude muset nalít méně, a potěšilo ho to. Dal si k vínu dvě křupavé topinky. Vzpružen dvěma jiskrnými decinkami spěchal za překupníkem cizích měn a tuzexových korun, byl to mladý muž, říkalo se mu Jaroslav, a scházel se s ním po telefonickém ujednání vždy na jiném místě. Neptal se pana Jaroslava ani na pravé jméno, ani na zdroj jeho zásob zahraničních měn, vždy jen oznámil, kolik obnáší jeho hotovost v českých stokorunách, a pokaždé ocenil Jaroslavovu platební pohotovost a fantazii při vybírání míst, na nichž se scházeli. Poprvé vybral místo ke schůzce on sám a vybral ho po logické úvaze: sešli se ve spořitelně, protože tam všichni, i ti, kteří tam pracují, i ti, kteří tam přicházejí, zacházejí s penězi, takže se mezi nimi oni dva docela dobře ztratí, ale byl to omyl; vzbudili pozornost právě proto, že se ocitli v prostředí, kde všichni měli co činit s penězi. Všichni si je totiž zcela bezostyšně, jako by to patřilo k věci, prohlíželi a sledovali jejich počínání, hned upadli do podezření, protože si peníze vyměňovali ne přes přepážku u pokladny, ale mezi sebou, z ruky do ruky, a museli spěšně odejít spočítat své balíčky ve vedlejším průjezdu. Po této zkušenosti určoval místa ke schůzkám výhradně pan Jaroslav a měl v tom šťastnou ruku: vybíral zásadně státní úřady, kde nemají s financemi nic společného, nebo jen přes ruku. Nej lepším se ukázalo být ministerstvo kultury, rozlezlé do mnoha paláců, pokaždé se mohli sejít v jiném a každý měl mnoho zákoutí, zákrutů, předsálí a předsíní, a v každém bylo dbáno o pohodlí návštěvníků, stačilo přijít a vybrat si, pod jakým stropem zasednou a v kterém fotelu se uvelebí. "Tenhle pan Jaroslav bude asi pěknej šejdíř," myslel si Jan Špaček, když kráčel za mužem v krátkém kožíšku a v manšestrových kalhotách do druhého patra Nosticova paláce; usedli vedle sebe do barokní lenošky na zkroucených nohách, chodba byla příjemně vytopená a pod nohama se červenaly běhouny, a vypadali jako čekatelé na přijetí u náměstka ministra, který měl dveře hned naproti nim; "Tváří se tak sebevědomě," myslel si dál Jan Špaček o panu Jaroslavovi, "že na něm jeho Šejdířství není téměř poznat," a ukázal zuby v neupřímném úsměvu, jemuž pan Jaroslav nevěnoval pozornost. No tak!, vyzval ho gestem ruky. "šest a půl," řekl Jan špaček. "Vyloučeno," zavrtěl pan Jaroslav hlavou. "Sedm!" "šest šest," zvýšil Jan špaček nabídku hned po prvním nesouhlasu, protože tuzexové koruny byly vzácné a dobře se prodávaly. Ale pan Jaroslav opět nesouhlasil: "Málo!" "Jakpak málo!?" zlobil se Jan špaček, "musím na tom mít aspoň těch čtyři sta korun.” "Přiražte si," řekl pan Jaroslav, "kurs je velice pohyblivý. Prodáte i za osm.” "Ne," odmítl Jan Špaček, "jsem ke svým lidem solidní, nejsem žádný vyděrač. Zato vy si nevážíte odběratele ve velkém. Jaképak vy máte riziko, prosím vás!? Čím větší kšeft, tím větší vaše jistota. Dáte mi tisíc bonů a vypaříte se. Ani neznám vaše jméno! Ale já prodávám v malém a kdokoliv z těch drobných nákupčích mě může udat. A prodávám hlavně ženám a víte, jaká jsou to nespolehlivá stvoření. Všechny mě znají jménem a stačí, aby se uřekly." A pan Jaroslav souhlasil: "Dobrá, půjdu níž. šest sedm." "Ne!" řekl tvrdošíjně Jan Špaček. "Šest šest nebo odcházím." Pan Jaroslav vytáhl z vnitřní kapsy kožíšku obálku: "No dobrá, ať na vás tratím," a podal ji Janovi. Byla to obálčička tenounká, ale Jan Špaček se jí chopil a milerád ji vyměnil za svou daleko tlustší. Svých deset malých papírků, čerstvě natištěných a hladkých, měl hned 220 [pageend33]přepočítaných a pan Jaroslav, dělaje ze stokorun úhledné hromádky, se ani nepohnul, když se z rohu chodby ozvaly kroky; ale ministerského úředníka ani nenapadlo podivit se čtyřem zeleným hromádkám, naopak, vlídně a přejíc- ně se usmál, patrně si pomysliv, že pod střechou jeho ministerstva některý z umělců právě realizuje svou smlouvu, a pan Jaroslav úsměv opětoval a Jan Špaček se úředníka optal, kolik je hodin. "Půl desáté!" zděsil se, "dnes nikam nepřijdu včas." Druhou schůzku měl na Starém Městě, spěchal tedy přes Karlův most, kde nedokázal přemoci zvyk oslovit svátého, podle něhož jej pojmenovali. "Ach, Jene, Jene,” spíše zlomyslně než účastně se usmál do skloněné hlavy Nepo- muckého, "postavil ses králi a utopili tě jako kočku." Jan dál klopil kormutlivě hlavu, přivyklý okázalé úctě i spílání, a špaček si vzpomněl na Evženku. Jednou takto neuctivě promluvil o svátém před ní a ona mu oponovala: "Nepostavit se králi," řekla, "nebyl by svatořečený. Teď stojí na každém mostě a je slavný." "Jenže o tom neví," řekl Jan špaček." "Ale víme o tom my," přela se dcera, "je to nejslavnější svátý. Ani Václava tak často nevidíš." To se už Jan špaček pohoršil. "Evženko," řekl, "člověk má dbát o své vnitřní hodnoty, a ne o něco tak pomyslného, jako je sláva svatořečení. Tím, že ho prohlásili za svátého, se nestal ani lepším, ani horším, protože se to stalo až po jeho smrti.” "Ale to je zase to tvoje překrucování. On nedělal nic pro slávu, on vůbec netušil, že ho prohlásí za svátého, když ho král Václav utopí. To jenom já říkám, Že je slavný, slavnější než kterýkoliv jiný svátý." "Ať tušil co tušil," řekl Jan špaček, "správně nejednal v žádném případě. Utopili ho jako kočku. To žádná sláva svatořečení nevyváží. Nikdy se nemá odporovat mocným," poučil ji. "Pf!” udělala pohrdlivě a Jan Špaček se rozzlobil: "Ne z úcty k nim, samozřejmě Že ne. Ale z principu! Nad mocnými nelze zvítězit. Ani duchem, ani mocí. Když mocný zjistí, že jsi chytřejší než on, urazí se. Když zjistí, že jsi hloupější, rozzlobí se. A ty nikdy nemáš tolik moci jako on, abys přemohla buď jeho urážku, nebo jeho zlobu." Evženka chvíli uvažovala a pak řekla škodolibě: "A co bys ty tedy udělal v jeho situaci? Jsi kněz a nesmíš vyzradit zpovědní tajemství, a jsi zároveň králův poddaný a král chce vědět, z čeho se zpovídá jeho žena." Jan Špaček se zasmál: "Ale to je přece jednoduché. Na tyhle trapné konce se musí myslet dřív, než by k nim mohlo vůbec dojít. Být Janem, nebyl bych ctižádostivý a nehrnul bych se ke dvoru, kde můžeš přijít kdykoliv o hlavu. Zpovídal bych hezky skromně staré chudé babky, od kterých žádné nebezpečí nehrozí. To víš, děvče," řekl, "kdo touží zpovídat královnu, toho pak utopí jako kočku..." - a Evženka, cítíc, že jeho náhled na svět nepřemůže, řekla aspoň zlomyslně: "Ať! Ale stejně ti ho vybrali za patrona." Zastavil se tedy u Jana, vytkl mu jeho nemoudrost, naklonil se nad destičku zapuštěnou do zábradlí a označující navěky v kameni místo následku Václavova krutého vzteku, a pohlédl dolů na studenou a temnou ubíhající vodu. "Brr!" otřásl se a potom už bez zastávky proběhl uličkami Starého Města a nikam už nezabočil, ačkoliv cestou minul několik výtečných hospod s vyhlášenými specialitami. "Betynka mi kafe nabídne,” pomyslel si, "Betynka se za tuzexové bony přetrhne," a spěchal velkou Karlovkou a malou Karlovkou, Malým rynkem a rynkem Velkým, s druhým Janem zde stojícím se nikdy do sporu nepouštěl, 221 [pageend34]uznávaje, že skutek tohoto Jana přesahuje jeho zkušenosti, a vstoupil do jedné z postranních ulic a pak už tam byl. "Dobrý den,” zahlaholil u dveří, "jsem tady, ranní ptáče, doskáču dneska daleko, Betynko, rukulíbám, jak se máš?" a Betynka vyskočila, poplašeně i nadšeně zároveň, nenapadlo ji nic lepšího, než se pokusit odpovědět právě tak rozverně. "To ti to trvá, ranní ptáče, než ke mně dohopsáš." Betynka byla neobratná odevždy a Jan špaček znechuceně sňal rádiovku z hlavy. Dosedl na nej- bližší židli a utřel z čela pomyslný pot. Betynka v jeho přítomnosti ztrácela glanc a hlavu, oči měla hned plaché jak panna, ačkoliv tělem byla spíše matróna, a snažila se chovat jako rozpustilá holčička. "Betynko," řekl Jan Špaček vlídně, aby se stačila vzpamatovat, "stárne- me« "To ty schody," přikývla ochotně, "já taky, než vyklušu to páté patro, jsem celá schvácená." "Jsem schvácený, jsem schvácený," opakoval po ní Jan Špaček vesele, "a něco si zasloužím.” "Kafíčko?" nabídla Betynka, "čajíček? Udělala bych s rumem." "Betynko,” zahrozil Jan špaček prstem, “ty mě chceš ošidit," a Betynka spiklenecky zamrkala: "Ty se ošidit nedáš," a vyklopila na levé straně psacího stolu přední stěnu, za níž by měly být v zásuvkách spisy, ale za níž byl ukryt maličký bar. Vyndala plochou lahvičku, na jejímž hrdle byli připevněni dva malí pejskové, černý a bílý. "Ale Betynko," řekl Jan Špaček zdrceně, "toho bych se moc rád napil, ale studeného, s ledem a se sodovkou," a Betynka zrůžověla jako vždycky, když se ukázalo, že něco nezvládla, a řekla smutně: "Ty si pořád vymýšlíš, jen abys mi zkazil radost." "Viska se bez sody pít nedá, a pít visku teplou, to už je hotové barbarství," trval Jan na svém, doufaje, že Betynka mu věnuje lahvičku celou, ale ta zhloupla natolik, že něco podobného ji vůbec nenapadlo. Zastrčila plochou láhev zpátky do stolu, a dokonce ani nezpozorovala Janův zklamaný pohled, kterým sledoval její pohyb, a postavila vodu na kávu. "Tak zase jen kafíčko," řekla a Jan povzdechl: Kdepak, chtít z téhle venkovanky vykřesat jiskru důvtipu! Ale už opět zpozorněl, protože než voda začala vřít, Betynka vyklopila pravou přední desku stolu. Ani za ní nebyly spisy, ale zboží: několik překrásných nahých dívek na prostředních dvoustranách Playboyů, několik Quicků s reportážemi o královských evropských rodinách, jedna Bible kralická, kterou si Jan Špaček speciálně vyžádal pro kolegyni z úřadu, a několik sešitků s pornografickými seriály ze Švédská, nad kterými se s jemným úsměvem zasnil. "Podívej, Betynko, jak je tahle dívenka krásná," řekl, "bože, jestlipak by nestála za hřích." Prozradil se. Betynka zalila dávky kávy v koflících vařící vodou a s rozpaky, které naprosto neslušely její usedlé tváři, řekla: "Jen nepředstírej. Jene, že to nosíš nějakému nemravovi. Kocháš se dívenkami sám," a jak stavěla pářící koflík na stůl vedle Janovy ruky, odvrátila hlavu, aby jí náhodou pohled taky nesjel na ty nahotinky. "Ale bože ne,” zavrtěl Jan špaček smutně hlavou. "Betynko, ty mě přeceňuješ. Já hledám jen tiché porozumění a klid. A v tomhle krásném vyšpulenéro zadečku klid není,” a Betynka s chvějícíma se rukama poroučela pohledu, aby nezašel dál, než za tu drahou oplešatělou hlavu. Jan špaček jako by vytušil, že se za jeho temenem děje cosi nepřístojného, sklapl deskyskráskami v oplzlých postojích a naráz obrátil: "Máš pravdu, Betynko, je to svinstvo," řekl přísně, "ten tvůj číšník dovede ale rozhodit sítě. Sežene opravdu všechno," a Betynka vyndala z pravé strany stolu ještě paperbackové vydání Stručných dějin moderního malířství. Jan Špaček uchopil hladkou, lesklou a pohlednou knížku do obou rukou: "Published in the United States of America by Frederic Praeger, New York," slabikoval 222 [pageend35]z předsádky knihy a pak v ní zalistoval a ulpíval okouzleným pohledem na barevných fotografiích plastik. Povzdechl, když knížku doprohlédl, zastrčil ji do aktovky k Playboyúm a zvolal: "Betynko, kdyby tu knížku dostal nějaký malíř! Nebo kunsthístorik! Profesor na Akademii! Ukázal by svým žákům slavná díla aspoň na barevné fotografii... a já si v tom budu ukazovat a se svou bídnou angličtinou si budu přeříkávat texty a když se mi obrázek zalíbí, odlepím ho z knížky a pověsím si ho na záchod, protože kam jinam by člověk jako já věšel tyhle blázniviny... vlastně by nás měli zavřít, protože jsme příživníci." Betynka polekaně vztáhla ruce před sebe a Jan Špaček, aby jí znemožnil ozvat se nahlas, spěšně vytáhl z náprsní kapsy svou odřenou peněženku a vyndal obálku s bony. "Za sedům padesát," řekl, "levněji mi to ten zloděj nechtěl dát," a zkusmo zapátral ve výrazu jejích očí, avšak Betynka byla tak zmatená z jeho nenadálého výpadu a tak se jí zachtělo těch poukázek na vzácné tuzexové zboží, že ji ani nenapadlo proti přemrštěné ceně protestovat. "Kolik jich máš?" optala se jenom a olízla si rty. "Je jich tisíc," zatřepal Jan Špaček šustivými, novoučkými lístečky a Betynka vydechla: "Tolik?" "Ty bys je chtěla všechny?" optal se Jan špaček s dobře utajenou nadějí, ale Betynka přikývla bez obtíží. A pak, nevěříc svému štěstí, zvedla pohled. "Ale ty to pro někoho máš, vid*?" Jan špaček řekl nedbale: "Mám... ale nějak si poradím... kdybys je opravdu potřebovala..." "Mám slíbené nové Playboye," řekla Betynka spěšně, "schován ti úplně všechny," a Jan Špaček pokývl: "No dobrá. U mě se dlouho neohřejí. Budou se mi hodit. Co bych pro tebe neudělal, Betynko." A tak se rozešli, ona nadšená, on spokojen, ještě jí z rohu chodby zamával, "Betynko, ú-ú, rukulíbám," a už pospíchal na další schůzku. Na ulici jeho mozek smísil parafrázi staré známé písničky o dráteníkovi s veselou vzpomínkou na to, jak krásně Betynku napálil ("šel příživník po ulici, selka na něj volala"), hřál si finanční efekt, kterého dosáhl tak snadno a naráz, radoval se z časopisů, za něž zaplatil jenom dobrým slovem a ve výtečném rozpoložení pobrukoval ten popěvek; proč příživník, to bylo jasné, ale proč selka?, napadlo ho. Proto snad, že Betynčin táta býval hospodský a sedlák, který jezdíval v Jízdě králů, a Betynka, už tenkrát statná sporá holčina, nosívala tlusté selské kramfály chleba s domácím uzeným, jimiž ho o přestávkách ve škole krmívala. "Ona je Betynka sice hloupá, ale hodná," pomyslil si, "a já jsem stará proradná mrcha," a rázně přerušil pobrukován í písničky. Vesele pospíchal Celetnou ulicí a na Ovocném trhu vyšplhal až k půdě starého činžáku. Zazvonil u dveří, na nichž byl pověšen bleděmodrý karton s nápisem ATELIÉR BELLA, písmena byla vytažena onou oranžovou žlutí, jež svítí do daleka a proniká tmou, a zvonil pouze ze slušnosti, protože dveře byly odemčeny. Železné dveře se skřípajícími panty. Překročil vysoký dřevěný práh a vstoupil na půdu. Nahoře v přítmí pod střechou bylo možno tušit silné trámy a dole na zemi z nehlazených cihel se zdvíhal při každém kroku gejzírek prachu, hustého, staletého. Minul dva opěrné sloupy, možná to byly komíny, a dostal se ke zdi z nových svítivých palubek a z bílých neposkvrněných cihel. Tam byly druhé dveře, zatáhl za držadlo, jaké mívaly zvonce v koupelnách lepších hotelů, ale i tam bylo odemčeno, a když vstoupil, nebyla to dodatečně vybudovaná prádelna, jak se mohlo zdát na první pohled, ale nefalšovaná fotografická dílna. Ocitl se v ateliéru s bodovými reflektory i s reflektory rozptylujícími světlo téměř denní, s nezbytnými doplňky všech vzpomínkových fotografií, jako jsou palmové listy, vějíře z krajčího peří, umělé květiny a vázy velikosti vzrostlého dítěte. Stěny ateliéru, zvnějšku nenahozené, byly zevnitř potaženy černým sametem a pod ním muselo být ještě cosi měkčího a silnějšího, protože hlas tam zněl tlumeně. "Haló!" 223 [pageend36]zavolal Jan špaček, "Vladimíre!" Ale jen se ozval, hned si zakryl očí, protože jeden ze silných reflektorů na něj vypálil celé ostří svého světla. "Fuj!" řekl Jan špaček pohoršené, "to se bojíš policie, že takhle strašíš svoje hosty?" Muž, který vystoupil za závěsem, ho požádal: "Zůstaň tak chvíli. Jsi první, na koho svítí. Nádhera! Takové soustředění světla, že ti z tváře neuteče ani chloupek. Naprosté odosobnění. Konec tajemnosti podoby." Jan Špaček sundal z hlavy rádiovku a postavil se z profilu, ani se nepohnul, dokud ho muž, kterého nazval Vladimírem, nevyfotografoval. Potom se optal: "Budeš sexuálně dráždit mou krásnou tváří svoje kočičky?" Muž si přihladil kohouta z delších vlasů, pečlivě pěstovaného nad čelem a při kraji rozrůstající se pleši, a řekl jen suše: "Přinesl jsi něco?" "Nádherný kusy," rozepnul Jan Špaček aktovku, "překrásný vyšpulený zadečky." Muž zvaný Vladimír roztáhl na jedné straně závěs, objevilo se okno a denní světlo odhalilo omšelost věcí v ateliéru. Vějíře vězely v hrdle vázy jako ztracení svědci někdejší nádhery a na listech palmy bylo množství různě hlubokých otisků prstů, které na bříščích odnesly černou vrstvu prachu. Muž zvaný Vladimír vzal od Jana Špačka tři švédské seriály pornografických fotografií, uchopil sešitky za hřbítky a rozevřel je proti očím jako vějíř. "A to je všechno?" předstíral nespokojenost a potom se zahloubal do obsahu vějířků. Jan Špaček přistoupil k oknu, vedlo na členité staropražské střechy, seskupené do prapodivných zlomů, vazeb a tvarů, a protože muž jménem Vladimír obracel jen pomalu list po listu, nahmátl pod závěsem kliku dveří a zmáčkl ji. Vstoupil do přítmí, místnůstka to byla maličká, dva lidé už se sobě museli vyhýbat, v rohu byl věšák a stoleček z proutí se dvěma křesílky, naproti němu kratičký gaučík. Jan Špaček seškvířil oči, na gaučíku ležela nahá žena. "Ó, pardon," řekl. Žena se pozdvihla na lokti, její tvary byly oblé, nebyla krásná ani ošklivá, rozvinutá žena středního věku, patrně si byla vědoma své nenáročné krásy, protože si přes obličej spouštěla dlouhé černé vlasy; a možná též toužila vypadat aspoň trochu exoticky. Pak spustila nohy z gaučíku a řekla: "Podejte mi támhlety střevíce. Má tu takovýho svinstva, pokaždý si tu našlapu chodidla a pak si umažu punčochy." Jan Špaček přeochotně přinesl ženě od věšáku střevíce. Obula se, povstala, na vysokých podpatcích se jí pěkně napjala lýtka, a před zrcadlem, které se jako zázrakem objevilo vedle gaučíku, se snažila dohlédnout na zadní část svého těla. "Hledáte něco?" optal se Jan Špaček úslužně. "Dívám se, jestli mi už zmizely rýhy po podvazcích. Musím si koupit větší," svěřila se důvěrně, "tenhle pás se mi moc zarývá do kůže a pak to trvá věčnost, než ty rýhy zmizí." Jan Špaček to měl za pouhou věcnou připomínku k profesi, a na nic postranního nemysle nabídl dvorně: "Já bych vás po tu věčnost roilerád bavil, o čem si ráda povídáte?" Ale pak zpozoroval ženin pohled, postřehl v něm, že tahle paní nejspíš nebude profesionálka, amatéři v tomhle prostředí jsou vždycky nebezpeční, a tak spěšně dodal: "Ale bohužel dneska spěchám. Mám pět malých dětí, musím se k nim vrátit. Matka je opustila." žena usedla za gaučík, přehodila nohu přes nohu a řekla: "Vy jste nějaký šprýmař." "To jsem," potvrdil Jan Špaček. "Já jsem šašek, šášula takovej. Na hraní a pro legraci krásnéjch dam." "Podejte mi ten pléd," požádala žena, "z pohledu na vás se do mne dala zima." Jan špaček přinesl pléd a poroučel se: "Rukulíbám," řekl, "příště vám povím sto vtipů a ani jeden slušný." 224 [pageend37]Žena se zahalila do plédu a ztratila o něj zájem. Muž zvaný Vladimír zatím doprohlédl snímky, opět vzal tři sešitky za hřbítky, zatřepal jimi a řekl: "Lepší by nebyly?" "Lepší?” otázal se Jan Špaček. "A k čemu by ti byly lepší? Pro tebe jsou až moc dobré. Lehneš si do postele a budeš se těm děvenkám koukat kamsi." "Vidím, že mě zase omráčíš vysokou cenou," řekl Vladimír. "Já jsem známý vyděrač," přisvědčil Jan špaček, "nejdu pod tisíciprocenc- ní provizi." "Tak kolik?" "Jak jsem řekl: tisíc!" "Za těch pár fotek?" "Dvacet snímků, dvacet poloh. Jedna poloha za padesát korun. S vlastní ženou bys to neměl levnější." "Tiše," okřikl ho muž zvaný Vladimír, "o mé ženě tu nikdy nemluv! Nebo mi ji sem přičaruješ." "Ještě to tu nenašla? Ani při své chytrosti?" Muž zvaný Vladimír zaklepal na dřevěný rám okna. "Jednou došla až ke dveřím půdy a vrátila se." "Ano," pochopil Jan špaček, "zmátl ji ATELIÉR BELLA. Na to tě netypova- la. Má tě za budižkničemu." "Právě," řekl muž spokojeně. "A nikdy si o tobě nebude myslet nic jiného." "Boží trest slepotou.“ "Takže jsi tu v naprostém bezpečí," ujistil se Jan špaček, "V naprostém," potvrdil muž zvaný Vladimír a Jan špaček obrátil jeho sebejistotu ve svůj prospěch: "Tak to mi naval tu tisícovku." A pak, když už měl na hlavě nasazenou rádiovku a stál u dveří, pokývl hlavou směrem kpokojíčku a řekl: "Není špatná. Ty Svědky jsou pro český vkus moc hubený. Dělají to profesionálně, ale to není nic pro oko. Kdybys potřeboval pár snímků prodat, mám několik zájemců." Muž zvaný Vladimír, nazlobený na vysokou cenu, kterou musel zaplatit, nabídku odmítl: "Tělo té dámy slouží pouze mým uměleckým záměrům." Jan špaček prošel půdou a přede dveřmi s nápisem ATELIÉR BELLA třikrát uplivl. "Tak aby tě našla, aby tě našla, aby tě našla." A protože taková míra zlomyslnosti se přece jen příčila jeho mravním zásadám, dodal ještě: "Abys měl odvahu říci sám sobě pravdu." Cítil, jak hluše to zní, a ne už tak spokojen, jako když sem přicházel, sešel do nižšího - a jak se zdálo neobydleného - poschodí; tam neodolal a na špinavém schodišti u vytlučeného okna přepočítal hotovost, kterou dopoledne vydělal. Pro pana Jaroslava si vypůjčil od svého přítele Steina jako základ podnikání sedm tisíc korun; na Jaroslavovi usmlouval čtyři stovky; Betyně prodal pak oněch tisíc bonů za sedm a půl tisíce korun. Od muže zvaného Vladimír to byla tisícovka; až tedy dluh Steinovi vrátí, zůstane mu čistých devatenáct stovek, a to bylo víc než očekával. Teď nejen může zaplatit Dušanovi jarní kabát, jak slíbil, ale ještě mu zbude mnoho zelených papírků pro vlastní potřebu. Rozdělil hromádku stokorun na peníze vypůjčené a vydělané a s myšlenkou, že příživ- nictví není povolání tak nevýnosné, opustil to schodiště i ten dům. 225 [pageend38]kaleidoskop ČESTNÝ VĚZEŇ bernské policie Může se snad policistovi, profesionálnímu a navíc ještě zkušenému pronásledovateli zlodějů a zločinců, stát něco horšího, než že ho okradou - a k tomu ještě před svědky? Právě to potkalo známého inspektora Scotland Yardu Williama Dowese, kterého novináři prohlásili za .postrach kapsářů č.l’. Zatímco na slavnosti v Prestonu odevzdával jistému cizinci písemné poděkování za jeho pomoc policii, pozbyl svých elegantních manžetových knoflíčků z ryzího zlata. Jeho přítomní kolegové a novináři, kteří inspektorovy zásluhy tak vychvalovali, viděli, co se děje, a umírali smíchy. Příští ráno se inspektorově pohromě popsané v novinách zasmál celý Londýn a kromě poctivých čtenářů asi i ti, které Dowes jednou za jejich nenechává prsty skřípne. Smál se i okradený inspektor, sice trochu kysele, ale s příznačným anglickým smyslem pro důstojný klid při porážce od lepšího. Stal se totiž obětí krále kapsářů, jinak Borislava Milovojkoviče z Jugoslávie. Krádež manžetových knoflíčků byla jedním z mnoha kousků, které ,Bora’ předvádí policistům, aby je důkladněji seznámil s tím, nač ve své práci mohou narazit. Je vlastně nejznáméjším poctivým kapesním zlodějem dnešní doby. Král kapsářů je vždycky v dobré náladě a ochotně vám předvede, jak se krade, pod podmínkou, že jste policista nebo vypadáte seriózně. I nás novináře poctil Bóra rozhovorem, během něhož nám vyložil základy umění, jak si zcela nenápadně přisvojit třeba cizí náramkové hodinky. Ukázali jsme se jako úplní břídilové a tak nám král za trest uzmul troje hodinky, filmy z fotoreportérské brašny a nakonec i jedny šle. To nás vyvedlo z míry natolik, že jsme se nezmohli ani na předem připravené otázky. A tak Bóra začal vyprávět sám, pěkně od začátku---- "Žádného slušného rodiče nepotěší, když se jeho dítě začne zajímat o zlodějské řemeslo, a to ještě o tu nejdrzejší branži - kapsářství. Můžete si představit zoufalství mého tatínka, váženého obchodníka textilem, když jeho syn, který měl pokračovat v živnosti, se vydal do Bělehradu a tam po kavárnách pro zábavu obíral lidi o hodinky a peníze. ,Ten vám ukradne nos mezi očima,’ vyprávěli známí otci a on nemohl uvěřit, že je to všechno jen z legrace a že syn odcizené věci zas obratem vrací." Proklínal hodinu, kdy Borovi uložil, aby v krámě nepozorovaně hlídal dlouhprsté zákazníky. Chlapci se mnohokrát podařilo překazit krádež, ale víc ho zajímalo pozorovat, jak nepoctiví zákazníci vyhlížejí v návalu pravý okamžik a jak zboží zmizí. Dvakrát se pokusil otec zachránit "zbloudilého'" syna a dal ho přivést domů policií. Když však v roce 1937 Bóra utekl potřetí, vzdal se nadějí, že bude mít ze syna obchodníka. "Znovu jsem se vydal do Bělehradu a začal jsem v malém cirkuse předvádět kouzelné triky. Mám je dodnes rád, i když to není moje pravá specialita. Už tehdy jsem si všiml, že lidi nejvíc udivuje moje šikovnost ve zlodějských kouscích. Nevím proč, asi ze stejných důdovů, které je přitahují na strašidelné filmy. Jednoduše se vystavují nebezpečí. Proto jsem se rozhodl, že se budu věnovat právě tomuhle oboru, a dobře jsem udělal. Roku 1938 si mě pozvali do Sarajeva na sjezd policistů a kriminolo- gů. Samozřejmě se na mě připravili, abych je nepřekvapil. Přišel jsem mezi ně oblečen jako hotelový pikolo 226 [pageend39]a všem váženým mužům zákona jsem po řadě servíroval kávu. Mnozí mě nikdy předtím neviděli, ale šéf sarajevské policie mě znal a usmíval se pod vousy, že prohlédl můj převlek. Jenže zatímco si bral ode mne s klidem kávu, sejmul jsem mu všech šest knoflíků z dvouřadového saka. Dovedete si představit to pozdvižení, když jsem mu je přede všemi vracel? Novináři ve zpravodajství ze sjezdu všechno podrobně popsali a tenkrát mě také korunovali na krále kapsářů " Před vypuknutím války měl Bóra už mezinárodní reputaci a stal se členem Evropského artistického svazu. Když Němci okupovali Jugoslávii, vrátil se domů na venkov. Pak musel jít do pracovního tábora; pracoval jako horník. Podařilo se mu však z tábora utéci, a když si obstaral dokumenty a peníze, vydal se do Čech za starým přítelem Rudolfem Kludským, majitelem cirkusu s osmi sty zvířat a čtyřmi sty účinkujících. Přestože cirkus tenkrát nehrál, Kludský pomohl Borovi ukrýt se až do konce války. Pak si vzal ,král’ za ženu jeho dceru Alžbětu, s níž má dvě děti - syna a dceru. Syn Karel se prý vydal v otcových stopách a troufá si ho ještě překonat. Už třetí desítku let pracuje Bóra i jako policejní inspektor. Pořádá kursy pro evropské policisty a prakticky jim předvádí, jak pracují kapesní zloději a falešní hráči karet. Bóra vytahuje z náprsní tašky svazek poděkování, diplomů a dvě legitimace. Jedna mu byla vydána jako čestnému členovi Interpolu, druhá jako vrchnímu policejnímu inspektorovi v Lausanne. Všechna poděkování mají podobný obsah: "...za mimořádnou spolupráci v boji proti zločinnosti..." Kromě toho je čestným policejním detektivem v Luzernu, v Orléansu, v Lyonu, v Toulouse, v Marseille, v Paříži. Nejmilejší je mu diplom bernské policie, která ho prohlásila za .čestného vězně’; z tohoto titulu má v Bernu kdykoli nárok na čistou samotku, ale bez jídla. "Ten diplom jsem dostal roku 1963 po kursu, který jsem pro tamní policisty uspořádal. Roku 1971 byl příkaz velkomyslně pozměněn tak, že mi kromě samotky byla přiznána i strava: chléb, voda a salám." ;;; n e j d e l š í ž e l e z n ič n í TUNEL SVĚTA Japonsko očekává historický okamžik: v blízké budoucnosti se setkají dvě skupiny tunelářů, kteří v hloubce 236 metrů razí proti sobě tunel pod bouřlivou Cugarskou úžinou. Tunel Seikan bude nejdelší železniční tunel, jaký kdy byl vybudován. Po jeho dokončení spojí proslulé japonské vlakové .střely* rychlostí 250 km/h dosud izolovaný severní ostrov Rokkaido s hlavní japonskou pevninou, největším ostrovem Honšu. Seikan má od jednoho konce k druhému měřit skoro 55 km, bude tedy takřka třikrát delší než Simplon, který měl až dosud primát jako nej- delší železniční tunel světa. Jediné spojení mezi Hokkaidem, potenciálně bohatou oblastí s lesy a pastvinami, a ostatním Japonskem obstarávají zatím lodní trajekty. Plavba trvá čtyři a půl hodiny a je nutno překonat 130 km otevřeného moře. Stavbou Seikanu se z Hokkaida stává země zaslíbená. Bude na jih dodávat hovězí maso a čerstvé produkty, které Japonsko až dosud muselo dovážet. Myšlenka tunelu pochází z roku 1945 a jejím autorem byl mladý železniční inženýr Hajo Kasuja. S podporou několika nadšenců z ministerstva dopravy začal v roce 1946 s pokusnými vrty. Devadesát metrů pod mořským dnem se vrtné soupravy konečně prokousaly nepevnou břidlicí k silné vrstvě sopečné skály. Podle japonských geologů by tunel v této vrstvě byl při zemětřesení nejbezpečnějším místem v celém Japonsku. Zabudované seismografy měří i nejnepatrnější otřesy země. Neselhávající ventilační systém má pracovat i v v případě přerušení dodávky elektrického proudu. 35" 227 [pageend40]lovci lebek Na úpatí And v ecuadorských pralesích žijí stále ještě jako v době kamenné lovci lebek, Španělsky nazývaní hromadným pojmem Chivarové. Indiáni chivarského základního kmene sami sebe nazývají šuara, což v jejich řeči znamená člověk. Mezi pohořím Cutucu a řekou Postaza žijí se svými foukačkami a vypreparovanými ulovenými hlavami jako v dávnověku. Národ Chivarů se ubránil Inkům i španělům a již několik tisíc let žije v povodí Amazonky nesmíšen s jinými kmeny. Etnologové ho označují za nej zajímavější kmen Jižní Ameriky, protože tito čistokrevní Indiáni, odříznutí od světa, si své zvyky, mravy a obyčeje uchovali téměř nezměněny. Denní pochody se stávají silác- kými výkony. Ve člunu vyhloubeném z kmenu stromu se plavím po proudu a dvakrát se převrhnu. Moskyty zamořenou oblastí šplhám do vršků. Živím se čerstvým ovocem natrhaným na stromech, opičími stehny a papouščími křídly a piji vodu z řeky. Když leje jako z konve, přespávám ve stanu. Přibližování k nedůvěřivým Chivarům je zdlouhavé. Jakmile se cizinec pokusí proniknout hlouběji do pralesa, aby získal informace, Chivarové se postarají, aby ztroskotal na jejich mlčení - a o ostatní se postará čas. Aby před nedůvěřivými Chivary obstál, musí cizinec neustále překonávat sama sebe. Dokáže-li to, dají mu nahlédnout do svého nitra, bezelstně vyprávějí, bezstarostně zpívají, podávají informace o svých zvyklostech a rozvíjejí mytické představy, které mi tlumočník jen s námahou objasňuje. Chivarové žijí ve vesnicích, ale jsou roztroušeni i po džungli v jednotlivých chýších. Zpravidla si chýše budují na nějakém pahorku blízko řeky. Devět pilířů z palmového dřeva podpírá upletenou střechu. Stěny bez oken jsou z tenkých, volně vedle sebe zapuštěných kmenů propouštějících vzduch. Oválná chýše není uvnitř rozdělena a na obou koncích má východy, které lze uzavřít dřevěnými dveřmi. Indián, u kterého trávím půl dne a noc, se jmenuje Entsakua. Užitečné poznatky získávám pozorováním: Mamač - první z jeho tří žen - vyrobí prastarou spirálovou technikou a pouze prsty několik hrnců. Materiálem jí jsou tykve a hlína, kterou ztužila práškem ze zuhelnatělé apacaramové kúry. Zatímco mi Mamač předvádí, jak se rostlinou ačiote miska na vodu nabarví Červeně, druhé dvě ženy žvýkají uvařený maniok, aby tato kaše jejich slinami zkvasila, a tak z ní bylo možno vyrobit opojný nápoj, Španělsky zvaný čiča a chivarsky ni- hamanč. Všechno, co tu člověk pije, měl už v ústech někdo jiný. Žádný Chivaro nepije vodu, jestliže nemusí. Jeho denní dávka dosahuje patnácti litrů maniokového piva. Žena ho zdolá osm litrů, do batolete se nalévají asi dva litry. Palmové víno, které ochutnávám, je převážně nápojem vyhrazeným o slavnostních příležitostech hostům. V každodenním životě se Chivaro spokojuje niha- mančem, jehož obsah alkoholu je nej- vyšší čtvrtý den po vyrobení - to potom patnáct litrů dokáže, co umí. Do srdce chivarského území dosud nepronikla technická civilizace, jejíž brigády v Brazílii rýpadly a traktory ničí plodiny a planýrují lesy. I k Chivarům se však už vkrá- dají její předzvěsti: pušky, střelný prach, náboje, košile s pestrými vzory, železné hrnce, zrcadla, gumové holínky, mačety, svůdné představy novodobého štěstí. Dostávají se sem prostřednictvím těch Indiánů, kteří jsou kočovnými obchodníky a soustavou běžců udržují vzájemný styk. Říkají si amigri. Některý z nich putuje stezkami v pralese po celý den, aby předal zboží jinému, a ten mu za to dá zboží stejné hod228 [pageend41]noty, s nímž se první amigri potom vydá na zpáteční cestu. Tímto prostým, i když nesnadným způsobem pronikají pušky až do nejodlehlej- ších tropických koutů. Obchodníky, kteří jsou články tohoto řetězu, spojuje nerozborné pokrevní pouto: každým nábojem přispívají k zániku svého národa. "Emkatin!" volá Kukuč, čímž mě zve k lovu. Muži s rudě pomalovanými obličeji jsou oděni v pestrobarevných itipi, nad kolena sahajících bavlněných suknicích, které utkali na svých stavech a omotali kolem sebe. Každý muž má na krku koženým řemínkem připevněný bambusový toulec a v něm šípky tenké jako špejle. Vyřezávají se z listových žilek takzvané slonovinové palmy ořechové a jsou střelivem foukačky. Tohoto nejstaršího smrtícího nástroje lesních Indiánů se na lovu odedávna používá jako nejužitečnější zbraně, protože je bezhlučná. Foukačka, dlouhá 220 až 250 centimetrů, se zhotovuje z jediného stvolu palmy zvané čonta. Postup vyhlíží prostě, ale výroba se zdaří jen pracuje-li se naprosto přesně. Palmové dřevo se podélně rozštípne, vyhloubí se v něm žlábky, ovine se motouzy z vláken a obalí v podobě trychtýře vrstvou asfaltu či černého včelího vosku. Náústek je dřevěný. Přilepená kančí kůstka slouží jako promitivní mířidlo. Na řemeni má každý Chivaro přes rameno loveckou torbu z opičí kůže. V ní uchovává načernalou lepkavou hmotu, cenný jed kurare, kterým se napouštějí šípy; loví se jím jen zvířata, u nichž se jeho nákladné použití vyplatí. Kromě toho jsou v torbě i vařený maniok jako potrava pro cestu, chomáče bavlny jako těsnění konců šípů a náboje do obou pušek. Tuitsa, který je z mužů nejmladší, si do vlasů nad ucho zastrčil šíp. Musí se spokojit jen s foukačkou, ale umí s ní zacházet mistrně: v šeru zdánlivě neproniknutelného křoví spolehlivě zasáhne cíl vzdálený padesát metrů, což mi připadá neuvěřitelné. Timias je čelný Chivaro. Říká se o něm, že vlastní sedm vypreparovaných hlav zvaných tsantsa, což podle názoru příslušníků jeho kmene znásobuje jeho duchovní sílu. Timias tvrdí, že proti němu smrt nic nezmůže. Sedm hlav znamená sedm životů. Na nahé horní části trupu má široký pás z krokodýlí kůže. Na prsou mu na provázku ze stočené opičí kůže visí zuby pumy. Nebezpečí Timias nedbá. Se smrtí si to směle rozdá. Je ochráncem všech sousedů, kteří ho uznávají za karakama neboli mocného muže a samozřejmě ho i náležitě obdarovávají. Na otázku, jak je to s těmi jeho scvrklými hlavami, neodpovídá, ale jeho hrdý úsměv je výmluvný. Jeho mlčení není výrazem nějaké skromnosti, nýbrž obezřetnosti: utnout hlavu, vykostit ji a vyrobit z ní tsantsu, scvrklou hlavu, znamená spáchat vraždu. Prostřednictvím indiánských obchodníků pronikl tento křesťanský názor až k Chivarům. Chivarů přibývá, kdežto lovné zvěře ubývá. Tato logika je osudná a nakonec bude znamenat smrt. Víc lidí, víc vyklučené půdy a víc pušek, ale méně zvěře a méně potravy. Každý náboj, který trefí, zmenšuje životní základnu. Má-li se tedy Chivarům zajistit život v budoucnu, musí se tito Indiáni dopracovat k pochopení, že musí svůj životní prostor - tropický prales - šetřit. Snadné to jistě nebude. Jedním z nejbizarnějších zvyků Chivarů je utínat nepřátelům hlavy a z nich vyrábět kýžené tsantsy, sušené zmenšené lebky. Praxe je taková, že se hlava odřízne s co nejmenší částí krku a na zadní straně se provede řez, jímž mumifikátor vyjme mozek a hlavu vyčistí tak, že v ní nezůstane jediná kůstka ani tkáň. Tím vznikne jakýsi vak, který se vaří. Do vroucí vody se přidávají různé byliny, které podporují konservaci a zmenšení objemu. (F.C.Siebeck, HOBBY, Stuttgart) 229 [pageend42]stručně **■ Podle vyjádření rakouského rozhlasu prohlásil Zdeněk MLYNÁŘ, že nemá naději na sebemenší liberalizaci československého komunistického režimu. Potvrdil celkem známou skutečnost, že v širokém obyvatelstvu se nenajde snaha tomuto režimu odporovat. áx’ Před druhou světovou válkou žílo v Československu téměř 400 tisíc židů, z čehož asi čtvrtina na Podkarpatské Rusi. Dnes se jejich počet odhaduje na 6000 osob. Polovina jich žije v Čechách a na Moravě, druhá polovina na Slovensku. Po skončení druhé světové války žilo v Československu asi 25 tisíc židů. Asi 70 až 80 tisíc československých židů žije nyní na Západě nebo v Israeli. xxx Počet rozvodů v Československu vzrostl během posledních 50 let šestkrát a zvyšuje se dále. Vloni bylo jen v českých zemích rozvedeno 25.544 manželství. V Praze, v Severočeském a Západočeském kraji je v současné době rozváděno téměř každé třetí manželství. ««« Zástupci Československého poradního sboru v Západní Evropě se sešli 22.října v Hochstu (Vorarl- berg, Rakousko). Zabývali se rozborem účinku "Charty 77" a ve své rezoluci ostře odsoudili proces proti Pavlíčkovi, Ledererovi, Orne- stovi a Havlovi. Na zasedání promluvil Prof.Jarošlav Krejčí, jeden ze signatářů Charty 77. xxx V Ottavě, hlavním městě Kanady, se konalo výroční valné shromáždění SVU ve dnech 7.-9.října. Shromáždění bylo spojeno s vědeckou konferencí a výstavou obrazů. *** V. Husáková, manželka Gustava Husáka, zahynula při pádu vrtulníku. Byla pohřbena v Bratislavě. Manželkou presidenta republiky byla od roku 1975. xxx Stefan Kundra, který byl činný ve Vatikánu a v české i slovenské kněžské emigraci, se r. 1973 vrátil do Bratislavy a vyklubal se z něho agent československého komunistického režimu! Proslýchá se, že Kundra přinesl do Bratislavy množství kompromitujícího materiálu o vysoce postavených vatikánských osobnostech jakož i o našich kněžích v emigraci. xxx Dr.Bohuslav Horák, manžel Milady Horákové, která byla v červnu 1950 popravena československými komunisty, zemřel ve věku 77 let ve Washingtonu v USA. xxx "Pakliže emigranti nepoužijí dobrodiní příležitosti, která se jim nyní otevřela, a pokusí se dělat nám další potíže, odpovíme svým vlastním způsobem." To jsou slova soudruha Stefana Murína, alias velvyslance Československé socialistické republiky v Kanadě redaktorovi listu "Ottawa Citizen" P.Bestovi během interview na téma "Směrnice pro úpravu vztahů...". Věru velmi diplomatický výrok soudruha velvyslance! xxí Ve dnech 25.-27.listopadu 1977 se bude v Římě konat II.zasedání Sacharovova tribunálu. Má se zabývat porušováním základních lidských práv a svobod v Československu, Polsku a východním Německu. Polští svědkové mají přijet z Polska! iií V Bratislavě se proslýchá, že při koupání ve vaně přišel o život navrátilec Marián Slameft. Měl ho usmrtit elektrický proud. Snad právě proto, že dotyčný byl elektroinženýr a o elektřině tedy měl dostatečné znalosti. í“i Mirek Kefurt, známý svým orchestrem, a jeho paní Helena byli v Los Angeles ve spánku ubodáni svým homosexuálním synem. *íx "Ptáte se, proč naprostá většina 230 [pageend43]posrpnových se nejen nezúčastňuje činnosti ve zdejších čs.národních organizacích, ale dokonce se jim i očividně vyhýbá. Důvodů je hned celá řadas Proto, že i když máme se starší emigrací stejnou filosofii, ovšem ve dvou rozdílných rovinách. Proto, že neseme nelibě mentorování "starších” jakož i jejich narážky na snadnou emigraci. Proto, že program a zejména jeho provádění v těchto organizacích a spolcích je pro nás zastaralý, nemoderní, nezáživný, bez zjevných výsledků jak politických tak i společenských. Že se navíc mnoho mluví, sestavují se bezúčelné rezoluce a petice, píší se grafotnanské články, které nikdo nebere vážně. Také proto, že si ti "starší” hrají na politiky neexistujících stran, jejichž programy jsou tak nemoderní a neproveditelné, že už budí jen úsměšky. Proto, že již v prvních letech našeho pobytu v Kanadě (i jinde) jsme byli znechuceni a odrazeni od sblížení osobními spory a pomluvami (i nadávkami) na stránkách existujících krajanských listů... Proto, že i ti z nás posrpnových, kteří se pokusili zapojit do činnosti organizací, toho nakonec nechali, neboť naše nápady byly bud? příliš "riskantní" nebo dokonce levičácké. Přicházeli jsme s určitou politickou objektivitou, kterou "staří" stereotypně odmítali pochopit. Dokonce docházelo k situacím, že jsme si museli dávat pozor na to, co řekneme, aby špatně pochopená myšlenka nám obratem ruky nedala rudou pečeť. Proto, že těch několik sletů, oslav Masaryka, konferencí a tancovaček, po léta stejných projevů, není to, co by emigraci z roku 1968 (a pozdější), která má - řekněme si to otevřeně - kulturnější, kultivovanější a snad i revolučnější požadavky, zajímalo tak velice, aby se - snad mimo sport - angažovala. Proto, že my jsme žili v tom sajrajtu o dvacet let déle, jsme však větší pesimisté, alergičtí na nabubřelé projevy, na vzpomínky, které již neplatí. Proto, že nás dělí jedna celá generace a to ne jenom věkem..." Převzato bez komentáře z "Kanadských listů”. Domníváme se jen, že podobné problémy nemá jen Kanada. Staršina jedné lidové armády poslal dva vojíny změřit vysoký dřevěný sloup. Vojíni přišli ke sloupu, ale nemohli se dostat až na jeho vrchol, aby ho změřili. Jeden z nich navrhl sloup podřezat a tak že ho budou moct na zemi krásně změřit. Uděláno. Tu přichází staršina a vidí dílo svých podřízených. Pojme ho zuřivost: "Vy blbouni, já jsem vám říkal, že potřebuju znát vejšku - a né dýlku!" MIROSLAV BARTÁK, CSSR Prosím, j mo J uč tleli, o, tatriCK že letí prý mómf usm pudit, tra osmý prý zni »:a kolik ? Krp.stiá: |«tn (fanáiSm 231 Die Tarnung [pageend44]křížovka Demosténá, slavného řeckého řečníka, se jednou otázal jeden jeho přítel, proč má člověk dvě uši, ale ústa jen jedna. Odpověď se dovíte z tajenky naší dnešní křížovky. VODOROVNÉ: 1. Hornatá krajina himalájská; začátek tajenky; chuchvalec. 2. Staročeské žen.jm.; příležitostná koupě; zn.rádia; žen.jméno; rostlina podobná heřmánku. 3. Velmoc; hák; luštěnina; tropický pták; řecké písmeno. 4. Lat. zkr. před letopočtem; severský paroháč; stopka listu; jihočeská řeka; vlákno; kilopond. 5. Druh pepře; doušek; část úst; zkratka amer.tisk.agent.; staroč.zájmeno; místo výrubu kamene; ostrov v Baha- mech. 6. Šalba (obr.); darebák; vápencové pohoří; nápor; nástroje na řezání. 7. Sladkovodní ryba; čtvrtá část tajenky; jednoduché stavení. 8. Kdysi obchodník s kroupami, moukou a pod.; lat.zbožný; obrněný vůz; rodné město Kristovo. 9. Osamocen; jižní ovoce; lat.zkr.u podpisu; žen.jméno; mlha (básn.). 10. Jihoevropan; přístav na Arabském poloostrově; burso- vní kurs cenných papírů; obvazový materiál; látka na podšívky. 11. Cizojazyčné letadlo; prvek zn.As; malá ves; zápasiště. 12. Španělské m.jm.; letadlo; popravčí; nástroj na smýče- ní. 13. Konec tajenky. SVISLE; A. Etiopské město; tropické šílenství; dřívější název Thajska. B. Drozdovitý pták; druhá část tajenky; básn.větřík. C. Turecká řeka; pobídkakběhu; stát v USA. Ď. Dětský pozdrav; měnová jednotka Peru; hromada; kaluž. E. Jednotka času; žal; Zolův román; předpona superlativu. F. Hrad pražského okolí; kujný nerost; kolona; franc. mluv, člen, G. Sleva (obr.); vzor; proti vůli. H. Symetrála; kožešina z beránka; vidina. I. Spojka podřadící; m.jm.; mírný běh; potřeba k psaní. J. Muž.jm.; starořecký mytologický bůh války; ostrov v Irském moři; citoslovce bolesti. K. Papoušek šedý; smlouva o nájmu; předložka; KP. L. Název písmene (řím.1000); spojka se zájmenem; možná; řeka v Bavorsku. M. Darovaný předmět; ruský revolucionář; a sice. N. Řeka na Slovensku; ruční střelná zbraň; m.jm. 0. Řeka v Altaji; bývalá měna v Lotyšsku; obuv; zkratka titulu svobodné ženy. P. Jihoevropan; malý knedlíček; řecké písmeno; Akademie muzických umění. R. Zn.erbia; český sbormistr; hudební značka; životodárná tekutina. S. Stařec; stará míra délková; rozemílání. T. Pohyb vzduchem; třetí část tajenky; přiví, zájmeno. U. Středověký panoš; sport, mužstvo; útok. NÁPOVÉDA: l.Aka - 5.Ava - K.Jako - M.Antonov. Tajenku zašlete do 30. listopadu 77. Tři vylosovaní dostanou knížku. 232 [pageend45]winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: jak a po jakou dobu jste zajištěn v pracovní neschopnosti; jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaši pense od zaměstnavatele. Nespokojujte se s údaji v procentech, žádejte přesné částky!); jak je zajištěna Vaše rodina, ztratí-li Vás ... Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. Renta v pracovní neschopnosti. Doplňková starobní renta k AHV. Životní pojištěni všech druhů. To jsou naše odpovědi na Vaše otázky. Jiří Popper, vrchní inspektor Winterthu r-Leben Subdirektion Zúrich Generalagentur West 8001 ZOrlch, Limmatquai 3 Tel. 01 / 34 50 15 winterthur vie [pageend46]Hr./Fr./Frl. M./Mme/Mlle magazín nového domova A. Z. 8048 Zurich Postretouren und Ad ressánderungen erbeten an: Posilách 650 8025 Zurich ZEITSCHRIFT FŮR EMIGRIERTE TSCHECHOSLOWAKEN JOURNAL POUR LES TCHÉCOSLOVAQUES ÉMIGRÉS INFORMATIVNÍ, POUČNÝ A ZÁBAVNÝ EXILOVÝ ČASOPIS Briefadresse: Postfach 650, 8025 Zurich — Herausgeber und Redaktion: Arbeitsgemeinschaft Magazín — Postcheckkonto Nr. 80-60451 — Bankverbindung: SKA 0860 Zurich-Rathausplatz, Konto-Nr.: KK 637650-01 — Erscheint sechsmal im Jahr — Jahresabonnement: Fr. 19.— Druck: ok Eiger Satz +Druck AG, Zurich. Adresa: Postfach 650, 8025 Zurich — Vydává a řídi: Kolektiv Magazín — Číslo konta pošt, šekového úřadu: 80 - 60451 — Bankovní spojení: SKA 0860 Zurich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zurich. Rádio-TV-Hi-Fi-Gramo Opravuji aparáty všech značek, podle dohody i po pracovní době. Stačí zavolat 01 - 97 35 44 L. Vondrášek Sandgrubenstrasse 22 8330 Píáffikon ZH ColorTwin špička Foto 8003 ZÚRICH, Steinstrasse 75 Tel. 01 -33 50 25 Vlastní barevná fotolaboratoř. Barevné kopie z Vašich KODAK, FUJI-filmů, jednotná cena Fr. —.75. Leasing-prodej fotopřístrojů a příslušenství. Opravy všech fotoaparátů, včetně filmových. Portrétní, průmyslový ateliér. Reportáže. [pageend47]Rapperswil Möbel Ferrari Mčbel Ferrari otevřel největší moderní výstavní síň ve východním Švýcarsku. 10.000 Civ. metrů výstavní plochy Nejmodemější nábytek z celé Evropy. Ložnice od 790.- Fr. až 7000 — Fr. Sekretáře od 580 - Fr. až 8000 - Fr. fial. soupravy od 490.— Fr. až 7000.- Fr. (kožené) Nevíte, kam se starým nábytkem? — K nám, k M0BEL FERRARI! Starý nábytek od Vás vezmeme protlúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme sl Vás upozornit na výhody, které Čechoslovákům poskytujeme: - Kredit až do Fr. 15000.—. - Splátkový systém až do 30 měsíců. - Bezplatná dodávková služba. — V případě úrazu či úmrtí nemusí pozůstalí nic platit! - Termín splatnosti splátek lze až o 2 měsíce posunout. — Možnost placení do 3 měsíců bez banky a bez úroků a ještě se slevou. — Pří nákupu nového zboží nad Fr. 500.- úhradu cestovních výloh. Váš krajan, pan Viktor HANUŠ, Vás obslouží v pátek od 17, do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 Pro architektka stavbyvedoucí dodáváme a pokládáme kovralové koberce (Spanntepplche). filcové a plastické podlahové povlaky dle Vašeho přání, včetně dodávky a provedení sokllků z PVC. Naše kapacita stačí pro jakékoliv množství. To vše za nej nižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Nezávazné dotazy adresujte na firmu: Mobol Ferrari, 8545 Uona-Rapperswll, k rukám p. Hanuše nebo zavolejte pane Hanuše večer od 18. hodiny na tel. t. (01) 926 2982. Jona-Rapperiwll Tel. (055) 27 71 21 [pageend48]