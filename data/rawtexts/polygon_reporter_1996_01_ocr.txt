český zahraniční časopis POLYGON 1 5. února 1996 ... a máme mnoho nových zákonů. Také o zákazu kouření... JAN KRISTOFORI komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8M8 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZAP AD (vycházel v Kanadě) OBSAZENÍ REDAKCÍ: Ve Švýcarsku: Redakce tč. neobsazena, její práci přejímá vydavatel V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ). Box 9021 Terminal P.O., Ottawa, Ont., Kl B 3T8 Sekretariát redakce/adininistrace: Jaroslav LAMBERT, tel. +41-1-372 0930 Adresa: POLYGON, Postfach 1737, 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11, 63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768. fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH. 65 Kiama Av., YEPPOON 4703 QLD tel. +61-79-397 624, fax +61-79-397 552 TISK-DRUCKEREI: Milan CIMBUREK, Badenerstrasse 698. 8048 Zürich tel. +41-1-431 6878, fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR). Milan HULÍK (ČR). Josef KOLÁČEK (Vatikán). Adolf F.J. KARLOVSKÝ (Švýcarsko). Jan KRISTOFORI (Norsko/Švýcarsko/ČR), Tomáš KRYSTLÍK (Německo). Robert F. LAMBERG (Argentina). Zdeněk F. LEINER (Francie). Jiří LOEWY (Německo). Jára MECŮ (ČR). Dušan NOVÁK (ČR), Vlastimil RADKOVICKÝ (Německo). Ota RAMBOUSEK (USA), Jindřich STIKAROVSKÝ (ČR). Pavel STILLER (Německo). Vladimír VALENTA (Kanada). Otakar ZOUFALÝ (Německo) DOPISOVATELÉ: Adolf BEČVÁŘ (ČR). Vladimír CÍCHA (Kanada). Helena KOSKOVÁ (Švédsko). Radek KUČERA (Holandsko), J.V.PAVLÍK (Dánsko). Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.00 letecky (nebo ekvivalent jiné měny). Sponzorované předplatné pro ČR: Kč 120,- + 80,- poštovné = Kč 200,-. Pozn.: poštovné 80,-Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Pol y gon-Verlag. V Nemecku: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účlu 47929 (Polygon Západ) Z OBSAHU TOHOTO ČÍSLA: JAROSLAV BOHANES, DUŠAN NOVÁK: Život v našich republikách (str.l) VLADIMÍR VALENTA: Hurá do Prahy, komentáře (str. 6) MILAN HULÍK: Zločin a trest (str. 10) Kapitoly z dějin česko-německého soužití - IV. (str. 16) ' JAN PÍCEK, JAROSLAV STRNAD: K úmrtí A.F.J.Karlovského a A.P.Paška (str. 12) JÁRA MECÙ: Povídání o Americe (str. 13) VLASTIMIL RADKOVICKÝ: Co do sudu přijde nejdříve, tím je cítit napořád (str. 14) JAROSLAV TEPLÝ: Liberalismus ano, ale jaký? (str. 19) OTAKAR ZOUFALÝ: Nutnost reformy českého zdravotnictví (str.20) Česko-německá jednání (str.21 ) JOSEF KOLÁČEK: Ani muk! (str.22) JOSEF FOUSEK: Porovnání (str.23) ROBERT F. LAMBERG: Kalení ocele za studena (str.24) PAVEL ŠTILLER: Historické senzace v České televizi (str.26) MARCELA ČECHOVÁ: Výlety do světa: Peru (str.27) JINDŘICH STIKAROVSKÝ: Jak jsem se naučil hrát na basu (str.29) JAN BENEŠ: Nudís verbis (str.30) TOMÁŠ KRYSTLÍK: Posbíráno v zemích českých (str.30) PAVEL VERNER: Flurá na cizáka (str.32) DOPISY (str.31) ♦♦♦ Příští číslo vyjde 25.března 1996. Uzávěrka: 11.března 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (13. ročník) (17. ročník) [pageend2]Život v našich republikách ___ JAROSLAV BOHANES___ Politický přehled (3.12.1995-20.1.1996) Česko-slovenské vztahy Na pořadu jen drobnosti Poslední měsíc minulého roku lze označit za měsíc klidu a míru, ale také za měsíc největší stagnace vzájemných styků za celý rok 1995. Nedošlo v němk žádnému setkání politických osobností ani představitelů politických stran, neřešila se žádná závažnější otázka. Slovenský požadavek, aby bylo dokončeno dělení federálního majetku, a nároky vůči české straně, které počátkem listopadu vznesli vedoucí slovenští představitelé v čele s Vlád. Mečiarem, nebyly již v prosinci opakovány a v průběhu měsíce zapadly ve víru jiných aktuálních událostí alespoň na čas do zapomenutí. Vzájemné vztahy se omezily na drobné otázky a problémy, které vyžadovaly praktické řešení, aby běžný každodenní život mohl pokračovat. Konečná dohoda o hranicích Skončilo jednání o konečném tvaru hraniční čáry mezi republikami. Byla vypracována mezistátní smlouva, kterou podepsali ministři vnitra obou republik. Celkem bylo dohodnuto 18 místních změn, které ve dvou případech přinášejí začlenění dvou osad do druhého státu. Slovenská osada Sidonie se dostává na české území a česká osada U Sa- botů připadá Slovensku. Někteří obyvatelé české osady nechtějí na Slovensko a protestují. Česká vláda jim slibuje potřebnou pomoc při usídlení v České republice, setrva- jí-li na svém odmítavém stanovisku ke změně státní příslušnosti obce. Smlouva nyní bude předložena parlamentům v obou zemích ke schválení a teprve potom bude čes- ko-slovenská hranice definitivně stanovena v zákonech obou republik. Certifikáty Slovenská strana připravila novou dohodu o uznávání certifikátů k potravinám při vzájemném obchodu. Navrhuje jednodušší postup, podle něhož by importér v jedné zemi mohl požádat o certifikát přímo zkušebnu ve druhé zemi. Uzavření nové dohody přichází podle jejího názoru v úvahu přibližně v dubnu tohoto roku. Případ >Bojnický oltář< konečně uzavřen V polovině prosince byl z Prahy letecky dopraven Bojnický oltář na Slovensko. Za něj postoupilo Slovensko České národní galerii deset gotických tabulových maleb. Akce, která ukončila jednu z drobných, ale nepříjemných epizod v česko-slovenských sporech po rozdělení společného státu, vzbudila na české straně poměrně malou pozornost. Zájem projevili jenom odborníci, především z Národní galerie. Na Slovensku však byla středem zájmu nej vyšších politických činitelů a medií. Návrat oltáře na zámek Bojnice byl doprovázen malou slavností, oltář byl vysvěcen arcibiskupem za přítomnosti předsedy vlády, ministra kultury a dalších vysokých politických činitelů. Skončil případ, kolem kterého byla na Slovensku zvířena politická hladina mnohem více, než si jeho význam zasluhoval. Celkově skončil třetí rok od zániku Československa v poklidné atmosféře, ale nevyřešené majetkové otázky zůstávají viset ve vzduchu. O způsobu a době jejich konečného řešení rozhodne další politický a hospodářský vývoj na obou stranách hranice, přesněji řečeno, které politické síly získají tu i tam rozhodující slovo. Česká republika Dvě významná témata Závěrečný měsíc loňského roku byl poznamenán dvěma vnitropolitickými problémy. Prvním byla otázka voleb do Senátu, resp. jejich termín, druhou bylo schválení rozpočtu na rok 1996. Termín voleb do druhé komory Parlamentu rozdělil koalici na dvě části. ODS s Pilipovou částí KDS prosazovaly společné volby do obou komor, KDU-ČSL a ODA žádaly volby časově oddělené, tedy na jaře volby do Poslanecké sněmovny a na podzim do Senátu. Premiér Klaus a jeho stoupenci uváděli dva důvody pro svůj návrh: 1) finanční úspory a 2) zkrácení předvolební kampaně. Společné volby do obou komor by podle Václava Klause byly podstatně levnější než oddělené a ukončení volební kampaně na jaře by zkrátilo období nervozity a nevý- konnosti politických činitelů. Odložení voleb do Senátu na podzim způsobí ztrátu téměř celého roku pro výkonnou politickou činnost, odklady v řešení důležitých problémů a tedy další zdražení veřejného života. Proti tomu KDU-ČSL a ODA vyzdvihovaly odlišnou a samostatnou funkci obou komor, jejichž rozdíly by byly společnými volbami setřeny. Má-li být podle nich plně uplatněn většinový volební systém do Senátu na rozdíl od poměrného do Sněmovny, je potřebný také jiný způsob volební kampaně do obou těchto orgánů. Názory koaličních partnerů se stále více zatvrzovaly a několik jednání mezi nimi nevedlo k žádnému sblížení, spíše naopak. Opoziční strany sledovaly tento vnitrokoa- liční spor s neskrývaným uspokojením, i když se i uvnitř opozice názory na řešení také velice lišily. Když rostlo riziko, že dohoda uvnitř koalice nebude možná a že se řešení bude hledat v bojovém hlasování uvnitř vlády, zasáhnul prezident Havel. Nevyčkal ani, až se poradí se všemi vládními stranami, jak původně zamýšlel, a sám navrhl řešení - vyslovil se pro oddělený termín voleb - na jaře do Sněmovny, na podzim do Senátu. Jeho zásah překvapil a v první chvíli vyvolal i obavy z konfliktu mezi ním a premiérem. Tím větší oddech a uznání proto přineslo rozhodnutí ODS v čele s Václavem Klausem, které přijalo prezidentovu nečekanou iniciativu. Klaus ovšem současně prohlásil, že prezidentův návrh nepovažuje za optimální řešení, že jej však přijímá, aby zabránil zbytečným a škodlivým sporům. V dalších jednáních koalice došlo potom bez velkých potíží k určení termínů obou voleb. Do Sněmovny se bude volit 30. května a 1. června, do Senátu 16. a 17. listopadu 1996. Druhým velkým prosincovým tématem byl státní rozpočet 1996. Ministr financí I. Kočárník předložil opět vyrovnaný rozvrh státních příjmů a výdajů. Opozice měla řadu kritických připomínek. Také někteří koaliční poslanci navrhovali snížení rozpočtu. Uváděli, že stát stále příliš široce zasahuje do života občanů a že jeho aparát má tendenci dále narůstat. Po živé diskusi však Parlament zákon o státním rozpočtu na rok 1996 schválil. Prezidentovo novoroční poselství Hlavním úkolem v příštích měsících a létech bude podle prezidenta „upnout všechny síly k pěstování lepšího mravního klimatu“ v naší republice. Úspěchy v hospodářství a v politické přeměně budou podle Václava Havla málo platné, budou-li mezi lidmi panovat zákony džungle. Havel současně vyslovil závažnou myšlenku, že stav mravního vědomí ve společnosti je velmi silně ovlivňován především vedoucími představiteli. POLYGON 1/1996 1 [pageend3]V hospodářské oblasti je podle prezidenta zapotřebí dále zpřesňovat zákony a odstraňovat jejich mezery, kterými pronikají různí podvodníci na úkor slušných lidí. Neméně důležitá je i výraznější zákonná ochrana ekologických zájmů společnosti. Na adresu nespokojených občanů řekl, že přes veliké úspěchy jsme se pochopitelně dopustili také četných chyb. Občané však mohou ve volbách zvolit představitele podle vlastního svobodného uvážení a ocenění dosavadní práce jednotlivých politických stran i jejich vedoucích lidí. Je však bláhové věřit, že existuje taková politická representace, která zná lék na všechno a nedopustí se žádné chyby. Politická atmosféra na přelomu roku Vstup do důležitého volebního roku byl v České republice klidný, bez jakýchkoli extremních projevů. Ve společnosti pozvolna roste důvěra v další úspěšný vývoj, oba politické extrémy - pravicový i levicový - zůstávají sice ve hře, ale jen na okraji politického života. Vládní koalice si uchovává dostatečnou přízeň voličů, jak to ukazují průzkumy. Občané ve své většině hodnotí kladně úspěchy jak v hospodářské tak i v politické oblasti, které se projevují například v přijetí České republiky do OECD. Přesto zůstávají závažné a palčivé otázky, které znepokojují. Ministerstvo zdravotnictví stále nenalezlo řešení, které by uspokojilo zdravotnické pracovníky a celý obor je i v lednu stále v kritickém stavu. Problémy jsou i v transformaci armády, jejíž koncepci se ministrovi Holáňovi dosud nepodařilo vytvořit tak, aby byla schválena vládou. Také v dopravě je situace železnic stále obtížná, i když nový ministr Budínský intenzivně hledá východisko. Znovu Německo V závěru minulého roku a zvláště v lednových dnech 1996 se opět dostaly česko- německé vztahy do popředí. Na obou stranách byla vyslovena vůle dosáhnout zásadní dohody a přijmout společnou deklaraci, aby naše vztahy byly definitivně zbaveny zátěže minulosti. Přes nesporně značné úsilí se však nepodařilo dohodnout formulaci, která by uspokojila obě strany. Český ministr zahraničí Zieleniec prohlásil, že není možné přistoupit k jejímu projednávání v Parlamentě, pokud nebude zaručovat, že naše vztahy nebudou minulostí zatěžovány. Poslední neúspěšné lednové zasedání Zielenie- ce s Kinkelem vyvolalo na české straně značné zklamání i obavy z dalšího vývoje. I když se česká vláda a její premiér snaží, aby problémy s deklarací nepoškodily jinak dobré vztahy s Německem, nelze popřít, že se sudetoněmeckému krajanskému „Lands- mannschaftu“ podařilo česko-německé vztahy citelně zhoršit. Ukázalo se, že ubezpečování o bezvýznamnosti tohoto krajanského sdružení pro německou politiku, které jsme často slýchali, nebylo oprávněné. Václav Klaus odmítá dramatizaci situace. Německo dnes opravdu není Německem Hitlerových nacistů. Je nutno zachovat klid a rozvahu a pokračovat v přátelských stycích. Český premiér současně ubezpečuje, že vláda neustoupí ani o onen „milimetr“ v zásadní otázce vyrovnání s minulostí. Nelze nepřipomenout pravdivost výroku, že problém „Německo“ byl po celé uplynulé tisíciletí jedním z hlavních problémů existence českého státu. Všechno nasvědčuje tomu, že jím je i v přítomnosti a s největší pravděpodobností zůstane i v budoucnosti. Toto zjištění ovšem přináší přes všechna oprávněná ujišťování jisté staronové prvky i do vnitropolitické situace v České republice. Jejich důsledky nelze dnes přesně odhadnout, ale je třeba na ně pamatovat. Politická scéna Klausova ODS pokračuje v soustavném budování své silné pozice. Její ministři ve vládě intenzivně pracují na řešení některých palčivých otázek ještě před vzplanutím předvolební kampaně. Strana má stále neohrožené postavení - kolem 28 až 30% volebních preferencí. Sloučení s KDS, které v této době probíhá, jí sice nepřineslo tak velký zisk, jaký očekávala, ale nesporně její pozici posílilo. KDU-ČSL také vyvíjí rušnou činnost v Parlamentu, kde předložila v prosinci i v lednu řadu návrhů zákonů. Strana uvítala prezidentovo řešení termínu voleb, neboť byla od počátku pro oddělené termíny. Část rozpouštěné, resp. slučované KDS přešla do řad KDU-ČSL. Luxova strana má v současné době podporu dostatečného počtu voličů (7-9%), aby mohla počítat se vstupem do Parlamentu i po volbách. KDS je v likvidaci. Její činnost je zcela koordinována s ODS a předseda Pilip již funguje jako třetí místopředseda Klausovy strany. ČSSD prožívá na přelomu roků 1995 a 1996 pokračující pokles voličské přízně. Její vedení se usilovně snaží tento vývoj alespoň zastavit. Připravilo nový volební program, od kterého si slibuje obrat k lepšímu. Zatím se pohybuje na hranici 15-17%, což je o celých 5-6% méně, než dosáhla v letních měsících loňského roku. KSČM konala počátkem prosince sjezd, na kterém bylo opět zvoleno dosavadní vedení s předsedou Grebeníčkem v čele. Strana se snaží tvářit demokraticky, odmítá návrat do minulosti, přitom však Grebeníček prohlašuje, že „hodnoty vytvořené před listopadem 1989 byly mimořádné a současný režim žije z podstaty“. Komunisté stále mají 8-9% voličů za sebou, ale zůstávají v úplné izolaci. Sloučení SD a LSNS bylo uskutečněno na-sjezdu v Hradci Králové 3. prosince 1995. Jiří Dienstbier a V. Bodenlos se stali společnými předsedy nové strany, která doufá, že jí sloučení pomůže proniknout do Parlamentu. Podle obou vedoucích činitelů chce nová strana zaujmout pozice ve středu politické škály. Zatím jsou její šance velice nejasné, volební preference se stěží blíží hranici pěti procent. Slovenská republika Hlavní politické problémy Slovensko stojí na konci třetího roku své samostatnosti před řešením tří zásadních otázek. Prvním a v současné době nejožehavějším problémem je stále konflikt mezi prezidentem a celou vládní koalicí v čele s Vladimírem Mečiarem. Druhým je historické vyrovnání se sousedy - Maďarskem a Českou republikou. Třetím, který zatím zůstává mimo pozornost široké veřejnosti, je privatizace národního majetku, o níž se zmínil i prezident ve svém vyjádření pro Národní obrodu. Slovenskou specifikou je, že prezident, jeden z vedoucích zakladatelů největší politické síly, HZDS, se v průběhu posledního roku stal tvrdým odpůrcem tohoto hnutí. Konflikt s Mečiarem ho proměnil v hlavního obhájce demokratických postupů na Slovensku a jakýmsi nepsaným vůdcem opozičních stran, které ho také odhodlaně podporují. Spor prezidenta s premiérem není dosud rozhodnut a jeho průběh stále poškozuje obraz Slovenska. Slováci se ještě zcela nevyrovnali se svou samostatností, vztahy k České republice a k Maďarsku zdaleka nejsou zvládnuty. Na jedné straně je ještě stále dost těch, kteří považují rozdělení Československa za zbytečné, protože se vyrovnání s Čechy mohlo dosáhnout v rámci společného státu. Na druhé straně jsou ti, kteří mají k Čechům velmi negativní přístup, viní je z četných nespravedlností a stále je podezřívají z nepřátelských úmyslů vůči Slovensku. Ještě ostřejší postoj má mnoho Slováků k Maďarům. Tento vztah je velice zatížen emocemi a citelně ztěžuje vytvoření přijatelného sousedského vztahu. Přesvědčivý důkaz o nezvládnutém poměru k jižnímu sousedu poskytlo hlasování o jazykovém zákonu v listopadu, při kterém se na společném národním protimaďarském stanovisku shodli představitelé vládní koalice i některých významných opozičních stran. Současná Mečiarova vláda se rozhodla pro privatizaci z domácích zdrojů. Přeje při tom vybraným podnikovým managementům. Vede to k protekčnímu způsobu privatizace, který přináší velké nebezpečí. Kromě vnitřních rizik dává taková privatizace negativní signál zahraničnímu kapitálu, který není dost motivován k investování na Slovensku. Privatizace z domácích zdrojů tedy nepřináší do země zahraniční kapitál a výsledkem je jeho celkový nedostatek. Boj o moc pokračuje HZDS pořádá veliké mítinky ve sportovní hale v Bratislavě, na kterých nejen propaguje svoji politickou linii, ale stále ostřeji napadá prezidenta republiky. Koncem minulého roku slovenský premiér ostře kritizoval i českého prezidenta Havla a českou stranu 2 POLYGON 1/1996 [pageend4]za „provokaci“, k níž podle něho došlo v Bratislavě před čtyřmi roky ještě za společného státu. Tehdy při návštěvě Václava Havla byla podle Mečiara zorganizována provokace, aby došlo k napadení prezidenta na náměstí SNP a tím k poškození jména Slovenska. Vysvětlení tohoto prohlášení, učiněného s několikaletým zpožděním, na adresu hlavy dnes již cizího státu, je nutno hledat jen v populistické snaze o získání přízně slovenských antičesky orientovaných nacionalistů. Opoziční strany si opakovaně stěžují na postupy vládních orgánů na základě stranického rozhodování. Podle poslanců Demokratickej únie porušuje ministr vnitra nad- stranický charakter policie a kromě toho ignoruje požadavek prezidenta, aby byl informován o některých důležitých otázkách. Předseda KDH Ján Čamogurský informoval novináře, že se 6. prosince setkal mimo republiku s příslušníkem SIS, který mu potvrdil, že se tato organizace zúčastnila na únosu prezidentova syna do Rakouska. Veřejné mínění Průzkumy veřejného mínění, provedené v prosinci, ukazují pořadí politických stran v přízni voličů. Z vládní koalice vede HZDS s 25,7%, SNS má 6,5% a třetí vládní strana nemá v současné době ani 5%, která jsou potřebná ke vstupu do parlamentu. Opoziční strany mají: KDH 13,3%, dále DU 12,1%, za ní SDĽ 11,2% a DS 6,8%. Zajímavý je pokles voličské přízně pro Mečia- rovo HZDS asi o 3-5% a poměrně slušné postavení tří hlavních opozičních stran - KDH, DU a SDĽ. 44 ,6% občanů považuje hospodářskou situaci za horší než před rokem, ale 39,4% věří, že se v příštích pěti letech zlepší. Tato čísla ukazují, že většina Slováků má sklon k negativnímu hodnocení vývoje. Fórum inteligence Slovenska Toto Fórum sdružuje významné osobnosti společenského a kulturního života (R. Chmel, K. Kállay, L. Ballek, M. Lasica a další). Ve svém vyhlášení kritizovala tato organizace návrh zákona o Matici slovenskej, který připravilo ministerstvo kultúry. Návrh podle stěžovatelů porušuje zásady demokratického státu tím, že nadřazuje Matici nad vysoké školy. Akademii věd a další kulturní instituce. Podle autorů tohoto Vyhlášení by zákon vytvořil z Matice slovenskej nekontrolovatelný ideologický útvar, jakýsi stát ve státě. Proto podepsaní žádají ministra kultúry, aby návrh zákona upravil ve shodě se slovenskou ústavou. Prezidentovo hodnocení Michal Kováč se v deníku Národná obroda vyjádřil k politickému vývoji v uplynulém roce. Na Slovensku je podle něho politický život poznačen dvěma odlišnými politickými přístupy. První vidí smysl politické činnosti v boji o moc s cílem protivníka zcela vyřadit, druhý chápe politiku jako vytváření klidného a spravedlivého řádu, jako dialog, v němž se problémy řeší věcnými argumenty. Podle slovenského prezidenta má tři roky starý slovenský stát za sebou dobrý vstup do života, ale v posledním roce získal dominantní postavení onen první přístup - boj o moc. Výsledkem toho je značně nepříznivý obraz Slovenska v demokratickém světě. Rozdělení slovenské veřejnosti na dva tábory, které je důsledkem uvedeného dvojího pojetí politické práce, vede k citelnému oslabení energie, které je zapotřebí k úspěšnému budování státu. Podle M. Kováče není společenská atmosféra dobrá, protože je plná napětí a „zloby až nenávisti“. Zůstávají pochybnosti o tom, „či práve v odchádzajúcom roku nanovo určené neprehľadné, anonymné postupy a formy privatizácie sú spravodlivé... Pre verejnosť bude velkým šokom, až sa raz dozvie, kto sú ti vyvolení, ktorí sa obohatili velkými čiastkami zo společne nadobudnutého majetku“. Podie prezidenta jsou hospodářské výsledky za minulý rok nadějné. Zvláště je dobře, že se Slovensko vyhlo inflaci. Přesto podle něho „makroekonomické výsledky netreba preceňovať, pretože väčšina občanov ich nepocítila na vlastnej životnej úrovni“. Jinde prezident říká, že „sociálna desta- bilizácia, ktorá je. dnes viditeľná vo viacerých oblastiach, by náš politický a hospodársky vývoj veľmi ohrozila“. Podie prezidenta Kováče byl uplynulý rok na Slovensku citelně poznamenán diskusí o jazykovém zákonu a o vztahu k Maďarsku ve spojení s bojem o ratifikaci Slovensko-maďarské smlouvy v NRSR. Za citaci stojí také jeho závěrečná slova: „Nezabúdajme na to, že národno-emancipačný proces na Slovensku smeroval povodne k tomu, aby sme v budúcej integrovanej Európe neboli nikým zastupovaní, ale aby sme sami boli medzinárodne právnym subjektom. Od počiatku nám tedy išlo o vlastné miesto vo svete, a nie v izolácii, nie na periférii svetového diania, kam by nás niektoré politické kruhy svojimi neuváženými krokmi mohli zaviesť.“ Tato otevřená kritická slova svědčí nesporně o velkých problémech, se kterými se na Slovensku musí ještě demokratické síly vyrovnat. Slovenská krize To, co jsme si zvykli nazývat slovenskou krizí, není politickou krizí v plném smyslu. Demokratické instituce fungují, jejich činnost nebyla zásadně ohrožena a nelze tedy tvrdit, že na Slovensku je krize demokracie. Zkušenosti s rozhodováním Ústavního soudu a v poslední době i Nejvyššího soudu dokazují, že soudní moc na Slovensku plní svoji úlohu nezávislého rozhodování. Kritika těchto vrcholných soudních institucí ze strany některých vládních politiků jen pomáhá vidět existenci nezávislé soudní moci, vázané jen ústavou. To je velmi dobré, protože to znamená účinnou podporu pro všechny demokratické síly v zemi. Problém je však v tom, že činnosti těch nejvyšších demokratických orgánů, prezidenta a vrcholných soudních institucí na jedné straně a parlamentu a vlády na druhé straně, nejsou sladěny. Jejich působení má často protikladný směr a vzájemně se potírá. Kromě toho vrcholné orgány zákonné a výkonné moci, tj. parlament a vláda, plní při svém rozhodování jedinou politickou vůli, určovanou z jediného mocenského střediska - vedení HZDS. Formálně zachovávaná demokracie ztrácí tak svůj obsah a dochází stále častěji k rozhodnutím, která nejsou přijímána veřejností v takovém rozsahu, jaký je v demokracii nezbytný. Demokratický obsah politického režimu se vytrácí, zůstává jen prázdná demokratická forma. Demokratické orgány postupně ztrácejí svoji autoritu, a to je nebezpečné. Ze zkušeností víme, že to obvykle vede k úpadku demokratického vědomí ve veřejnosti a k náladám, za kterých se rodí touha po „pořádku a silné ruce“. □ DUŠAN NOVÁK Hospodářský přehled Česká ekonomika Nízká roční Inflace Za rok 1995 se spotřebitelské ceny zvýšily o 7,9%. Proto se poprvé za celou reformu střadatelům zhodnotily vklady u těch peněžních ústavů, které poskytují více než 9, 3% úroků. Reálný výnos z vkladů se přiblížil poměrům v ekonomicky vyspělých zemích, kde jsou úroky přibližně o 1,5% vyšší než inflace. V posledních měsících 1995 uspokojovali vyšší domácí poptávku jak tuzemští dodavatelé zvyšováním výroby, tak dovoz, který rychle vzrostl. Ceny potravin se ustálily, ale příliv zahraničních zdrojů inflaci poněkud posiluje. Pro rok 1996 odhadují odborníci inflaci opět kolem 8%. Koncem listopadu evidovaly úřady práce 148 tisíc nezaměstnaných (nepatrné zvýšení proti začátku měsíce). Počet volných míst se snížil na 90 tisíc. Transformace českého zemědělství snížila počet pracovníků z původních 533 tisíc (1989) o více než polovinu na 246 tisíc (1994) a tento úbytek pracovních míst některé okresy zatížil. V prosinci postihla podniky v celé republice chřipka. Nejvyšší nemocnost zaznamenali na severní Moravě. V některých podnicích chybělo až 20% zaměstnanců. Vrcholu dosáhla epidemie v předvánočním týdnu, kdy na sto tisíc obyvatel ČR připadalo 3628 nemocných. POLYGON 1/1996 3 [pageend5]Závěr roku 1995 Podle Českého statistického úřadu (ČSÚ) vzrostl hrubý domácí produkt (HDP) za 3. čtvrtletí v meziročním srovnání reálně (ve stálých cenách) o 4,8% a v běžných cenách dosáhl 320 mid Kč. V listopadu se zvýšil schodek obchodní bilance o dalších 10 mid Kč a celkem za 11 měsíců 1995 dosáhl téměř 90 mid Kč. Meziroční růst dovozu činil 30%, ale vývozu jen 10%. Premiér Klaus připustil, že očekával lepší výsledky, ale po dobu dvou nebo tří roků by údajně tento deficit neměl překážet celkovému vývoji hospodářství. Příliv kapitálu do ČR udržuje platební bilanci aktivní a devizové rezervy celé bankovní soustavy se v tomto roce zvýšily z 9 na 16 mid USD. Rozpočet pro rok 1996 Sněmovna schválila vyrovnaný rozpočet na rok 1996 s příjmy i výdaji téměř půl bilionu Kč (497,8 mid Kč). Soustava všech veřejných rozpočtů je rovněž vyrovnaná a zahrnuje skoro přesně 600 mid Kč. Proti přijetí hlasovaly kluby ČSSD, LB, KSČM a SPR-RSČ. Největší výdaje vykazuje Ministerstvo práce a sociálních věcí - 158 mid Kč, Ministerstvo školství dostalo 66, armáda 31, doprava 30 a vnitro 26 mid Kč. Návrhy ODA na úsporné škrty 10 mid Kč sněmovna zamítla. Poslanci zařadili do rozpočtu nově prostředky na financování senátu, na vyslání našich vojáků do Bosny a na zvýšení platů poslanců a soudců. Rozpočet na rok 1995 skončil přebytkem 8,6 mid Kč, které chce ministr Kočárník použít na splácení státního dluhu. Příjmy i výdaje dosáhly téměř 99% předpokládaných hodnot, ministerstvo financí těmito výsledky dokazuje, že částky rozpočtu odhadlo realisticky. V roce 1996 zaplatí občan na daních z příjmu méně než v předešlém. Zvyšují se nezdanitelná částka, odečitatelné položky a snižují se sazby daně. Rodinný rozpočet však bude zatížen zvýšením cen energie na začátku června (elektřina 15%, plyn 10%, teplo od září) a o měsíc později regulované nájemné o 20 až 30% přibližně u 1,4 milionu bytů. Motoristy a kuřáky postihne zvýšení spotřebních daní (u pohonných hmot asi o 1,40 Kč na litru). Telecom zvýší od 1. dubna cenu impulsu z 1,90 na 2 Kč a měsíční poplatek za stanici ze 70 na 80 Kč. Řada měst zvyšuje ceny dopravy, nejvíce Praha, základní jízdné na hodinu bude od 1.6. stát 10 Kč. Pošta upravila od 1.1. ceny mezinárodních poštovních služeb. Za dopisy a balíky na Slovensko zaplatí občan více, do ostatních zemí méně (podle přehledu Lidových novin 6.1.1996). Devalvace koruny? Začátkem roku překvapil londýnský výzkumný ústav Nomury konstatováním, že deficit zahraničního obchodu ČR je tak vysoký (odhady překračují 90 mid Kč), že bude rozumné, když vláda devalvuje měnu o 20%. Podle studie udělali čeští politici chybu, že neprovedli rychlou restrukturalizaci státních podniků. Politika pevného kurzu, udržovaná od roku 1991, snížila inflaci a sklidila uznání finančních kruhů, ale nyní se již stává přítěží. Poněvadž produktivita průmyslu se dostatečně nezvyšuje, může vláda řešit obchodní deficit pouze devalvací. Na dříve očekávanou revalvaci je již pozdě, neboť by velmi poškodila vývozce. Česká národní banka považuje návrh No- mury za nerealistický, neboť pokračuje růst devizových rezerv. Přímé zahraniční investice dosáhly 1995 2,5 mid USD a deficit platební bilance nedosahuje ani 1,5 mid USD. Tento schodek je menší než 3% HDP a to není důvod ke znepokojení. V prosinci uveřejněná studie investiční banky JP Morgan doporučuje rozšířit fluktuační pásmo kurzu na tři až pět procent a v tomto rozsahu revalvovat. Česká měna se reálně zhodnocuje vůči zahraničním měnám tím, že domácí ceny stoupají při neměnném kurzu. Ale negativní hodnocení známé instituce může některé zahraniční investory odradit. Ocelářský gigant v nesnázích Ředitel a spoluvlastník ocelářského gigantu Vladimír Stehlík žádá vládu, aby jeho podnik podpořila čtyřmi miliardami Kč. Komerční banka již půjčila Poldi téměř tři miliardy a celkové zadlužení činí čtyři miliardy. Podle expertů by v roce 1996 tržby měly dosáhnout 12 mid Kč, z toho 90% poskytne export. Stehlík však tvrdí, že pro rozvoj podniku i kladenského regionu potřebuje dalších 3,5 mid Kč provozních a investičních úvěrů. Ředitelova společnost Bohemia Art má do konce 1995 uhradit 750 mil. Kč za zbývajících 12% akcií, aby získala v podniku plánovaný dvoutřetinový podíl. Kromě úvěrů u Komerční banky tíží Poldi také dluhy Energetickému centru v Kladně, které odmítá poskytnout plný příkon energie a tím blokuje výrobu. Ocelárny rovněž neodvedly 57 mil. Kč na sociální zabezpečení. Stehlík však uskutečňuje další odvážné projekty. Koupil za 23 mil. Kč podíl 51% zadluženého deníku PRÁCE, o kterém prohlásil, že se stane nejčtenějším deníkem v České republice. Údajně uvažuje také o vstupu do kopřivnické automobilky Tatra. Nedostatek financí v podnicích Koncem roku oznámila řada podniků svoje záměry do budoucnosti. Ze zpráv vyplývá snaha zvýšit výrobu i odbyt, setřást dluhy a získat finanční prostředky na investice. Kopřivnická automobilka Tatra vyrobila v roce 1995 2000 vozů (před 6 lety 15.000). Do roku 2000 chce vyrábět ročně asi 5000 vozů. Majoritním vlastníkem A vie Praha se stalo korejsko-rakouské konsorcium Daewoo-Steyr. Noví majitelé pronikavě snížili závazky společnosti, která 1995 vyrobila 4000 vozů. V roce 1996 však chce odbyt svýšit na 8000 jednotek. Pro další léta připravuje modernizovaný vůz se sklopnou kabinou a s motorem, odpovídajícím exhalač- ním normám Euro 2. Čílová roční kapacita výroby je 50 až 70 tisíc vozů, které by se prodávaly ve východních zemích i v Indii a na Filipínách. Avie by měla pro koncem Daewoo dodávat střední užitkové vozy. Meopta Přerov vyráběla před rokem 1989 ze tří čtvrtin pro armádu, ale během uplynulých let program z 80% změnila. Nyní vyrábí zvětšovací přístroje, dalekohledy, fotoaparáty a další optiku. Královopolskou strojírnu Brno privatizovala spol. s r. o. Kenap, založená devíti členy vedení podniku, která získala 51% akcií. Nové vedení změnilo organizaci na holding se třemi dceřinými společnostmi KP Chemie, KP Jeřáby a KP Nářadí a stroje, které zahrnují nosné výrobní činnosti. Velkou zátěží však jsou staré dluhy a jejich úroky. Kdo řídí podniky? Západní ekonomové uznávají příznivé makroekonomické ukazatele České republiky a nemají námitky k jejímu přijetí do OECD (Organizace pro spolupráci a rozvoj). Za podezřelou považují příliš nízkou míru nezaměstnanosti, která nedosahuje ani 3%. Jestliže hledají souvislosti, pak zjišťují za první pololetí 1995 růst HDP a produktivity na pracovníka necelá 4%. Vysvětlení tohoto nízkého pokroku vidí v nedokonalé privatizaci. Podnikům vládnou investiční fondy, ale největší založily právě banky, jejichž majoritním podílníkem je stát. Proto podniky v podstatě zůstávají pod kontrolou státu, který nemá zájem, aby se dostaly do konkurzu. Mnohé z nich se ocitly na pokraji bankrotu, ale banky je pomocí úvěrů drží nad vodou a nezaměstnanost zůstává nízká. Podle MF DNES (14.12.95) se špičkové platy vedoucích pracovníků vzdalují od průměru. Proto pravděpodobně někteří manažeři nemají zájem na zvyšování dividend, ale věnují pozornost pouze svým prémiím. Průměrná mzda se pohybuje od 5 do 8 tisíc Kč, podle některých odhadů již tisíce manažerů pobírá měsíčně padesát tisíc korun a nejsou vzácností platy sto tisíc až čtvrt milionu. K základním platům se připojují vysoké prémie i různá mimoplatová vyrovnání jako např. zapůjčená auta, zahraniční školení či rekreace. Vysoký zájem projevují firmy o manažery finanční, marketingu, informačních systémů a v poslední době také personální. Rozdíly platů u zahraničních a domácích firem se již stírají, stejně tak mezi pražskými a mimopražskými firmami. Nejvíce vydělávají pracovníci v peněžních ústavech, průměrně 13.000 Kč, nejméně v zemědělství - 6500 Kč. Trh kapitálu Pražská burza skončila svoji obchodní činnost 1995 dnem 15.12.95 a její roční obrat dosáhl 195 mid Kč. Za celou svoji existenci od roku 1993 zprostředkovala prodeje a nákupy akcií, podílových listů a obligací za 266 mid Kč. Ke konci roku 1995 obchodovala celkem s 1764 cennými papíry a tím se zařadila mezi největší burzy na světě. Hlavním problémem minulého roku byl v létě několikerý výpadek obchodu (poru- 4 POLYGON 1/1996 [pageend6]cha výpočetní techniky), ale dnes už je k dispozici záložní počítačový systém. Index PX50 zahájil 1995 na úrovni 570 bodů, maxima dosáhl v lednu s 586 body a skončil na úrovni 425,9, během roku oslabil o 144 bodů. V prosinci snížilo několik evropských zemí úrokové sazby a investoři budou svoje finanční prostředky více ukládat do akcií. Tento vývoj by mohl v roce 1996 ovlivnit i pražskou burzu. Konečně příznivá hospodářská situace ČR by se měla promítnout do firemních zisků. Pesimisté však varují, že stejnou předpověď slyšeli v prosinci 1994, ale kurzy během roku 1995 citelně klesly. Nedostatek kapitálu v bankách V ČR působí v současné době příliš mnoho bank (asi šest desítek). Čtyři největší se státní účastí (Komerční banka. Česká spořitelna, Investiční a poštovní banka a Československá obchodní banka) představují 70% bilanční sumy sektoru. Aktiva malých bank se zpravidla pohybují pod hranicí 20 mid Kč. Před vstupem do Evropské unie však banky očekává především privatizace. Během několika let by měl Fond národního majetku prodat na burze bankovní akcie za 20 až 40 mid Kč. Peněžní ústavy potřebují také zvýšit svůj kapitál, aby lépe odolaly očekávané konkurenci. Největší světový peněžní ústav Tokyo Mitsubishi Bank disponuje celkovými aktivy 814 mid USD, Deutsche Bank (SRN) 368 mid USD, ale Komerční banka jen necelými 14 mid USD. Proto již nyní vyjednávají některé české ústavy o sloučení (např. ČSOB se spořitelnou) a nebo o zahraniční účasti (Scala banka). Mnoha malým, překotně zakládaným bankám hrozí zánik. Do začátků potřebují mnoho peněz, aby zařídily a otevřely pobočky a hlavně získaly od vkladatelů peníze. Poněvadž nemají ani známé jméno ani tradici, slibují vyšší úroky a různé výhody. Např. Universal banka Ústí nad Labem nabízí dvouleté slosovatelné vkladní listy na úrok 14%. (Velké banky poskytují jen kolem 10%.) Vkladatel se účastní loterie, může získat dvakrát ročně jednu z 10 cen a k Vánocům vůz Škoda Felicie. Při tak drahých penězích žádá malá banka za úvěry rovněž vyšší sazby, a proto se vystavuje nebezpečí, že se přihlásí podnikatelé, kteří nezískali levnější půjčku u tradičních bank. Výsledkem jsou rizikové úvěry s vyšší pravděpodobností ztrát, jejich krytí si opět vyžádá peníze. Stát se již podílel na řešení problémů dvou peněžních ústavů: Banky Bohemia (v likvidaci) a AB banky (v řízení k odnětí licence). V obou případech dostaly fyzické osoby celý vklad zpět, neboť tehdy ještě neplatil zákon o pojištění vkladů. Nyní se dostala do obtíží také Česká banka (ČB). Příčinou je velké množství rizikových úvěrů. Zákon o pojištění již vstoupil v platnost, proto fyzické osoby dostanou náhradu, ale jen 80% vkladu, maximálně sto tisíc Kč. České bance svěřilo své peníze asi 15 tisíc vkladatelů, pojištěných vkladů je asi za půl miliardy. V ČB drží 49% akcií čtyři společnosti s r. o.: HARD, Pramo Investment, Gena, 5.B.H., založené letos v létě. Každá vykazuje základní kapitál sto tisíc Kč a působí v nich Rus Ilja Zalmanovič Zacharovskij, který je v ČB členem představenstva. Banka obnovila jednání s možnými partnery, kteří by navýšili základní jmění. Údajně projevila zájem ruská banka Inter Tek, která se však nachází na černé listině společností pracujících s kapitálem z organizovaného zločinu. Koncem října ČB uzavřela provoz svých poboček, před kterými se shromažďovali zneklidnění vkladatelé. Bankovní rada ČNB rozhodla, že k 15.12.95 odejme ČB povolení působit jako banka. ČB podala rozklad, ale Bankovní rada svoje rozhodnutí potvrdila. Vklady na jméno vyplácí nyní z prostředků Fondu pojištění vkladů Investiční a poštovní banka. Představenstvo ČB podalo podnět k zahájení trestního řízení proti některým akcionářům, dlužníkům i vedoucím pracovníkům. Mnohé osoby čerpaly milionové úvěry a neměly v úmyslu je někdy splatit. Zvláště podezřelý je zakladatel ČB Komanický, který bance dluží 1,3 mid Kč a nachází se tč. v cizině. Slovenská ekonomika Makroekonomické ukazatele Prezident SR Kováč ve svém novoročním projevu kritizoval současný stav slovy, že „makroekonomické ukazatele netreba přeceňovat, pretože väčšina obyvatelstva ich nepocítila na vlastnej koži“. Opozice vytýká vládě, že v rozpočtu pamatuje značnými finančními prostředky na posílení státní byrokracie i mocenských orgánů a občané se musí uskrovnit. Demokratická strana tvrdí, že slovenská ekonomika se během roku 1995 radikálně změnila z ekonomiky volné soutěže na ekonomiku výhod podle politické přízně. Mečiarova vláda údajně především podporuje manažery státních podniků a omezuje rozvoj malého a středního podnikání. Podvazuje rovněž činnost investičních společností i fondů, které vytvářejí novou vrstvu finančního kapitálu, nezávislou na vládě. Podle zprávy Štatistického úradu SR zahraniční investoři vložili do slovenských podniků do konce září 1995 téměř 230 mid Sk (660 mil. USD). Za poslední rok (od konce září 1994) činil vzestup 44%. Úspěšně se rozvíjí Volkswagen, který rozšiřuje svou výrobu v Bratislavě. V roce 1993 zde vyrobili 3000 vozů, v následujícím roce 8000 a v minulém již 28.000. Plán na letošní rok předpokládá další zvýšení o 50%. Volkswagen přenesl celou výrobu rodinných a kombi automobilů, určenou pro evropský trh, z Wolfsburgu do Bratislavy. Závod, nově budovaný v Bratislavě, má rovněž převzít výrobu rychlostních skříní z německého Kasselu. V současné době pracuje v závodě téměř 2000 zaměstnanců. Jejich průměrný věk je 28 let, polovina má vzdělání s maturitou, ale mzdy dosahují desetiny platu německých kolegů. Dluhopisy Fondu národného majetku SR Středisko cenných papírů SR začalo 2. ledna 1996 rozesílat výpisy z účtů, které potvrzují právo občana k dluhopisu Fondu národního majetku (FNM). Objem emise činí 3329 tisíc kusů, každý má nominální hodnotu 10.000 Sk, je splatný 31. prosince 2000, úročený bude časovou diskontní sazbou Národní banky Slovenska. Tím končí v SR teprve nyní druhá vlna kupónové privatizace. Slovenská vláda kritizovala český nákup akcií prostřednictvím kupónů, údajně umožňuje fondům a zasvěceným spekulantům, aby prováděli různé machinace, pomocí kterých se obohacovali ke škodě neinformovaného dika. Proto každý zaregistrovaný občan dostal ze státního majetku stejný podíl: dluhopis na 10.000 Sk. Do konce ledna vydá vláda SR nařízení, které stanoví podrobnosti, jak budou občané s dluhopisy obchodovat. Podle předběžného oznámení Ministerstva financí se občan může rozhodnout pro jednu z osmi alternativ použití dluhopisu. Opozice kritizuje Mečiarovu vládu, že kupónovou privatizaci odvolala proto, poněvadž chce pro svoje příznivce zachovat vedoucí místa v průmyslových podnicích. O tomto úmyslu svědčí spor pražské firmy Inekon, která 3.11.1994 uzavřela s FNM SR smlouvu o převodu 813 tisíc akcií Novác- kých chemických závodů. FNM však odmítl akcie vydat, údajně z politických důvodů, neboť vláda si nepřeje, aby tak významný podnik ovládla zahraniční firma. Městský soud v Bratislavě po roce sporu rozhodl, že smlouva je platná a FNM je povinen převést do tří dnů na Inekon všechny akcie i zaplatit smluvní pokutu 18,8 mil. Sk. Výše soudních poplatků bude stanovena později. Proti rozsudku se FNM může odvolat (asi tak učiní) a spor bude pokračovat před Nejvyšším soudem SR. □ Mezi politikem a dramatikem je podstatný rozdíl. Oba nám sice mohou připravit ošklivé drama, jenže politik nemá možnost vše škrtnout a pokusit se o něco lepšího. Vladimír Davydovski POLYGON 1/1996 5 [pageend7]KOMENTÁŘE VLADIMÍRA VALENTY HURÁ DO PRAHY! Jedeme k volbám President Václav Havel určil terminy voleb do sněmovny a senátu. 31. května a 1. června 1996 budeme volit sněmovnu, budeme-li v republice. Všechny pokusy o pořádáni voleb v zahraničí nebo korespondenčně selhaly. V polovině listopadu pak dojde k volbám do senátu, jehož zřízeni je vláda dlužna ústavě již několik let. Rozhodnutí presidenta tak ukončilo dlouhý spor uvnitř koalice a postavilo premiéra Klause před hotovou věc. Nezbývalo mu nic jiného, než se podřídit tomuto usnesení. Předseda vlády chtěl volby do senátu ve stejném termínu společně s volbami do sněmovny. Premiér má totiž dostatek sebedůvěry, že jeho strana má mnoho schopných lidí, kteří by mohli kandidovat do obou komor. Zatímco ostatní strany koalice spíše počítají s tím, že když jejich kandidáti propadnou při volbách do sněmovny, tak budou moci zkusit štěstí do nového senátu. President Havel kalkuluje asi podobně. Mnozí jeho přátelé jsou od posledních voleb u ledu. Ale vyhlásit volby do senátu už v lednu považují všichni za důležité proto, že v duši každého z nás vězí pochyby, že se třeba volby zvrtnou, třeba Zemanovi sociální demokraté narostou více než by bylo dnešní koalici zdrávo, že vzniknou potíže při sestavování vlády a president nebude moci sáhnout ke krajnímu prostředku, jak vyřešit spory: rozpustit novou sněmovnu a vyhlásit nové, mimořádné volby, protože tu není senát, který v takovém případě má podle ústavy převzít pravomoci nejvyššího orgánu ve státě, poslanecké sněmovny. President se tedy domnívá, že i když by došlo k takové krizi, vypsání voleb do senátu na podzim je dostatečnou pojistkou pro nejhorší případ ústavní krize. Doufejme. Jinak se mi presidentův zásah líbí, i když správný postup by byl, kdyby president rozhodoval podle návrhů předsedy vlády. Ne jemu navzdory, kdy premiér to musí spolknout nebo vyvolat skandál. Líbí se mi to proto, že to ukazuje, že máme presidenta sice spoutaného ústavními omezeními, ale přitom díky osobním vlastnostem schopného si najít skulinky, jak zasáhnout v zásadních otázkách. Vzpomeneme-li na jeho předchůdce, kteří selhali v krizových situacích a neučinili, co od nich obyčejní občané očekávali, je to vítaná změna. Na druhou stranu však doufejme, že své pravomoci president nebude nadužíval. Protože účinnost takového jednání potřebuje mimořádnost a ne každodenní praxi. Jenom ne podle východních vzorů! Skutečnost, že Česká republika má jako poslední z postkomunistických zemí střední Evropy pravicovou demokratickou vládu, jistě vyvolává v občanech mimořádnou ostražitost a nikdo nebude pochybovat o tom, že každý hlas je zapotřebí. To povede v následujících čtyřech měsících k důkladnému zpytování minulosti i přítomnosti, aby nedošlo nejen k nesprávné volbě, ale ani k promarnění odevzdaného hlasu. Hlasy pro malé politické strany, které nedosáhnou pěti procent odevzdaných hlasů, budou totiž rozděleny mezi úspěšné strany a podle volebních výsledků se rozdělí zbývající mandáty. Tak se stalo právě nedávno v Moskvě, kde komunisté se svými 20 procenty pro ně odevzdaných hlasů se podílejí v ruské dumě (poslanecké sněmovně) 35procentím podílem poslaneckých míst. Poslanci nejsou makléři Je to podivné, ale taková je skutečnost, že občané demokratických států nikdy nevolí pouze pro to, co je před ně předloženo: stranický politický program, fotogeničtí (česká specialita) kandidáti na poslanecké mandáty. Svými hlasy voliči nedávají pouze odpovědi na otázky politických stran, jak mají ve vládě rozhodovat. Svými hlasy spíše rozhodují o věcech, o jejichž skutečné podstatě nemají v době voleb ani potuchy. Nebo jen slabé zdání. Jejich vyvolení, kteří vyjdou vítězně z voleb, činí pak rozhodnutí spíše podle svého vlastního svědomí, nebo užitku, než podle jasné direktivy voličů. Kompromisy, které jsou podstatou politického rozhodování, si určují sami. Voliči mohou těžko dát poslanci instrukci jako makléři na burze: když cena vystoupí tak vysoko, prodej moje akcie, když klesne tak hluboko, nakupuj. Volbami volič dává svůj osud do ruky politikovi na celé roky, na celé volební období. Nebo na celé půlstoletí, jako se to stalo nám, kteří jsme volili v roce 1946. Nejde pouze o to, že vyhráli komunisté proti ostatním stranám Národní fronty, jejichž vůdci prokázali tak málo prozíravosti, ale také o to, že málokdo, jestli vůbec někdo, tušil, jak osudové budou tyto volby pro celý stát a jeho občany. To v žádném stranickém programu nebylo, do jak hluboké propasti se zřítíme. Rozhodovalo se podle měřítek mnohem povrchnějších. Můžeme jít nazpět jen o necelé čtyři roky: viselo to ve vzduchu, ale nikdo ani Čechům ani Slovákům neřekl: pozor, to je poslední šance, kdy máte možnost promluvit do rozpadu Československa. Spíše jsme vyrozuměli, že kdyby k rozdělení státu mělo dojít, tak že se nás politici ještě zeptají. Nakonec žádné referendum nebylo, ani se o ně nikdo nepokusil. A president Havel za měsíc po volbách - když parlament nebyl schopen nikoho zvolit a presidentovo funkční období mělo být prodlouženo do října - raději odstoupil se slovy „než něco špatného podepíšu“. Bratři Slováci byli na tom ještě hůř: zvolili svého oblíbeného demagoga a ten je „osvobodil“ bez dalšího ptaní. Pravda, měli po dvou létech novou příležitost, ale to už byla politická situace docela jinde, než by bylo v případě referenda, o kterém se tolik mluvilo. A přesto nikdo nebude pochybovat o tom, že tyto druhé slovenské volby udělaly definitivní tečku za Československem. Osudová otázka dvou národů byla podle mého názoru špatně - ale to nemusí být směrodatné - a definitivně rozhodnuta v proceduře tak nejasné, že podle takového receptu nejednal ani ten nejhorší rozvodový soudce. I svoboda může být hloupá Podíváme-li se kolem sebe ve střední Evropě, mimo Čechy a Moravy, dosadili si voliči ve svobodných volbách do vlády znovu komunisty. Ne proto, že by tam bylo tolik komunistů, ale proto, že se nedokázali orientovat ve svých problémech, rozhodnout, co je a co není podstatné. Spokojili se s komunistickým ujišťováním, že už přišli k rozumu - a svobodně uvrhávají sebe i svůj stát tam, odkud se stěží vyhrabali. Jak trpké je toto poznání v Polsku, kde část nespokojenců 6 POLYGON 1/1996 [pageend8]si myslela, že promarněním svých hlasů dávají za vyučenou Lechu Walesovi. Nikdo není úplně svobodným určovatelem svého osudu, tím méně ve střední Evropě. I když můžeme věřit novému komunistickému presidentovi Kwašniew- skému, že chce do Evropy, kdo z nás by si jej a jeho povedeného polského premiéra a sovětského špióna Oleksyho pozval do kvartýru? Ukážeme, kam patříme? Když čtu v novinách všechny ty spekulace a informace o tom, jak a kdy se dostane Česká republika do Evropské Unie a do NATO, nechápu, že nikdo nenapíše po pravdě, že to budou červnové volby, podle nichž se zařadíme tam, kam si zasloužíme. Ať se to někomu líbí či nikoli, pro svět existuje jen Evropa západní a východní. Střední Evropa politicky jako pojem je jen projevem našich, i mých, ilusí. Organizace, která se nazývá atlantická - NATO, jasně ukazuje svoji geopolitickou orientaci. Čechy patří k Atlantiku jen jako labské povodí, a v tom smyslu je pro stratégy NATO možná zajímavější třeba Albánie. O zařazení České republiky rozhodnou spíše sympatie veřejného mínění Západu - tedy i v USA a v Kanadě - než nějaká strategická argumentace. Toto veřejné mínění je dnes chladné jak k Polákům, tak i k Ma- darům a ještě více ke Slovákům. A to je kardinální a nejdůležitější bod v úvaze, jak volit. Polepšíme se? „ Ve mně silně rezonovala tři témata prezidentova novoročního poselství - důraz, který položil na občanskou bezpečnosti, vyzvednutí velké odpovědnosti politiků za morální atmosféru v zemi a význam, který přikládá začleněni České republiky do Evropské unie, " řekl místopředseda ODA Pavel Bratinka. Lidové noviny, 2. ledna 1996 „Vyzvednutí velké odpovědnosti politiků za morální atmosféru v zemi“ se mi jeví jako plané plácnutí do vody. Pokud vůbec je to více úlohou politiků, než je to povinností každého občana. Vždyť téměř každodenně vidíme, že to jsou politici, kteří onu morální atmosféru nejvíce zane- řádují. Ale to by chtělo se nejdříve také o té morálce nějak dohodnout, co to je a co to není. Klement Gottwald veřejně prohlásil v československém parlamentu, že se jezdí do Moskvy učit, jak zakroutit krkem československé demokracii a demokratům a nakonec to ukázal, že se planě ne vytahoval. Předseda sociální demokracie Miloš Zeman nikam jezdit nemu- sil, mohl se to už naučit v komunistické straně, dokud byl jejím členem. A on také chce jít vládě po krku. Co je podivné, je to, že český president necítí v tomto případě „velkou odpovědnost za morální atmosféru v zemi“ a nedělá to co radí jiným. Také když se jednalo o prodloužení lustračního zákona, kdy nešlo o politiku, ale o morální zdraví společnosti, president dal odmítnutím podpisu pod tento zákon příklad vědomého prodlužování mravní krize. Neboť jak ten, kdo nemá pocit, že se to všechno bolševické svinstvo jednou zase nevrátí, může přestat věřit, „že ten, kdo nekrade, okrádá vlastní rodinu“!? A co má dělat občan, když vidí „nahoře“ shovívavost k tomu největšímu zločinu, který jej na desítiletí připravil o svobodu a přinejmenším zbabral jeho život, zatímco jiným jej prostě vzal? Bezcharaktemost a nemorálnost v politice i v životě se odhaluje bud sama nebo za pomoci policie. Ale zcela ji ne- vymýtí nikdo dokud společnost nebude schopna přijmout takové normy lidského jednání, které budou nekompromisní. To se po pádu komunismu nestalo a za to platíme. Stále doufám, že i o tom pan president jednou promluví. Proto přikládám více významu politickým programům politických stran a jejich činům v minulosti. I když v takovém případě nikde nenalézám ideální stranu - všechny jsou poznamenány stejnou chorobou. Pro všechny účel světil prostředky, které lehkovážně přijímaly od těch, jimž poskytovaly na oplátku výhody, o nichž se obyčejným občanům ani nezdálo. Obávám se, že právě rekriminace tohoto druhu budou hlavním motivem politických diskusí a nebezpečně posunou voličovy úvahy a sympatie. Je to trochu smutné, ale skutečností je, že je třeba se spokojit - chceme-li, aby pokračoval reformní proces - s tím, co máme, navzdory všem výhradám, které stále platí. Konec revoluce ? „Revoluce je už za námi,“ větší zvraty, které „proměňovaly náš život pod našima rukama a nebo pod našima nohama,“ se již v roce 1995 nekonaly, řekl Klaus. Lidové noviny, 2. ledna 1996 Ostatně já se loayalitou vůči Václavu Klausovi netajím. Netajím se tím, že spoustě věci rozumí lépe než já. Říkám to otevřeně. Jestli mě Václav Klaus pošle pro pivo, tak rád půjdu, protože vím, že mezitím vymysli něco, co já vymyslet nedokážu. Vím ovšem, že není neomylný. Jsme v mnohém odlišní - například jeho poměr k minulosti je jiný než můj, stejně tak máme rozdílné názory na disent. Jsou tu i jiné věci... Interview s předsedou parlamentu Milanem Uhdem, RESPEKT 2, 7. ledna 1996 Na základě svých ekonomických zjištění považuje premiér Klaus revoluci za ukončenou. Nevím, jestli jeho revoluce je totožná s revolucí sametovou. Pokud jde o ekonomické reformy, nechápu, proč je premiér nazývá náhle revolucí. Z velké části šlo o restituce, návrat vlastnictví, žádná revoluce. A také nejsou ukončeny. Úspěchem je hospodářský vývoj republiky, za nějž nesporně vděčí ekonomickým reformám, které jsou spojeny s premiérovým jménem a s koaličními stranami. Kde hlavní podíl zásluh má Občanská demokratická strana. Pod Klausovým řízením se podařilo reformovat státní aparát natolik, že má předpoklady se stát aparátem normálního státu, nebo jej tak aspoň občané za takový považují. Máme mizerně fungující spravedlnost. Soudci, zatížení minulostí a špatně koncipovanými zákony, potřebují zřejmě desetiletí, nebo více, aby občané mohli být spokojeni. „ Vezmeme-li v úvahu kvalitu současných soudců, jsou jejich platy nemravně vysoké. “ Prohlášení nejvyšší státní zástupkyně Bohumíry Konečné, RESPEKT 2/96. Vzácnou výjimkou je Ústavní soud, který svými rozhodnutími o zákonech odporujících ústavě dává naději, že zákony si jednou nebudou protiřečit se spravedlností. Země nikoho Václavu Klausovi je možno také děkovat za reálnější mezinárodní koncepci. Opuštěním Visegrádské koncepce předběhla česká zahraniční politika dobu a není tak svázána se státy, které vrátily vládní moc komunistickým vůdcům. Střední Evropa je podle ostatního světa spíše zemí nikoho, kde stav svobody existuje jen díky tomu, že Východ není mocensky konsolidovaný. Až k tomu dojde, tak se tento prostor zúží a to nakonec donutí Západ, aby se rozhodl, kde udělat dělící čáru. Uvažujeme-li z tohoto hlediska i o úpravě vztahů s Německem, POLYGON 1/1996 7 [pageend9]můžeme chápat dosud komplikovaná jednání o česko-německé deklaraci jako příznak tohoto stavu: Za prvé: nikdo na Západě netouží po tom, aby Německo mělo volnou ruku na východ od svých hranic. A za druhé: proč by tedy německá vláda si znepřátelila tři miliony svých voličů, když je jí nejasné, jaký další postup zvolí EU a NATO, resp. USA. A do té doby mohou vztahy Německa s Českou republikou být takové, jaké jsou. Česká vláda tedy zřejmě udělala vše, co mohla. Jedním z takových praktických symbolů těchto snah je postavení a uvedení do provozu ropovodu z Ingolstadtu do Kralup a Litvínova. Což konečně zbavilo Čechy a Moravu energetické závislosti na Rusku. Že se hned lépe dýchá, se ukázalo počátkem ledna 1996, kdy došlo k přerušení dodávky nafty z Ruska, ale ingolstadtský ropovod už byl ve zkušebním provozu. Také členství v Organizaci pro evropskou hospodářskou spolupráci je významným krokem vpřed, i když z výše uvedených důvodů je to pro Českou republiku spíše dobrým vysvědčením než doporučením k politické a vojenské integraci s Evropou. Předcházející zavedení volné směni- telnosti koruny k tomu nesporně přispělo. Komu ujel vlak? Před čtyřmi roky se jevila Občanská demokratická aliance jako vážná konkurentka ODS. Ne počtem, ale intelektuální silou a energii, s níž zasáhl její dnešní předseda do česko-slovenských rozhovorů. Také její ekonomové dávali naději, že svými schopnostmi se vyrovnají Klausovi. A pak to postupně uhaslo. Provádění privatizace je dosud v rukou ministrů ODA, ale zásluha se přičítá jinam. Nej- populámější politik - nevím proč - ztrácí na oblíbenosti od té doby, kdy jeho ministerstvo je viněno ze štědrosti vůči novému obchodnímu domu, který zase byl štědrý vůči stranickému fondu ODA. Politika je drahý špás a těžko se může uplatnit strana s krásnými ideály a prázdnou kasou proti stranám obrozeným v poúnorové Národní frontě a s plnou kasou. Nebo komunistům, kteří si to, co nakradli na 45 let, zdárně ulili. A přesto finanční machinace ODA leží na této straně jako velká kaňka. A bývalý ministr privatizace Tomáš Ježek, který mnohé z reforem vymyslel, raději z ODA odešel. Ujel jim vlak a voliči, kteří se nemohou srovnat s některými vlastnostmi ODS a jejího předsedy, ztratili alternativu pravicové strany, která by hrála něco více než druhé housle. Nelze tvrdit, že všichni občané jsou spokojeni. Především starší lidé, kteří už nemají velké perspektivy k dosažení nových obzorů jako je mají mladí lidé, pociťují svoji sociální slabost a mohou se stát, nebo jsou, oběťmi sociálních demagogů z levicových stran a odborů. Ti by totiž rádi dali zapomenout na to, že komunisté odevzdali moc nikoli dobrovolně, ale proto, že už dál nemohli, že zbankrotovali, a že ony sociální výhody, které svým ovečkám dnes připomínají, už jejich režim nebyl schopen poskytovat, stejně jako už nebyl schopen vládnout. Koalice má ovšem také svoje trhliny. Nejvýrazněji se to projevuje mezi ODS a katolickou lidovou stranou, která považuje za svůj hlavní cíl dosáhnout restitucí církevního majetku. Tato v zásadě nesporná záležitost je zatížena zbytečně politikou. Právě proto, že lidovci o to tolik usilují, jejich koaliční partneři otálejí. Taktizování lidoveckého předsedy Luxe a jeho kontakty s Milošem Zemanem asi dotvrdilo to, že návrat církevního majetku zůstane jako rukojmí pro povolební koaliční jednání. Ne vždy je dobré mít politického strejčka. Česká vesnice České zemědělství je nepochybně tvrdý oříšek na rozkousnutí a podezírám premiéra Klause, že se mu moc nehodila do jeho ekonomických kalkulací a že s radostí to přenechal na starosti lidovcům. Ministr zemědělství Lux pak převzal tento úkol s nadějí, že bude schopen konečně realizovat staré nesplněné ambice Lidové strany z dob bojů o českou vesnici s Agrární stranou. Soustředil tedy na sebe veškerou moc. Je nejen ministrem zemědělství, ale i předsedou Pozemkového úřadu. Rozhoduje tedy nejen o zemědělské politice, ale i vlastnictví půdy. Před šesti léty to na vesnici kvasilo. To staré bolševické se vzpouzelo hrozbě reformy. Ale reformy uhasly, pár refor- mistů ministr zemědělství odstranil z funkcí. Čteme-li dnes něco o ministrových opatřeních, je to nejspíše na thema dovozu nebo vývozu masa nebo jogurtů. Nebo daní pro vinaře. Co se stalo, je to, že vesnice z převážné části zůstala v rukou starých postkomunistických struktur. Občas prošlehnou blesky. Dědicové jéze- dácké moci akceptovali dnešní právní řád, předělali svá družstva tak, aby zemědělští vlastnici byli na nich závislí, a tak získali čas k majetkovým přesunům, kde jejich nové zemědělské podniky nebudou nuceny brát ohled na to, co je dosud zatěžovalo. Kdo na věci vydělá a kdo ztratí, je zřejmé. Lhostejnost k osudu české vesnice dokládá i tato statistika. V České republice je přes 6000 obcí a největší politická strana ve státě má asi 1500 místních organizací. Lidová strana asi 4000. A komunisté jsou všude. Ten s námi nežil Poslanec ODS Jan Krámek v prosinci obvinil vedení ministerstva obrany, že si plete tento resort s úvěrovou bankou, která poskytuje nenávratné úvěry. Za svůj výrok se sice lidovcům neomluvil, ale uklidnil je prohlášením, že tím nemyslel žádné jednotlivce, či dokonce Lidovou stranu. Tehdy (bývalý ministr obrany Baudyš) Lidovým novinám řekl, že ztratil důvěru své strany, protože nechtěl plnit stranickou pokladnu z vojenských zakázek. Žaloval někdejší ministr náš list, který otiskl tato slova? Ne. Vyloučila Lidová strana Baudyše ze svého středu? Ne. Omluvil se Baudyš za svá slova? Ne. Jenže tehdy bylo pro Luxovu stranu výhodnější zahrát Baudyšův faul do ztracena, kdežto nyní se jim podstastně mírnější rýpnutí poslance Krámka vlastně hodilo. Případ nepovedeného Holáňova materiálu se však stejně přikrýt nepodařilo. Marek Stoniš, LN, 1 3. ledna 1996. Nedávno se pan ministr podepsal docela typicky: V případě navrácení pozemkového majetku šlechtici Walderode, který prošel dlouhým a důkladným procesem ověřování platnosti jeho českého státního občanství, ministr Lux zrušil rozhodnutí Pozemkového úřadu o restituci majetku proto, že pan Walderode v době komunismu „nežil s námi“. Prý odlišná formulace v zákoně, ale mající stejný smysl jako onen nezákonný předpoklad trvalého pobytu, svědčí o zákonodárcově vůli vracet půdu podle jiných měřítek než ostatní majetek. Pan ministr ovšem mířil na celou emigraci, ale měl smůlu. Asi 14 dnů po jeho rozhodnutí Ustavní soud ztotožnil dotyčnou formulaci s formulací o „trvalém pobytu“ a prohlásil to za protiústavní opatření. Stojí za zmínku, že pan Lux sedí v před- sednickém křesle svého předchůdce monsignora Šrámka, který po Únoru navzdory vysokému věku a jistě ne proto, aby „si na Západě polepšil“, také nechtěl „s námi žít“. Jak známo se mu to nepovedlo a skončil v doživotní internaci, aniž by tenkrát kdokoli v „obrozené“ Lidové straně hnul prstem. Ovšem by to bylo bláhové - a pan Lux za to nemůže. Jde o to, že dědicové takových institucí mají malé právo vyslovovat svoje soudy a vnucovat veřejnosti svoji pokryteckou morálku. Že se tato politika nelíbí i jiným křesťanům, o tom svědčí i slučovací proces Křesťansko-demokratické strany s Klau- 8 POLYGON 1/1996 [pageend10]sovou ODS, kdy pouze malá skupina se odtrhla a přešla do Lidové strany, s níž se spojit by bylo logickým východiskem pro tuto příliš malou stranu, která není schopna se samostatně udržet v parlamentě. Do ODS přešel i zakladatel a místopředseda této strany, chartista Václav Benda, který stojí v čele úřadu, který má odhalovat a stíhat komunistické zločiny a zrady republiky. Jeho žaloby bohužel nenacházejí dost porozumění u státních návladních - je to prostě cvičení v marnosti, jak říkají v Kanadě, čili žáby pořád sedí na prameni. Asi i proto pan Benda se nedal k lidovcům, kteří vytěžili ze svého „obrození“ v poúnorové Národní frontě. Moje teta ze Lhotky říkávala: „Čím jednou hrníček načuchne, tím taky smrdí.“ Senát bude Volby do senátu stanovil president republiky na 15. a 16. listopadu 1996 (také pátek a sobota). Tím skončila diskuse o potřebnosti a nepotřebnosti senátu a o nenaplnění ústavy. Každý, kdo sledoval českou výrobu zákonů ve vládě a v poslanecké sněmovně, viděl, že více rozvahy a jiných hledisek, než měli zákonodárci, by bylo na místě. Zdlouhavá procedura, s jakou se dostává zákon k posouzení Ústavnímu soudu, nezabránila mnoha zbytečným bolestem a rozhořčením, jak se sami dobře pamatujeme. Senát by byl možná leccos napravil dříve. Ti, co namítali, že to bude o 81 krků více, které bude stát živit, nikdy nenavrhli, že by se snadno o to dal snížit počet členů poslanecké sněmovny. Což by napadlo nejdříve každého podnikatele, kdyby se tento zákonodárný podnik dal zprivatizovat. Jde totiž o systém a pojistku demokratického procesu. Všechny velké demokracie mají dvoukomorový systém. Mně stačí argument, že by to měl takový uzurpátor moci, jako byl Gottwald, těžší při zaškrcení demokracie. Těžší, ne nemožné. Takže celkem... Nezdá se mi, že ve svých komentářích často vidím stromy a ne les. Žádná kritika neobstojí, když nemůže ukázat na vadný detail. Nakonec však je třeba vidět ten les a sečíst jeho hodnotu podle stromů vhodných k pokácení. Takovou bilanci musí udělat i volič v demokratickém státě. A každý z nich si musí vybrat podle toho, čeho si cení a co zavrhuje. Vidím klady v hospodářských reformách, restitucích a privatizacích, které byly provedeny. I když budu žehrat na to, jak na tom vydělaly komunistické mafie. Máme demokratickou vládu a směřujeme neodvratně k plnému uplatňování demokracie. Přitom nerozhodují vždy jenom lidé s čistýma rukama a neposkvrněnou minulostí. Za šest let naši politici mohou být spíše dobrými diletanty než zkušenými profesionály. Ti zkušení profesionálové - jichž, doufejme, bude ubývat - získali své zkušenosti tam, kam se nechceme vrátit. Ani ty sociální vrstvy, které byly v posledním půlstoletí postiženy nacistickou a komunistickou tyranií, nejsou samozřejmou aktivní součástí tohoto demokratického systému a stojí spíše na okraji zájmů a péče vládního aparátu. Systém lidských práv se blíží stavu normálního demokratického státu. I když třeba volná směnitelnost koruny je výhodnější pro „právní osoby“, tedy podniky, než pro obyčejné občany. Což znamená, že často ti se špinavýma rukama, jichž je tolik v čele velkých podniků, mají fakticky více práv - a mohou ošidit stát o miliardy. Zahraniční politika státu a orientace vládní koalice na integraci s Evropou se zdá být upřímnou a je úspěšná. Což by se nedalo říci o jiných politických stranách, které jsou dnes v opozici. Je mnoho sociálních a vůbec životních otázek, které je třeba řešit, ale snad žádná z nich nevyvolává pocit beznaděje. Zdá se, že stát se bude bezpečně vyvíjet, i když víme, že některé příležitosti nám v minulosti prostě utekly. Čeho si především cením, je to, že i když Československo bylo rozděleno, český stát se nebuduje jako nový dům, ale obnovuje se stará stavba. Je to mnohem náročnější a také smysluplnější. A každý z nás ví, že je to stále náš domov. Ať jsme kdekoliv, stačí přivřít oči a v živém snu procházet známými místy. Zatím máme na fasádě čerstvou omítku a kdejaký darebák v ní může zanechat otisk své pazoury. Volby jsou jako bychom snímali lešení a uvidíme, jestli jsme zvolili správný odstín a nebo jestli je fasáda strakatá. Ale hlavně by to mělo aspoň pár desítiletí vydržet. 20. ledna 1996 Z českého tisku (PRÁCE, listopad 1995): Profesorissimus Významní politici to nemívají lehké. Pod nohama se jim pletou houfy kadidelníků, kteří pálením vonných tyčinek nezadržitelně mění objekt zbožňování v jakéhosi manekýna politické voňavkámy. Člověk je křehká nádoba a významný politik je také jenom člověk. Nemá-li sil bránit se té kadidelnické láji sám, musí ho bránit někdo jiný. Braňme proto prof, ing. Václava Klause, CSc., majora v záloze a předsedu vlády proti tomuto nebezpečí. Vždyť je také náš. Vonnou tyčinku, která intenzitou svého odéru porušila všechny zákony o zachování čistého vzduchu v české politice, zapálil ve středu 8. listopadu Denní Telegraf. Proti ouchcapkům, které si dělá z čerstvého Klausova profesorství britský list Financial Times, brání objekt svého zbožňování takto: "Klausova osobnost natolik převyšuje všechny, kteří se ekonomickou vědou zabývají, že ocenění titulem profesor je jen minimálním vyjádřením této skutečnosti." Toto si prof. ing. Václav Klaus, CSc., major v záloze a český premiér doopravdy nezaslouží.Už na první pohled je totiž zřejmé, že kadidelník vylovil vonnou tyčinku ze studny hluboké padesát let. Tenkrát také existoval muž, jehož podkuřovačům se zdálo jakékoliv ocenění jen minimálním vyjádřením jeho zásluh. Generál bylo pro něj málo, učinili z něj tedy maršála. Pak na něj vymysleli generalissima a ani to nestačilo. Největší génius všech dob také ještě nebylo úplně ono. Zemřel jako koryfej. Víc se už ve slovnících stejně najít nedalo. My nesrovnáváme bankovního lupiče Džugašviliho s českým premiérem. To činí onen palič voňavých tyčinek. Navrhne snad příště pro Václava Klause titul profesorissimus? A nebude to málo? Co takhle profesorissimus inženýrissimus? A dál? Dál soudíme, že by i lezení do zadku mělo mít v Čechách své meze. JIŘÍ HANÁK (Výstřižek z novin s tímto článkem nám zaslal Radek Kučera a doplnil svou kresbou.) POLYGON 1/1996 9 [pageend11]ZLOČIN A TREST?*) MILAN HULÍK Obvinění Zdeňka Mlynáře z trestného činu vlastizrady se stalo vítanou nahrávkou na smeče levicového tisku. Proto - tentokráte již z jeho strany - následují obvinění další, zejména V. Bendy a celého jeho úřadu. Neodborníci a právní diletanti si dovolili pošpinit velikána „Pražského jara“, reformního komunistu a přítele Michaila Gorbačo- va! Vypukl opět spor, pohříchu více politic- ko-historický než právnický. Z polemizujících nikdo nezná trestní spis, a výroky Zd. Mlynáře na oné „historické“ schůzce spiklenců připravujících vznik dělnicko-rolnic- ké vlády se zdají skutečně naplňovat skutkovou podstatu trestného činu vlastizrady. Protože však trestní právo vychází z principu naplnění nejen formální, ale i materielní stránky skutkové podstaty trestného činu vlastizrady, je třeba zkoumat více než jen ony inkriminované výroky, které by jinak řadily Zd. Mlynáře mezi klasické vlastizrádce typu Biľaka, Indry a dalších. Historicko-politickým pozadím těchto výroků, jejich motivací a souvislostí s dalším jednáním Zd. Mlynáře se zabývala řada publicistů. Mlynář se nakonec nestal členem normalizující party vlastizrádců, nevítal sovětské osvoboditele, neobjímal se s nimi a na podzim 1969 odešel z politického života -ještě dříve než se hrdinové roku 1968 Dubček, Smrkovský, Černík a Svoboda stačili zkompromitovat mouřenínskou službou nastupujícím okupantům. Odešel dobrovolně, když se odmítl vrhnout do všeobjímající náruče „zdravého jádra“ KSČ, které bylo tehdy ještě příliš slabé, než aby se rádo neposílilo o dalšího, byť kajícího soudruha. Lze jen litovat, že konečný verdikt o jeho „vlastizradě“ neučinil až soud. Mohl by tak být zbaven pomluvy, totiž: že ho obvinění z trestného činu vlastizrady zprostili jeho bývalí soudruzi z KSČ, nyní fungující na Státním zastupitelství. Pokud však jde o další obviněné, tak v tomto případě se již obávám, že je potká stejný osud, jen s tím rozdílem, že z trestného činu vlastizrady je zprostí soud, budou-li vůbec obžaloby podány. Jestliže ano, pak takovéto rozsudky jen znehodnotí i zastavení trestního stíhání Zd. Mlynáře. Soud s českými O. J. Simpsony Justice, obtížená postkomunistickým dědictvím, se nebude schopna vypořádat s vlastizradou ,jako prase“, jak ji trefně označil P. Pithart. A to nejen díky svému kádrovému stavu, ale především díky socialistickému, trestnímu zákonu, jehož použití vyžaduje (i bez ohledu na kontinuitu práva) základní právní zásada „není zločinu bez zákona, není trestu bez zákona“. Dojde-li přece jen k procesu, bude jeho výsledek ještě větším zklamáním, než byl pro bílou Ameriku rozsudek nad O. J. Simpsonem. Jsem přesvědčen, že se dočkáme hořké komedie, proti které je dosavadní průběh procesu s kapitánem Mina- říkem vzorně vedeným Norimberským procesem. Nepochybuji o tom, že dosavadní komunistické nehoráznosti vyvrcholí srovnáním „političnosti“ tohoto procesu s procesem proti Dr. Miladě Horákové. Naši vlastizrádci dopadnou rozhodně lépe, než jak skončili gen. Jan Syrový nebo ministerský předseda Rudolf Beran, jejichž „vlastizrada“ nesnesla srovnání se skutečnými zrádci - Bil’aky et consortes. V zemi, která je přímo těhotná všudypřítomnými příslušníky bývalé komunistické vlivové sféry s jejím provázáním do dnešních struktur, s nátlakovým levicovým tiskem a lhostejnícím obyvatelstvem, skončí každý pokus odsoudit konspirátory „vstupu“ sovětských a spojeneckých vojsk bezvýsledně. Vždyť důkazní řízení bude nejen obtížné, ale i nepřekonatelné, protože obžalovaným se bude muset prokázat (viz shora uvedenou právní zásadu), že chtěli ve spojení s cizí mocí rozvrátit socialistický stát (jiný tady neexistoval) a jako advokát závidím svým kolegům, budoucím obhájcům v této cause JUDr. Kří- ženeckému, JUDr. Teryngelovi a dalším, jejich snadnou a vítěznou obhajobu. Jistě rozpoutají spor o definici pojmu socialismus ve všech jeho variantách a prokáží nevinu svých klientů, kteří přece chtěli tento stát jako socialistický zachránit! Jistou pikantérii celému procesu dodají i „vrcholoví“ státní zástupci, někdejší straničtí kolegové, kteří se jistě postarají o uplatnění všech ustanovení trestního řádu, nedovolujících trestní postili obviněných se špatným zdravotním stavem. Kdo viděl televizní šot Milouše Jakeše v bačkorách, jistě si dovede představit, jak útrpně bude vypadat před soudem. Ostatně, ten tam ani stát nebude, protože se nepodařilo doručit mu obvinění v poslední den Ihůty po pěti letech přešlapování na místě. Protesty ze zahraničí budou pršet, humanisté z Rady Evropy nás budou kárat a štěpánovci se poprvé spojí ve společném protestu s grebeníčkovci. Konečný verdikt se tak stane jen smutnou tečkou či spíše vykřičníkem za ojedinělým příspěvkem českého práva dějinám etiky a právní kultury v prostoru střední Evropy, současně však dodržením základních zásad trestního řízení se stane modelovým rozsudkem pro budoucí český právní stát. Větší paradox a absurditu nám již sametová revoluce nemohla přinést. A také větší bezmocnost práva nad zločinem! Mimořádné zločiny spáchané za mimořádné situace (kterou bylo zničení demokratického a právního státu) lze potrestat jen mimořádnými zákony. Ponechme stranou diskusi, zda to bylo možné či nikoliv. Nezbývá než se vyrovnávat s následky a situací, která slovo „mimořádnost“ skutečně mimořádně umocnila, a tou je duchovní a mravní ohrožení, v němž se naše společnost ocitla. Bezmocnost práva nesymbolizuje jen nepotrestatelnost vlastizrádců, je to dnes již notorický jev doprovázející obecnou neexistenci právního státu. Vždyť zde neexistuje téměř půl století! Účty polistopadovým létům však neskládá jen tato neexistence, ale i to, co výstižně charakterizoval již Jiří Voskovec v roce 1963 (Svědectví č.22): „... Přehlušování komplexu viny. Já myslím, že se tomuto národu stalo něco, co je takřka nenapravitelné. To je jako v životě, každý má v životě nějakou příšernou situaci... Každý se ocitne v situaci, kdy musí udělat důležité rozhodnutí, a buďto je udělá statečně - nebo nestatečně. Když udělá statečné rozhodnutí, tak zůstane člověkem a vyroste. Když udělá nestatečné rozhodnutí, tak se scvrkne a stane se mrzáčkem. “ Tehdy ještě Jiří Voskovec netušil, že po kapitulacích v létech 1938 a 1948 přijdou další. Jestliže tehdy považoval situaci národa za „takřka nenapravitelnou“, dá se ještě vůbec napravit to, co přišlo potom - kapitulace reformních komunistů v roce 1968, normalizace a konečně i zatím kapitulace poslední - sametová tlustá čára? Jedno je jisté, současná garnitura politiků to nedokáže. Je zde však jiná? Zdeněk Mlynář je vinen Jednání Zd. Mlynáře však nebudou posuzovat orgány trestního řízení, což považuji za správné. Jeho causa vyžaduje jiné odborníky, především z oboru psychologie. Soud by totiž těžko mohl pochopit, natož vysvětlit tvrdošíjnou víru v komunismus či socialismus inteligentního člověka, politika s vysokoškolským vzděláním, právníka věřícího celá desetiletí komunistické ideologii (dokonce v její arci totalitní sovětské formě), idealisty spoléhajícího na její reformu, disidenta a exulanta, který nám již v listopadu 1989 kázal o nutnosti spolupráce s tehdejší (!) KSČ. Dokonce i jejího obhájce, když vyčítal vedení OF, že KSČ vydírá. Toto selhání intelektu korunoval čestným předsednictvím polistopadové salonní komunistické strany - Levého bloku. Proto si myslím, že Zdeněk Mlynář je vinen. Dokonce jako re10 POLYGON 1/1996 [pageend12]cidivista! Není-li možno, jak známo, vstoupit dvakrát do téže řeky, pak Zd. Mlynář dokázal dvakráte vstoupit do komunistické strany. A to po srpnu 1968 i po listopadu 1989. Osmašedesátníci Zde je třeba říci pár slov o jiné cause. O cause tzv. „osmašedesátníků“. Averze, na kterou po listopadu narazili, byla ještě větší, než která potkala poslední předlistopadové leadry KSČ. A zasloužili se o ni sami. Nejen tím, že se nevzdali svého niterného komunistického přesvědčení nebo aspoň nelitovali své komunistické minulosti, ale tím, že se opět vrhli do víru politiky a boje o moc. Především však tím, že začali kázat o demokracii a právním státě těm, jež o tyto hodnoty připravili. Budiž jim odpuštěna jejich komunistická a leckdy i sekemická minulost již za statečnost v disentu a podpis Charty 77. Vždyť byli mohykány, kteří protestovali tehdy, když ostatní mlčeli. Kdyby se však v době těchto navracejících se hodnot nezačali považovat za jejich jediné de- fensory, pak jim mohla zůstat aureola napravených mučedníků a statečných bojovníků proti totalitě. Takto se však stali symbolem těch českých intelektuálů, jejichž selhání bylo ve svých důsledcích příčinou naší největší národní tragedie v tomto století. Případ Zd. Mlynáře znovu vyjevil to, co je alfou a omegou našeho polistopadového vývoje. Neschopnost či nemožnost vyrovnání se s minulostí nespočívá jen v nepotrestaných pachatelích zločinů totalitní minulosti, ale hlavně v tom, že prakticky všechny společenské vědní obory jsou obsazeny bývalými komunistickými odborníky. Nej markantnější je tato situace v právu a historiografii. Zkoumání událostí roku 1968 a vytváření nového právního systému je tím zasaženo nejvíce. Abych se vyhnul obviněním z opačné zaujatosti, musím konstatovat, že netvrdím, že „oni“ nemohou mít pravdu, ale pravda neprověřená diskusí a argumenty oponentů je vždy pravdou problematickou. A na takovéto tříbení pravdy chybí bývalým marxistickým věrozvěstům a v řadě případů i nebojácným protivníkům normalizačního režimu v jedné osobě i důstojný soupeř z druhého břehu. Je zajímavé a pro ně i osudově usvědčující, že si to neuvědomují, stejně jako si v letech svého historického selhání (a viny) neuvědomovali, že podstatou totality je právě nemožnost diskuse s ideovým protivníkem. Ten soupeř zde není také proto, že právě „oni“ jej pomáhali zlikvidovat fyzicky i existenčně. A to je fenomen, který nás od listopadu 1989 provází na každém kroku a který ve svých důsledcích vytváří až barikádu, na jejíž straně stojí ti nejvíce postižení z 50. a 60. let (mezi nimi mnoho vyhozených vysokoškoláků), zatímco na druhé stojí nejen průměr těch, kterým bylo v 60. letech dovoleno vystudovat, ale i špička oněch, kteří mohli ještě později absolvovat elitní studia na Západě. Komunismus jako křesťanství? Ti z levé strany barikády používají často dva notoricky se opakující argumenty, na které je třeba konečně důrazně odpovědět. Tím prvním je tvrzení, že i křesťanství mělo své stíny a omyly, které odstranil teprve jeho další vývoj. Jistě, byla inkvizice, kacíři a tortura - to vše však nic nezměnilo na tom, že se nikomu nepodařilo zpochybnit duchovní a humanitní obsah této víry. Život, smrt a poselství jejich hlasatele Ježíše Krista to ani nedovoluje. Naproti tomu o smyslu víry v komunismus nepochybují, kromě několika extremistů, již jen jeho vinní pohrobci. A to je rozdíl, který vyvrací shora uvedený argument o analogii omylů a zločinů. Druhým argumentem je pečlivě vytvářený mýtus, že socialismus s lidskou tváří byl počátkem cesty k demokracii a politické pluralitě. Nekomunističtí pamětníci roku 1968 vědí, že tehdejší povolení uzdy komunistickou stranou bylo výsledkem celospolečenského tlaku, nikoliv následkem moudrého rozhodnutí ÚV KSČ, jak nám to tehdy prezentoval „tribun lidu“ Josef Smrkovský. KSČ zahájila obrodný proces také proto, že nikdo jiný to nesměl udělat dříve, neboť ti, kdo se o to pokusili, byť jen myšlenkou, skončili na komunistických popravištích a v komunistických vězeních. Nepřátelství mužů „Ledna 1968“ vůči vznikající sociální demokracii (která se po listopadu 1989 stala jejich útočištěm) a jejich averze vůči KANu a K-231 dokazují lživost této legendy. A již vůbec nemají pravdu ex-soudruzi Mlynářové, Goldstückerové a Šilhanové, když tvrdí, že „... nikdo nemohl vědět, kde celý vývoj skoněí“. Ten, koho nepomýlily sociální emoce a komu neselhal intelekt již v roce 1948, mohl logicky předpokládat, že komunismus je nereformovatelný i ve své podobě socialismu s lidskou tváří. Ten, kdo k tomu dospěl až po nepodařené perestrojce, si za to může sám, zrovna tak jako alkoholik nebo narkoman odpovídá za stav své duše a těla. I zde je možné se vrátit ke klasikům, komu nestačí Karel Čapek se svým esejem „Proč nejsem komunistou“ z roku 1924, mohl vzpomenout výroku Římanů: „Omyl není na škodu, jestliže ho lituješ. “ A v tom to je! Nejvyšší funkce - největší vina Mluvíme-li o vině Zd. Mlynáře a jeho ex- soudruhů, nemáme na mysli vinu jako subjektivní stránku skutkové podstaty trestného činu. Máme na mysli vinu ve smyslu jejího jaspersovského dělení. Vinu v kategorii politické, morální a metafyzické. Část takovéto viny nese téměř každý, kdo neprošel z politických důvodů komunistickým kriminálem - i zde můžeme citovat starou moudrost, tentokráte z úst Ciceronových: „Největší právo, nejvyšší bezpráví!" K tomu analogicky: „Nejvyšší funkce, největší vina!“. Pojem viny v těchto kategoriích nás přivádí i k pojmům křivda a nespravedlnost - zajímavější bude posuzovat jejich existenci po listopadu 1989. Myslím, že mnohem větší křivda a nespravedlnost než na Zd. Mlynářovi byla spáchána na skutečných politických vězních a obětech komunistického režimu. „Dokud jen jeden bývalý komunistický funkcionář bude mít větší důchod než politické oběti totalitního režimu, “ prohlásili poslední mluvčí Charty 77 před ukončením její činnosti, „nelze mluvit o spravedlnosti v této zemi. “ Autoři tohoto prohlášení však ještě tehdy nevěděli, že v privatizaci nepůjde o důchody, ale o stamilionové majetky. Ukradená spravedlnost Ti, kteří chtěli pro odstranění sociálních křivd „své srdce k boji vytasit“ a přitom posloužili největšímu společenskému zločinu tohoto století, udělali jako reformní komunisté a disidenti mnohé pro napravení svého životního omylu. Bohužel, po listopadu 1989 pomohli svým novým a snad již posledním omylem opět zlu. Jako architekti tzv. tlusté čáry za minulostí (i svojí vlastní) spoluzapříčinili existenci společenského ni- hilismu a mravního marasmu, v níž zlo a všechna negativní rezidua minulých totalitních režimů smetla pozitiva, která nejstatečnější část národa na předchozích režimech vyvzdorovala. Ironií osudu dějin si tak po posledních volbách podali ruce se svými politickými protivníky - „pragmatickými antifundamentalisty“ z pravicových stran. Nejen dobré úmysly, ale i nekritická víra a nadšení, stejně tak snaha „vyrovnat se“ zapomenutím, ale i preference stejných šancí a startovní čáry pro všechny na postkomunistickém hřišti dláždí cestu do pekel nebo také do politických pohádek. Mladý komunistický básník a idol mládeže své doby, Jiří Wolker, napsal pohádku „O milionáři, který ukradl slunce“. Netušil tehdy, že jeho budoucí soudruzi (a budoucí milionáři) toho ukradnou také hodně, po listopadu 1989 dokonce i spravedlnost. Jak? Protože po zločinu nepřišel trest! *) Shoda názvu tohoto článku s názvem Dostojevského románu bude náhodná do té doby, dokud aspoň po zločinu vlastizrady nebude následovat trest. 28. prosince 1995 D POLYGON 1/1996 11 [pageend13]Dvě zprávy neradostné Zemřel voják, odbojář, vlastenec: Adolf F. J. Karlovský Není mezi námi už mnoho vojáků-vlas- tenců, odbojářů, kteří obětovali pohodlí a bezpečí své vlastní i svých rodin a doslova nasadili životy v boji za demokracii a svobodu Československa. Mezi tyto hrdiny patřil Adolf F. J. Karlovský, generál ČA v.v., voják a vlastenec tělem i duší, věrný skaut. Narodil se 17. října 1922 z rodu, jemuž byl potvrzen znak králem Vladislavem II. už v roce 1506. (Karlovský to musel vědět, protože se později - vedle skautské a odbojové činnosti - stal slavným heraldikem. Navrhl mj. znak Ronaldu Reaganovi jako guvernéru, než se stal presidentem USA.) Po maturitě na smíchovském gymnasiu absolvoval státní průmyslovou školu - vysoké školy byly v té době Hitlerem zavřeny. Z přičinlivého skautíka - vlčete 5. oddílu vodních skautů v Praze XVI - se stává uvědomělý mladý muž, který po zrušení skau- tingu německými okupanty spoluzakládá odbojovou skupinu, která se brzo napojuje do zpravodajské činnosti větších známých českých odbojových organizací. Současně se Karlovský zúčastňuje intensivního ilegálního vojenského výcviku. Zpravodajská brigáda bojuje za květnového povstání roku 1945, kdy je Karlovský těžce raněn. Logickým pokračováním jeho činnosti bylo studium na Vojenské akademii v Hranicích, kde byl přijat hned do 2. ročníku pěchoty. Komunistický únorový převrat 1948 zastihl Kar- lovského jako člena zpravodajské služby čs. armády a měl být jmenován pobočníkem čs. vojenského atašé na čs. velvyslanectví v Paříži. K tomu již nedošlo: v září 1948 byl zatčen a obviněn z nikdy nedoložené velezrady a dostal se do rukou smutně proslulých komunistických vojenských zpravodajců-rei- cinovců. Tu nastává nový, velice smutný úsek života Adolfa F. J. Karlovského. V březnu 1949 je odsouzen za zločin vojenské velezrady k smrti, avšak již při vynesení rozsudku je mu trest - pro jeho mládí a zásluhy v odboji - změněn „jen“ na 25 let žaláře. Poznává mnohá vězení komunistického režimu, kde vězni-vlastenci byli postaveni na roveň zločincům, bylo s nimi nelidsky zacházeno, snad ještě hůře než s vězni ve středověku. Po čistkách komunistické tzv. justice byl v červenci 1957 z vězení propuštěn a musel si nalézt zaměstnání, aby ho znovu nezavřeli „pro příživnictví“. Pracuje tedy jako lesní dělník, betonář, skladník... Po vykonstruovaném obvinění z podvracení republiky je roku 1961 znovu odsouzen a putuje do věznice, do Mírová. Již ve vězeních se Karlovský zabýval heraldikou, maloval a kreslil. Po okupaci Československa vojsky Varšavského paktu prchá do Rakouska a později nalézá útočiště i práci ve Švýcarsku, které se mu stalo novým domovem. Tady se věnuje upozorňování ciziny na nesvobodu v Československu, píše články a pořádá přednášky. Po listopadu 1989 je Karlovský rehabilitován, zproštěn všech obvinění, povýšen nejprve na plukovníka a později na generála ČA v.v. Za své zásluhy pro národ byl vyznamenán Čs. válečným křížem 1939, Hvězdou čs. partyzánů a jinými řády. Byl rytířem Velko- kříže Polonia Restitua, rytířem Řádu sv. Lazara Jeruzalemského, heraldikem, členem vojenských a heraldických společností v Evropě a Americe. Zemřel po těžké vleklé nemoci 13. prosince 1995 v Basileji. Jan Pícek. Dodatek redakce Polygonu: Polygon nemůže nedodat, že Adolf F. J. Karlovský patřil k jeho stálým spolupracovníkům a psal své příspěvky do poslední chvíle, dokud mu to jeho nemoc jen trochu dovolovala. S Adolfem F. J. Karlov- ským odešel člověk vzácného charakteru a vysoké morálky. STOPA, kterou čas nezavěje (K úmrtí A. P. Paška) Na samém začátku roku 1996 dotrpěl ve svém švýcarském bydlišti v Oberengstrin- gen (ZH) český nakladatel a spisovatel Antonín Petr Pašek. To, že je v exilu jeho jméno poměrně málo známé a doma, v České republice, se o něm takřka neví, svědčí nanejvýš o neinformovanosti českých hromadných sdělovacích prostředků, o jejich povrchnosti, ne-li přímo o špatném svědomí, neumenšuje však nikterak zásluhu zesnulého o českou knihu, vydávanou v době komunistické totality v zahraničí, a tím i o českou kulturu vůbec. Petr Pašek žil s knihami a knihami téměř od svého narození. Vášeň pro ně zdědil zřejmě po otci. Už jako 171etý mu pomáhal v Plzni s edicí Osvobozená slova a stál mu po boku i v Kladně, kde se od roku 1941 zúčastnil s jinými lidmi práce v Nakladatelství mladých, je podepsán pod sborníkem Kladno v básních a próze a hned po válce vydal v tamější Mašinově tiskárně několik čísel revue Most, kterou bolševičtí kultur- trágři samozřejmě brzo zastavili. Po „vítězství pracujícího lidu“ ho přátelé jako mnoho jiných demokratických intelektuálů uklidili do nakladatelství Naše vojsko, kde setrval v různých odděleních - naposledy ve Svaz- armu - až do svého útěku z vlasti r. 1970. K jeho rozhodnutí jít s celou rodinou za hranice přispělo bezpochyby zabavení dvou jeho knih o japonském přepadení Pearl Har- boru r. 1941 (tedy ryzí literatura faktu) a svědectví čs. generála Vladimíra Přikryla Odsuďte je k životu, bezohledná zpráva o proradnosti sovětských a československých komunistů. Třebaže manželé Paškovi vstoupili na počátku exilu do služeb švýcarských peněžních ústavů, nezapomínal Petr Pašek na to, proč přišel do exilu. Rukopis svědectví generála Přikryla si dal přeložit do němčiny a při výběru překladatele měl vskutku šťastnou ruku. Práci provedl brilantně N. O. Scarpi, pražský Němec, vlastním jménem Bondy. Západní svět se tak poprvé dozvěděl o tragedii čs. vojáka, který měl nepřátele v nejvyšších politických grémiích strany a státu. 12 POLYGON 1/1996 [pageend14]To byl začátek r. 1972. Paškovo srdce však tíhlo ke knihám českým. Rozloučil se lehce s bankovní kariérou (a s pevným platem) a vybudoval v Curychu exilové nakladatelství, které pojmenoval Konfrontace. První knihou nového vydavatelství měl být román Arnošta Lustiga Dita Saxová. Byla vysázena, ale tiskař, vídeňský Čech, sazbu nevydal, rozmetal ji, prý z politických důvodů. A tak Konfrontace odstartovala překladem Britského agenta, jehož autorem byl upřímný přítel Masarykova Československa R. H. Bruce Lockhart. Brzo následovaly jiné tituly, mnoho jiných titulů, výborných, dobrých i méně dobrých, ale ty by se daly spočítat na prstech jedné ruky. Za 10 let vydala Paškova Konfrontace na 120 knih a potom další a další, k českým knihám se časem přidružily německé, polské, maďarské... V čele této mamutí práce, o jejichž obtížích nemá mimostojící asi vůbec představu, stál až do úplného vyčerpání A. P. Pašek. Jeho práci sledovala bedlivě čs. StB. Její agenti se několikrát pokusili narušit její chod, někdy i násilím. Když Konfrontace získala copyright na Solženicynovo Souostroví Gulag, doporučila mu švýcarská cizinecká policie, aby z vlastního vydavatelství vytvořil akciovou společnost. Tyto překážky Konfrontaci nezlikvidova- ly. Víc ji poškozovali někteří čtenáři, kteří přesto, že si „konfrontační“ tituly objednali, zapomínali je zaplatit. Nevím, zda byla vyčíslena suma, kterou „milí a vážení čtenáři“ zůstali nakladatelství za dodané knihy „viset“. Vím však, že ty, které zůstaly ve skladu, daroval Petr Pašek skoro zadarmo po listopadu 1989 do Československa. Tak přišly do osvobozeného domova aspoň plody jeho práce, když on sám tam ze zdravotních důvodů už nemohl ani nahlédnout. Schodky hradil nakladatel ze své nebo, chcete-li, z rodinné kapsy, která se neplnila bohatě, zvláště když v nakladatelské robotě uvízla celá Paškova rodina. Nakladatelství Konfrontace umřelo, umřel Antonín Petr Pašek. Ohlédnu-li se však, vidím jasně milníky jeho cesty: Zdeněk Němeček, Alex. Solženicyn, Jan Beneš, Ivan Diviš, Viktor Fischl, TGM, Pavel Eisner, Ota Filip, Friedrich Dürrenmatt, Ferd. Peroutka, Lad. Grossman, Jan Drozd, Josef Škvorecký, Jára Kohout a desítky jiných jmen, která nezahynou, i když se tělo Antonína Petra Paška stalo už dávno obětí bezohledného ohně. Jaroslav Strnad Povídání o Americe Půl století bylo v socialistickém Československu nařízeno mluvit a psát o SSSR jen v kladných superlativech. Byla to politika sebechvály a všechny komunistické režimy s ní došly po nepřetržitých úspěšných budovatelských letech k nejúspěšnějšímu bankrotu. Oč lépe se dnes některým levoto- čeným písálkům píše o Americe, na kterou se za všech dob mohl kydat hnůj nesmyslů a nej horších nadávek. Kryštof Kolumbus hledal cestu do Indie a, aniž se o tom kdy dověděl, objevil Ameriku. Komunisté, na rozdíl od slavného mo- řeplavce, zase nevědí, že to, co objevili a nám pak ve své propagandě servírovali (a servírují), není Amerika. Tím se stalo, že mnoho občanů objevuje Ameriku na vlastní pěst. Jeden za peníz vypůjčený z banky, druhý za peníz z úspor sedí v letadle u okénka a když nastane ten okamžik, volají nad hladinou oceánu hlasem Kolumbových námořníků: „Země, země!“ To jsou ti šťastní, kteří ji uvidí na vlastní oči. Žel jen uvidí. Není možné poznat Ameriku za jeden nebo dva týdny dovolené. Lze pocítit její dech. Nahmatat dynamičnost jejího pulsu. Lze se potěšit její hýrivou pestrostí barev, naslouchat hlasům všech ras a národů. Lze ohodnotit její architekturu nebo jídelníček, ale nelze v tom krátkém čase poznat to, čemu se říká duch Ameriky. Obr, rozkročený mezi dvěma oceány, je opravdu poněkud zvláštní nátury. Převažuje v něm víra, rozvaha a skromnost. Vlastnosti mnoha Evropanům ještě zcela cizí. Snad proto ho nelze ani obejmout, ani poplivat. Není tak široké náruče, jež by toho obra pruhů a hvězd dokázala obejmout a není tak velká slina, jež by poskvrnila jeho skromnou, prokazatelně nevý- bojnou velikost. Škoda, že ještě tak mnohým lidem není dopřáno „najít“ a osobně poznávat Spojené státy, které přijaly více přesídlenců než kterákoli jiná země v historii lidstva. Že jim dosud není dopřáno „najít“ americkou civilizaci, jejíž vznešený cíl je vyjádřen v oficiálním heslu Spojených států, ex pluribus unum - „z mnoha jediné“. Poznat Ameriku znamená poznat lid ze čtyř koutů světa, který se sblížil a vytvořil bohatě rozmanitou společnost, kterou spojuje odpovědnost k principům demokracie, ekonomické příležitosti, náboženské svobody a právního státu. Škoda, že jsme na stejných principech nezačali budovat naši společnost po druhé světové válce. Že jsme dopustili, aby nás únoroví pučisté a vlastizrádci izolovali od pokroku a svobody a nasměrovali k zaostalosti a barbarství SSSR! Lze docela snadno a dnes už beztrestně spočítat, kolik našich občanů po tom „budování socialistických vymožeností“ přišlo na mizinu. Ti zvědavější se v nouzi dali do bludného hledání Ameriky na televizních obrazovkách. V domnění, že ji po shlédnutí několika komerčních amerických filmů našli, vydávají „znalecké“ posudky o Americe. Vidět americkou velmoc v horrorech, krvácích nebo ve slabomyslném kýči ovšem znamená nevidět nic. Takovou Ameriku vybírá divákům nákupčí té či oné televizní stanice. Hollywood i přes to množství komerčních (a zřejmě snadno prodejných) krváků je nadále „městem snů“, filmovým nebem a touhou mnohých filmových hvězd. Byl to Hollywood, jenž dal dětem Sněhurku se sedmi trpaslíky, zvěčnělými Waltem Disneyem. Kdo by neznal Kačera Donalda, populárního Pepka námořníka nebo myšáka Mikyho? Z hollywoodských ateliérů obletěly svět nejslavnější velkofilmy. Zobrazovaly historické děje, zvěčňovaly současnost pro historii. Uměly pobavit, rozesmát i rozplakat. Ten, kdo lamentuje nad špatnými americkými filmy, nechť se obrátí na toho, kdo u televizních společností filmy vybírá. Amerika není v Hollywoodu, ale Hollywood je v Americe! Posuzovat tuto zemi dle špatného režiséra by bylo nesmyslem. Hollywood je všehochuť. Diváku, vyber si! Nepochybujme, že americký divák si umí vybírat. Vždyť má tu televizní bedýnku už od roku 1937! Ne každý z nás například ví, že převážná část amerických televizních diváků je silně puritánská. Žádná TV-stanice si ani v reklamách nedovolí servírovat Američanům nahotinky nebo jiné vulgárnosti. Pornofilmy pro sexuální labužníky a všelijak vychýlené jsou dostupné jen na objednávku po instalaci dekodéru pro extra TV- kanál. Vysvětlení je prosté. Stačí, když návštěvník Ameriky obětuje jedno nedělní dopoledne objížďce kostelů. Stovky aut na každém parkovišti u chrámu Páně zřetelně napoví, z jakých základů vyrůstá každé nové pokolení Američanů. Je pochopitelné, že k takové Americe má mnohý Boha neznalý středoevropanský pohan moc daleko. Možná ji ani nenajde. Ti, co si myslí, že objevili Ameriku v její špičkové technologii, počítačích nebo vědeckých sondách putujících v hlubinách kosmu, by neměli přehlížet onen duchovní základ víry, ze které americký lid realizuje mnohé sny lidstva a vynálezy podobné zázrakům. Psal-li např. český denní tisk o tzv. pochodu „milionu černých mužů“ do Washingtonu, zorganizovaném islámským předákem Louisem Farrakhanem, tak se mělo zároveň uvést, že z osmdesáti černých řečníků byla víc jak polovina kazatelů. Že sám Farrakhan vyzýval přítomné černochy, aby zbavili černošské komunity zločinu, drog a násilí. Bylo to povzbuzující, dobře zorganizované a spořádané shromáždění, zakončené společnou modlitbou. Ve Spojených státech to nebylo nic nového. Amerika neskrývá své choroby, jež v různých podobách napadají každou společnost. Plně na ně poukazuje a hledá patřičné léky. O černošském problému se vyjádřil sám president Clinton slovy „násilí má příliš často černou tvář“. Miliony černochů mu za ta slova zatleskalo. Oni totiž tu Ameriku objevili dávno před námi a nedají na ni dopustit. Neukazujme na rasismus tam, kde není. Netolerujme rasismus tam, kde je! JÁRA MECŮ POLYGON 1/1996 13 [pageend15]VLASTIMIL RADKOVICKÝ Co do sudu přijde nejdříve, tím je cítit napořád (Islandské přísloví) Mnoho prověřených moudrostí přijímáme jako samozřejmost. Asi jen člověk krajně nerozumný by do dřevěného sudu, ve kterém nakládal prosolené ryby, následně uložil třeba med nebo maliny. Dřevo i lidská psychika mají totiž společnou vlastnost: přebírají a fixují to, co je obklopuje, co se jich dotýká. Proto má výchova dětí ve školách a v rodinách zásadní význam, vytváří totiž odbornou i morální kvalitu lidí. Autorita rodičů, učitelů - ale i všech těch, kteří přímo či nepřímo vychovávají či řídí a ovlivňují život lidí - by měla být spjata s vysokou mravností, s vysokým podílem smyslu pro čest, spravedlnost, úctu a právo. Logika této základní rovnice je však při posuzování situace v ČR většinou okrajovým až zcela opomíjeným elementem. Zcela nepochopitelně je přehlížen fakt, že nejméně dvě generace byly formovány v systému krajní přetvářky, vedeny k předstírání hodnot, smyslu pro čest a povinnost, neúctě k právu a spravedlnosti. Mnohé napovídá tomu, že tento deformační komplex jsme přijali jako náš kvalifikační znak, jako podstatu naší výjimečnosti a schopnosti. Jen málokdo předřazuje svým úvahám a nejrůznějším vyhodnocováním situací pohled na to, z jakého „sudu“ se ten či onen, nebo skupiny, vynořily. Proto nám chybějí plné odpovědi na mnohé otázky, s nimiž jsou občané ČR víceméně nuceni žít, které se jich ale prakticky denně dotýkají - a se kterými svádějí i nevědomě doslovný boj. Někteří občané tak vedou boj především sami se sebou, s vlastní neznalostí i s chybějícími poznatky o vývoji a realitě. Totalitní režim zacházel s občany jako se svým méněcenným vlastnictvím. Občané si zvykli, že o formě a rozsahu jejich práv rozhodovali podle libosti politici prostřednictvím mocenských forem, tedy policejním a soudním aparátem. Na druhé straně se stát („strana a vláda“) o svoje pracovní síly staral v socialistických dimensích „práva na práci a sociální jistoty“. Lid byl zaměstnáván, dopravován, ubytováván a distribučně živen - po čemž se dodnes mnohým přená- ramně stýská, protože to bylo pohodlné. Lid byl ale i socialisticky vychováván a informován, tedy systematicky a dlouhodobě ohlupován. Tisíckrát opakovaná lež o tom, co je správné a spravedlivé, včetně rozporů mezi komunistickou teorií a praxí, zafixovala do „dřeva sudu“ mnohé životní normy. Příklad pro ilustraci. V roce 1986 přijel do bavorského městečka kádrovák z Moravy, aby svého bývalého spolupracovníka přesvědčil o „nutnosti a čestnosti“ návratu do socialistického Československa. Nutno předeslat, že s přesvědčováním neuspěl. Při procházce tímto městečkem však měl neustále na očích stovky moderních rodinných domků, které si tam postavili zaměstnanci velké automobilky. Kádrovák však sveřepě odmítal informaci, že tyto domky patří „vykořisťovanému proletariátu“. Žádný důkaz pro něho nebyl dosti přesvědčující - dlouhodobě vnucovaná teorie o „dělnících žijících pod mostem“ se v jeho mozku stala „pravdou“. Nepřijal ani informace o platových relacích či o zdravotním a důchodovém zajištění, raději se hned druhý den znechuceně vrátil do země, kde jeho normy (ideály!) plně platily. Tento kádrovák nebyl negramotným primitivem, jen neunesl šok z pravdy, z reality. Změny, ke kterým u nás po listopadu 1989 došlo, byly pro naprostou většinu obyvatelstva nemenším šokem. Osobní svoboda, která se najednou projevila v celé šíři (a pro všechny!) - aniž občan musel cokoliv udělat a obětovat - měla charakter opilecké euforie. Vše je dovoleno, nic není zakázáno! Tento výklad svobody převládl, kdo nechtěl, nemusel už docházet do zaměstnání, kdo „socialisticky podnikal“ (okrádal spoluobčany), podnikání legalizoval, kdo měl socialistické úspory (lhostejno z jaké činnosti), investoval a privatizoval. Totalitní pojem morálky zákonitě setrval - čím se ale měl změnit? Setrvalo i občanskoprávní vědomí na nejnižší úrovni. „Kdosi“ určil cestu k novým metám, při níž je nežádoucí ohlížet se zpět, za minulostí se vytvořila „tlustá čára“. Tím se ovšem do občanského vědomí dále zafixoval nesmírně problematický vztah ke spravedlnosti a zodpovědnosti za vlastní činy. Přestalo být podstatné, co kdo kdy a jak dělal, rozhodujícím se stalo, jak je schopný dnes a co dnes dokáže. Lhostejno, jakými způsoby a prostředky! Úcta, ohledy, slušnost, čestnost? Co s tímto balastem v naší s takovou chutí přijaté tržní dravosti? My chceme peníze, majetek a moc! Moc! A v sobě máme pevně zafixovány způsoby, jak se dostat k cíli. Máme také dostatek příkladů u těch, kteří už mnoho dokázali - a jdou ještě dál a výš. V privatizaci „koupené“ (ale nezaplacené) továrny, aféry s rumem i topnými oleji, politická i mravní bez- páteřnost, to jsou příklady pro nás! Pro mladé je totalitní doba už jen cosi nepravděpodobného a setrvávajícího jen ve vzpomínkách rodičů. Mladí příliš netuší a starší - pokud si to vůbec někdy uvědomili - vědět nechtějí, z jakého že sudu pocházejí, jakou „vůní“ jsou napáchlí. Dlouholetí pracovníci v chemičkách, družstevních stájích nebo konzervárnách mají na pojem „zápach“ poněkud jinou normu, než pracovníci v čokoládovnách nebo projekčních kancelářích. Stejně tak v tkalcovnách či montážních halách je pojem hluku zcela jiný, nežli v nemocnicích nebo v knihovnách. Ano, jde o relativitu, působení zvyku a návykových norem. Je však nanejvýš účelné porovnávat jevy, příčiny i důsledky. Určité jevy totiž nelze považovat za správnou a přijatelnou normu jen proto, že existují. Na jejich existenci má zásadní vliv vždy nějaká podmínka, jiný jev, vazebná souvislost. Když zakopnu a upadnu, mohu nadávat sám sobě, ale nemohu za to vinit zemskou přitažlivost - zvláště když ji nemohu změnit já ani kdokoliv jiný. Ale když přijdu o úspory v některé české bance, v noci někdo ukradne mou zaparkovanou škodovku, u lékaře musím zaplatit úkon nebo lék, které jsem už platil ve formě nemocenského pojištění, když je mi vnucováno, že zdražení benzinu je nutné proto, aby se zamezilo machinacím nepoctivců, když nechápu, jak se mohl kdokoliv stát za čtyři roky čestným způsobem multimilionářem, když nepřijímám zprávy o vraždách, násilí a kolosálních podvodech jako průvodní a samozřejmý důsledek demokratizace - potom je na místě ptát se po příčinách těchto jevů. A musím srovnávat, ne však jen s tím, co je v tomtéž sudu! Stav právního vědomí občanů se po pádu komunismu příliš nezlepšil. Podle mnohých oficiálních podkladů (např. zprávy předsedy Českého a Mezinárodního helsinského výboru Martina Palouše) to není lepší ani s povědomím zodpovědných politiků, proto tři roky po přijetí ústavy není mnoho jejích článků vůbec naplněno. Roste počet otevřených projevů rasismu, stoupá korupce a kriminalita. Např. v první polovině ledna bylo Olomoucko „obohaceno o rekord“: v jeho regionu se odehrála první trojnásobná vražda podnikatelů! Předseda soudcovské unie Jan Skalický varoval před rostoucí mocí státu v soudnictví, které by mělo být nezávislé. Varovné je, že se tento stav odráží v občanské nedůvěře ve státní orgány. Kladem zůstává jen fakt, že se o krajních nedostatcích může hovořit a psát. Stačí tento projev svobody slova k podložení názoru, že se v ČR „upevňuje demokracie“? Prvky demokracie jsou totiž u nás přijímány a zaváděny ne podle schématu solidní stavby s pevnými zá- 14 POLYGON 1/1996 [pageend16]klady, nýbrž spíše nahodile až chaoticky - a jaksi „účelově“. Neprovázanost a nahodilost v systému zákonů a předpisů vytvářejí „skulinky“ - a ty jsou doslovným rájem pro eskamotéry z řad politiků i podnikatelů. Současně jsou pro mnohé řadové občany překážkami, o něž se zastavují jejich snahy s určitými prvky poctivosti a čestnosti. Vzniká tak „náš specifický druh demokracie“, čili pseudodemokracie. K obhajobě její existence nacházejí vládnoucí politikové desítky zdůvodnění. Nutno dodat, že „specifických zdůvodnění“, s mnohými doslova demagogickými elementy, za které by se nemuseli stydět ani Mečiar nebo Slota! Však také čeští i slovenští politikové „pracují“ s velmi podobně zformovanými masami, tedy s občany, kterým nejen chybějí nej- základnější politické znalosti, ale navíc se také po dvě generace odnaučovali samostatně politicky myslet. V politickém procesu občané sice hrají rozhodující volební roli, ale jejich volba je nedostatečně podložena znalostmi i právním vědomím, často je silně zdeformována. Proto volby (viz také Slovensko!) probíhají zcela demokraticky, ovšem rozhoduje (často nahodile pod vlivem demagogických kampaní) k demokracii nepřipravený a nedozrálý volič. A po volbách následují léta vlády politiků, jimž služba voličům a demokracii neříkají často zcela nic. O to více prostoru dostávají jejich zájmy vlastní: udržení se u moci, získání peněz, majetku, vlivu. Jen proto je začarovaný kruh krajních neduhů a nemravností obtížně řešitelný. Přitom zesiluje krajně problematické rozvrstvení na bohaté a mocné - a ty ostatní. Častá slova o prosperitě a blahobytu se nenaplňují všem schopným a pilným, nýbrž jen těm schopným všeho, kteří mohli nastoupit do prvních řad privatizačních rejdů, protože byli vybaveni z totality majetkem, penězi, vlivnými známostmi - a bezcharakterní dravostí. Pro většinu ostatních podnikavých je prosperita a blahobyt často jen čímsi v budoucnosti velmi vzdáleným, jakýmsi „lízáním zmrzliny přes sklo“, tedy pohádkou pro uklidnění a zapomenutí na příčiny a důsledky. Mnohem závažnější však je, že se rozdílnost naplnění podnikatelských aktivit netýká pouze prosperity a blahobytu, nýbrž i práva a spravedlnosti. Co je dovoleno pánovi, není dovoleno kmá- novi. Už proto, že „pán“ si zaplatí třeba tucet špičkových právníků, kteří pánova neřádstva dokáží u soudů všech stupňů tak rozmělnit a znečitelnit, že prostě pán být odsouzen nemůže (příkladů už máme stovky!). Kmán se v právních záležitostech většinou musí obejít bez právníka, protože placením honorářů by ohrozil svou základní existenci. U nás je však možné si za peníze koupit i falešnou bezúhonnost či dobrou pověst. Jeden český publicista např. zjistil, že na dobu, kdy mohli občané telefonovat do rozhlasu svoje názory na právě odvysílanou besedu s podnikatelem, si tento podnikatel „objednal“ pro něho krajně příznivé vstupy od „obyčejných“ občanů, kteří se k této službě propůjčili za 500 až 1000 korun (!). Publicista toto neřádstvo sice bezpečně zjistil, ale žádný z placených „hlasů lidu“ nebyl ochoten k tomu cokoliv říci na mikrofon nebo dokonce svědčit u soudu: všichni byli zástupcem podnikatele varováni, že porušení mlčenlivosti o akci bude mít následky „velmi podobné těm ze Slapské přehrady“! Kdo na správné české podnikání a spravedlnost nemá žaludek a peníze, ať trpí a nenaříká, vozit se v mercedesu a bydlet ve vile nemůže přece každý, to je výsadou těch nejschopnějších. Takhle pojímanou občanskou kategorizaci jsme tu však už měli - a není tomu tak dávno. Někteří byli - jako dnes - mezi rovnými rovnějšími... V občanské rovnosti tvoří specifickou kategorii exulanti. Ještě nedávno bylo v ČR pro přiznání práva na mimosoudní restituci rozhodujícím hlediskem ne občanství, nýbrž místo trvalého pobytu. Obdivuhodné hledisko k roztřídění vlastních občanů, pro sjednocující se Evropu zcela k nepochopení - pro naše „demokratické“ politiky však správné, protože vlastními, „ze sudu“ pocházejícími, morálními normami plně podložené. Bez jakéhokoliv kritického ohlasu se v loňském roce vyjádřil předseda parlamentu pan Uhde o exulantech v tom smyslu, že je občané ČR pokládají „v duchu staré tradice“ svým způsobem za darebáky. Pojem „v duchu staré tradice“ je přímým odkazem na problematický profil většiny občanů, kterým zcela chybí - vinou koho? - chápání smyslu a významu odchodu do exilu v době totality. Komunistická propaganda nás označila za zbabělce a dobrodruhy, kterým se zachtělo „sladkého života na Západě“. Zradili jsme socialistickou vlast, čímž jsme zradili všechny, kteří zůstali doma a více či méně dále přisluhovali pochopům dirigovaným Moskvou. Proto jsme se ocitli na druhém břehu, proto jsme „jiní“ - neoblíbení až nežádoucí. Ovšem komunistická propaganda už drahnou dobu nepůsobí, přesto názor setrvává (a dokonce zesílil!) nejen „u lidu“, nýbrž i u mnohých politiků. Vysvětlení tohoto trapného jevu není složité. „Lid“ je sžírán tradiční českou závistí a tedy i odporem ke všem, kteří žijí jinak, v jiných a především lepších existenčních podmínkách. Co tyto lepší podmínky vytvořilo, nebo čím byla možnost žít v těchto lepších podmínkách vykoupena, to lid nezajímá, k tomu nebyl a není veden. Je to svým způsobem daň za lhostejnost k vazbě mezi příčinami a důsledky, je to daň pocházející „z totalitního sudu“ - a po totalitě naordinovanou pokračující lhostejností k hlubšímu poznávání elementárních zákonitostí a vazeb. I to je ovšem politický program! Politikům vadí na exilu především to, že jim „vidí do karet“, že jim připomíná prohřešky proti demokracii, protože exulanti znají demokratické principy z vlastní praxe lépe a důkladněji. Je to jen špatně maskovaný odpor proti konkrétní a podložené kritice. Lidé doma však mají jiné starosti a nejsou schopni domyslet, že šalebná hra se netýká jen exilu, nýbrž v různých formách dopadá dnes a denně na ně samotné. Jak už bylo naznačeno, „pach ze sudu“ se nepochybně projeví i v předvolební kampani a ve volbách samotných. Nasvědčují tomu i kolísavé příklony k jednotlivým stranám i politikům. Nejpodstatnějším znakem bude opět voličská bezradnost - či naopak jistota, podložená ne vždy ušlechtilými záměry a ne vždy znalostí podstaty volené strany. Nereálné nafukování volebních slibů je běžné na celém světě, „když ptáčka lapají, pěkně mu zpívají“. Rozhoduje však volič, tedy přesněji: jeho občanská a morální vyspělost. A ta, jak dobře víme, je u nás více než problematická. Vztah voliče k věcem veřejným je silně poznamenán jak totalitní dobou, tak z ní prýštící - a současností ještě zdůrazněné - snahy urvat především pro sebe co se dá a jakýmkoliv způsobem. Např. v malém českém městečku nemají dosud benzinovou stanici, takže motoristé musejí pro benzin dojíždět 14km do okresního města. Městské zastupitelstvo proto našlo jak investora-provozovatele, tak i vhodný veřejný pozemek na stavbu stanice. Stavba na tomto místě se však nelíbí majiteli osaměle stojícího domu, protože by tím „ztratil klid“, ale v celém okolí kdekdo ví, že by tím ztratil hlavně možnost nenarušené manipulace s kradeným materiálem. Nespokojenec tedy projevil „občanskou aktivitu“ tak, že v nedalekých nájemních domech obcházel rodiny s dětmi a bez aut, jimž barvitě líčil, jaké utrpení je i děti čeká po uvedení stanice do provozu. Poté v místní hospodě zaplatil sto piv pro ty, kteří mu podepíší protestní petici. Svou aktivitou se mu podařilo sehnat přes 70 podpisů. Městské zastupitelstvo tuto bariéru sice právně rychle odstranilo, ale vzápětí dostal investor-provozovatel anonymní dopis, že pokud stanici vybuduje, dočká se „nemilého překvapení ve formě uřezaných hadic a třeba i požáru“. Investor zvážil riziko a od záměru upustil, městečko bude prozatím nadále bez benzinové stanice. Považuji to za klasický příklad toho, jak se mafiánské metody trvale zahnízdily i v zapadlých místech. „Když si mohou >oni< zajistit výhodné podmínky penězi a hrozbami, mohu také já!“ Současně je to i dokladem omezenosti občanů, kteří jsou - za sklenici piva! - ochotni propůjčit se k akci. Ve stejných dimensích a na stejném principu u takto „méně přemýšlivých“ občanů probíhá úvaha, kterou stranu volit. Naštěstí nepatří všichni občané do této kategorie. Nejsem si však jist, jaký je poměr těchto odlišných kategorií voličů, lze jen doufat, že bude příznivější nežli 1:1. Ale na prognózy jsou jiní odborníci. Ještě tak najít nějaké, kteří by dokázali odstranit ze sudu ten nelibý pach... 15. ledna 1996 □ POLYGON 1/1996 15 [pageend17]MILAN HULÍK Kapitoly z dějin česko-německého soužití (pokračování) IV Rošáda 1918 Výkladem poslední kapitoly jsme překlenuli období přes půl století (1848 - 1918). Nyní se musíme zastavit u jednoho jediného roku: 1918. Po staletí trvající soužití českého a německého národa nedoznalo dosud takové peripetie, jako 28.10.1918. Docházelo-li během dějinného vývoje ke změnám v poměru sil a postavení obou národností, šlo víceméně o změny pozvolné a z kontextu historických událostí předvídatelné. Vznik ČSR znamenal radikální zvrat v dosavadním postavení Čechů a Němců, takřka přes noc se stali Češi z národa potlačovaného národem vládnoucím a Němci ze suverénní národnosti menšinou, sice početnou, ale přitom hospodářsky a politicky málo vlivnou. Jejich dřívější nadřazenost, jíž se domohli v habsburském soustátí, vzala za své rozpadem této říše a mezinárodním oslabením Německa po prohrané válce. Svou situaci nesli o to tíživěji, že právě s touto válkou, kterou doufali vyhrát, spojovali své ambice na konečné zajištění výsadního postavení v Čechách. Pro Němce z Čech byl konec války otřesem a zklamáním, stali se nejen příslušníky poraženého národa, ale i příslušníky nového státu, vytvořeného bez jejich souhlasu a s jehož existencí se nechtěli smířit. Přesto je prvé dny nového státu nevzrušily; převrat byl změnou takového významu, že jej zprvu nepochopili a domnívali se, že se týká jen oblastí osídlených českým obyvatelstvem, zatímco v jejich územích že zůstane zachován status quo, už také proto, že převrat do pohraničních území nijak ne- dolehl a moc byla nadále v rukou vídeňských centrálních úřadů. Učiňme malou historickou paralelu: nebýt televize a „spanilých jízd“ studentů a herců mimo Prahu, mohla se situace na konci roku 1989 opakovat. Němci se dále považovali za příslušníky rakouského státu, jehož kontinuitu pro ně představovala nová rakouská republika, formálně a právně konstituovaná 12.11.1918. Ustavující schůze nového německo-rakous- kého Národního shromáždění se účastnili i němečtí poslanci z Čech, kteří dali na pořad jednání i zřízení provincie Deutschböhmen. Snahou německých politiků bylo zajistit postavení německého obyvatelstva ještě před vznikem nového českého státu a zapojit je do německé sféry. Proto prohlásili prostřednictvím svých poslanců na Říšské radě již 4.10.1918, že trvají na uchování své neodvislosti při případném vzniku českého státu v duchu vyhlášeného hesla „ani jeden Němec do českého státu“. Tento postoj výstižně charakterizuje prohlášení poslance Knirsche: „Odmítáme předem myšlenku na spojení německého Rakouska ve svaz států se slovanskými státy, které vznikají ze starého Rakouska. V národnostním, sociálním a kulturním zájmu žádáme připojení německého Rakouska jako spolkového státu k německé říši. “ (F. Peroutka: „Budování státu“, I. díl, str.85) Není těžké pochopit, že svoji budoucnost Němci odmítali vidět v samostatném československém státě, o jehož životaschopnosti měli pochyby i mnozí z jeho přátel a spojenců a že se Němci vzhledem k minulosti a své národnosti považovali za integrální součást německého Rakouska (název státu „Německé Rakousko“ byl mírovou smlouvou v St. Germain en Layezakázán a změněn na „Republik Österreich“. Od křesfansko-sociálního puče v r. 1934 mělo Rakousko oficiální název „Bundesstaat Österreich“. Dnešní název je opět „Republik Österreich“) a v širším kontextu dobového vývoje - Velkoněmecké říše. Aby svého cíle dosáhli, začali se dovolávat práva sebeurčení, na které měli bezesporu právo a kterému se v té době dostávalo stejného uznání a mezinárodní pozornosti, jako kodifikovaným občanským a lidským právům v době rozpadu sovětského imperia. Ze strany českého pozorovatele však nutno jen poznamenat, že šlo o stejné právo sebeurčení, které Němci všemožně odpírali českému národu za trvání Rakouska. Ve jménu tohoto práva odpověděli němečtí poslanci z Čech, shromáždění ve Vídni, již následujícího dne po vyhlášení samostatnosti ČSR protestem proti připojení území osídlených Němci k ČSR. K dodání důrazu deklarovali i dohodu o odtržení těchto území a vytvoření samostatných provincií. Jejich usnesení bylo 30.10. schváleno rakouským NS a připojili se k němu i němečtí poslanci z Moravy a Slezska a vedle provincie Deutschböhmen byly vyhlášeny provincie Sudetenland (nezaměňovat s pozdějším označením „Sudety“ pro celé pohraniční území s německým obyvatelstvem), Böhmerwaldgau a Deutschsüdmähren. Než se však budeme zabývat jejich osudem a historií celého tohoto iredentistického pokusu o secesi německého území, musíme obrátit pozornost k vymezení hranic ČSR, které bylo provedeno na mírové konferenci v Paříži za mezinárodní účasti. Měla vůbec ČSR nárok na „německá území“? Odhlédneme-li od území Slovenska a po- stavíme-li se na stanovisko historického českého státního práva (jiné pro Čechy ani neexistovalo), pak je nutné mít za to, že prohlášením ČSR se obnovil samostatný český stát v těch hranicích, v nichž jakožto starý stát České koruny de iure přetrvával v rámci habsburského soustátí a od r. 1804 v rámci rakouského císařství. I kdybychom však toto historické státní právo popírali, existovaly zde staré zemské hranice, jež rozhraničovaly jednotlivé země rakouské monarchie a které také celkem nepodstatně upravené se v roce 1919 staly oficielními hranicemi ČSR. Pomineme-li nereálné až fantastické požadavky z některých českých kruhů (vrácení Slezska, části Dolních Rakous a koridoru k moři přes Jugoslávii), pak o severní hranici (mimo hraniční spor čes- ko-polský) a západní hranici ČSR nebylo vážného sporu v důsledku splývání historické hranice s přirozenou, danou geografickým utvářením terénu. Spornou se ale stala jižní hranice s Rakouskem. A to nejen pro politické spory Rakouska s ČSR (rakouská podpora německé iredenty a „státního“ spojení německých pohraničních území ČSR s Rakouskem), ale i pro fakt nejasnosti této hranice v důsledku po staletí trvajícího těsného spojení zemí v rakouské říši, jež zesílilo zvláště v období průmyslové revoluce v 19. století. Nová hranice mezi Rakouskem a ČSR byla přes svoji historickou existenci něčím umělým a stála v cestě hospodářským, komunikačním a obchodním již dříve vytvořeným vazbám a jejichž situování bylo třeba převést ze směru sever-jih a západ- východ. Za územními požadavky obou stran se samozřejmě skrývaly nejen „historické státní důvody“, ale i důvody ekonomické. Rakousko bylo totiž na vyspělé hospodářské oblasti jižní Moravy značně závislé a v sázce byly i zájmy největších vlastníků půdy (knížat Liechtensteina a Ditrichsteina). Ostatně tyto nároky komplikují naše vztahy např. s knížectvím Liechtenstein dodnes. V zájmu Rakouska bylo i zbavení ČSR přirozených hranic a učinit ji zranitelnější v event, vojenských akcích. Definitivní hranice ČSR měly být stanoveny na mírové konferenci v Paříži, zahájené 18.1.1919. Zde přednesl naše požadavky dr. E. Beneš. Tehdejší čs. představitelé chtěli využít své příslušnosti do tábora vítězů k nápravě některých historických křivd. Vůči Německu šlo o požadavek vrácení Hlu- čínska, Ratibořská a Kladska a Rakousko mělo vrátit Vitorazsko, Valticko a Moravské pole. Rakouská delegace své požadavky opírala o výklad sebeurčovacího práva. Jeho základem měla být jazyková hranice podle sčítání obyvatel z r.1910, která však neodpovídala skutečnosti, protože tehdy při- 16 POLYGON 1/1996 [pageend18]znalo němčinu jako „obcovací“ řeč mnoho Čechů z oportunismu. Navíc toto kriterium rozbíjelo životaschopnost území z hledisek dopravních, geografických, strategických a hospodářských. Čs. delegace se proto snažila o udržení „statu quo“, tj. starých historických hranic, které byly v podstatě zaručeny již zahraničnímu odboji při získání souhlasu se vznikem samostatného čs. státu a o event, získání dalších území ve smyslu shora uvedené „historické“ revize hranic. Spor o hranice není tématem této úvahy, konstatujme proto jen, že tehdejší čs. tisk rozpoutal velkou kampaň za co největší stát, na druhé straně se ozvaly hlasy nejen realistické, ale i předvídavé, které byly ochotny vzdát se celých historických území, jen aby byl co největší počet Němců mimo republiku (R. Bechyně). Rozhodlo však stanovisko velmocí. Francie se postavila za čs. požadavky a byla nakloněna i čs. „revizním požadavkům“. ČSR má být na východě francouzskou hrází proti Německu, a proto Francii není proti mysli oslabení Německa. Pro politiky USA nehrály historické argumenty takovou roli, tím spíše, jestliže se dovolávali historie starší, než byly samotné dějiny USA. Jejich pragmatismu proto odpovídaly přirozené hranice s geografickým charakterem a rozhodující byla kriteria hospodářská, strategická a komunikační. Anglie sleduje v duchu své tradiční politiky „rovnováhy sil“ zájem jak na oslabení Německa, tak i Francie. Nakonec však ČSR získává sympatie pro své požadavky díky obratné politice čs. delegace a zákulisním jednáním dr. Beneše. Tehdejší revoluční situace v Evropě však zeslabuje averzi vůči Německu a Rakousku, protože si velmoci uvědomují, že přílišné oslabení těchto zemí zmenšuje i jejich rezistenci proti bolševismu. To nakonec vede k tomu, že se čs. představitelům nepodařilo dosáhnout výměny pohraničních výběžků za území v Kladsku a Horním Slezsku. I proti Rakousku jsou původní požadavky redukovány. ČSR získává ,jenom“ Gmuntsko, Valticko a úzký pás na pravém břehu Moravy. Výsledkem jednání o našich hranicích bylo jejich stanovení v mírových smlouvách versailleské (proti Německu), saint-germainské (proti Rakousku), tria- nonské (proti Maďarsku) a sevreské (proti Rumunsku). V těchto hranicích žilo v důsledku předchozího historického vývoje i německé obyvatelstvo. Nejrozsáhlejší území s převážně německým obyvatelstvem bylo na západě Čech. Na tuto oblast navazoval užší pás v Pošumaví. Rozsáhlé bylo území na severu Čech. Většinu obyvatelstva měli Němci v severočeské hnědouhelné pánvi. V této průmyslové oblasti bylo silně zastoupeno i české dělnictvo. Oblasti s německým obyvatelstvem, oddělené prostorem s českým obyvatelstvem, byly v Krkonoších a v Podkrkonoší. Na Moravě osídlili Němci její severní část včetně západního Slezska, na jižní hranici Moravy šlo o užší pás, osídlený Němci. Krom toho měla Morava vnitrozemské německé ostrovy kolem Moravské Třebové a Svitav. * * * * * V předchozích kapitolách jsme se seznámili s teorií rozdělení či odtržení německých území, která pro politiky německé menšiny představovala záchranný pás tehdy, když měli pocit, že jim hrozí „zkrácení“ jejich práv, což bylo vždy při hrozbě nebezpečí, že česká většina získá rovnoprávnost. Tato teorie musela pochopitelně přijít ke slovu i po 28.10.1918, kdy záludná historie provedla svoji „rošádu“. Přes noc se změnilo postavení německé menšiny a české většiny. Došlo k proměně polarity, česká většina získala v prostoru českých zemí politickou moc odpovídající její počerní a hospodářské síle, německá menšina ji ztratila. Dostala se do stejného submisivního postavení, v jakém byla dosud česká většina. S tím se němečtí politici nehodlali smířit a použili svůj poslední a zároveň nejradikálnější prostředek „obrany němectví“, oddělení „německých“ pohraničních území od českého vnitrozemí. Cílem této iredentity bylo nejen „vysvobození“ Němců z nově vzniklé ČSR, ale nepochybně i snaha o znemožnění její trvalejší existence. Skutečnost, že němečtí poslanci spolu s rakouskými opustili rakouskou říši ještě před jejím formálním koncem (vyhlášení německého Rakouska 21.10.1918), tedy týden před tím, než tak učinili Češi, svědčí o tom, že neměli porozumění pro stát, který jim již nemohl zajistit hegemonii, na kterou byli zvyklí. Proto neměli ani porozumění pro federaci či jiné zrovnoprávnění, k němuž bylo staré Rakousko průběhem roku 1918 náchylno a již počátkem tohoto roku požadují zřízení provincie Deutschböhmen. Ta je sice oficielně vyhlášena v květnu 1918, ale existuje jen „de iure“, a to ještě jen podle „práva“ jedné strany. Aby získali uznání pro skutečné odtržení tohoto území, pokoušejí se dva tehdejší hlavní představitelé německé politiky, Rudolf Lodgman von Auen, reprezentující pravicové nacionalis- ty, a Josef Seliger, představitel sociální demokracie, získat souhlas od Národního výboru; ten však kategoricky trvá na nedělitelnosti území. Na německé straně stojí totiž stejné právo jako na české: právo sebeurče- ní. Na základě tohoto hesla vznikají na troskách Rakouska-Uherska nové nástupnické státy. Právo „sebeurčení“ není ničím jiným, než právem rozhodnout svobodně o svém státním a národním osudu. A Němci, kteří nesplynuli v jeden národ s národem českým, jsou národem odlišným, národem, jehož příslušníci se domáhají stejného práva, jaké se přiznává příslušníkům všech ostatních národů. S tím rozdílem, že území jimi obývané je sice „jejich“ územím, protože byli jeho prvotními obyvateli, ale jde zároveň o území, které je nedílnou, historickou a zároveň i přirozenou geografickou součástí českého státu. Přiznat Němcům právo na sebeurčení v tomto státě znamenalo samozřejmě upření tohoto práva Čechům a Slovákům, protože bez svých pohraničních území by okleštěný český stát nemohl existovat, ať již z důvodů hospodářských, vojenských či politických. Existovat stejně tak nemohl stát německý na jednotném území českého státu. Rošáda, kterou historie svým tahem na šachovnici střední Evropy provedla, přes den změnila mocenské postavem obou národů a navodila patovou situaci - právo sebeurčení nemohlo být na jednom území přiznáno oběma národům. A tak byli obětováni porazem - Němci. Stejné velmoci však za 20 let, opět ve jménu práva na sebeurčení, obětovaly Čechy a Slováky a vítězi byli tentokráte Němci. Německé historiografii a politické publicistice je nutno dát za pravdu; Němcům v českých zemích se opravdu nedostalo toho práva, které dostali jiní, k tomu snad - kromě již uvedených důvodů - lze dodat to, že se jednalo o stejné právo, které němečtí politici tak dlouho odpírali českému národu v Rakousku, až tento odpor spolupřivodil jeho zánik. Němci neuspěli se svými požadavky na mírové konferenci, ani se svými apely a protesty u představitelů Dohody. Ještě předtím však se rozhodli postavit svět před „fait accompli“, tedy rozhodnout situaci v pohraničí a udržet tento stav do případných rozhodnutí na mírové konferenci a do mezinárodního uznání. Proto jsou 29.10.1918 proklamovány provincie Deutschböhmen a Sudetenland, s čímž 30.10. vyslovuje souhlas rakouské prozatímní Národní shromáždění. 3.11. je vyhlášena provincie Deutschsüdmähren a poté následuje i Böhmerwaldgau. .Německý stát“ v českém státě je na světě. Vlastní území, které se mělo stát součástí nově vzniklých provincií, představovaly ty části pohraničí, kde byl nejsilněji zastoupen německý živel. Toto území představovalo celou jednu třetinu ČSR s 3 miliony Němců (a větším počtem Čechů). Největší provincií bylo Deutschböhmen, oblast od podhůří Orlických hor až k Chebu - pohraniční pásmo o nestejné šíři podél severních a západních hranic ČSR. Tam také žila většina německého obyvatelstva a bylo to i centrum německé hospodářské, kulturní a politické moci. Hlavním městem této provincie (a celého „německého“ státu) byl Reichenberg (Liberec). Druhou provincií byl Sudetenland (nezaměňovat tento název s pozdějším označením „Sudety“ pro celé pohraničí obývané Němci). Jednalo se o oblast severní Moravy či spíše západního Slezska, táhnoucí se od Javomického výběžku po ostravskou pánev. Jeho význam spočíval převážně v těžbě dřeva a v kamenoprůmyslu. Metropolí byla Opava. Böhmerwaldgau, jak již napovídá název, zahrnoval část území Šumavy a jižních POLYGON 1/1996 17 [pageend19]Čech, v podstatě šlo o několik okresů při hranicích s Rakouskem a Bavorskem. Tento hraniční pás byl nejslabší z celého řetězu pohraničních území a měl i nejmenší význam hospodářský, byl řídce osídlen, sporé zemědělství střídaly lesy šlechtických magnátů. Centrem byly Prachatice. Konečně posledním separovaným teritoriem byla oblast na jižní Moravě - Deutschsüdmähren. I zde se jednalo o užší pás území, jež místy zabíhalo hlouběji do vnitrozemí. Průmysl tu zpracovával zejména produkty významného a intenzivního zemědělství (ovocnářství a vinařství). Hlavním městem bylo Znojmo. Mimo tato území žili Němci i ve vnitrozemí v menšinových ostrovech či ostrůvcích. Nej významnějším a svého druhu výjimečným byla Praha. Její Němci však patřili k nacionálně nejvlažnějším, protože byli v mnoha ohledech, zejména kulturních, společenských a politických, spjati s českým okolím. Typickými ostrovy, nepostrádajícími znaků ostatního území obývaného Němci, byly např. ostrov jihlavský a svitav- ský. Národnostní ostrovy, kde procento Němců bylo nižší, jako kupř. německo- brodský a brněnský, byly i umírněnější v projevech nacionalismu a separatismu. Po vyhlášení „samostatnosti“ provincií přikročili němečtí politikové k vytvoření vlastních zákonodárných, výkonných a mocenských orgánů, aby tím dokumentovali opravdovost svého úmyslu. Byl konstituován zemský sněm, jako výkonné orgány ustaveny zemské vlády v čele se zemskými hejtmany a organizována výstavba státních a správních orgánů, které většinou kopírovaly dosavadní rakouské orgány. Byla zřízena i vlastní armáda (Volkswehr) a milice (Bürgerwehr). Iluzomosti skutečné samostatnosti existence německých provincií se neoddávali ani jejich tvůrci a od samého začátku se uvažovalo o jejich spojení se sousedícími německými zeměmi. Z několika variant přicházela v úvahu alternativa autonomních provincií rakouské republiky nebo jejich připojení jako součást Rakouska. Tato druhá alternativa se hodila spíše pro provincie Böhmerwaldgau a Deutschsüdmähren, jež skýtaly nejméně předpokladů pro samostatnou či autonomní existenci. Více než problematické bylo připojení provincií Deutschböhmen a Sudetenland, protože byly odděleny českým vnitrozemím. Tento fakt spolu se skutečností, že vznikly 4 provincie, svědčí nejlépe o neexistenci skutečného německého souvislého území a uvážíme-li, že i v oněch čtyřech, navzájem od sebe českým územím oddělených provinciích, existovaly české menšiny, pak dojdeme k závěru, že „nemožnost striktního ohraničení u národnostně smíšených území ukazuje na nutnost společného soužití obou národnosti"“. Je zajímavé, že k podobnému stanovisku dospěl nakonec i tehdejší německý vůdce Lodgman (zemský hejtman provincie Deutschböhmen á hlava německé iredenty). byť až po 40 letech. (Das Selbstbestimmungsrecht der Völker, der Donauraum, Wien 1958 - B. Černý, recenze knihy J. W. Brugela: Tschechen und Deutsche 1918- 1938, ČSČH 1967) Rakouské Národní shromáždění, jehož členy se stali i němečtí poslanci z českých zemí, prijalo 14.11.1918 usnesení, v němž prohlásilo vyhlášené provincie za součást rakouského státu a nadto byly „připojeny“ též města Brno, Olomouc a Jihlava. Tento akt spolu s dalšími požadavky (neutralizace ostravské pánve) představoval jasnou atomizaci ČSR a tím i projev neuznání nového státu představiteli německé politické reprezentace z ČSR a Rakouska. Že připojení těchto městských enkláv byl politický dile- tantismus, dokazují i pozdější úvahy předních německých exponentů této politiky, kteří přiznávají, že se nechali unést emocemi doby. Patrným úmyslem německých vůdců bylo rychle rozhodnout situaci v pohraničí, postavit čs. vládu a Dohodu před hotovou věc a udržet tento modus vivendi do mírové konference, jež by, podle jejich mínění, už musela kapitulovat před daným stavem. Předpokladem pro získání mezinárodního uznání bylo tedy udržet se aspoň za situace provizoria a ubránit se českému obsazení. Tomuto plánu byla na překážku i hospodářská a sociální situace v pohraničí. Ta byla v zoufalém stavu, válka způsobila velké škody a odtržením od vnitrozemí byly přerušeny dosavadní hospodářské a obchodní vztahy, které tuto situaci mohly zlepšit. Nové vztahy s Německem a Rakouskem vytvořeny nebyly. Největším problémem německých provincií však byla doprava. Zatímco z Deutschböhmen bylo možno dosáhnout Rakouska přes Bavorsko a Sasko, pro Sudetenland to znamenalo objíždět celé české země. To vedlo k dalšímu absurdnímu požadavku - koridor přes české země, což by v případě Moravy, již tak zúžené provinciemi ze severu a jihu, znamenalo praktické popření čs. státu. Nakonec došlo k mezinárodnímu odmítnutí tohoto požadavku. České země svou velikostí a geografickým členěním prostě nestačily k tomu, aby na jejich území mohly být dva státy. Ještě než vůbec mohl zemský, správní a vojenský aparát začít fungovat, než mohly provincie prokázat svou životaschopnost, skončil pokus o separaci obsazením pohraničí českým vojskem. Tento první pokus Němců o odtržení pohraničního území je nejen zajímavou episodou z dějin česko-ně- meckého soužití, ale naznačil i budoucí úmysly Němců: projev německého negativismu vůči ČSR předznamenal i jejich vztah k novému státu. Jak se bude tento vztah vyvíjet dál, to záleželo nejen na německém obyvatelstvu Čech a Moravy, na jeho politicích, ale i na vztahu české vlády a její politické reprezentace k Němcům, jakož i na obsahu menšinového práva v čs. zákonodárství. (Touto právní úpravou postavení německé menšiny v právním řádu ČSR se budeme zabývat v příštím pojednání.) Ještě jedno poučení přinesla německá ire- denta: jaký význam hraje v politice rozhodnost a odvaha. Vždyť vyslat vojsko proti civilnímu obyvatelstvu s rizikem ozbrojených srážek (na německé straně bylo skutečně několik mrtvých) bylo v tehdejších mezinárodních souvislostech nebezpečné. Bylo to v době, kdy oficiálně ještě nebyla stanovena čs. hranice a němečtí politici argumentovali požadavkem přiznání stejného práva sebe- určení, kterým se zaštítily i ostatní národy. Masaryk však neváhal riskovat svou pověst a „mezinárodně ohrozit“ ČSR v situaci, kdy šlo o bytí a nebytí čs. státu. Tento příklad však bohužel nenašel v pozdějších desetiletích následování. Roky osmiček byly jen roky kapitulací „v zájmu národa před hrozbou nedozírných následků“. Odvaha i předvídavost chyběla i po listopadu 1989 - aspoň těm, kteří namísto rozhodného vypořádání se s minulostí zvolili variantu tlusté sametové čáry. Takže nakonec onen „fait accompli“ (udržení hranic do doby mírových konferencí), kterým chtěli situaci vyřešit němečtí politici, byl úspěšnější z české strany. Mezinárodní konference schválily postup pražské vlády. Bylo tím uznáno české historické právo a argumentace TGM „... proto, aby německá menšina zůstala s námi, dovoláváme se historického práva a faktu, že naši Němci nikdy o sloučení s Německem nestáli, nejen za Rakouska, nýbrž ani v době českého království ... zájmy hospodářské a diskontinuita značné části německých minorit svědčí pro naše právo historické. “ (TGM, „Světová revoluce“, str.524.) Ano, německé menšině se nedostalo práva na sebeurčení. Tato často uplatňovaná výčitka z německé strany je pravdivá. Jejímu uplatnění bránily nejen geografické důvody a přirozená jednota českých zemí, stmelených v hospodářskou, komunikační, obchodní a politickou organizační jednotku, ale i sebevědomí národa, jenž po staletích získal samostatnost a možnost rozhodovat ve své zemi. Konečně, v zahraničně-politic- ké analogii se stejného práva na sebeurčení nedostalo palestinskému národu, protože jeho naplnění by bylo znemožnilo existenci státu Izrael, o jehož právo na existenci se v demokratickém a nakonec - s výjimkou extrémistických organizací - ani v arabském světě nepochybuje. Uznala to posléze i německá strana ústy svého vůdce, zemského hejtmana Lodgmana: „... jistě také Čechové byli válkou unaveni a já sám jsem v Praze viděl, že nejprve neměli jiného přání než se vrátili domů, samo však se ukázalo, že fikce českého státu byla dosti silná, lid duševně vydrážditi, takže stál hotov k dobytí Deutschböhmen. “ (F. CajthamI: „Sláva a pád provincie Deutschböhmen“, str.32.) □ 18 POLYGON 1/1996 [pageend20]Liberalismus ano, ale jaký? JAROSLAV TEPLÝ Ve svém článku v Polygonu 5/95 (str.7) jsem se zmínil o nesmyslně širokých imunitních právech poslanců českého parlamentu a o jejich neochotě se jich vzdát. Na podzim pak poslanci plně splnili očekávání při hlasování o poměrně krotkém návrhu nového zákona o jejich právech, který velkou většinou hlasů zamítli (>pro< hlasovalo jen 24 poslanců). >MF DNES< (29.9.95) o tom uvádí několik detailů, o které by čtenáři Polygonu, kteří nečtou české noviny, neměli přijít. Někteří poslanci zákon nepodpořili, protože se obávali, le je bude policie šikanovat. „Není legitimní, abych se nechal buzerovat nějakým oříškem“, prohlásil poslanec K. Mach (KDU-ČSL). Marku Bendovi (KDS) zase vadilo, le návrh zákona neodlišoval přestupky, kterých se poslanec dopustí při politické práci, např. když pojede na důlelité jednání (!!) nebo na mítink s voliči (!!). Vláda s omezením souhlasila. List na konec dodává, le např. britští zákonodárci jsou před zákonem řadovými občany, jakmile opustí budovu parlamentu. Výrok křesťanského poslance Macha je ovšem zcela nekřesťanský, spíše do nebe volající, ale nenašel jsem ve víceméně na politický pravý střed orientovaných denících (MF, LN) nějakou kritiku či odsouzení stanoviska poslanců, natož nějaký začátek kampaně, která by přinutila poslance k ústupu. Že k tomu u jmenovitě mladších komentátorů není chuť, lze nalézt v kritickém sloupku L. Jakla o televizním pořadu Aréna (LN, 20.10.95). Pořad (v interpretaci L. Jakla) se zabýval thesí, že „naše politická scéna je plná zištných kašparů“ a J. Menzel obhajoval thesi, že „současný parlament si střílí góly do vlastní branky“. Přítomní poslanci nebyli prý schopni základní thesi vyvrátit, protože podle Jakla parlament žádnou společnou branku nemá a nemůže mít. Shora uvedený výsledek hlasování ovšem jasně naznačuje, že parlament naopak velmi dobře ví, kde je jeho branka, do které si odmítá vstřelit vlastní gól. To ovšem Jakl nekomentuje, zřejmě on sám ani jeho kolegové necítí potřebu se k tomu nějak kriticky vyjadřovat. Jakl v závěru svého sloupku shrnuje hutně své názory: Parlament není žádným sborem moudrých, kteří bok po boku prosazují jakési obecné blaho. Jsou to representanti veřejnosti v celé její různorodosti. Nemají za povinnost pečovat o docházku a vyrábět „dobré zákony“. Mají hájit zájmy a prosazovat názory svých voličů. L. Jakl - soudě podle jeho komentářů - vystupuje na stránkách LN jako strážce „čistého liberalismu“. Ještě výrazněji se projevují v Praze stále aktuální „liberální“ názory na právo a morálku v komentáři J. Ference v článku „Ohrožení demokracie je jen pocit“ (LN 3.11.95). Autor v něm velmi realisticky líčí průběh privatizace, který souběžně komentuje způsobem, jenž by nám v zahraničí mohl doslova brát dech; přebírám jédnu zvláště zajímavou pasáž: Volný oběh akcií skýtá jiné významné molnosti, možnosti koncentrace vlastnictví. Děje se za podmínek zcela svobodných al nehorázných, připomínajících malou soci- álriě-ekonomickou revoluci. Probíhá téměř výhradně mimo trh (myšlenka instituce, kde objemy a hodnoty obchodů jsou zveřejňovány, např. bursa). To je druhá fáze privatizace, někdy se jí říká „třetí vlna“. Nebylo ládoucí stavět tomuto procesu do cesty pře- kážky v podobě regulace oběhu akcií, informačních povinností, ohlašovacích povinností, ochrany drobných akcionářů (to už vůbec ne). Neexistenci podobných regulačních opatření využívá i vláda (a možná hlavně vláda) k některým svým privatizačním akcím. Ve druhé fázi privatizace je zvýhodněna úzká skupina lidí v určitém postavení, s přístupem k určitým informacím a finančním prostředkům. To budí pocit nede- mokratičnosti, protože na rozdíl od první fáze privatizace tato fáze již není přístupná všem. Systémový rámec, ve kterém proces probíhá a který by bylo možno charakterizovat jako „volné ruce“ pro obchodníky, spekulanty i vládu, je efektivní, umožňuje provést koncentraci vlastnictví rychle a poměrně lacino, ale je dravý, nevybíravý až obchodně nemorální a přivádí některé aktéry na hranici zákonnosti. Avšak prvky namířené proti demokracii implicitně neobsahuje. Potřeba tužší regulace druhé fáze privatizace nevyvstala až v několika posledních měsících. Trvá již několik let, ale dosud nebyla v zájmu velkých hráčů. Proto, když to někdo s tou dravostí přežene, dostane sedm let a to je všechno (narážka na aféru Lízner [JT]). Akutní se tato potřeba stane, až velcí hráči pocítí potřebu ochrany sama sebe... Nedochází (zatím) k podkopání základů demokracie... Postoje obou publicistů jasně ukazují, že nejenom Slováci mají svoje „špecifika“. Ještě že členové americké Securities & Exchange Commission nečtou LN, z realistického článku J. Ference by je mohla ranit mrtvice a asi by ubylo cen a čestných doktorátů pro české představitele. Podívejme se tedy, jak to všechno do sebe zapadá v praxi. Nedávno se pokusila finanční skupina >Motoinvest< (nikdo prý neví, komu vlastně patří) poměrně s úspěchem nakoupit tajně akcie různých fondů a získat tak kontrolu nad nimi. Václav Klaus (LN 15.12.95) k tomu podotkl, že pokud tato nebo kterákoliv jiná skupina nedělá něco, co by bylo proti zákonům této země, tak má na to právo. Že působí trochu jako štika v rybníce, je naprosto evidentní. Parlament ovšem patrně spíše sleduje linii vytýčenou L. Jaklem, že není jeho povinností vyrábět „dobré zákony“, takže Moto- invest možná žádný zákon nepřekročil. Na druhé straně Tomáš Ježek, „otec kupónové privatizace“, uvádí (MF DNES 15.12.92), že evropský liberalismus, nejúspěšněji pochopený rakouskou školou, zdůrazňuje zákazy určitých druhů jednání, která známe už Z desatera. Ve vývoji civilizace si všímá klíčové role pravidel lidského jednání, která nejsou ničím jiným než právě složitým a stále pilovaným souborem zákazů. Neříká lidem, co mají dělat, nýbrž jen to, co nesmějí. To proto, aby svobodné jednání jednoho nepřekáželo svobodě druhého. (Jak je nám ta rakouská škola najednou sympatická! - [JT]) Produktů falešného liberalismu je kolem nás dost. Je dost horlivců, kteří si myslí, Že jsou liberální, když jsou proti zpřísnění pravidel kapitálového trhu. V kopané by nejraději vymazali postranní čáry, které zbytečně omezují svobodný pohyb hráčů na malý kus trávníku... Silnější má mít přece svobodu, aby se prosadil... Je smrtelně nebezpečné uvěřit těm, kteří by nám chtěli namluvit, že je předčasné, aby český kapitálový trh přijal pravidla vyspělých zemí. Že musíme ještě nějaký čas počkat, až se dokončí koncentrace majetku a trh dospěje. Bez oněch pravidel nikdy nedospěje. Bude to už napořád rejdiště světloplachých brouků. Pěkně se to čte, rakouská liberální škola by asi získala u nás, tj. u Čechů v zahraničí, dost příznivců, potíž je ovšem v tom, že podle T. Vencálka (MF DNES 11.1.95) T. Ježek při přípravě privatizace prohlásil, že 5 privatizací musíme být pořád o krůček před právníky. Nejhorší bude, když nás doženou... Takže se svým prosincovým „pokáním“ přichází zřejmě s křížkem po funuse. I on má svůj podíl na vzniku „falešného liberalismu“. Tohle všechno může být pro mnohé poněkud nepřehledné, pro jiné to naopak pěkně do sebe zapadá. My se proto jen omezíme na skromný dotaz, zda jde jen o náhodu, neschopnost či úmysl, že v ČR jsou přijímány zákony v citlivých záležitostech tak pozdě, že už nemají cenu. Jako např. zákon proti špinavým penězům, když špinavé domácí komunistické či „privatizační“ peníze už jsou dávno vyprány a uklizeny, když se připravuje zpřístupnění akt StB občanům v době, kdy jich zbývá už jen polovina a nejzávažnější dokumenty jsou již dávno skartovány, či politické tanečky kolem ochrany drobných akcionářů a regulace burso vních operací teď, kdy podle téměř jednomyslného názoru bursovních profesionálů je už na to příliš pozdě. □ Kultivovaná Čechošvýcarka hledá dobrého přítele 60 - 70 let. Přípisy prosím pod zn. „Zürich - MA 196“ do adm. Polygonu. POLYGON 1/1996 19 [pageend21]OTAKAR ZOUFALÝ Nutnost reformy českého zdravotnictví Stávka lékařů v České republice vyvolala souhlas i nesouhlas, dokonce i lékaři stáli v obou táborech. O zdravém orgánu v těle nevíme, na nemocné srdce myslíme denně. Světová statistika z roku 1995 {Fischers Weltalmanach 96) uvádí na jednoho lékaře ve Švýcarsku 630, v USA 420, v Německu 370 a v ČR 270 obyvatel. K dosažení (!) léčebné péče v těchto zemích by u nás mělo stačit asi o 30 až 50% lékařů méně. Navíc ve všech uvedených zemích je tendence snižování počtu zdravotníků a nebo jej nejméně nezvyšovat. Náklady jsou na hranici únosnosti. Snížením počtu zdravotníků by došlo k úspoře a ti, kteří by zbyli, by mohli být lépe honorováni. Organizace německých zaměstnavatelů přichází s návrhem diferenciace výdělků podle výkonu, jednotně stanovené tarify neumožňují odměnit výkonnějšího pracovníka lépe - a obráceně. Stanovit odměnu podle odsloužených let daleko nevystihuje správnost výše odměny. V soukromém podnikání se s tímto problémem vyrovnává konkurence. Jsou-li někde např. dvě lékařské praxe, je otázka, zda se zde může etablovat ještě třetí lékař. Bude-li jeden z nich medicínsky a organizačně na výši, může dokonce existenčně ohrozit dva své konkurenty a zůstane sám. Bude mít práce za tři, ale také trojnásobný výdělek. To nemá s kolegialitou nic společného, život je boj a žádná selanka. Začátek chyb byl v organizaci. Ministry zdravotnictví byli doposud vždy vynikající lékaři, ale ministerstvo nepotřebuje ani psychiatra, ani internistu, ani chirurga - tam se musí organizovat a koncipovat zákony, a to je doménou právníka a ekonoma. Poradní sbor lékařů by neměl být sestaven z teoretiků, ale z těch, kteří znají práci a poměry v terénu. Fakultních pracovišť a velkých nemocnic je jen několik, a ty snad mají ve svém vedení schopné manažery. Tápeme v otázce „zdravotních“ pojišťoven. Máme se pojistit pro případ onemocnění a tak i označení „nemocenských“ pojišťoven bylo dříve šťastnější. Okresní nemocenské pojišťovny první republiky se plně osvědčily, nejsou známy případy, že by něco neplatily, likvidovaly atd., stejně dobrou tradici měly hornické, železničářské a jiné pojišťovny a proč jsme jejich organizaci a zkušenosti nepřevzali, zůstane asi provždy záhadou. Prostě vžilo se hledání vzorů à la Sovětský svaz náš vzor. V dnešním Rusku je na 220 obyvatel jeden lékař a na celé zdravotnictví tristní pohled. Bude určitý čas trvat, než lékaři budou vychováni k řádnému hospodaření nejen ve vlastním podniku, ale globálně. Kupovat si pacienta za předpis drahých léků je amorál- ní a krátkozraké. Nemocného získám tím, že ho vyléčím. V soukromé praxi si lékař dobře uvědomí, že jeho zaměstnavatelem je pacient. Měl by si to uvědomit také kolega, pracující v nemocnici. Náklad na celé zdravotnictví si hradí pacient sám. Přímo platí příspěvky pojišťovně, nepřímo mu připlácí stát, ale také z jeho peněz, protože pacient je také daňovým poplatníkem. „Státní subvence“ jsou trestuhodným zamlžováním. Šetření vždy bolí a politik, který pro nás (ne pro sebe) šetří, těžko získává sympatie. Máme nadbytek nemocničních lůžek a přitom část našich nemocnic přebírá funkci starobinců. Za 40 let jsme si zvykli na „dědeček a babička ujídají chlebíčka“. To byl projev socialistického humanismu. Nenacházíme v sobě dostatek lásky k ošetření starých členů naší rodiny a odkládáme je do těchto nákladných zařízení. Zdravotnický rozpočet je tím nesmírně zatížen a honorování péče o přestárlé vlastními rodinnými příslušníky státem slibuje velké úspory. Komunistická éra v nás vychovala chlad sobectví. Etika rodiny by získala, kdybychom neodkládali děti do jeslí, kdybychom převzali péči o své přestárlé. Dříve skoro každá selská usedlost se vybavila „výměnkem“ pro babičku a pro dědečka. Jistě bude bolestivé, když při poloviční obložnosti mnohých sanatorií snížíme také o 50% zdravotnický personál. Bude to nepopulární, ale nezbytné. Nemáme právo okrádat společnost placením někoho bez protihodnoty práce. Práce špatně placených lékařů je vlastně příliš drahá, podstatně nižší počet dobře placených musí zastat stejný úkol, splnit stejné požadavky. Naprosto neopodstatněné jsou enormně stoupající náklady na léky. Nedostatečná kontrola umožňuje plýtvání a podporuje nezdravou polypragmasii: předepíši pět léků, jedním možná trefím. U léků je rozhodující substance a ne líbivý obal a vysoká cena. Nezávislá Ústřední laboratoř lékárníků v SRN zkoumala např. 13 různých výrobků s účinnou látkou „penicilín“. Všechny měly stejný léčebný účinek, jejich cenový rozdíl byl až 100%. Předepsáním toho drahého okrádám nejen pacienta, ale i sebe. Buď pojišťovna zaplatí léky, nebo mne. Lék s účinnou látkou „ranitidin - HCL“ v jednom balení stojí stejné množství 369.50 marek, v jiném balení zaplatím 99- marek. Farmaceutické koncerny „vaří“ často v jednom hrnci a pak rozprodávají dalším firmám. Krabička a cena jsou rozdílné, účinná látka je stejná. Pro co se rozhodneme, myslíme-li na pacientovo zdraví i na svůj plat? Nehospodárností se asi pacientovi nezavděčíme. Při neúměrném překračování nákladů má být viník volán k zodpovědnosti a je-li pak postižen „regresem“, pocítí to na své kapse. Bude-li ve své činnosti pokračovat, okrádá systematicky pacienta a pojišťovna s ním rozváže smlouvu. Postup Ministerstva pro hospodářskou soutěž při pokutování pojišťoven (!), které rozvázaly smlouvu s neoprávněně účtujícími lékaři (RESPEKT 51/95) je fraškou. Toto ministerstvo přímo podporuje podvodníky. Při jakékoli smlouvě obě strany mají právo ji uzavřít, ale také od ní odstoupit. Donekonečna se diskutuje o ceně bodu. Definitivně nemůže být nikdy stanovena, to souvisí s nákladností různých vyšetření v medicíně, ve stoupajících, ale i klesajících cenách různých zařízení atd. Za 20 let došlo k takové racionalizaci práce v laboratorních vyšetřeních, že za tyto úkony se dnes platí zlomek toho, co se platilo dříve. 700 až 1000 praxí se sdružuje v jedné perfektně zařízené a zautomatizované laboratoři. Malá laboratoř je nerentabilní, její výnos neuhradí ani nákup reagencií. Jakýkoliv monopol zdravotních pojišťoven mluví proti svobodnému podnikání a konkurenci. Jejich hospodaření musí být pod kontrolou, ale záleží na nich, jaké nabídky budou předkládat svým členům. Basální zajištění léčebné péče bude jistě levnější než pojištění, které nabízí hrazení lázeňské léčby, ošetření primářem a třeba jednolůžkový pokoj s televizorem. Pojišťovna není státním zařízením a není proto důvod k tomu, aby stát za ni přebíral jakoukoli záruku. Až v posledních pěti letech se naše zařízení modernizují a dosahují nyní světové úrovně. Ale tato investice musí být náležitě promyšlena, musí být zvážena její rentabilita a propočtena amortizace. Předpoklad je také perfektně vyškolený personál. Je rozdíl, bude-li vytížení přístroje denně 12-14 hodin a nebo bude-li na dveřích tabulka s nápisem NEKLEPAT. Je jistě ekonomické, když se sdruží čtyři radiologové v jednu praxi a když jsou ordinační hodiny od sedmi do devatenácti. Využitý i nevyužitý přístroj, oba stárnou stejně rychle a při dnešním vývoji techniky musíme nejpozději za 10 let pracoviště renovovat. Na dveře s nápisem NEKLEPAT by se mělo někdy pořádně zabouchat. Měli bychom zvážit výhody a nevýhody soukromého podnikání a zaměstnaneckého poměru. Jsem-li někde zaměstnán, pak zaměstnavatel se podílí na mém pojištění v případě onemocnění, přispívá na můj důchod, zajišťuje mou nepřítomnost na pracovišti v době mé zákonné dovolené. Všechny tyto výhody soukromník nemá, ale naopak musí zajišťovat sám ze své kapsy celý provoz pracoviště. Rozdíl mezi hrubým a čistým příjmem je zaměstnanému cizí. Platy spolupracovníků, nájem a nebo přímo výstavba zařízení, zajišťování se v nemoci, ve stáří, tyto všechny výdaje a starosti zaměstnaným odpadají. Studijní cesta a možnost návratu na původní místo - o tom nemůže samostatný podnikatel ani snít. Zdrcující kritika? Ale proboha ne lékařského stavu, ale 42 let komunistického režimu a těch, kteří nás k tomu vedli. Z , já jsem horník, kdo je víc“ jsme vypěstovali (a ná- 20 POLYGON 1/1996 [pageend22]rod akceptoval) „Herrenvolk“ v třídním pojetí. Platová úprava a jakékoli stanovení ceny bodu nic neřeší, musí dojít k podstatným reformám, k důsledné privatizaci a ke změně organizace zdravotnictví. Žijeme vysoko nad poměry, když máme dvakrát tolik lékařů ve srovnání se Švýcarskem. Nezaměstnanost je často významným faktorem potřebným ke zvýšení pracovního úsilí. Dnešní stav je neudržitelný. Asociální není ten, kdo zakáže krást a přestane odměňovat zloděje. Právě naopak. Žádný Spasitel nepřichází zvenčí. Přerod ve zdravotnictví bude možná bolestnější než v jiných odvětvích, aleje nutný. Česko-německá jednání Z domácích událostí jsou v popředí zájmů německé veřejnosti záležitosti v budoucím hlavním městě Berlíně, kde se zcela rozumně ustavila „velká koalice“ z CDU (konservative!) a SPD (sociální demokracie). Solidní většina těchto dvou partají zajišťuje klid při výstavbě příští metropole. Zahraniční rubriky jsou věnovány především problémům v Čečensku a Dagestanu a k tomu, jaké východisko se najde v propuštění rukojmí a odchodu čečenských separatistů. „Lid“ a ulice po celém světě mlčí, jedná se o socialistickou genocidu - a to se smí. Některé celoněmecké deníky přinesly koncem druhého lednového týdne na první straně (FAZ), některé na druhé straně (Die Welt), zprávu o českoněmeckých jednáních na vysoké úrovni. Velmi čtený tisk v rozsahu okresních periodik tuto zprávu takřka ignoroval. Poprvé se snažili sblížit stanoviska svých zemí ministři zahraničí Zieleniec a Kinkel. Je snaha vyřešit otevřené problémy minulosti. Na jedné straně je to nacistická okupace, odškodnění obětí nacismu, na druhé straně Benešovy dekrety a vyhnání sudetských Němců. Nejjednodušší bude asi finanční odškodnění obětí nacismu, které také Kinkel s porozuměním akceptuje. „Německo je si vědomo své povinnosti.“ Jako protihodnota je požadováno, aby se Praha distancovala od Benešových dekretů a aby se odsoudilo kolektivní vyhnání sudetských Němců. Kinkel je rozhodnut najít konečné řešení. Na české půdě se k těmto problémům při nedávných návštěvách Prahy vyjádřili dva politici. V prosinci 1995 to byl bývalý president SRN Richard von Weizsäcker, který odsoudil dekrety a prohlásil vyhnání sudetských Němců za „amorální“ s odůvodněním, že se jednalo o kolektivní vinu celých národnostních skupin. Weizsäckerova prohlášení byla v Praze jen málo komentována, bylo to příliš tvrdé odsouzení z úst politika, uznávaného jako přesvědčeného demokrata. Návštěva místopředsedkyně spolkového parlamentu Antje Vollmerové (oposiční strana Zelených se značně levicovou politikou) vyvolala velké naděje; Vollmerová vyjadřovala sympatie pro názory české veřejnosti. Po návratu do Bonnu dochází k úplnému obratu. V rozhlasovém projevu se tato politička distancuje od souhlasu s vyhnáním Němců stejně jako odsuzuje nacistickou minulost. Vyjádření sudetských Němců, že jim nejde o nějaké uplatňování majetkových nároků, Vollmerová vítá. Kritizovaný „Landsmannschaft“ prohlašuje, že sice není lehké zříci se nároků na odškodnění těch, kteří byli vyhnáni, ale „nechtějí novou Českou republiku poškodit“. Při sledování českých medií je již po dlouhou dobu věnována česko-německým vztahům vysoká pozornost. Některé závěry jsou tak radikální, že by nemohly tvořit jakýkoli základ k diskusi, jejímž závěrem musí být jedině kompromis. Předpokladem takového jednání je vždy pochopení problému toho druhého, obě strany musí najít sílu k tomu, aby si ne jenom před televizní kamerou uměly podat ruku. Nacistická minulost Němců je naprosto srovnatelná s komunistickou minulostí Čechů, dnešní Německo má výhodu, že důsledná denacifikace začala již v roce 1945, zatímco „očista“ od komunismu u nás probíhá od roku 1990 jen velice vlažně. Dá-li se vůbec mluvit o jejím průběhu. Dnešní vedoucí postavení hospodářské mocnosti v Evropě (s již vžitou demokracií) dává silnějšímu partneru možnost k velko- myslnosti a lehčí ústupnosti. Květnové volby svazují do značné míry české straně ruce. Dlouhou dobu vžitá a v komunistickém režimu rafinovaně pěstovaná nenávist ke všemu německému je těžkým východiskem pro ministra Zieleniece. Rádi si připomínáme to, co mluví pro nás, na opak si často nevzpomínáme. Když president Beneš v září 1938 žádal Francii a Anglii o ultimatum, aby mohl doma prosadit odstoupení Sudet s asi dvěma miliony obyvatel (Peroutka, „Muž přítomnosti“, strana 129), s tímto svým požadavkem neuspěl. Je však možné, že zástupcům těchto mocností usnadnil souhlas s Mnichovským diktátem. Kdyby však bylo tehdejšímu Benešovu požadavku vyhověno, byly by už tehdy Sudety přivtěleny (možná navždy) k Německu. Situace by se změnila - nedošlo by později k vysídlení Němců. Úvaha nyní již nedobo- vá, o této Benešově iniciativě sice víme, ale neradi mluvíme a píšeme. Dnešní česká vláda je si asi vědoma, že jakýkoli výsledek jednání může do značné míry ovlivnit výsledek květnových voleb. Musí se zvážit jak politické, tak národohospodářské zájmy. Neubulach, 15. ledna 1996 O Byl opravdu král Lear? Tak se ptal básník Ivan Diviš ve své básni „Chrlení krve“. Nevíme, nejspíše si ho Shakespeare vymyslel, tak jako jiné své postavy, které se na staletí staly symboly lásky, nenávisti, mamonu, zrady a jiných lidských vlastností. Ach, jaké postavy a jaké hry by stradfordský dramatik mohl napsat, kdyby zažil naši sametovou revoluci a její následky. „Za nej důležitější v nadcházejících měsících i letech považuji nutnost upnout všechny síly k pěstování lepšího mravního klimatu v zemi, “ řekl ve svém novoročním projevu president Václav Havel. Budiž nám dovoleno konstatovat, že toto lepší mravní klima zde mohlo být, kdyby... Kdyby po našich ulicích nechodili nepotrestám vrazi, ti z padesátých i devadesátých let. Ty z padesátých známe, ty z devadesátých již asi nepoznáme. Kdyby kolaboranti, po listopadu již jen „staré struktury“, neprivatizovali státní majetek. Kdyby nás v parlamentu nekritizovali fašisté a neobveselovali paňácové. Kdyby se ze zločinců, udavačů a pochopů nestali milionáři. Kdyby mladí nacisté nevraždili na potkám' barevné spoluobčany. Kdyby vlastníci nepostávali před svými nerestituovatelnými domy. Kdyby se z exulantů nestali spoluobčané třetí kategorie. Kdyby nová moc nebyla tak ješitná a arogantní. MILAN HULÍK POLYGON 1/1996 21 [pageend23]Ani muk! JOSEF KOLÁČEK Senát Spojených států, v němž mají většinu republikáni, vyhradil ve státním rozpočtu na rok 1996 částku 75 milionů dolarů na výchovu mladých k pohlavní zdrženlivosti. Promotor příslušného návrhu zákona, senátor Lauch Faircloth, tvrdí, že to není mrhání státními financemi. A dokládá: „V USA se rodí 30% nemanželských dětí, většinou jsou to děti nezletilých matek černých i bílých. Stává se to velkým společenským problémem, který vyžaduje vysoké sociální výdaje. Dalším problémem jsou statisíce lidí se >získaným selháním obranných systémů tě- la< neboli AIDS, s pohlavními nemocemi, dále chatrná soudržnost rodin a z ní vyplývající chatrná soudržnost společenské tkáně. Americká společnost se rozpadá. Děti bývají opouštěny, počet nezletilých zločinců roste stále víc...“ A tak si to republikáni spočítali a došli k závěru, že navrhovaných 75 milionů na výchovu mladých k pohlavní zdrženlivosti je dobrá investice. Každý křesťan stojí nad takovým ekonomickým pragmatismem v rozpacích, i když v skrytu duše připouští, že je v tom znamení časů. Co osvícenství a další po něm následující filosofické směry zesměšnily a pohrdavě odmítly, co pak kultura přejala jako bernou minci, aby vytvořila nového, od všech „tabu“ osvobozeného člověka, to se ukazuje jako nyní už téměř rukama hmatatelná hrozba zničení člověka a vůbec života na zemi. Zrcadlí se to i v umění. Každý akční film, povídka, román, divadelní drama je až osudově proniknuto vizí katastrofy, v niž přežívá jen hrstka lidí. Je to vryto nejen do podvědomí autorů, ale i diváci s tím povětšinou souhlasí, jen jim jezdí lehce mráz po zádech jako při shlédnutí amerického filmu „Soudce Dredd“. A ten je jen poslední v řadě. Neplatí leccos z analýzy senátora Fair- clotha až mrazivě přiléhavě i na české poměry? A nevyplývá pak z toho, že i našim ekonomickým špičkám budou účty národního hospodářství stále méně „klapat“, právě kvůli postupujícímu mravnímu úpadku společnosti? Sarkasmus či jadrné české nadávání působí jako aspirin na rakovinu. A heslo „po nás potopa“ staví svědomí na pranýř hanby. Ještě ohlušený hodinami nočních výbuchů petard, dělbuchů a rachejtlí a křečovitým hulákáním davu oslavujícího příchod roku 1996 (jen tak mimochodem: v Itálii bylo při tom víceméně těžce zraněno téměř tisíc lidí a tři to zaplatili životem) jsem vysílal „novoroční Angelus“. Tlumočil jsem našim doma všechno, ale zvláště mi záleželo na tom, aby jim neušlo, co mi tak zažhnulo: „A nám, kteří se ptáme, jaký bude nový rok, Maria ukazuje dítě. A jako by nám říkala: Hle, čas má Ježíškovu tvář, tvář dítěte. A díky jemu je každé dítě symbolem lidských dějin, jež začínají znovu s nezmarovi- tou nadějí... a pak kousek dál: Dejme dětem pokojnou budoucnost... ztělesňují naděje, očekávání a možnosti lidské společnosti... jsou svědky a učiteli naděje... Nezhášejme naději v jejich srdci.“ Kavárenští i katedroví postmodernisté ovšem krákorají: „... slova... duté skořápky... líbivé bublinky...“ a kochají se kroužením racků nad Vltavou, zakusujíce ohřáté špekáčky zalévané pivem. Předkládám dokument papežské rady pro rodinu „Lidská sexualita: pravda a význam“. Pořád musím znovu a znovu srovnávat jeho jasnou řeč s pragmatismem amerického senátora Fairclotha i s mravním relativismem našich ekonomických kormidelníků. Uvědomuji si také, že současná kultura vytváří „tabu“ s opačným znamením. Zkuste to sami na sobě při následujících citátech: „Čistota se nesmí chápat jako potlačovací boj, nýbrž naopak jako průzračnost a zároveň bdělost nad vzácným a bohatým darem... je třeba jí tedy rozumět jako daru lásky... je to duchovní energie, která dokáže bránit lásku před nebezpečím sobectví a agresivity a dokáže ji rozvíjet k jejímu plnému uskutečnění... (nebo realistický pohled na současné poměry)... křesťané již od prvního hlásání evangelia museli čelit vyzýva vosti hedonistického materialismu. Kromě toho by si naše civilizace, přestože zaznamenává tolik kladných aspektů na hmotné a kulturní úrovni, měla uvědomit, že je z mnoha hledisek nemocnou civilizací, která plodí změny člověka k horšímu...“ A těm, kteří se alibisticky ptají, proč k tomu dochází, dokument odpovídá: „... naše společnost se odloučila od plné pravdy o člověku, od pravdy o tom, co je muž a co je žena jako osoba. Následkem toho patřičně nechápe, co je to vzájemné sebedarování osob v manželství, co je odpovědná láska ve službě otcovství a mateřství a jaká je ryzí velikost plození a výchovy...“ Koncem října jsem se vracel přes Prahu do Říma. Využil jsem toho k návštěvě pražského Karmelu na Hradčanech. V rozhovoru se sestrami jsem jen tak letmo zaznamenal, že jedna z nich má v prosinci skládat věčné sliby. Až pak v Římě při sestavování sobotního prosincového pořadu jsem si na tu poznámku vzpomněl. Zavolal jsem tedy na Karmel do Prahy a vyšlo to. Matka představená souhlasila a tak jsem mohl udělat interview se sestrou Zdislavou. Jen jsem zíral úžasem, když prostě vyprávěla svou cestu na Karmel. Původem z ateistické rodiny, nadaná studentka, snící o početné rodině, pak ale - a tu sestra Zdislava citovala proroka Jeremiáše: „Sváděl jsi mě, Jahve, dal jsem se svésti, byls silnější než já, zvítězil jsi (Jer 20,7). Ostatní pak už bylo prosté. Vyplývá to z toho,“ dodávala s odzbrojující upřímností. A to už měla za sebou věčné sliby chudoby, čistoty a poslušnosti. Krátce po natočení interview jsem sedl k překládání a první věta jako by vysvětlovala, co ta 261etá sestra říkala: „Čistota je radostné uplatnění člověka, který umí žít sebedarování, oproštěné od jakéhokoliv otroctví.“ Potvrzuje to 67 italských misionářů zabitých za posledních 50 let při hlásání evangelia v misijních zemích: 43 v Africe, 15 v Asii a 9 v Latinské Americe. Knihu dokumentů s jejich životopisy předal 1. ledna italský vyslanec u Svatého stolce Bruno Bo- tai Svatému Otci. Vždyťjen za minulý rok - to zase mohla vykázat kónkregace pro evangelizaci národů - bylo zabito 30 misionářů a misionářek. A ti všichni žili a čerpali sílu ze slibů chudoby, čistoty a poslušnosti, jako ona pražská karmelitka, sestra Zdislava. 3. ledna televizní noviny RAI-1 s mírně pokryteckým údivem přinášejí zprávu, že Lateránská universita pořádá symposium na téma „Panenství (panictví) pro království: povolání k lásce“. I čeština má potíže s termínem „virginitas“. Obě slova, i to v závorce, mají v českých uších nepříjemný zvuk. A to nemluvím o obsahu. Není tedy divu, že boloňský arcibiskup kardinál Biffi si vzal na mušku právě tento problém. Téma jeho přednášky znělo „Virginitas, pojem, který je třeba znovu psát (či definovat) v kultuře i v současné teologii“. Deník Avvenire na- depisuje svou reportáž: „Virginitas (panenství, panictví) je volba, která pohoršuje.“ Kardinál Biffi nikdy své posluchače nenudí. Aspoň tři z jeho perliček, jimiž byl prošpikován jeho příspěvek: „Není to odříkání, nýbrž zamilování se... Je to směšné dělat průzkum o radikálním rozhodnutí jako je slib čistoty mezi lidmi, kteří nemají víru (sám Ježíš říká: ’a někteří nežijí v manželství, protože se ho zřekli pro nebeské království. Kdo to nemůže pochopit, pochop (Mt 19,12b... *) Čestný muž, který při sňatku slibuje své nastávající manželce věrnost a manželskou lásku, se zříká dvou a půl miliard ostatních žen, já se zříkám i té. Rozdíl tedy není velký, jen o jednu navíc.“ Od 28. prosince do 1. ledna se konalo ve Wroclavi 18. setkání mládeže, které organizuje ekumenická komunita z Taizé ve spolupráci s polskou katolickou církví. Letos se tam sešlo na sto tisíc mladých z celé Evropy a všichni byli ubytováni v tamních rodinách. Ohniskem těchto dnů bylo téma: „Rozhodnout se milovat“. Bratr Roger to vysvětloval v několika meditacích. V jedné těmito slovy: „Budoucnost lidské rodiny bude plná klidné důvěry, dokud budou na zemi mužové, ženy a děti, kteří milují, kteří se modlí a mají odvahu dávat svůj život pro Krista a evangelium.“ Těsně před vánocemi jsem natáčel interview s týmem „Nazaretu“, domu mladých v Praze-Kunraticích. V jejich odpovědích se mísilo očekávání, jak to bude ve Vratislavi na setkání „Taizé“, se stále živými vzpomínkami, jak úchvatné zážitky si přinesli ze setkání mladých s Janem Pavlem II. v Loretu v září mr. Tam se jich sešlo přes půl milionu. A Svatý Otec se mladým nepodbízí jako rockoví zpěváci či hollywoodské filmy (bohužel už i všechny ostatní) nebo bulvár22 POLYGON 1/1996 [pageend24]ní tisk, plný pornografie a klepů zvláště z oblasti intimních vztahů. Říká jim otevřeně: „Čistota mysli a těla vyžaduje, aby se člověk naučil ovládat; je to škola lidské svobody. Alternativa jejasná: buď člověk poručí svým vášním a dosáhne pokoje, nebo se dá jimi zotročit a stane se nešťastným.“ Virginitas ... panenství... panictví... celibát ... čistota mysli a těla ... pohlavní zdrženlivost ... slib čistoty ... věčné sliby ... to jsou nová „tabu“. Italské levicové poslankyně dokonce žádají parlamentní debatu „o té drzosti hlásat panenství (panictví)“. A redaktoři téměř všech novin vypalují své jízli- vosti a jedovatosti, jako by se objevila skupina teroristů, hrozící atomovými výbuchy. O tom tedy ani muk, nebo!!! Navzdory tomu zůstane stále v platnosti, co Ježíš řekl v Horském kázání: „Blahoslavení, kdo mají čisté srdce, neboť oni uzří Boha“ (Mt 5,8) 4. ledna 1996 - Řím O Porovnání JOSEF FOUSEK V minulém režimu komunistického panství, lépe řečeno všeobecného soudružství, které se dnes ohleduplně nazývá totalitou, jsme žili v odevzdané poslušnosti a s přesvědčením, že se nic do konce našich životů nezmění. Zvykli jsme si na vepřoknedlo, na pivo, na anekdoty, na seriály, na mrazíka, na estrády, na veselice brigád socialistické práce, na tuzexové bony, na podplacené přísliby do Jugošky, na stejné zprávy na obou programech televize, na hesla a nápisy na silážních věžích: Splníme, překročíme, KSČ, naše opora a síla, Varšavská smlouva hráz proti imperialistickým agresorům, splníme závěry sedmnáctého sjezdu... Jednou za rok do prvomájového průvodu, na devátý květen praporky do oken (rudé i ty naše), schůze ROHu, závazek na počest vítězství Velké říjnové socialistické revoluce, o volbách šup s lístkem do umy bez plenty - a honem na pivo. V kanceláři „čest“, pusinky a objímání na letišti, míru zdar, denně ve schránce tiskovina největší a nejčtenější, v sobotu na chatu a písničky „V Americe tam je blaze, tam se dobře žije..“, zvodkovat se a další den zas šlapat. Ať za nás myslí Strana. Stejně to nezměníme, je to na věky! Na MDŽ taneček s předsedou, dva chlebíčky, deci Pražského výběru, voňavé mýdlo, bonboniéra, kytička rudých karafiátů, verše soudruha Floriána... a čas běžel, spíše se vlekl v šedi průměrnosti. Hledali jsme naději v písničkách, v básních, iluzích, vytvářeli jsme si druhou frontu neoficiální kultury a morálky. Bez byra, bez VUMLovských pouček. A jinak? Pásku na očích, klapky na uších, sem tam něco ukradnout ze socialis- ticko-národního majetku, novoroční projev o tom, jak se všechno daří a jak musíme být bdělí. Jak si na nás imperialističtí vlci brousí zuby. A dětem desatero: Tohle neříkej! Mlč a mysli si své! Drž jazyk za zuby! Zvedni ruku, to tě neubude! Támhle na toho dávej pozor! Občas sbírka na africké revolucionáře, a rok míjel rok a všechno na stodeset procent. Pomýlené hlavy a popel na hlavu. A NAJEDNOU: Starej se sám! Bojuj o své místo na slunci. Strana, která byla tvým vůdcem a učitelem, se dala jinou cestou. Opět se skví na výsluní v jiném šatu. A teď, občánku totalitní, nauč se vyplňovat daňová přiznání, piš žádosti, studuj paragrafy a uč se žít jako samostatný občan. Největší tvá opora - anekdoty - zmizela. Na anekdoty už není čas. Gumáci nestačí, jsou to stupidní neživí tvorové se stupidními výroky. Jsou to nevydařené duplikáty humoru, ale když pomyslím, že by gumáci v socialismu předváděli ÚV KSČ, dobře i za ty dnešní. Občan má trochu víry, že papaláši rozumí humoru. Co dělat? Dál se pije předražené pivo, kouří předražené cigarety, kupují předražená auta, dál se nadává. Mnozí mají proč, jiní ze zvyku. Jsme infikováni bacilem nedůvěry. Stejně nic nezměníme - je to pořád stejný. A zavíráme se na petlici a pouštíme si televizní oblbovadlo, které nám vnucuje názory protřelých pánů, kteří byli i protřelými soudruhy. Kdyby u nás vládl Lucifer pátý, na zadek si pověsím ocas dlouhatý, na hlavu si přišpendlím dlouhá tykadla, kdyby mocnost Marťanů Čechy přepadla, správný Čech musí být správná potvora, vystoupil jsem z KSČ, vstoupil do Fóra... Že se nic nezměnilo? Ale, to ne! Změnilo se mnohé, ale my jsme se nezměnili. Je spousty nespravedlnosti, spousty špatností, hromada chyb, ale také jsou tu lidé, kteří chtějí žít ve slušné zemi a nelitují pro to času ani peněz. Já doufám, že vy, kteří mě čtete, se řadíte k těm, pro které své úvahy píši. Celý svět je plný chyb a nikde to není lehké žít. My jsme ve stadiu cesty k něčemu, co sami neznáme. Jsou mezi každou společností takoví, kteří jdou za svým prospěchem přes mrtvoly, do slova a do písmene. V té chvíli, kdy se mnohým zasteskne po všeobjímající Straně dělníků a rolníků, se objeví vábitelé červených utopií. Jsou to slibovací kavalérie, které pomáhají rudým jezdcům znovu se dostat do sedel internacionálních kobyl. Slibují, že odstraní, změní, pomohou, dají - a opět lákají lid do sou- družské sítě, ve které jsme už všichni byli, která se protrhla a zatím, co národ ukolébávali, znovu ji zalátali. A rybář kyne levicí: Tak pojďte, ovečky nešťastné! Zlevním vám bůček, pivo, víc hepotřebujete. Ani mozek. Zase za vás bude myslet Strana. A občánek, jako mnohokrát předtím, skočí na vějičku a vrátí se anekdoty, přísliby, cenzura, dráty na hranice, posudky, dotazníky, smrádek ale teploučko a od Čopu začne vát teplý vítr. Jít či nejít k volbám? Já půjdu. A budu přemýšlet u umy za plentou o tom, že u nás byly lágry pro politické vězně, že jsme tu byli zavřeni jako ptáčci v kleci, že na nás naši spoluobčané pozvali milionovou armádu, že jsem nebyl občan, ale indiferent, že jsme byli tupé stádečko, které neumělo promluvit žádnou řečí, že nás tady tak dobře živili, že naše totalitní generace umírá před důchodem, že jsme velmoc infarktů, rakoviny a cukrovky. Že statisíce našich spoluobčanů muselo nalézt obživu a uplatnění v dalekých zemích, bez možnosti návratu... Viděl jsem dva kontinenty a mnoho měst západní Evropy. Viděl jsem, jak tam vypadají obyčejní lidé ve věku sedmdesáti a osmdesáti let. Cestují po světě, žijí důstojně a kulturně, ačkoliv byl jejich život naplněn starostmi a bojem o uplatnění. Ale žili svobodně, a to je největší lék. Ne, nebudu volit žádnou levici, která je vždy rodnou stranou totality. Užil jsme šiji jako dělník na hutích v Kladně až příliš. Jsem po infarktu, mám bronchitídu, vysoký tlak, nedostatek sebedůvěry, nemám VUML, nebyl jsem žádný hrdina, bál jsem se jako ostatní. Je špatná doba, která potřebuje hrdinů. Prý vládla dělnická třída... Já v té elitní třídě v montérkách byl od svých čtrnácti do čtyřiceti let. Byli jsme masa a neměli jsme jiné právo než kývat hlavou. Kdo nebyl ve Velké straně, nebyl člověk. Nezlobím se už dávno na ty, kteří podepsali pro prospěch. Takoví byli a jsou opět, že „koho chleba jíš, toho píseň...“. Je to na celém světě. U nás poněkud více. Závěr? Co říci na závěr? Jsou plytké řeči a mlátí se prázdná sláma. Nová generace že se poučí? Přál bych jí to ze srdce. Ale počet hlupáků, kteří zaplavují svět, je neporazitelný. Ona každá utopie je vzpourou hlupáků. A vždy se najde pištec, který myši odvede do propasti. Takže naděje není? Je a musí být. Kde ji hledat? V sobě a ve svých činech. Žádný strach před velkými zvířaty. Važme si moudrých, vzdělaných a neskákejme na vějičku velkohubým slibovalům, těm levým ani těm pravým, ba ani těm ze středu. Popřejme sluchu těm, kteří mají čistý štít. Ale kde je najít? Ono těch čistých štítů u nás po době temna zbylo pramálo. A ty nečisté je mezi sebe nepustí. □ POLYGON 1/1996 23 [pageend25]Z dějin socialismu v Československu - část XII. Kalení ocele za studena ROBERT F. LAMBERG Mír bude zachován, vezme-li lid věc míru do svých rukou a bude-li ji hájit až do konce. Josif V. Džugašvili Zpočátku jsem to na Hlavní správě stát- rfích spořitelen (HS STSP) - dostal jsem se tam, jak již popsáno, díky padělaným kádrovým podkladům - neměl špatné. Jako „studijní referent“ bez reálné pracovní náplně jsem měl dost volného času všímat si důkladně svého okolí. Snůšce kariéristů, Švejků a maloměšťáckých vystrašenců - přes hojné členství KSČ se opravdových bolševiků na HS našlo jen málo - velel asi 401etý s. ředitel Dr. Karel Hes, který při každé vhodné i nevhodné příležitosti prohlašoval, že se v letech 1945-1948 činil u národních socialistů z pověření KSČ coby stranický zyěd. Jinak byl hrdý na to, že směl zasedávat v „poradním sboru“ ministra financí Julia Ďuriše. Nevím však, jestli se až tam naučil antisemitským narážkám, kterými mě někdy častoval, nebo si je oblíbil ještě před vítězstvím lidu. Vedoucí revisního odboru, padesátník s. inž Josef Jebavý, dělal ze sebe chladného a bdělého partajníka. Ovšem zajímavější byl vedoucí organizačního odboru dr. Václav Kylián, oddaný člen strany, proti kterému po válce chtěli uplatnit paragrafy malého retribučního dekretu (KSČ ho před tím uchránila), jelikož za protektorátu s vervou posílal spořitelní zaměstnance do reichu na totální nasazení. Jednou se Kylián vypravil služebně do matičky Moskvy a po návratu překvapil i místní kornou še svým odvážným plánem, „skartovat“ - to znamená vyřadit - docela slušný, ještě z doby první republiky pocházející park účetních strojů v celé spořitelní soustavě a nahradit tyto stroje sovětskými kuličkovými sčoty, podobnými počítadlu, které jsme používali při počtech v prvních třídách obecné školy. Kupodivu jeho návrh neprošel! Jak si nevzpomenout na tichého, skromného, vždy usměvavého Pavla Svatého, malého úředníčka u Jebavého. Ačkoliv měl „jablko“ v klopě, cítil jsem k němu soucitnou sympatii. Až se jednoho dne vřítila do mé kanceláře hezká macaťoučká Zorka a s hrůzou v očích mi vykládala, jak Svatý na Poříčí nechal zatknout policií starého pána po tom, co tento radil kloučkovi s ovázaným rudým šátkem, aby si „sundal ten hadr“. Ne, zpočátku mi na HS dali pokoj. Následkem toho jsem se stal natolik bujarým, že jsem se v návalu rozpustilosti oženil se svou platonickou láskou. Dokonce jsme si sehnali i bydlení: místnost v rozděleném dvoupo- kojovém bytě ve staré dělnické barabizně ve Vršovicích, bez kuchyně a koupelny a se společným záchodkem, ale přece jenom s tekoucí vodou. Úředník na byťáku pošeptal mé Věře, která si tam za ním zašla pro bytový výměr: „Víte, soužko, na ten byt si brousil zuby jeden rohatý (sic!) žiďák z jednoho suterénu v Kodaňské ulici. Ale já si myslím, že takový slušný objekt má spíše dostat náš člověk...“ Antisemitismus nebyl „lidem zvláštního ražení“ tak docela cizí. Třeba na kádrovce, kde nejdůležitější osobou nebyl šéf odboru Václav Prokůpek, bývalý mauthausenský vězeň s podlomeným zdravím, který mi - zdá se - někdy držel palce, nýbrž s. Božena Dostálová, zlostná a brutální ženská středních let, která se jevem překvapivě dobře byla hodila mezi SS-dozorkyně z Ravens- brůcku. Dostálová chovala ke mně od prvního dne upřímnou hlubokou nenávist. Myslím, že ve mně viděla jakéhosi dědice Slánského, Gemindra, Šlinga a jiných zesnulých „kosmopolitů“, ačkoliv jsem přes veškerý svůj „kosmopolitismus“ takovýmto dědicem věru nebyl. Byla to také ona, která od počátku mého působení ve prospěch spo- řitelnictví poukazovala mezi straníky na moji „pasivitu“; poznatek ostatně realistický, ke kterému ovšem nebylo třeba moc inteligence. Někdy v březnu 1956, když mi už kvůli „pasivitě“ na HS dosti přihořívalo, dopustil jsem se hlouposti, vysvětlitelné jen nervovým kraťasem: navštívil jsem izraelské vyslanectví ve Voršilské ulici s prosbou o pomoc při emigraci do zaslíbené země. Mladý diplomat, který se mnou mluvil, se choval velice reservovaně. (O tři roky později, dva roky po útěku, při kávě u přátel v Jeruzalémě, jsem se dozvěděl, že onen úředník vyslanectví - intimní přítel mých jeruzalemských hostitelů - byl přesvědčen, že měl co dělat s nastaveným nešikovným špiclem StB.) Po odchodu z budovy - odešel jsem samozřejmě s nevyřízenou - jsem si všiml, že jsem sledován. Vyznal jsem se v pražských pasážích a byl tehdy i v dobré běžecké kondici, takže jsem pronásledovatele záhy setřásl. Tak jsem si to alespoň myslel. Ale půl hodiny po mém klikatém návratu na pracoviště mě volali na kádrovku. Seděl tam neznámý muž, pohlédl krátce na mne a prohodil: „Jo, to je von!“ A pak - pak se dohromady nic nestalo. Dostal jsem po nějaké době dvě estébácké návštěvy - jednu na pracovišti, jednu doma, pokaždé s nabídkou ke spolupráci a s poukazem na možnost rychle si bytové i pracovně polepšit. Zdvořile jsem odmítl. Psal se rok 1956 - bylo krátce po XX. sjezdu sovětské partaje, ve Varšavě a v Budapešti začaly vanout větry, v KSČ se rýsovala vnitřní diferenciace. Byl jsem nechán na pokoji - prozatím? - ať již z jakéhokoliv důvodu. Zůstaňme při diferenciaci: Do kádrového odboru patřilo tajné oddělení, kde se uschovávaly tajné spisy, a odd. výchovy kádrů. V obou jsem měl příznivce. Zalíbil si mě zejména Octave Veselý, vychovatel kádrů, narozen ve Francii, který se mnou často mluvil po francouzsku, a to zejména v přítomnosti s. Dostálové, kterou nesnášel. (V „Kompletním seznamu spolupracovníků StB“, III. díl, NN č. 15/92, str. 180, je Veselý uveden pod kódem 210212 8525 Ural.) Za účelem zlepšení příjmů mi milovník Francie dohodil právní a historické přednášky ve škole pražského hasičského sboru. Moje slibná pedagogická činnost ale záhy skončila, když se s. Dostálová - mnou nepozorována - dostavila na jednu z přednášek a pak Veselému výhrůžně prohlásila, že jeho protégé v hodinovém přednesu ani jednou neodkázal na soudruha Stalina a jeho bohatou vědeckou tvorbu. * V pátek 18. května 1956, někdy k večeru, jsem na Perštýně potkal Milana Strnada, intimního přítele ještě z dob studijních. Šli jsme na víno k Medvídkům a zůstali u dobrého moku až do půlnoci. Nevěděl jsem, že onoho večera nastal okamžik předělu, začaly poslední kapitoly mého života v táboře míru a socialismu. Na druhý den ráno - dostavil jsem se do práce opožděně a ospalý - jsem našei na stole lísteček: „Chceš-li do Damašku, tak přijď za mnou. Octave.“ Proboha, byl jsem ještě stále v alkoholickém oblouznění? Zašel jsem ihned do „výchovy kádrů“ - a pak události dostaly rychlý spád. Na Hlavní technické správě ministerstva zahraničního obchodu (HTS) v nenápadné budově vedle Petschkámy na Washingtonů vě třídě se hlavní účetní - Veselého důvěrný kamarád - ptal po mých znalostech franštiny a angličtiny. Přitakal jsem: „Ty jazyky umím dobře...“ Byla to jen z polovičky pravda: ovládal jsem francouzštinu perfektně, anglicky zato ale vůbec ne. Na tom snad záleželo? Viděl jsem se v letadle do Damašku nebo do Káhiry s mezipřistáním v Curychu (jety s dalekým doletem tehdy ještě neexistovaly). Ale co Věra? Musím ji dostat s sebou. Ale dá mi vnitro pas? Pas! Následující pondělí mi na HTS - vojenském obchodním podniku zbraněmi a příslušným know-howem - oznámili, že mě v pracovní formě smlouvy o dílo zaměstnají jako tlumočníka angličtiny u egyptských důstojníků po dobu šesti týdnů, počínaje 15. červnem 1956, ve výcvikovém středisku v Brně. Mého zaměstnavatele již požádali o udělení bezplatné dovolené. Po ukončení 24 POLYGON 1/1996 [pageend26]tlumočení se vrátím do spořitelny až do odchodu na Blízký východ někdy na podzim. Tentýž den jsem navštívil několik svých přátel: Smím se podle jejich názoru do této kolaborace pustit, když jejím jediným účelem je útěk na Západ? Všichni se vyslovili k plánu positivně. Morálně nebylo ani v nejmenším co namítat, naopak - mohl jsem pak dopodrobna odhalit účast režimu na dosud utajeném vyzbrojení arabských zemí. Zbyla už jen maličkost: jak se v době tří týdnů naučit natolik anglicky, abych jako vojensko-technický tlumočník obstál? Jak? Pomocí výborného soukromého učitele (bývalého západního vojáka), kterého jsem si sehnal, navíc několikahodinovým denním osobním studiem a neoblomnou vůlí, dostat se navždy z komunistického svinstva. * * * * * Ve vilce na okraji Brna jsem se představil veliteli plukovníkovi Dubkovi (za války v Anglii, jak jsem se doslechl, i když ne od něj), který na mne dělal slušný dojem. Doubek mluvil se mnou jen úvodem česky, pak už anglicky, prý kvůli našim „hostům“. Já těch „hostů“ měl na starosti sedm; byli to vesměs důstojníci egyptského dělostřelectva s inženýrskými tituly. Československý nadporučík, špatně mytý primitiv z lokálních dělostřeleckých dílen, jim vysvětloval a ukazoval, jak pečovat o „Anti-Aircraft Gun Sign 44“, sovětský to škráp z války, a opravovat to. A já to tlumočil. Již na druhý den mi Doubek oznámil, že si mne „hosté“ pochvalují - prý mi rozumí o moc lépe než mé předchůdkyni v tlumočení. Jakpak by ne: paní Foderová byla pravou, za Čecha provdanou Angličankou, zatímco já - stejně jako sám Doubek - mluvil s akcentem podobným angloarabské hatmatilce... Nebyl jsem jediným tlumočníkem, i když jediným civilem. Major Rokycanský, elegantní frajer, mluvil anglicky stejně slušně jako starší nadporučík, bývalý člen čs. vojenské mise v Koreji a poté vojenský pridelenec v Bernu, kterého ze Švýcarska vyhostili pro špionáž a jeho jméno jsem zapomněl. Byl to vlastně jediný rudý fanatik v kruhu důstojníků, ovšem ne jediný ex-špi- ón. Jiný tlumočník, plukovník letectva ve výslužbě, starý fotr, který předtím pracoval ve štábu vojenského přidělence ve Velké Británii, uléhal do postele vždy s hlavou zavázanou ručníkem. Ptal jsem se ho, proč. „Aby se mi podruhé nepřihodilo to, co se mi stalo v prokletém Londýně...“ Jo, panečku! Strava byla výborná: den co den telecí, někdy kuře, jednou dokonce husa, hodně salátů, zeleniny. Keksy, dorty. Samozřejmě žádný alkohol, ni pivo, jen kysibelka a rajská šťáva. Až na jednoho kapitána, filmového krasavce, synovce biskupa koptických křesťanů, byli všichni naši svěřenci muslimové. Jeden z nich si oblíbil brněnské děvky, ale odmítl pít mléko, nebo můj důvěrný přítel npor. Ali Rushdi Ibrahim, syn káhirského boháče. Toho jsem při výletu do zbrojovky v Dubnici nachytal, jak obezřetně vyměřoval strojovou halu a zaznamenal si její zařízení, ačkoliv to naši „hosté“ měli zakázané. Řekl jsem mu to do očí. Od té doby se Ali až do odjezdu choval ke mně jako rodný bratr. Pak ale už nikdy více nedal o sobě vědět, ani když jsem mu později napsal již ze Západu. Na pražském Wilsoňáku jsem se po šesti týdnech rozloučil s Egypťany, posly šírého, krásného, dalekého světa. Krátce nato jsem jel na svou první cestu za hranice: do bratrského lidově-demokratického Maďarska, na skupinový pas: prázdninová výměna mezi čs. a maďarským Historickým ústavem Akademie věd, o kterou se postarala manželka. Cítil jsem, že se pro mne hranice stávají propustnými; nebyly to již dokonce poslední momenty pobytu za železnou oponou? Pět dnů Balaton, pět dnů Budapešť; i když jsme bydleli ve společných noclehárnách a kolejích a Maďarsko stálo necelé tři měsíce před revolucí - bylo to nádherné, božské, úchvatné! První cesta... Návrat vlakem trval celou dlouhou noc z neděle na pondělí - a vlak měl k tomu ještě hodinové zpoždění na hranici. S kufrem v ruce jsem se přímo z nádraží hnal na HS STSP (Václavské nám. 42, 4. patro), aby mé zpoždění nebylo příliš velké. Na chodbě mě uvítala s. Dostálová ve vítězné póze: „ Co tady hledáš? Ty s námi už nepracuješ! Nechci tě tady už vidět!" ***** Dostal jsem Ihůtu tří měsíců najít si nové místo „vně spořitelní soustavy“. Na těch dvanáct týdnů jsem byl formálně přeložen do spořitelny ve Vršovicích k pomocným pracím a s platem výpomocné síly. Bůhví, jaké boje mezi stalinisty a „revizionisty“ na kádrovce stály za milosrdným rozhodnutím, nevyrazit se mnou jen tak dveře, nýbrž povolit tříměsíční šibeniční Ihůtu. A výhazov samotný. Byl důsledkem mé „pasivity“ a mládežnické nečinnosti? Pozdní odplata za návštěvu izraelského vyslanectví? Nebo jakási průvodka předvolání na krajskou správu MV v Bartolomějské, které jsem našel ve schránce, když jsem se s kufrem v ruce a s nenávistnými slovy Dostálové ještě v uších dobelhal do svého vršovického brlohu? Nebo to byl dokonce estébácký účet za to, že jsem se po dobu šesti týdnů účastnil arabského dobrodružství hrdé čs. lidové armády? (O výslechu v Bartolomějské se zmíním až v příštím článku; nicméně stojí za zmínku, že se s. vyšetřovatel v průběhu výslechu ironicky obrátil na mne se slovy: „Páni vojáci dokazují, že jsou bdělými a ostražitými obránci socialismu, když i vás, pane doktore, pro tu tlumočnickou práci prokádrovali...“) Nebylo pro mne již žádným překvapením, když mi při první návštěvě HTS po návratu z Maďarska a výhazovu z HS STSP jeden z důstojníků lakonicky oznámil, že mi vnitro odmítá vydat cestovní doklad a že proto nemohou už více se mnou počítat při žádném dalším nasazení. Zbylo jen vyrovnání mého účtu ze smlouvy o dílo - a tento úkon se vlekl a nebral konce. Až 28. října - to už jsem měl nové pracoviště a spořitelna mi zůstala jen hořkou vzpomínkou - mi vojáci vyplatili poslední koruny, které jsem u nich měl k dobru. Na cestě k východu budovy HTS potkal mne důstojník, kterého jsem povrchně znal ještě z doby brněnské, u Doubka. „Pánbů vás posílá sem, člověče! Vy přece umíte francouzský?! Musíte mi pomoct: přišel právě syrský vojenský atašé a nikdo tady francouzský nemluví.“ Na HTS, zdá se, levá ruka nevěděla, co dělá pravá: byl jsem přece už „venku“! Neměl jsem sice náladu na vy- točiny, ale zvědavost byla nakonec silnější. Vojenský přidělenec, ve vyžehleném civilu, s knírečkem, vypadal jako podvodník ze starého hollywoodského filmu. Bez velkých okolků vyštěkal: „Musíte okamžitě svolat všechny naše piloty ze všech výcvikových středisk. Ještě dnes večer by měli všichni být tady u mne na velvyslanectví. V noci je musíme naložit do letadel a ráno aby byli zpátky v Damašku !“ - „To sice organizačně není tak lehké, ale o to nejde. Řekněte mi, pane plukovníku, co se stalo? Proč chcete přerušit zdárný výcvik - a to dokonce pro všechny najednou?“ Plukovník se natáhl v židli: „Chápu vaše překvapení. Tudíž - a to, co vám teď říkám, je samozřejmě přísně tajné: Musíme mít naše piloty co nejrychleji doma, jelikož za tři, čtyři dny zaútočíme - a nebudeme přitom sami! Na koho, to snad víte...“ - „Gratuluji, pane plukovníku! My se ihned o vše potřebné z naší strany postaráme.“ Vyšel jsem z budovy jak mátoha. Jít na izraelské vyslanectví bylo po té mé pitomosti v březnu sebevraždou. Soukromé byty izraelských diplomatů byly střeženy StB, a ani jsem je neznal. Kdo z kluků, kteří byli se mnou svého času v židovské koleji, by mohl ještě žít v Praze? Nahluchlý domovník Bergmann a snad ještě Berkovič. Krause před nedávném odsoudili pro „sionis- mus“, Edo Bloch a zubař Schwalb už v Praze nežijí. Weil, Stöckl a Spitz utekli. Dal jsem se do hledání Bergmanna a Berkoviče, jehož adresu se mi nakonec podařilo už nevím jak sehnat. Bydlel prý v podnájmu v Holešovicích. Šedý sešlý a smrdutý barák. Zazvonil jsem ve třetím patře, otevřela stará paní. „Dobrý den, hledám pana Berkoviče.“ Paní na mne vytřeštila oči a dala se do pláče: „Nechte mě už, proboha! Vždyť já skutečně nic nevím, nic, nic ... on se mně nikdy s ničím nesvěřil...“ - „Já, paní, od vás nic nechci, jen hledám kamaráda!“ - „Vy nejste od policie?“ - „Ne, nic takového.“ - „Tak jděte pryč, rychle! Včera si přišli pro pana Berkoviče, chudáka.“ Nebylo cesty k izraelcům. Seděl jsem nečinně doma. Tajemství, které jsem nedokázal sdělit těm, kterých se to týkalo coby otázky života a smrti, mne tížilo tak, že jsem v noci oko snad nezamhouřil. Nevím, jak uběhl další den. Až někdy odpoledne vletěl do místnosti Franta Michalec, bolševik a člen Lidových milicí, který se mnou a s dalšími sdílel kancelář, udýchaný a zrudlý zlostí: „Ta svoloč imperialistická! Představte si, Izraelci napadli Egypt a začínají novou válku na Blízkém východě!“ Jo, jo - ve sportu se tomu říká náskok, ve strategické hantýrce předstih. Buenos Aires, listopad 1995 Q POLYGON 1/1996 25 [pageend27]Historické senzace v České televizi PAVEL ŠTILLER (Památce spisovatele Viléma Hejla, který se 1989 nedožil svobody a 1995 těchto vysílání.) Nová naděje ve staré vlasti: žurnalistická úroveň veřejnoprávní České televize (ČT) se v roce 1995 proti průměru roku 1994 podstatně zlepšila. Obrazoví novináři se probudili ze své polistopadové letargie a vydali se typicky západním směrem, tzn. nelehkou cestou kritického odhalování různých pravd za použití metody „tvrdě na tělo“ vůči dotazovaným osobám. Svědčí o tom zpravodajské relace, diskusní kluby na aktuální témata a historické pořady s přímými účastníky. V roce 1995 se Česká televize konečně, po pěti letech jakéhosi polosocialistického tápání, ujala svého základního mediálního úkolu, totiž vydatné pomoci při tolik potřebné celonárodní převýchově, při pročišťování zamlžených hlav občanů a odstraňování desetiletých nánosů bolševických lží a iluzí. Dokumentaristické redakce ČT se začaly zajímat o skutečně pravdivý obraz čs. dějin 20. století, o nezkreslenou podobu historického odkazu národa, jenž po Masarykově smrti roku 1937 procházel jednou kalvárií za druhou, aby se v současnosti ocitl na sa- mém dně svého morálního svědomí a odpovědnosti. Moderní vývoj západní Evropy, konkrétně Německa a Francie, ukázal, jak obtížně a bolestně probíhá dlouhodobý proces vyrovnávání se s neblahou minulostí, kolik vnitřního přemáhání stojí poctivě se podívat sobě a svým hříchům do očí. Protože ani český národ nemůže přeskočit svůj vlastní stín a vymknout se psychologickým zákonům pohodlného alibismu a špatného svědomí, je skoro malým zázrakem, že se ČT v šestém roce svobody a demokracie - po téměř 60 letech lží a polopravd - odvažuje zapouštět hluboké sondy do bolavého povědomí národa. Pro srovnání: mlčící Německo dědů a otců, tedy spoluviníků a re- žimních souběženců, začalo odpovídat na nepříjemné otázky synů a vnuků až po roce 1968, zatímco bohorovná Francie teprve v éře pravnuků v 90. létech! Česká televize se do důkladného průzkumu domácích luhů a hájů, tůní a žump, vrhla vehementně a velkoryse. Žádné historické datum při tom naštěstí není tabu. O úspěšnosti chvályhodného úsilí ovšem rozhodne časový rozsah a intenzita prováděných sond, jakož i hloubka znalostí autorů a svědků, jež je někdy dosti neuspokojivá. Pro začátek jsou však výběr témat a šířka záběru slibné. Uzlovým událostem a klíčovým oborům, např. peripetiím česko-ně- meckých vztahů, jsou věnovány celé seriály, jednotlivým úsekům dějin a výrazným osobnostem dokumentární hry a diskusní večery. Značné pozornosti diváků, snad pro časovou odlehlost tématu a malé riziko nelibosti části publika, se těšil výborně udělaný seriál o velkých činech československých legií v první světové válce, zejména v Rusku. Poprvé od 30. let byly čs. legie postaveny do správného světla a smělo se podrobně hovořit o jejich vzniku, vývoji a bojových zásluhách. Nejvíce prostoru bylo poprávu věnováno ruským legiím a jejich slavné anabázi: na 80 tisíc Čechoslováků tehdy téměř dva roky mělo ve svých rukách šest tisíc kilometrů sibiřské magistrály a vzdorovalo náporům bolševických oddílů. Pozoruhodné dokumentární materiály z dějin legií byly doplněny situačními záběry bojišť z dneška a osobními výpovědmi svědků, domácích i zahraničních. Dobrá, dnes už vládní sovětskou propagandou nezkreslená paměť Sibirjaků, jež s úctou vzpomínají na demokratickou správu čs. vojska v předpolí magistrály, udivila. Také ve Francii a Itálii si pamětníci a oficiální instituce rádi a s vděčností připomínají své české a slovenské spolubojovníky. Vskutku senzační a dojemné byly výpovědi šesti žijících hrdinů, 95- až lOOletých „bratrů“, ruských, francouzských a italských legionářů, o jejich vlasteneckém zápalu a bratrské solidaritě v boji. Veřejný návrat k historické spravedlnosti vůči těmto legendárním stařešinům patří k základním povinnostem obrozeného národa a k nejsvětlejším jevům „po- sametového“ období. Kontroverzní vždy byla a nadále zůstává otázka kolaborace - s Němci i se sověty. Jména jako Moravec, Tiso, Fierlinger, Gottwald a Husák dokládají osudný a ostudný fenomén posledních šedesáti let československého vývoje. ČT se tomuto brizantnímu tématu přiblížila zatím velmi opatrně. V seriálovém „videožumálu“ V. P. Borovičky se na úvod zabývala oficiální kolaborací protektorátní vlády s nacisty. V doprovodném „semináři“ se žáky střední školy sice čeští historikové Pašek, Janáček a Hauner vypracovali kolaborační protiklad Hácha - Moravec, ale už se neodvážili částečné rehabilitace presidenta Háchy. Jak známo, byl Hácha věrný informátor a spolupracovník čs. exilové vlády v Londýně, presidentem Benešem dvakrát věrolomně desavuován, během okupace a po válce. Bude zajímavé, zda se pražští autoři v dalších pořadech dotknou „žhavého železa“: problému pilné kolaborace českých dělníků a intelektuálů (např. Nezvala, Fučíka a dalších), kteří potom, v roce 1945, houfně vstupovali do „rodné strany“, aby zachránili krky a kariéry, privilegia a nabyté majetky. Obdobím po roce 1948 se ČT zabývá většinou vlažně a povrchně. Za zmínku stojí jen dvě pásma: Dvě hradní paní a Rozhovor s paní T. První pořad konfrontoval důstojný život Hany Benešové, „dámy číslo jedna“, milované a respektované národem, s maloměšťáckým stylem její následnice na trůně, jíž byla „panička v liščím kožichu“ Marta Gottwaldová. Příspěvek byl velmi poučný, co do významu nicméně okrajový. Druhý „fíčr“, zpověď vysoké stranické funkcionárky J. Taussigové, přinesl značné zklamání vzhledem k rozmazanosti a neúplnosti předkládaných faktů, i když je třeba ocenit dnešní slušnost a odvahu k výpovědi této „zasloužilé soudružky“. Jako blízká spolupracovnice Slánského v revizní komisi ÚV let 1948 - 1951, tedy v období „zostřeného třídního boje“ a „stranické zločinnosti“ (vlastní komunistické nálepky), pomáhala roztáčet mlýnské kameny, které drtily národní a vojenskou opozici. Že ji „vděční soudruzi“ posléze samu semleli a na 7 let zavřeli do kriminálu (jako v podobném případu M. Švermové), za to vděčí své naivní a fanatické „uhlířské“ víře v oprávněnost tehdejší brutální „politiky kráglování“ a v „dobro neomylné strany“. Vrcholem podzimních dokumentací ČT byla kompletní rehabilitace jednoho z největších hrdinů českého národa, divizního generála inž. Aloise Eliáše, předsedy protektorátní vlády v letech 1939 - 1941. Generál Eliáš se svým významem v novodobých českých a slovenských dějinách řadí po bok Masaryka, Štefánika, Švehly... Tento statečný muž, jenž více než dva roky „žil a pracoval ve stínu šibenice“, vykonal nesmírně mnoho pro hospodářskou a kulturní záchranu okupovaného národa a pro vybudování vysoké prestiže londýnské vlády u Spojenců. Díky Eliášovi (a plk. Moravcovi) se president Beneš stal za války nejlépe informovaným exilovým politikem. Svou nezištnou práci pro národ zaplatil gen. Eliáš na nacistickém popravišti. V napínavé televizní hře ztělesnil generálovu ryzí postavu Luděk Munzar, jeho ženu Jana Hlaváčová. Oba podali strhující výkony. Bude-li Česká televize v kritickém pro- světlování nedávné minulosti pokračovat dosavadním tempem, může během tří až pěti let zpracovat stěžejní body historie první Československé republiky a obou totalitních režimů. Vedle světlých údobí a velkých národních činů je dost temných skvrn na údajně čisté vestě českých dějin po letech 1848, 1918, 1938 a 1948. Vilém Hejl, sám bořitel přikrášlených národních mýtů, by měl radost z trnité cesty, kterou ČT nyní nastoupila. □ 26 POLYGON 1/1996 [pageend28]MARCELA ČECHOVÁ Výlety do světa (pokračování) (6 ) Peru Kdyby kterákoliv vyspělá země světa měla takové hory zlata po Incích, že je ani lační Španělé nedokázali vyrabovat a odvézt, kdyby měla tolik podivuhodných přírodních krás, kdyby měla tolik možností k turistickému rozvoji jako má Peru, byla by to ohromně bohatá země. Peru je chudé a chudé ještě dlouho zůstane. Na jednu stranu je to dobré, protože - jak víme - civilizovanosti a čistotě se lidstvo musí učit a začne-li se najednou primitivovi dobře vést, přemnoží se a brzy udělá ze své země ekologickou poušť. Zanese odpadky řeky, údolí i roviny, vypálí porost, zasmradí vzduch. Spojí-li se pak primitivismus obyvatelstva s naprostou neschopností těch, kteří mají zemi vládnout a učit a vést řadového občana k odpovědnosti, pak není naděje. Což je případ z mnoha zemí jižní Ameriky a Peru obzvlášť. Otevřete kteroukoliv turistickou příručku a dozvíte se hned v úvodu, že jet do Peru coby jednotlivý turista na vlastní pěst, je hazard. Stoprocentní pravda. Peruánští zloději jsou profesionálové a je jich moc. Člověk může být skoro jist, že jim padne za oběť, jen neví kdy a jak. Třeba při návštěvě tržiště obstoupí návštěvníka ženské v tvrdácích na hlavách a dětičky s nádhernýma nevinnýma očima a než se otočíš, peněženka fuč, hodinky fuč, kamera fuč. Nebo u chodníku zastaví policejní auto, vyleze uniformovaný strážce zákona a vyzve turistu k předložení pasu. Zavelí pak turistovi, aby nasedl, prý na policejní stanici třeba něco ověřit. V autě pak tě podrobí důkladné tělesné prohlídce, při níž zmizí šeky i hotové peníze, které každý cestovatel skrývá v opasku nebo v tajné vnitřní kapse kalhot. Ze strážců zákona se vyklubou obyčejní zloději. Nikdy v Peru nedávejte z ruky pas, pro policii mějte připravenou kopii a trvejte na tom, že na stanici dojdete pěšky - důtklivě upozorňují příručky. Také se často stane, že z přítmí baráku vystoupí chlapčisko, kudlička zablýskne, rád odevzdáš tašku či zlatý řetízek. To všechno v lepším případě. V tom horším se do tebe budou trefovat kulkami levičácké querillas. Horší eventualitu, zaplať Bůh, v posledních letech hodně eliminovali tím, že se zbavili soudruha Abimaela Guzmána, vedoucího maoisticky zaměřené skupiny vrahů Sendero Luminos neboli Shinning Path. Guzmánovi pohrobci však ještě žijí; tom, turisto, nepochybuj! Peru rozhodně není země, kde se můžeš pohybovat s jistotou a bez obav. A přece do Peru lidé jezdí, přitahováni magickou krásou přírody a kulturou starých Inků. Nikde jinde na světě neleží jezero jako je Titicaca, 170km dlouhá plocha temné modře v nadmořské výšce 3820m. Jen v Peru najdeš Cuzco, nejstarší město v Jižní Americe, hlavní sídlo bájného Inka Ata- hualpy. V Peru leží i ztracené město Inků Machu Piccu, o jehož existenci se nevědělo 400 let a které stále archeologům přináší nová překvapení. Je toho v Peru nepřeberně. Povodí Amazonky, tajemné obrazce na planině Nazca, starošpanělské město Arequipa, Colca canyon, jedno z posledních míst na světě, kde návštěvník může v přírodě vidět kondora, největšího ptáka jihoamerického kontinentu, a samozřejmě mohutné pohoří Kordillery (Andy). Nevidět Peru znamená nenahraditelně se ošidit. Vidět Peru naopak znamená dostat do duše smutek nad kulturním barbarstvím, které zde návštěvníka provází skoro na každém kroku. Byli jsme v Toro Muerto v poušti podívat se na jedinečné petroglyfy, vytesané neznámými tvůrci do kamenů, rozesetých po planině. Krajina absolutně měsíční, bez jediné travičky, pastva pro fotografa, jedinečná turistická atrakce. Neoploceno, bez hlídače, bez jediné směrovky, otevřené vandalům. Stejně tak Cemeterio de Chanchila, též v poušti. Mumie staré nejméně půl tisícovky let jsou vybrané z hrobů, vyrabované a ponechané na planině na pospas divokým psům. Některé jsou docela zachovalé, vlasy, svraštělá kůže na obličeji, nehty, kusy oděvu, čelenka umně spletená z přírodního materiálu, vyhaslé oční oblouky zírají do modrého nebe. Turista žasne, jak někdo, kdo si dělá nárok na titul homo sapiens, může projevit tak zločinnou neúctu ke svým vlastním předkům a k nenahraditelné kulturní památce. Nebo například Are- Incké zříceniny blízko Cuzca. Obrovské kvádry jsou otesány tak přesně, že do nich nelze vložit ani žiletku. POLYGON 1/1996 27 [pageend29]Machu Piechu, bájné město Inků v Andách. quipa, které se říká bílé město podle světlé vulkanické horniny, z níž byla v klasickém španělském slohu postavena většina budov. Arequipa je opravdu krásná, ale nejkrásnější je na snímcích. Zblízka smrdí močí, neboť se v celém městě nevyskytuje ani jeden veřejný záchodek. Pro turistu je Peru stále směšně levné, V Limě jsme spali v čistém, dobře vybaveném hostelu Auberge Miraflores za necelých 6 dolarů. Youth hostely nejsou jen záležitostí pro mladé lidi, jak by bylo možno soudit z jejich názvu. I prošedivělý turista tu obvykle může složit hlavu v dobrém pohodli. Jinak Lima sama je celkem nevlídné město, většinu roku zahalené v mlze. Za návštěvu zde stojí jedině Museo de Oro, museum zlata s vystavenými inckými poklady, z nichž přecházejí oči. I kdybyste v Peru nie jiného neviděli, Museo de Oro si nenechte ujít. Cestovat autobusem po Limě se kvůli zlodějům nedoporučuje, ale taxy jsou levné a pokud jedou alespoň dva lidé, i bezpečné. Nedostanete-li místo v hostelu, i v lepším hotelu se lze v Peru vyspat za cenu, za níž ti v civilizovaných zemích nedovolí postavit ani stan. Jen ty atrakce, které jsou myšleny stoprocentně pro turisty, mají ceny cizinecké, tedy horentní. Pohlédnout z ptačí perspektivy (zezdola to nejde) na kresby na planině Nazca znamená rozloučit se s 50 US-dolary za necelých 35 minut letu. Prohlédnout si katedrálu v Cu- zcu stojí pro našince US$ 10, zatímco museum je pouze za dva dolary. Je ale jedna investice, které v Peru nebudete litovat. Pokud vám zdraví slouží, nejezděte do Machu Picchu autokarem a turistickým vlakem, jděte tam pěšky po horách po cestě dávných Inků. Inca trail v dnešní podobě existuje pouze 9 let a stále ještě nejsou definitivně objeveny a obnovenyvšechnzy jeho části. Cestou zařídí turistické kanceláře v Cuz- cu nebo v Limě, ty v Cuzcu jsou lepší, protože blíž. Chtějte přesně vědět, kdo bude vaším průvodcem. Náš se jmenoval Alfredo, bylo mu 64 let a mluvil velice dobrou angličtinou. Cestu podniknul asi 300krát, takže znal každý kámen. Celý Inca trail je dlouhý jen 44km, ale ujdete-li trasu za 4 dny, můžete o sobě říci, že jste tělesně fit. Začíná se uřeky Urubamba, která je přítokem Amazonky. Den předtím ve vesnici Olaytantambo náš průvodce najal nosiče. Na 22 turistů 24 porteňos a kuchaře. Měli jsme zato, že s tím počtem nosičů to poněkud přehánějí, ale hned po prvním dnu pochodu nám bylo jasné, že bez nosičů se na Inca trail může vydat jen šílenec. Nosiči musí být narozeni v místě a musí být čistokrevní Indiáni, nikdo jiný by v řídkém vzduchu andských velikánů nedokázal táhnout na zádech náklad přes 40kg. Porteňos s nákladem nejdou, oni utíkají, vznášejí se s lehkostí divokých kamzíků, zatímco turista počítá každý krok, s duší na jazyku. Hned první den po osmi kilometrech stoupání do hor, do výšky 3600m částečně řečištěm tekoucího potoka, se i mladý člověk, kypící energii, svalí večer do stanu (nosiči nás dávno předběhli, stany postavili, večeři uvařili) jako podťatý. Druhý a třetí den je ještě lepší. V nádherné scenérii hor se napřed stoupá do výšky 4115m. Na dva kilometry dlouhé trase musíš překonat výškový rozdíl skoro tisíc metrů, čili lezeš málem po čtyřech rovnou do oblak. Pak zase dolů na 3500m a znovu zpátky do nebe. Andy lezené pěšky poskytnou člověku takovou představu o mohutnosti Božího díla, jako snad nic jiného na světě. Když se pak na sklonku odpoledne po 12 kilometrech cesty dovlečeš na vrcholek horského sedla v nadmořské výšce 3600m a uvidíš tam postavený stan, padneš s tichým díkůvzdáním a ani vůně bramborové kaše s avocadem a tuňákem tě nepřiměje k povstání. Prý se v těch vysokých horách v řídkém vzduchu špatně spí, bolí hlava atakdál. Nevím. Mne i ostatní, byť o celou generaci mladší účastníky pochodu, bolelo večer všecko, nejen hlava, a spánek snad ani nebyl spánek, spíš mdloby. Každopádně jsme všichni příští den ráno nějak dokázali vstát do čerstvě vymalovaného dne. Andy byly v mlhách, mohutné, oslňující a nekonečné a na svazích podél slavné cesty Inků kvetly divoké orchideje, bromelie, horské begónie a azalky, a pestrobarevní kolibříci poletovali z květu na květ. Sestoupili jsme poslední, prý snadný úsek dolů po 1500 schodech, které staří Inkové vytesali na milimetr přesně, každý schod vysoký jako normální dva naše, ale úzký tak, že musíš klást nohu stranou (ó kolena, ó lýtkové svaly!) a když už jsme mysleli, že se konce cesty nikdy nedočkáme, ocitli jsme se u Brány Slunce. Dole pod námi zříceniny Machu Picchu, vsazeny jako drahokam do skal. Hlava už nebolí, jen se z toho sestupu mírně točí a v duši se zdvihá mohutná, ničím nenahraditelná radost a pýcha: dokázal jsem to! Inca trail je největší zážitek z Peru a kdo se neodhodlal podstoupit námahu a nepohodlí, velmi se ošidil. Pocity turisty v Peru se dají nejlépe vyjádřit anglickým slovem awesome. Je to smíšenina údivu, úžasu, nadšení i odporu. Celek zanechá v mysli návštěvníka nesmazatelnou stopu. Nepatřím k těm, kdo rádi riskují okradení či ještě něco horšího, ale v případě Peru je dobře zatnout zuby a jet. 28 POLYGON 1/1996 [pageend30]JINDŘICH STIKAROVSKÝ Jak jsem se naučil hrát na basu Když mě v roce padesátém osmém vyhodili z Akademie věd, poslali mě do Technometry, abych se zaučil na sou- stružníka. Vstával jsem pak každé ráno v pět hodin, protože jinak bych zmeškal vlakové spojení, což by znamenalo ztrátu směny a dosti nepříjemné pohovory se závodním výborem ROH. Při každé výplatě to vypadalo tragicky, protože polovinu výdělku jsem hned musel vrátit různým věřitelům a za ten ubohý zbytek jsem zaplatil podnájem a znovu, skoro s prázdnou kapsou, vesele do jasných zítřků. Moje skromné oblečení začínalo též doznávat viditelných defektů, hruď se propadala a líčka počala blednout. Byl nej- vyšší čas něco podniknout. K tomuto závěru jsem dospěl na veřejném záchodě na Wilsonově nádraží, kde jsem se prohlížel ve velmi zašlém zrcadle a přes všechny optické nedokonalosti tohoto veterána byla realita znepokojující. Po krátké úvaze jsem učinil kategorické resumé. Buď začnu krást nebo si musím sehnat nějaký kšeft. Krást však nebylo co. Ani při největším optimismu jsem nemohl předpokládat, že by měl někdo zájem na odkoupení teleskopických rour do helikoptér v optimálním množství dvou až tří za měsíc. Též zpeněžení přísně tajného výkresu, na kterém nebylo nic než půlrne- trová trubka a pár fleků od oleje, byla evidentní pitomost, protože na podobnou akvizici by nenaletěla ani Horní Volta. Co mi zbývalo k přivýdělku? Uměl jsem hrát. Jako Dalibor - jenže na basu. Jak jsem se dostal k tomuto obskurnímu nástroji? Jen a jen díky profesoru Miškovi z Tišnova. Pan profesor vyučoval hudbě, chodil s mojí sestrou ke splavu a již pět let komponoval kantátu na Stalina, jenomže ten mezitím zemřel, tak to předělal na Gottwalda, což bylo lehké, ale než byl s předělávkami hotov, umřel mu soudruh prezident taky. Ne- šťasný profesor z toho zblbnul, žačal chodit na roráty a ve stadiu naprosté deprese se vrhl na církevní hudbu. Přestal chodit i ke splavu, myl se sporadicky a z oken jeho hudebního pokoje se pochmurně linuly Bachovy fugy. Pak přišlo nařízení z okresu, že se má utvořit studentský orchestr a referent přes kulturu Nečas hodil věc na krk panu profesorovi, před kterým vyvstal zapeklitý problém. V Hudební škole, kterou vedl, nebylo jediného žáka hrajícího na plechový nástroj, protože nepokrokoví rodiče dávali přednost klavíru či houslím, a představa, že by se jejich ratolest měla učit na helikón, zdála se poněkud absurdní. S viditelně zsinalou tváří snažil se vysvětlit tento zádrhel Nečasoví s doložkou, že by snad bylo možno postavit těleso komorní. Soudruhu referentovi nešlo o nějaké detaily, proto byla jeho odpověď jednoznačná: „Poslóchéte, profesorské, mně je docela fuk, jestli budete vrzat v komoře nebo na placo. Hlavně dbéte, abe to bélo pěkně vod podlahe.“ Po této audienci nastala v Hudební škole drastická reorganizace. Protože houslí bylo nadpočet, zato však žádná violoncella a kontrabas, houslisté, kterým to moc nešlo, což byl Pavlík Mojmír, Sedlák Stanislav a já, byli resystemizo- váni na nedostatkové party. Na mne vyšla basa, protože bylo zjištěno, že máme nadměrný byt. Po tříměsíčním úsilovném tréninku jsme nacvičili s úspěchem dva Mozarty, jednoho Stamitze a první čtyři věty Bran- deburgského koncertu od páně profesorova miláčka Bacha. Během dalšího roku dosáhl orchestr takového stupně vybrou- šenosti, že jsme se mohli objevit před jakýmkoliv méně náročným publikem. Vystupovali jsme při všech možných příležitostech a jednou dokonce na výstavě chovatelů drobného hospodářského zvířectva, kde jsme byli pohoštěni domácím uzeným a jablečným vínem. Pak přišla „Soutěž tvořivosti mládeže“, v níž jsme postoupili do krajského kola. To se konalo v Brně a tehdy poprvé jsme se stali předmětem zvýšeného zájmu všech možných činitelů okresního a krajského formátu. K předloženému repertoáru nebyly v zásadě námitky, ale pořád se to nezdálo to pravé. „Souzi, štymuje vám to hezky, ale něco tomu schází. Co takhle garmoška, ta by tomu dodala šťávu, souzi. A neříkej, profesore, že se to tam nehodí. Co by se nehodilo? Souhům sovětským vojákům se to hodilo, jen se koukni na Alexandrovo- vův soubor, takovýho lidu tam hraje a mají garmošky? Mají, souhu!“ Oduševnělá řeč tajemníka ČSM Boudy hlaholila sálem sokolovny, kam jsme teď chodili nacvičovat, a profesor Míšek byl bledší než obvykle. Též okresní školní inspektor Cejnek se nechal slyšet. Zavolal si Miška do své kanceláře a tam mu rozšafně domlouval: „Já chápu, soudruhu kolego, vaše umělecká kriteria. Ale snažil jste se podívat na věc dialekticky? Z pozice našich velkých učitelů, soudruha Lenina a Stalina? Z pozice dělnické třídy a stále se zintenzivňujícího třídního boje, jehož největšími zbraněmi proti přežitkářství jsou nové a pokrokové metody? Podívejte, jak se progresivně s touto otázkou vypořádal soudruh Šling! Vy jste neslyšel o mohutnbé akci „Mládež vede Brno?" Slyšěel? Tak vidíte! Nu což, jste mladý, průbojný soudruh, vy už si s tím poradíte. A hlavně pokroková tvorba, soudruhu, ve které se odráží naše světlé cíle.“ Mnohem konkrétněji se vyjádřil kulturní referent Nečas, když do něj Míšek náhodou vrazil na náměstí. „Poslóché, senko,“ oslovil profesora otcovsky,, já vim, že to nemáš lehké, ale tuhle sem tak vo tom přeméšlel a špekuloval, co ti v té kapele chebí. A víš, že sem na to kápnol? Chebí ti sviňa buben!“ Do krajského kola zbýval jen měsíc, nebylo tedy času na rozhazování. Během několika dnů rozepsal profesor partitury a vedle dirigentského pultu se objevila nová lesknoucí se chromatika. Po dlouhém uvažování rozhodl se profesor vlézt za ni sám, protože žák Smékal, který jediný se učil na harmoniku, nebyl ani uprostřed prvního sešitu. Aby věc vyzněla co nejtřídněji, bylo dohodnuto, že pořad bude rozdělen na dvě části. Věra Ryšánková předstoupí k mikrofonu a v krátkém úvodu nastíní propastný rozdíl mezi feudální dobou a dneškem, kdy tehdejší skladatelé tvořili pouze pro úzkou vrstvu panské smetánky, kdežto dnes naši skladatelé mohou, díky vítězství dělnické třídy, radostně tvořit pro všechen pracující lid. Bylo tam ještě pár dalších pitomostí o Sovětském svazu a rodné straně a vypotil to učitel Lacina, který to také učil Ryšánkovou nazpaměť. Poté se bude hrát, napřed baroko, pak pokroková hudba s harmonikou. Den před výstupem byla generálka, které se zúčastnil pouze úzký kruh odborníků a nestranný pozorovatel, profesor hudby Dětřich z tišnovského gymnasia. Ryšánková odhrkala pokrokové kecy a pak POLYGON 1/1996 29 [pageend31]zasedla za svoje cemballo. A sokolovnou se rozezněly první takty Malé noční hudby. Pak jsme hráli tu druhou část, která proti velebným tónům Mozarta a Bacha zosobnila naprosto plasticky novou epochu, což prohlásil poněkud rozpačitě inspektor Cejnek. Ostatním soudruhům z okresu se to líbilo a taky nám zaplácali. Profesor Dětřich mlčel jako zařezaný, ale když jsem uklízel basu, viděl jsem smutek v jeho očích. Na krajském kole jsme dostali druhou cenu. Vyhráli to nějací tamburáši z Valašského Meziříčí, protože ti si ke svému cmkání zpívali. My jsme, bohužel, k Mozartovi zpívat nemohli, nebo ještě lépe: soudruhovi Nečasovi tahle alternativa zatím nedošla. Profesor Míšek asi za půl roku poté náhle onemocněl a byl dlouho v Zemské nemocnici v Brně. Takže náš komorní orchestr přišel k rozpuštění. Já jsem se však naučil hrát na basu, i když už ne Mozarta. A tato dovednost mi nakonec pomohla, abych si jako soustružnický aspirant poctivým způsobem přivydělával v tanečním orchestru, který právě náhodou basistu postrádal. (V příštím čísle bude opět „Země česká, domov můj“.) Nudis verbis JAN BENEŠ Snad to bude tím, že doopravdy pamatuji projevy státního presidenta dr. Emila Háchy, a dokonce i komentáře mých rodičů k nim. Soudili většinou, že pan president je chudák. Lid mu dal přízvisko "Děda Podpisówy". Cti za dobrou snahu, jak víme, nakonec nedošel. Na čas po válce došel cti dr. Edvard Beneš, dokonce mu byl zapomenut jak Mnichov, tak i přezdívka „Huhňavý Eda“ a byl tou jedinou možnou zárukou, že nás nesežere bolševik. Jeho velikost byla vzývána ve všech pádech. Jaksi se přehlédlo, že i ve školách visí jeho portrét hned vedle Stalina a nebylo, už tehdy, československého státního svátku, aby i sovětská vl aj ka tam neví ál a. Takže je na hlavách států, aby k Novému roku cosi přednesly, a na jiných, aby v tom shledávali velikost. To se patří, to se má, to patří k věci. Pokud kdo usoudí, že Sarajevo potřebuje dnes zejména duchovní obrodu a ne třeba palivové dříví a mléko pro kojence, je to také jeho věc. Hezky a přemýšlivě to zní a představit si pod tím může kdokoli cokoli. Uvidíme, co bude Sarajevo potřebovat za rok, až americká akce skončí a jednotlivé strany, zejména ovšem ta muslimská, stihnou se dozbrojit. Novoroční projev prvního úředníka státu tudíž nemohl překvapit. Překvapila však bezostyšnost, s jakou se k jeho velkým myšlenkám přihlásili ti i oni. Hle, tu mluví člověk, který co ministr poslal privatisační projekt, jehož se účastnila jeho vlastní žena, kolegu ministrovi spolu s přáním, aby na to kolega ministr dohlédl. Muž, jehož bráška, zajisté čirou náhodou, také obchoduje s topnou naftou. Kolega ministr tenkrát dohlédl a byla z toho celostátní aféra zvaná Knižní velkoobchod. Takže dnes věru ta pravá ústa, mající co říci k problému korupce nepo- tismu a jiných negativ doby. Asi na ilustraci slov hlavy státu o osobních příkladech každého z nás, politiků pak zejména. Hle, tu myšlenková kapacita vládně koaliční strany, které hřebík z rakve vytáhlo usnesení Ústavního soudu, učiněné na návrh podaný partajemi oposice, podle kterého Nejvyšší kontrolní úřad nesmí do financování stran strkat svůj kontrolní nos. Dvaapadesát milionů korun českých, odnikud se vzavších, jak si pamatujeme, tvoří myšlenkový potenciál, motivaci a důvody k politické činnosti této milé malé strany vládní koalice. Její představitel samozřejmě přivítá projev, jeho myšlenky, jejich velikost i velikost jejich vyslovovatele. Tímto způsobem, obrazovkou předaným, možno pokračovat. Ano, můžeme být spokojeni s tím, že jsme nevyslechli nic o věčných časech, nic a socialismu, nic o táboře míru. To vše je prima. Vyslechli jsme i náznaky toho, že nejvyšší představitel státního establishmentu, onoho spolku, který utrácí peníze, jež nepomáhá vydělávat, je si vědom určitého mumlání v podhradí. To vše je v pořádku. Co není v pořádku, je zoufalá formalita tohoto projevu a následné reakce osob, jejichž osobní příklad rozhodně za příkladný považovat nemožno. Projev byl projevem, manželky ústavních činitelů zůstávají nadále příkladně sedět ve správních radách podniků se státní účastí a příklady budou i nadále táhnout. Zajisté bude ještě mnoho projevů, zajisté se v nich bude blýskati duchovní obrodou (cosi takového nám přece před listopadem existovalo i v KSČ) a zajisté se zase za rok, budeme-Ii všichni tak dlouho živi, dostane dalších mouder. Tento 1. leden České republiky byl významný také tím, že ze sedmnácti legionářů, kteří podle zpráv tisku byli živi ještě loňského 28. října, kdy se na ně hlavou státu zapomenulo, se jich čtrnáct dočkalo vyznamenání. Respektive jen třináct. Čtrnáctému už v jeho převzetí zabránila smrt. Také hezký příkladný příklad. TOMÁŠ KRYSTLÍK Posbíráno v zemích českých PRAKTIKY POLICEJNÍHO STÁTU přetrvávají. Jedna z evidencí ministerstva vnitra ČR s názvem „Nápad trestné činnosti“ (jak „nádherná“ je novodobá čeština!) slouží k registraci všech i domnělých pachatelů trestných činů, které se tam ukládají během policejního vyšetřování. Je-li však domnělý pachatel soudem osvobozen, údaje v registru zůstávají, osvobozující rozsudek se neza- znamenává. Neexistuje totiž zákonný, nebo alespoň resortní předpis, který by ukládal povinnost doplnit údaje o definitivní soudní výrok nebo o rozhodnutí státního zástupce o zastavení trestního stíhání. PREMIÉR KLAUS zase krmí obyvatele nesmysly. V časopisu Reflex č. 48/1995: „Stále jsme dotazováni, kdy umožníme občanům Evropské unie standardně se usazovat na našem území. Ale podívejte se: Tyrolsko nedovoluje Němcům, aby si na jeho teritoriu kupovali pozemky. Ani Dánsko nechce, aby si Němci kupovali pozemky na jeho pobřeží.“ Konstatujme jen, že vstupem Rakouska do EU tento problém padl a že dánské zákony, stejně jako německé, výslovně zakazují, aby kdokoliv bránil lidem v přístupu k moři tím, že by získal na břehu pozemek. MINISTR ZEMĚDĚLSTVÍ a předseda KDU-ČSL Josef Lux se rozhodl získat další předvolební bodíky u proti- německy zaměřeného obyvatelstva. Z titulu své funkce zrušil rozhodnutí Okresního pozemkového úřadu v Semilech o vydání lesa v rámci restituce dr. Karlu 30 POLYGON 1/1996 [pageend32]Des Fours Walderodemu, který má trvalé bydliště v ČR i české občanství. K. Wal- derode měl před válkou občanství československé, za války německé a v roce 1947 mu bylo čs. občanství vráceno za jeho postoje během okupace českých zemí. PO NĚKOLIKALETÝCH SPORECH se v polovičce prosince vláda přiklonila k názoru, že by lidé měli vědět, kdo je za éry komunismu udával StB a donášel na ně. Návrh zákona o spří- stupnění archívu StB musí ještě projednat a schválit poslanecká sněmovna. Začer- něny ve svazcích mají být podle vládního návrhu jen údaje o náboženském vyznání a rodinných poměrech všech osob, jejichž jména se v dokumentu vyskytují. Přístup ke svazkům by měl mít každý, kdo byl občanem republiky mezi roky 1948 až 1990. Ze svého svazku si budou moci pořídit libovolný počet kopií. Tzv. LUSTRAČNÍ PROCESY, kdy se bývalí agenti a spolupracovníci StB domáhají u soudu rozsudku, že jimi nebyli, ministerstvo vnitra většinou prohrává. Důvod? Soudy nejsou ochotny jako důkaz uznávat kopii svazku agenta. Originály neexistují, neboť všechny svazky byly převedeny na mikrofiše. Roztomilé, že? ÚŘAD PRO DOKUMENTACI a vyšetřování zločinů komunismu (ÚDV) předložil příslušnému státnímu zastupitelství několik trestních případů s návrhem na obžalobu. ÚDV klade za vinu Ladislavu Máchovovi a Václavu Němcovi ublížení na zdraví s následkem smrti u čihošťského faráře Josefa Toufara v roce 1950. Tentýž trestný čin se týká i Aloise Šedivého a Milana Nováka, kteří v roce 1953 postřelili na rakouském území svého prchajícího kolegu - vojáka Pohraniční stráže. Z rakouského území byl odvlečen zpět a později popraven. V této souvislosti je obviněn tehdejší vojenský prokurátor JUDr. Ján Pješčak za zneužití pravomoci veřejného činitele, neboť vojáky, kteří stříleli po svém uprchlém kolegovi, nalézajícím se již na území Rakouska, neobžaloval, ač podle zákona bylo jeho povinností stíhat všechny trestné činy, o nichž se dozvěděl. Další tehdejší vysoký funkcionář, velitel Pohraniční stráže Ludvík Hlavačka, dokonce navrhl, aby Šedivý a Novák byli vyznamenáni za to, že „hrdinsky nastavili život na rakouském území“. I jeho obvinil ÚDV ze zneužití pravomoci veřejného činitele. Dalším obžalovaným je muž, který zastřelil vězně na útěku z pracovní- ha tábora v Jáchymově. Jaké však bylo překvapení pro ÚDV, když se od státního zastupitelství dozvěděl, že má předané podklady upravit tak, aby mohly být předloženy presidentu republiky k rozhodnutí, zda budou tato trestní stíhání cestou milosti zastavena! Amnestie presidenta republiky z března 1993 praví: "Ukládám generálnímu prokurátorovi, ministru spravedlnosti a ministru obrany, aby mi po přezkoumání předložili k rozhodnutí návrhy na zastavení trestního stíhání... za trestné činy spáchané přede dnem tohoto rozhodnutí... jde-li o... muže starší šedesáti let." A všem stíhaným bylo v březnu 1993 více než 60 let. Aby v roce 1950 se mohl někdo dopouštět trestných činů a nespadat pod dotyčnou amnestii, musel by se narodit po březnu 1933. Avšak v té době by byl nezletilý, tudíž trestně neodpovědný. Jinými slovy: Na všechny, kteří se v této době dopustili trestných činů, se vztahuje Havlova amnestie z března 1993. K té době již hrozilo odhlasování zákona o protiprávnosti komunistického režimu a odporu proti němu, který byl přijat v červenci 1993 a který staví promlčecí lhůty mezi rokem 1948 a 1989. Opět si můžete tipnout. Šlo o přehlédnutí z nedbalosti nebo záměr? V říjnu 1995 vydal vrchní státní zástupce Libor Grygá- rek ÚDV pokyn, že než začne trestně stíhat někoho, na něhož se vztahuje příslušné ustanovení amnestie, musí spis neprodleně předložit příslušnému dozorujícímu státnímu zástupci, aby ten mohl předložit presidentské kanceláři návrh na zastavení trestního stíhání cestou amnestie. ZLOČINNOST V ČR je pod evropským průměrem, na druhé straně patří český stát mezi první tři státy světa v poměru uvězněných osob k počtu obyvatel. Zatímco věznice jsou přeplněny, hlas lidu žádá větší represi. Bude asi nutné změnit trestní sazebník, který dodnes vychází z komunistického pojetí, kde - měřeno léty vězení - život člověka vážil prakticky stejně jako několik zcizených pytlů cementu. SKUPINA OPOZIČNÍCH POSLANCŮ poslanecké sněmovny ČR zaslala hlavám států a poslancům zemí Evropy, USA, Japonska, Evropskému parlamentu a Radě Evropy dokument, v němž je žádají o pomoc při ochraně práv Moravanů a Slezanů v ČR. Praví se v něm, že Moravané a Slezané se od Čechů liší kulturou, povahou a hlavně samostatným historickým vývojem. Poslanci tvrdí, že neustále roste úsilí českých nacionalis- tů o úplné ovládnutí a likvidaci Moravy a Slezska. K M Sf Sf vw o v cro <ro <ro DOPISY VÝPOVĚĎ PŘEDPLATNÉHO POLYGONU Nehodlám pro rok 1996 obnovit abo- nement českého zahraničního časopisu POLYGON a končím jeho odběr. Svoje rozhodnutí jistě nemusím zdůvodnit, ale rád bych jen sdělil, že bych se opět stal abonentem, jakmile časopis zaujme positivní postoj k dnešnímu vedení ČR a kritiku dnes užívanou nahradí kritikou konstruktivní. Vím, jak je těžké napravit 40 let devastace morálky a hospodářství, ale nevzdávám se, ač 711etý, účasti na této významné práci. Můj zájem je pomoci zuboženým lidem, vrátit se k ideálům humanitním, hodnotám charakteru lidí a ukázat možnosti hospodářského rozvoje. Ne nadáváním a vyčítáním chyb, ale poukazem na lepší možnosti. Nepředpokládejme, že lidé chudí duchem zmoudří, když jim vynadáme, ale je možno, že se poučí, když je přijatelným způsobem upozorníme na lepší možnosti... Miloš Steindler, Pratteln VÍCE ANDĚLŮ, MÉNĚ ZVÍŘAT Pod tímto nadpisem vyřkl svou kritiku na redakční praxi Polygonu pan Ant. Jareš z Kanady (Polygon 8/95). Jelikož podobná kritika nemůže být redakci lhostejná, podávám za redakci následující vysvětlení: 1) Příspěvek pana dr. Anděla musel být zkrácen na to nejpodstatnější, protože obsahoval opakovaně historické omyly. Kupř. o osobě generála Jana Syrového, jehož zde nazývá „národním hrdinou z bitvy u Zborová“. Tuto všeobecně vžitou mylnou představu vyvrátil osobně sám generál Syrový při své návštěvě v Litoměřicích, iniciované v roce 1967 plk. Františkem Bímem. Gen. Syrový zde ve vší skromnosti prohlásil, že se bitvy u Zborová nezúčastnil, protože v době jejího konání se právě nalézal v nemocnici, kde se podrobil operaci beznadějně zraněného oka. Rovněž titul „národní hrdina“ nebyl v této souvislosti shledán vhodným k publikování, neboť ten byl zaveden až za POLYGON 1/1996 31 [pageend33]éry komunistické totality jako československá imitace stalinského „hrdiny SSSR“. Návrh na rehabilitaci gen. Syrového a Rudolfa Berana vyšel z iniciativy jejich bývalého spoluvězně z Leopoldova plk. Františka Bíma u příležitosti členské schůze Sdružení býv. polit, vězňů v Cu- rychu, kde tehdejší předseda Sdružení dr. Anděl se ostře postavil proti tomuto návrhu a na adresu Rudolfa Berana doslovně prohlásil, že agrárníka nikdy obhajovat nebude. Tato skutečnost značně snížila morální hodnotu angažovanosti dr. Anděla v této právní věci, k níž teprve s velkým zpožděním našel kladný vztah. Proč se tak stalo, to už patří do jiné kategorie jeho politické etiky. I tento moment byl vzat v úvahu při redakci jeho příspěvku. Tím však jeho zásluhy o obranu práv českého exilu, zmíněné panem Jarešem, nejsou vzaty v pochybnost. 2) „Rozsáhlé exposé“ M. Wahlenové bylo uveřejněno v plném znění proto, že v předchozích číslech upustila od publikování svých příspěvků ve prospěch místa pro příspěvky jiných autorů. Jako kompenzaci za to si vyžádala nezkrácené znění svého článku „Rytíř s kamerou“ (Polygon 6/95). 3) V záležitosti „vendety býv. důst. StB“ A. Žáka zastává curyšská redakce Polygonu (na rozdíl od kanadské) podstatně odlišné stanovisko než nedostatečně informovaná veřejnost. Měl-li snad autor předmětné kritiky redakce v úmyslu diskreditovat osobu A. Žáka kvůli jeho "estébácké minulosti", pak může být ujištěn, že Polygon by byl ze všech tiskových médií tím nejposlednějším, které by vzalo v ochranu zkomporomitovance býv. totalitní éry. V tomto případě však máme naprosto spolehlivé informace o jeho minulosti. Pan Jareš postrádá ve své kritice seriosnost a staví v pochybnost odborné schopnosti zpravodajské služby nejenom švýcarské. O udělení práva asylu pro A. Žáka a jeho rodinu ve Švýcarsku nerozhodovaly výlučně jenom až podivuhodně dobré vědomosti nejenom švýcarských zpravodajců o způsobu jeho býv. služební angažovanosti u StB, ale v neposlední řadě i jednoznačné kladné doporučení, které po důkladném prošetření skutečností zaslalo Sdružení býv. čs. polit, vězňů ve Švýcarsku šéfovi cizinecké policie při ministerstvu spravedlnosti a policie v Bernu. Toto písemné doporučení kladného vyřízení Žákovy žádosti, vlastnoručně podepsané tehdejším předsedou Sdružení dr. Andělem, je ve své podstatě vzhledem k formulaci kritiky redakční praxe Polygonu z pera p. Jareše jakýmsi rozmarem osudu. Za redakci Polygonu: Jaroslav Lambert JAKÁ BOUDA? Od samého počátku sametové éry probíhá skrytý, ale urputný duel: Exil kontra „Staročeši“. Názory jsou různé; tady, že už nejsme exulanti, támhle, že jsme krajané, Češi v zahraničí apod. Pravda je, že domorodci zběha od roudné hroudy natřou, jak jen mohou. A tak si vyřizujeme účty mezi sebou. V zahraničních časopisech se téměř pravidelně objevují stížnosti zhusta oprávněné. Jindy naopak; „ublížený“ („ublížená“) se pohoršuje, i když podstata stížnosti je buď zkreslená, nebo úplně falešná. Stěžovatelé vystupují jako výjimeční vlastenci, na něž běžné předpisy nebo zákony neplatí, kterým je třeba bezodkladně vyhovět. V Polygonu č. 7/95 popisuje pan Milan Dytrych z Mnichova zkušenosti s českou cizineckou policií. Přišel se přihlásit k přechodnému pobytu a byl požádán o vyplnění dotazníčku podobného estébáckému. „A také po mně loudili různé důvěrnosti. Ale nevyloudili. Napsal jsem dopis řediteli cizinecké policie panu Freundovi. Ten mi po čtyřech měsících odpověděl tak, že mi vzal chuť k dalšímu dopisování.“ Jaká to nehostinnost, nedostaví-li se při vstupu do míst, kde byl domov zasloužilého emigranta, uvítací výbor cizinecké policie, případně i s kutálkou. Tuje třeba ihned poslat dopis se stížností prezidentu republiky. Když ten do čtyř měsíců neodpoví, zbývá Mazinárodní soud v Haagu, případně Bezpečnostní rada OSN. V každém případě, i přes případné nechutenství, „hnát to vejš“. Shodou okolností znám pana Karla Freunda osobně. Také jeho úkoly. Vím tedy, jaké jsou (také) jeho problémy. A přes onu známost i já jsem vyplňoval „estébácký dotazníček“. Neboť ze všech světových stran a koutů světa přijíždějí různí „ořežpruti“ a tudíž je třeba o nich něco vědět. Vylouděné důvěrnosti se pak konfrontují s ostatními dostupnými informacemi. Například v „estébáckém dotazníčku", nutném při podání žádosti o americké občanství, loudí i takové důvěrnosti, jak zda jste se nezabýval prostitucí nebo byl v lapáku, jak dlouho a za co. Když vám vezmou chuť k dalšímu dopisování, můžete si postavit betonovou čekárnu a v ní vyčkat na přidělení občanství. Z celého dopisu pana Dytrycha čiší jakási povýšenost a arogance. Poznámka je stylizována s pachutí ironického stylu. Jako kdyby u nás ještě všude seděli esté- báčtí hajzlové, kteří mají na mušce specielně všechny zasloužilé emigranty a exulanty. Ota Rambousek, New York Hurá na cizáka! Když před časem hráči České filharmonie volili v Obecním domě šéfdirigenta, stál u vchodu Ivan Medek a rozdával každému leták, z něhož vyjímám tyto věty: V čele CF stáli vždy češti dirigenti! Z mezinárodního manažerského hlediska je Česká filharmonie akceptovatelná buď s českým dirigentem, nebo s umělcem první mezinárodní třídy! Z hlediska kulturní veřejnosti je zatím český dirigent akceptovatelnější než jakýkoliv cizinec! Jinými slovy: Nevolte toho Němčoura! Dvoutřetinová většina filharmoniků nacio- nálně zapáleného Ivana Medka ignorovala a Gerd Albrecht byl zvolen. Tak vypukla válka. Za českou věc. Za českou kulturu. Za Českou filharmonii s českou hudbou a českým dirigentem. Sudlice hoře! Většina českých médií s veřejnoprávní ČT v čele sedla na šovinistický lep jednomu národnímu buditeli a několika zklamaným laureátům, jejichž z minula zaručené prebendy Evropan Albrecht nebral na vědomí. Ministr kultury (Evropan) také po několika měsících podlehl národnostnímu třeštění a novelizací statutu ČF hodlá šéfdirigenta i v oblasti umělecké podřídit generálnímu řediteli. Tomu řediteli, který píše Othello bez "h" a ještě do nedávna si myslel, že jedním z šéfu ČF byl jakýsi Karel Ančrle. Filharmonici vědí, o čem mluvím. Neděsí mě diluviální existence národních buditelů. Děsí mě hyenismus "kulturních" redaktorů, nevidících si na špičku svého bytostně českého nosu. Mediální štvanice na Evropany mají ovšem v Čechách tradici. Lovci z vlasteneckého tisku uštvali koncem třicátých let Karla Čapka dokonale. Soudobí žurnalisté mají na co navazovat. Čertví, jaké místo na žebříčku světových dirigentů Albrecht zaujímá. Odborníci tvrdí, že pod jeho vedením se typický forte orchestr naučil dokonale zvládnout i piano, že má úplně nový zvuk, ve světě zvýšené renomé, zisky a koneckonců - kvalitu provedení Novosvětské mohli 4. ledna díky obrazovce ocenit i laici. Nicméně ministerstvo kultury šéfdirigentovi oznámilo, že je pro ztrátu důvěry zbaven určitých kompetencí. Řeklo mu to vtipně během španělského zájezdu, což mu určitě přidá na soustředění při prezentaci české muziky v cizině. Gerd Albrecht prý porušil džentlmenské dohody. Proboha s kým? Ač se usilovně rozhlížím, v historických zemích Koruny české džentlmenů jaksi nevidno. Pavel Verner 32 POLYGON 1/1996 [pageend34]POLYGON je časopis dopisovatelů, kteří vidí, slyší a nemlčí. Doporučte jej svým známým. Prodej Polygonu za koruny v České a Slovenské republice nemůže pokrýt náklady spojené s jeho výrobou, protože od tamních zájemců můžeme požadovat pouze takovou cenu, která je doma za podobný časopis běžná. Rozdíl mezi prodejní a výrobní cenou kryjí dobrovolné dary čtenářů a sponsorů. Za sponsoring je pokládán v našem případě dar od 300 SFr. výše. Prozatím můžeme jmenovat pouze jednoho sponsora. Jejím firma AGENTUR PAZDERA, ZÜRICH. Doufáme, že jejich počet vzroste, abychom mohli časopis nabídnout co největšímu počtu "korunových" zájemců. UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra - za rozumné ceny. Volejte +42-2-256806 nebo pište na adr.: J. Plíhal, Mánesova 48 120 00 PRAHA 2 PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PR AHA 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nejvhodnější období k seznámení se s krásami francouzské Riviéry. Od května do října Vás tam přivítají mořské pláže. Že je Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 1/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Tràdgàrdsgatan 2 S-411 08 GÖTEBORG Telefon 031 /130129 HOTEL GARNI Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 ! 44 84 48 Pazdera für Versicherungs-, Finanz-, Unternehmens- und Rechtsberatung; Treuhandbüro sowie HandeT mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá-nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: AGENTUR PAZDERA Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]