ČESKOSLOVENSKÝ PŘEHLED Listopad 1956 Ročník III. Z OBSAHU f • Bouře ve východní Evropě • Úvahy a komentáře • Sociální přestavba Československa • Krise inteligence včera a dnes • Poměry ná československých školách II FREE EUROPE COMMITTEE, INC. 110 WEST 37TH STREET • NEW YORK 19, N. Y. [pageend1]ČESKOSLOVENSKÝ PŘEHLED ROČNÍK III. Listopad 1956 č.11 ČESKOSLOVENSKÝ PŘEHLED vychází měsíčně. — Rediguje a vydává československé oddělení Free Európe Press, Free Európe Committee, lne., 110 West 57th Street, New York 19, N. Y. Na tuto adresu také řiďte veškerou korespondenci. Přetisk dovolen, avšak pouze s udáním pramene: “Československý Přehled, datum”. Příspěvky se nehonorují, rukopisy se nevracejí. nevyžádané Roční příspěvek: USA _ _______ .____ Kanada ----------------- Velká Britanie ------ Francie ----------------- Belgie -- --------------- Norsko -----------— Švýcarsko ____ ____ Německo _________ Austrálie ----------- Argentina ______ _ _ Mexico ----------------- I $ Lst. Ffrs Bfrs Nkr Švfrs DM L. A. Pes. Pes. 3.00 3.00 1,2,0 1000.00 150.00 22.00 13.00 12.00 1,6,0 42.50 26.00 Čtenáři ve Spojených státech a v Kanadě nechť zašlou příspěvek šekem nebo money orderem opatřeným zřetelnou poznámkou “Czechoslovak Review” na adresu Free Europe Press, 110 West 57th Street, New York 19, N. Y. V o- státních případech, jsou-li pochyby o způsobu placení příspěvků, redakce Přehledu ráda poradí jak postupovat. OBSAH Bouře ve východní Evropě - Milován Džilas ...................... 1 Úvahy a komentáře: Třináct dnů, které otřásly komunismem • Václav Karlík 7 Pohled za oponu • Luděk David ......................... 10 O chlebu o svobodě - J. 11 Indická neutralita a demokracie- Zdeněk Slouka ...................... 15 Jeden za všechny - Ivan Herben _ ............... 17 Sociální přestavba Československa - Alois Rozehnal.............. 20 Kříse inteligence včera a dnes - Egon Hostovský ....... 29 Poměry na československých školách (II) - Pavel Korbel ...32 Slovo má režim ...................... 40 [pageend2]BOUŘE VE VÝCHODNÍ EVROPE Milován Džilas Dne 19. listopadu uveřejnil americký časopis The New Leader úvahu o dnešní situaci porobených národů ve východní Evropě. Autorem článku je Milován Džilas, až do roku 1954 po Titovi jeden z nejmocnějších mužů v Jugoslávii. Džilasova úvaha je pozoruhodná jednak tím, že přichází “z druhé strany”, hlavně však jako příznačná ukázka myšlenkového vývoje komunistického intelektuála. S laskavým svolením vydavatelů The New Leader přinášíme překlad téměř celého článku. Vítězstvím národního komunismu v Polsku se započala nová kapitola historie komunismu a porobených národů východní Evropy. Maďarskou národní revolucí započala nová kapitola historie lidstva. Obě události — každá svým způsobem — podávají pronikavé svědectví o vnitřních poměrech ve východoevropských zemích. Jestliže polské události dodaly odvahy nadějím komunistických stran, obzvláště východoevropských, na rovnoprávnost s Moskvou, maďarská revoluce provedla obrovský skok a nastolila otázku svobody v komunismu — čili spíše nahrazení komunistického systému novým sociálním řádem. Jestliže tedy první událost dodala odvahy lidu i jistým komunistickým kruhům, druhá událost posílila lidové masy a demokratické tendence. Ačkoliv k oběma událostem došlo téměř současně, leží mezi nimi celá epocha (vývoje). Změny v Polsku znamenaly vítězství národního komunismu, který jsme v jiné formě viděli již v Jugoslávii. Maďarské povstání je něčím víc — je novým zjevem, který je snad stejně významný jako francouzská nebo ruská revoluce. [pageend3]Krátce, tyto události nastolily (1) otázku dalších možností národního komunismu, (2) otázku nahrazení komunismu jiným řádem — a tím také otázku práv národa, dosud ovládaného komunisty, vybrat si vlastní nekomunistickou cestu vývoje, (3) otázku zahraniční (a v mém názoru také vnitřní) politiky sovětského režimu. •» *- *■ Jugoslávské zkušenosti by nasvědčovaly tomu, že národní komunismus není schopen překročit hranice komunismu jako takového, že nemůže zavést takové změny, které by pozvolna komunismus přetvářely a vedly ke svobodě. Zdá se, že národní komunismus se může toliko odtrhnout od Moskvy, ale pak vybudovat v podstatě totožný komunistický řád jen s rozdíly v národním tempu a cestě. Ovšem — nebylo by větší chyby nežli aplikovat tyto jugoslávské zkušenosti na všechny země východní Evropy. Jugoslávský odboj proti Moskvě v roce 1948 byl umožněn především tím, že během bojů proti cizí okupaci došlo k revoluci. Během této revoluce se vytvořil nezávislý komunistický stát spolu s novou třídou komunistické byrokracie. Ani jedna východoevropská země však takovou třídu byrokracie neměla, protože tamnější komunisté dostali moc z rukou sovětského režimu. Proto se tam také nevytvořila sjednocená, nezávislá komunistická byrokracie. Proto také existovaly a existují základní rozdíly mezi jugoslávským národním komunismem a východoevropskými zeměmi, i když jejich společnou notou je požadavek rovnoprávnosti s Moskvou. * * * Svým příkladem a iniciativou svých vůdců sehrála Jugoslávie nezbytnou a důležitou úlohu v počátcích přechodu východoevropských zemí k národnímu komunismu — ale jen v počátcích. Jako cenu za usmíření s Bělehradem byla Moskva nucena výslovně uznat rovnost s Jugoslávií i její “nezávislou cestu k socialismu”. Tím také hluboká nelibost východoevropských zemí nalezla “právní” možnosti výrazu. Sice omezené, ale sankcionované protesty proti nerovno- právnosti s Moskvou se pak počaly otáčet — a v Maďarsku se zvrátily — do protestů proti samotnému systému. Jugoslávie podporovala tuto nespokojenost, pokud byla vedena komunisty. Ale obrátila se proti ní — jako v maďarském případě — jakmile nespokojenost zašla dál. Proto se Jugoslávie zdržela hlaso- 2 [pageend4]vání v Bezpečnostní radě Spojených národů v otázce sovětské intervence v Maďarsku. Tam se také ukázalo, že jugoslávský národní komunismus ve své zahraniční politice nebyl s to se odklonit od svých úzkých a byrokraticky-třídních zájmů, a že dále byl ochoten povolit i v oněch zásadách rovnoprávnosti a nevměšování, na kterých byly založeny všechny jeho úspěchy, dokud sám s Moskvou bojoval. Tento případ Jugoslávie ukázal, jaké je zaměření národních komunistů v domácí i zahraniční politice — určil tedy hranice, kam až jsou ochotni jít. Ovšem, mezi ochotou a možnostmi je rozdíl. • * a Ve všech těchto věcech Moskva se svými imperialistickými chutěmi není ovšem trpným pozorovatelem, nýbrž aktivním účastníkem. Aby se vyhnula povstání v Polsku a získala čas, povolila tam národnímu komunismu. Gomulkův vzestup k moci nebyl jen výsledkem úsilí polských komunistů. Do větší míry představoval kompromis mezi Moskvou a rozbouřenými masami polského lidu. Když se Gomul- kovi dostalo od Moskvy nezávislosti, učinil historický krok kupředu. Ale s polovičatými reformami se brzy ocitne před dilemmatem, které Moskva předvídá. Bude se muset rozhodnout mezi vnitřní demokracií, jež se stala neoddělitelnou od požadavku naprosté nezávislosti na Moskvě, a mezi pouty k Moskvě, která jsou nezbytná pro udržení komunistického monopolu moci. Události v Maďarsku jen urychlily příchod tohoto dilemmatu, jemuž Gomulka neunikne. Vítězství národního komunismu v Polsku neznamená konec, nýbrž počátek dalších neshod a konfliktů uvnitř země a 8 Moskvou. Je těžké říci, zda národní komunismus v Polsku zvolí svobodu a nezávislost či totalitu a závislost na Moskvě. Bezpochyby mnozí komunisté v Polsku nebudou váhat rozhodnouti se pro svou zemi a pro svobodu. Jak znám Gomulku, který je neobyčejně čestný, statečný a skromný, jsem přesvědčen, že on sám nebude dlouho na vahách, bude-li muset volit. V Maďarsku ovšem jsou tyto vnitřní konflikty překonány. Nejen že zmizela tak zvaná stalinská garda, ale komunismus jako takový byl odmítnut. Moskva se nejprve snažila zakrýt své vměšování tím, že Nagyovým prostřednictvím přivedla k moci národní komunismus. Ale Nagy mohl nastolit národní komunismus jen s pomocí sovětských bajonetů — a tam hrozil komunismu konec. Když měl posléze Nagy volit mezi sovětskou okupací nebo národní nezávislostí, rozhodl se 3 [pageend5]statečně obětovat stranu a komunistickou moc — jež už byla rozdrcena — ve prospěch své vlastní země a svobody. Poněvadž také cítil dvojakost moskevské hry, žádal o stažení sovětských oddílů, vyhlásil maďarskou neutralitu a požádal o ochranu Spojených národů. Jeho vláda — až do toho okamžiku nevýznamná — se stala symbolem národního odporu. Moskva už nemohla déle zachránit maďarský komunismus. Měla nyní na vyhranou: buďto opustit Maďarsko nebo je obsadit. Imperialismus tedy sňal poslední “socialistickou” masku. Kdyby byla maďarská revoluce přinesla nejen politickou demokracii, ale současně zachovala společenskou kontrolu těžkého průmyslu a bankovnictví, byla by vykonávala nesmírný vliv na všechny komunistické země včetně Sovětského svazu. Byla by nejen prokázala, že totalita je zbytečná jako prostředek ochrany dělníka před vykořisťováním (ochrany “socialistického budování”) ale prokázala by také, že totalita je pouhou výmluvou pro vykořisťování dělníka novou byrokracií a novou vládnoucí třídou. Moskva ovšem bojovala proti maďarské revoluci nejen pro vnější, ale i vnitřní důvody. Stejně jako jugoslávská revolta odhalila moskevský imperialismus vůči komunistickým zemím, tak maďarská revoluce hrozila odhalit, že sovětský vnitřní pořádek je jen totalitní vládou nové třídy vykořisťovatelů — třídy stranické byrokracie. Kdyby byla maďarská revoluce zachráněna od sovětské intervence, bylo by opravdu přetěžké pro Moskvu zastírat její vnitřní potíže zahraničními výboji a “světovým posláním”. Sovětský řád by byl vbrzku omezen na své vlastní národní hranice, a v nich by občané byli nuceni uvažovat o svém postavení a osudu. A nejen občané, nýbrž i vůdcové. Byli by se museli rozestoupit do skupin, které by již nemohly provádět vzájemné čistky ve svém uzavřeném okruhu, nýbrž by byli nuceni se ucházet o veřejnou podporu. Tím by započal nový (obrodný) proces také v Sovětském svazu. * # * Moskva a všechny ostatní komunistické režimy — každý svým způsobem — stojí tváří v tvář nebývalému dilemmatu. Komunistické režimy východní Evropy se musí začít odtrhávat od Moskvy nebo se stanou ještě závislejší. Žádná z těchto zemí — ani Jugoslávie — se nevyhne této volbě. Ale v žádném případě nelze toto široké proudění zastavit — ať již jde ve šlépějích jugoslávsko-polského vzoru či maďarského či nějakého jiného, který spojuje oba. •1 [pageend6]Názor, že tyto proudy musí být v Bulharsku a Rumunsku pomalé, protože tam není silné třídy dělnictva, se mi zdá být pochybený. V těchto zemích je rolnictvo hluboce národně uvědomělé, a jakmile jednou proces začne, může mít rolnictvo důležitější úlohu nežli v Maďarsku. V Československu i přes pokrokovost třídy pracujících se dosud žádný pohyb nevytvořil. Ale jakmile se tak stane, půjdou věci pravděpodobně dále než šly v Maďarsku. ■ Šř * Nikdo nemůže přesně předpovědět, jakým směrem se posléze Moskva dá. V tomto okamžiku hraje na dvě strany: slovy uznává národní komunismus, současně jej však podlamuje, protože se nevzdává své nadvlády a imperialismu. SSSR přirozeně falešně líčí své vměšování a nátlak v porobených zemích jako “pomoc” a “bezpečnost” komunismu. To však hraje jen malou úlohu v jeho činech. Moskevská politika vůči komunistickým zemím zřejmě svědčí o vůli odporovat rozpadu (sovětského) impéria, zachovat vedoucí úlohu sovětského komunismu — tedy o vůli, která se projevuje v úsilí Moskvy použít národního komunismu jako kamufláže pro její imperialistickou, výbojnou politiku. Všechny tyto činy však zaplétají Moskvu nejen do vnějších potíží, nýbrž současně i do vnitřních konfliktů. Můžeme s jistotou prohlásit, že existuje rozkol mezi sovětskými vůdci, a že i ta nejreakčnější a nejimperialističtější skupina (t. zv. sta- linci) trpí nerozhodností. Vliv této skupiny dnes převažuje, zejména pokud jde o východoevropské země. Ale to neznamená, že ona druhá skupina je pro nezávislost těchto zemí. Rozdíly spočívají v metodách: zda použít starých armádních a policejních metod (metody stalinského imperialismu) či nových, v nichž hospodářské a politické prvky by měly převahu. Pokusy zavést nové methody vedly k polskému případu; návrat ke starým methodám vedl k Maďarsku. Obě methody, jak se prokázalo, jsou neúčinné. Odtud ony rozpory a konflikty v SSSR. Váhání, duplicita, ideové a politické různice, nedůslednost v me- thodách, změny stanovisek a trvalé, horečnatě naléhavé úsilí držet si posice — to všechno odhaluje rozkoly a boj uvnitř vedoucí skupiny v Sovětském svazu. Zdá se, že lze očekávat další změny uvnitř této skupiny, které budou mít ohromnou důležitost jak pro SSSR tak i celý ostatní svět. Není pochyb o tom, že ostatní svět — snad poprvé od té doby, co se bolševici zmocnili vlády — může přímo a kladně ovlivňovat směr 5 [pageend7]těchto změn. I přes potlačení vývoje v Maďarsku může Moskva jen zpomalit procesy změn. Nemůže je však natrvalo zastavit. Krisc vypukla nejen mezi SSSR a jeho sousedy, ale přímo uvnitř komunistického řádu. Národní komunismus sám je produktem této krise, i když je jen fází ve vývoji a v odumírání soudobého komunismu. Dnes už není možné zastavit boj lidu východní Evropy za nezávislost, a jen 8 velkou námahou lze zastavit jejich boj o svobodu. Tyto dva boje se postupně stávají jedním. Jestliže moskevský imperialismus je poražen a odvrácen od válečných dobrodružství, SSSR sám projde značnými vnitřními přeměnami. Neboť jakkoli je komunismus ve vnější formě omezen na národy, v podstatě je komunismus jeden a týž, se stejnými historickými kořeny a stejným posláním. Události v jedné komunistické zemi se nutně promítají do všech ostatních komunistických zemí — jako v jednom živém organismu. Stejně jako jugoslávský komunismus po odtržení od Moskvy započal krisi sovětského imperialismu — tedy zrod národního komunismu — tak revoluce v Maďarsku znamená počátek obecného konce komunismu. Jako při všech jiných velikých a rozhodných dějinných událostech, maďarští bojovníci za svobodu, zápasící o své bytí a o svou zemi, snad ani nedohlédli, jak epochální čin započali. Svět byl zřídka kdy svědkem tak bezpříkladné jednoty lidových mas a takového hrdinství. Jednota lidových mas byla tak silná, že se zdálo, jako by nešlo o občanskou válku, že se zdálo, jako by vládnoucí třída nikdy nebyla existovala, ne jen to, že byla smetena přes noc. A. heroické nadšení šlo tak vysoko, že chlapci a děvčata s holýma rukama zastavovali tanky intervencionistů, kteří se snažili potlačit jejich svobodu a ujařmit jejich zem stejně jako kozáci Nikolaje I. v roce 1848. Tyto události se pravděpodobně nebudou opakovat. Ale maďarská revoluce ukázala cestu, po které budou následovat dříve či později i ostatní komunistické země. Rána, kterou maďarská revoluce zasadila komunismu, se nemůže nikdy plně zahojit. Všechno jeho zlo a slabosti — v podobě sovětského imperialismu i v podobě zřetelně násilnického řádu — se nahromadily na těle Maďarska, a tam byly vyříznuty rukou maďarského lidu jako hnisavý vřed. Nemyslím, že osud maďarské revoluce cokoli mění na jejím významu pro osud komunismu a světa. Světový komunismus nyní stojí před bouřlivými dny a nepřekonatelnými překážkami, a lid východní Evropy zase před novým hrdinným zápasem za svobodu a nezávislost. [pageend8]ÚVAHY A KOMENTÁŘE TŘINÁCT DNÍ, KTERÉ OTŘÁSLY KOMUNISMEM Václav Karlík I když je člověku zatěžko hovořit o posledních událostech za železnou oponou bez hořkosti a studu nad tím, že svobodný svět nezabránil potlačení už vítězné revoluce maďárského lidu, je přesto prvním příkazem politického rozumu zamyslet se nad nově vzniklou situací a vyvodit z ní — pokud je již teď možno — obecnější závěry. V této poznámce není místa pro úvahu, do jaké míry sovětský zásah v Maďarsku poškodil vyhlídky mezinárodního komunismu ve světě. Ačkoliv vlna odporu k nové ukázce bezohledného imperialismu Moskvy vskutku proběhla celým světem a nepochybně zasadila vážnou ránu sovětským politickým ziskům z nedávné doby, nelze přehlížet starou zkušenost, že neutraliste a tichošlápkové všech národností se obdivuhodně snadno dovedou vracet k spřádání svých pavučin, obzvláště cítí-li — jako dnes — nerozhodnost na místech, která chtějí vést. Britsko-francouzská akce v E- gyptě a její časování, tápavost americké politiky, dvojí loket a pomalé mlýny Spojených národů představují další činitele, poněkud ochlazující každý optimismus. Je proto prvním úkolem rozebrat, co se změnilo v situaci a vývoji siločar uvnitř sovětského bloku — zcela podle těch západních karikatur, na nichž je Chruščev zobrazován jako kro- titel, satelité jako lvi, kteří náhle začínají odpírat poslušnost, a železná opona jako klec, za kterou je pravděpodobně místo pro Západ, aby pozorně a se zdrženlivostí korektního diváka sledoval události. K tomuto rozboru satelitních silokřivek přispěla dvěma cennými dokumenty Jugoslávie. Jde především o článek Milovaná Džilase, otištěný v čele této publikace, a o řeč Josipa Tita. Oba dokumenty se vzájemně doplňují. Tito znovu a jasněji než kdykoliv předtím vymezuje posici “národního komunisty”, Džilas promýšlí její důsledky pro komunisty i lid všech satelitních zemí, Jugoslávie a SSSR. Tito je komunista v čele komunistického režimu; Džilas má oproti němu tu výhodu (i když ho prozatím přivedla do vězení), že může domýšlet důsledky nedávných událostí bez ohledu na to, zda tím prorokuje obtíže nebo pád dnešního jugoslávského režimu. O Nagyovi řekl Ti- [pageend9]to: “Kdyby vláda Imre Nagye byla bývala energičtější, kdyby ... se byla postavila pevně na odpor reakci a tak dále, snad by se věci byly vyvinuly správným směrem a nebylo by došlo k intervenci sovětské armády”. A o kus dále: “Co je menši zlo: chaos, občanská válka, kontrarevoluce a nová světová válka, nebo intervence sovětských vojsk, jež jsou v zemi? To první je katastrofa, a to druhé je chyba. Je však samozřejmé, soudruzi, že zachránilo-li to druhé socialismus v Maďarsku, můžeme říci — ačkoli jsme proti intervenci — že sovětská intervence byla nutná”. Jinými slovy: Nagyova úloha — jako má být podle Tita úloha každého “národního” komunisty, byla především udržet komunistický režim. Je-li tento režim v nebezpečí, pokládá Tito za správné, jestliže jej oddíly sovětské armády pomohou udržet i proti vlastnímu lidu. Zde je ona mez “národního” komunismu, na kterou Džilas klade svůj kritický prst. Jako theorie satelitních pod- vůdců, kteří by nejraději chtěli zredukovat tváře moskevských nadsoudruhů na plakáty nošené v májovém průvodu, “národní” komunismus je jen přechodná fáze na cestě k úplnému pádu toho, čemu se říká lidová demokracie — tím spíše, že i “národní” komunista potřebuje záruky, že v případě potíží mu moskevští nadsoudruzi pomohou i proti jeho lidu. Mezi Titem a “národními” komunisty jinde je ještě jeden rozdíl: dostal-li se Tito k moci z valné části vlastní silou, potřeboval již na příklad Gomulka (a také dostal) podporu mnohem širších vrstev a Nagy se vrátil k moci až na vlně lidového povstání. Ná- Z rozhlasového projevu kardinála Mindszentyho, vysílaného svobodným radiem Kossuth a Gyor. “Potřebujeme uskutečnit nové volby — bez jakéhokoli zneužívání — při kterých každá strana může kandidovat. Volby by se měly konat pod mezinárodní kontrolou. Já jsem a zůstávám nezávislý na jakékoli straně a pro svůj církevní úřad také nad stranami. Ve své pravomoci však varuji každého Maďara po těchto krásných dnech jednoty, aby nepopustil uzdu stranickému boji a neshodám. Tato země nyní potřebuje mnoho věcí, ale potřebuje především co nejméně stran a co nejméně stranických vůdců. V dnešní době politika je vůbec otázkou druhořadou. Národní bytí a každodenní chléb jsou naše starosti . . . Musím se také dotknout praktického rámce těch věcí, jež se mají vykonat, neboť žijeme v ústavním státě, ve společnosti bez tříd a rozvíjíme dále to, čeho jsme demokraticky dosáhli. Jsme pro soukromé vlastnictví omezené správně a oprávněně sociálními zájmy, a chceme být zemí a národem s duchem přísně kulturně-národním. To je, co si přeje všechen maďarský lid. Jako hlava katolické církve v Maďarsku prohlašuji — právě tak, jak to učinil biskupský sbor ve svém společném dopise v roce 1945 — že my nejsme v oposici proti zaměření dřívějšího pokroku a že i nadále toužíme po zdravém vývoji na každém poli”. 8 [pageend10]rodní komunismus, říká v podstate Dži- las, přestal být palácovou revolucí shora; stal se první fází lidového boje za svobodu od komunismu. Neboť lidu, bez jehož podpory nemá dnes ani národní komunismus velké vyhlídky, nej- de o udržení režimu, a dříve nebo později se bude musit každý národní komunista s tímto lidem vyrovnávat. Opakujeme s Džilasem: důraz je na “první fázi”. Další vývoj je nezadržitelný: Džilas poukazuje na to, že chruščevov- ská methoda zastavit jej politickými a hospodářskými ústupky selhala v Polsku, a stalinská methoda holé moci selhala v Maďarsku. Někdo se může zeptat, jak to, že v Maďarsku selhala, když se přece Sovětům podařilo zlomit ozbrojený odpor. Avšak po prvé v dějinách byla komunistická země ochromena generální stávkou.Před- stavme si sovětského tankistu, který se svými padesáti tunami oceli hlídkuje kdesi na nároží maďarské ulice a vidí, že dělníci stojí na dvoře továrny a odmítají pracovat. Jeho padesát tun ocele může rozstřílet továrnu na padrť a zabít desítky dělníků, ale nemůže je donutit k práci. Jak se dívá tento sovětský voják na úřední vysvětlení o "‘fašistickém puči”, jak se ho dotkne poznání o účinnosti generální stávky? Jak bude uvažovat o účelnosti své oběti, aby ze “socialistické akumulace” mohl být postaven jeho tank, co bude vykládat svým doma, až se se svými 200 tisíci nebo ještě více druhy zase, vrátí do Ruska? A ještě něco. V Maďarsku, které nebývalo tradiční zemí socialismu, protikomunistická revoluce nevyhlásila návrat k maďarské obdobě “předmnichovské republiky”, jak se to snažil tvrdit československý režim. Je dost zpráv, podle kterých komunisté, pokud se nezpronevěřili lidu, byli přibráni za členy revolučních rad. Je dost zpráv dosvědčujících, že většina maďarských občanů a stávkujících dělníků byla nejen rozhodnuta udržet všechny sociální vymoženosti, jež za takové pokládali, ale i považovat komunisty za jednu z politických stran a svěřit rozhodnutí o jejich příštím vlivu a moci svobodným volbám. Dokonce i zrádce Kadár přiznal, že “dělnická moc může být ohrožena nejen kulkami, ale i hlasováním”, a připustil, že komunisté mohou být ve volbách poraženi. Tu, jak důrazně připomíná Džilas, se ukazuje, že totalitní systém není nutný jako ochrana dělníků před vykořisťováním — neboli jak bylo nedávno řečeno v rozhlase Svobodné Evropy, k tomu, aby byl “vybudován” most, není třeba odstranit svobodu ve vesnicích na obou březích řeky. Je jenom příznačné, jak usilovně se československý režim snažil tuto věc zakrývat, jak zamlčel generální stávku, jak překroutil úlohu maďarského dělnictva v revoluci a maloval obrázky horthyovské restaurace s velkostatkáři, fabrikanty, vypasenými buržousty a kožichy na chodbách budapešťského parlamentu. A je neméně příznačné, jak tento režim nyní harcuje do boje proti heslu o “komunismu bez komunistů” — to jest přesně o otázce, že máme-li mít v zemi sociální vymoženosti, proč u všech hromů musíme k tomu mít stalinský režim? Džilas ve svém rozboru potvrzuje mnohé z toho, co v průběhu doby přinesly úvahy na stránkách tohoto časopisu. Komunismus, ať už stalinský nebo jiný, nemá v našich zemích budoucnost, a rozklad uvnitř jeho vlastních řad je první fází jeho úplného rozvratu. V této věci postoupil vývoj díky Polsku a 9 [pageend11]Maďarsku o takový kus, jaký ještě před rokem, byl sotva myslitelný. O “vymoženostech” lidové demokracie provedl maďarský lid svoje hlasování. Výsledek je takový, že chce-li nový loutkový režim a Moskva obnovit jakýs takýs pořádek v zemi, musí postavit jednoho ru- doarmějce za každého dělníka a do každého místního národního výboru dosadit gramotného četaře Rudé armády. Anebo — Sověty budou muset zajít velmi, velmi daleko v tom, aby vyhověly představám maďarského lidu o vymoženostech, které si přeje. V Československu může stalinský režim ještě dělníkům a lidu namlouvat, že za relativně vyšší životní úroveň vděčí jen a jen “generální linii” KSČ, a že prý není jiné alternativy než návrat k fabri- kantůrn a velkostatkářům předmnichovské republiky, kteří “svému psovi dali spravovat zuby až ve Vídni”. V Polsku se vývojová fáze “národního komunismu” už uskutečnila, režim však ještě stojí před úlohou vyrovnat se s lidem který podporoval jeho nástup k moci. V Maďarsku tato první fáze už byla překonána a jde nyní o celonárodní hnutí za svobodu. Sovětští vojáci, vyslaní potlačit toto hnutí, již ukázali některé znaky politického myšlení a nespolehlivosti. Nevíme-li přesně, jaké debaty vede užší kroužek v Kremlu, můžeme být celkem jisti, že dřív nebo později v nich přijde na přetřes nebezpečí, že se satelitní nákaza může přenést i na obyvatelstvo sovětské vlasti “socialismu”. Střední a východní Evropa už dávno není tou zahrádkou, na které si mohl Kreml podle libosti pěstovat to, co chtěl mít zítra k obědu, anebo zaorávat záhony, které se mu nepovedly. Situace dnes vypadá docela jinak než před rokem nebo dvěma, a není nej- menší opory pro tvrzení, že věci zůstanou tak, jak jsou dnes. Stalinci v Praze a Bratislavě se v celé této šlamastice zachovali celkem mazaně, i když po čtyři dny nejistoty, zda Sověty opravdu dovolí pád režimu v Maďarsku a rozvěšení zkompromitovaných komunistů po kandelábrech, se jim notně roztřásla kolena. I když si zatím vzájemně poklepávají na ramena, že tentokráte to ještě dobře dopadlo, člověk si dovede představit otázku, která se jim dotěrně vtírá v jejich nestátnických chvílích a bezesných nocích. Tato otázka zní-. Jak dlouho ještě? POHLED ZA OPONU Luděk David Dva dny po začátku maďarské revoluce tvrdilo Rudé právo, že v Maďarsku “už se život vrací do normálních kolejí”. Pak se ještě mnoho dálo na ulicích Budapešti, ale za deset dnů Rudé právo opět tvrdilo, že “život se vrací do normálních kolejí”. Nevrací se, nemůže se vrátit. To jen stalinští ideologové chtějí přeskočit svůj vlastní stín, utvrdit se v sebeklamu, že se vlastně nic nestalo, že je možno vrátit se bezostyšně k dennímu pořádku. Podle toho se patrně chystají prohlásit rozstřílení a vypáleni Budapešti za menší technickou závadu, desetitisíce mrtvých, kteří padli v boji proti patnácti sovětským divisím, snad za oběti španělské chřipky, vylíčit další desetitisíce mladých, deportovaných v doby tčácích na Sibiř jako rekreanty odjíždějící na Krym, tisícové zástupy uprchlíků snad za vládou subvencované turisty. Ale jako toto všechno je absurdní a neproveditelné, tak beznadějný je i pokus stalinistů vrátit Maďarsko tam, kde by- 10 [pageend12]lo před 23. říjnem. Konečně — co se stalo, je předmětem hlubokého přemýšlení i pro nás. Jde především o revisi politické situace za železnou oponou i před ní, o přiblížení našeho myšlení k tomu, co je dáno dnes a zítra v zemích, směřujících k svobodě. Jde zejména o nové zhodnocení významu a positivní síly nacionalismu. Při veškerém respektu a sympatii k myšlence evropské federace třeba uznat, že nikoli evropské ideály, nýbrž národní verše Petofiho, psané před sto lety, rozhodily jiskry revolučního nadšení mezi mládež. Základním poutem společenství v akci nebylo ani třídní vědomí proletariátu ani evropanství, nýbrž vědomí národní pospolitosti. Ze všech sil, které pracují na podemletí sovětského impéria, nacionalismus se zdá být složkou nejpůsobivější. I tady jde však o vlastenectví nové, ne- poplatné ve všem všudy tradici někdy pochybené. Tak se stalo, že ačkoliv znak, který přijali revolucionáři z doby předválečné, obsahuje i znak Slovenska, revoluční vysílačka v Miškolci ujistila slovenské posluchače, že nezastává starý revisionistický program a respektuje stávající československé hranice. A ještě něco: obnovená národní hrdost a vůle po svobodě hledá přátelství národů stejně smýšlejících a stejně jednajících. Je věru symbolické, že maďarská revoluce vznikla z demonstrace studentů, manifestujících svou solidaritu a sympatii se statečným postupem Poláků. Včerejší otroci si spolu rozumějí daleko lépe než s váhajícím a rozpolceným Západem. Neintervenční stanovisko k sovětské agresi patrně jen posílilo v porobených zemích vědomí, že v zápase proti Moskvě musí spoléhat jen sami na sebe a na společenství s jinými otroky — snad i s oněmi v uniformách sovětské armády. Takové uvědomění je snad bo lestné, ale zdravé. Mnohá klasická dě- lítka padla v dramatu maďarské revoluce — mezi nimi i mechanická představa, že každý komunista je jednou pro vždy služebníkem Moskvy a úhlavním nepřítelem demokratických sil. Maďarskou revoluci v konečné fázi úspěšně vedl komunista Nagy. Spolu s ním bojovali na straně revoluce mnozí komunisté — vojáci, dělníci, studenti. Dě- lítko stranické příslušnosti ztratilo smysl, protože už před tím u většiny z nich odumřelo vědomí stranické příslušnosti a legality režimu. Všechny složky provisorních revolučních orgánů, i ty nejkonservativnější, se shodly na zachování základních zdravých prvků sociální struktury, na rozvíjení sociální spravedlnosti. Četli jsme, že rolníci rozpustili družstva a rozdělili si půdu, ale že resolutně oznámili, že la- tifundie se vracet nebudou. Četli jsme, že dělníci ustavili revoluční dělnické výbory a převzali správu závodů. Nikde však k ustavujícím schůzím nesvolali správní rady bývalých akcionářů. Státní kapitalismus byl vyhozen, ale předválečný kapitalismus nebyl pozván zpět. O CHLEBU A SVOBODĚ: DVĚ POZNÁMKY J. V. Drama maďarské revoluce pochopitelně zatlačilo do pozadí světové pozornosti vše, co se předtím událo v Polsku, podobně jako letošní polské události zastínily vše, co se bylo událo v předchozích letech kdekoli v sovětské části E- vropy. Od okamžiku maďarského výbuchu jsme četli a slyšeli zmínky o předchozích polských událostech většinou 11 [pageend13]jen. když komentátoři shledávali nápadný rozdíl mezi oběma případy, nebo když se z ozvěn polského tisku a rozhlasu na maďarské události usuzovalo na skutečnou míru nového ducha v orientaci Gomulkova režimu. Přesto bude třeba se znovu vrátit k důkladnějšímu rozboru i polských událostí, jakmile západní vlády a žurnalistika začnou soustavněji formulovat nový, realističtější postoj vůči středoevropským otázkám. Přitom jistě neujde novému a pečlivějšímu zhodnocení ani motivace červnové revolty v Poznani. A tu, na rozdíl od pozdějšího Gomulkova boje o varšavské politbyro, se ob jeví daleko větší podobnost spíše než rozdílnost s motivací maďarské revoluce. “Chléb a svoboda” se ustálilo v západním a zejména americkém tisku jako standardní označení poznaňské revolty. Mluvilo a psalo se o “bread-and-freedom riots”, s významným důrazem na pořadí oněch dvou požadavků. To však neznamená, že bychom měli natrvalo zavírat oči nad skutečností, že v Poznani tomu bylo spíše naopak. Heslo “chléb a svoboda” bylo ovšem možno číst na některých standartách v demonstračním průvodě. Byly to standarty, o nichž je dnes známo, že byly připraveny předem pro případ, že by bylo třeba bránit se stávkou proti zpupnosti, s níž ještě tehdy varšavská vláda odmítla účinně jednat s delegaci z továrny Zispo. Pozorovatel, který byl poučen o současné situaci na frontě mezi režimem a lidem v satelitních zemích, však nemohl nevědět, že protest proti “byrokratickým nepořádkům” v hospodářství bylo cosi, co bylo úředně a výslovně dovoleno v daném údobí a co tedy mohlo sloužit jako poměrně bezpečný “právní” začátek protestu proti věcem jiným, nedovoleným. Dnes se zdá být zřejmé, že to byla cesta, jak a proč začala demonstrace právě v lokomotivce Zispo a jak se dostal “chléb” — ač i jinak jistě bolestně chybějící — na první místo hesla na standartách, s nimiž průvod vyšel do ulic. Avšak jakmile se tichý, dalo by se říci petiční, pochod dělníků změnil, díky policii v otevřenou revoltu bez taktických zábran, tu poznaňští dělníci nezaútočili ani na pekárny, ani na exklusivní komisařská lahůdkářství, ba ani ne na ředitelství továren, která přece vládnou mzdovými fondy a tedy chlebem v onom širším slova smyslu. Právě naopak-, akce dělníků okamžitě směřovala jednoznačně proti objektům, jež jsou typické pro vládu nad svobodou — útok šel proti velitelství politické policie, proti věznici, proti rozhlasovému rušiči vysílání ze svobodného světa — vesměs akce, jež byly vedeny čímsi více než kručícím žaludkem a zlobou nad nízkými mzdami. Většina západních novinářů však, přes tyto skutečnosti, zvolila důsledně cha- rakterisovat motivaci poznaňských událostí pořadím “chléb” a svoboda” a vyvozovala z tohoto pořadí závěry o prý v podstatě hospodářské povaze sporu dělnictva s režimem. Při dnešní obecné a úřední náladě si musíme být vědomi, že kdyby tyto závěry byly pravdivé, představovaly by možnost jaksi nadějnější a mnohem méně náročnou na demokratické politické svědomí a akční risiko. Je známo, že ve věci demokracie a svobody v porobených zemích se západní strategie v posledních letech výslovně vzdala pomyšlení na jakoukoli přímou, kladnou akci. Ti, kdož v červnu z Poznaně zavolali po svobodě, nemohli tedy za dané situace čekat odpověď jinou než ozvěnu vlastního hla- 12 [pageend14]su — třeba jistě nečekali ozvěnu, v níž slova budou obrácena. Jakákoli účinná, nejen formální, sympatická akce se strany západu by se byla ihned zdála krokem, z něhož dnes pro každého západního politika čiší pach vodíku, stroncia a kobaltu. A to je pach, který pro mnohé snadno přehluší pach útisku a diktatury. Avšak s chlebem a hladem, to je jiná, to už je daleko krotší záležitost. Ve věcech chleba je otevřena celkem bezpečná možnost politického pohybu a gesta. Hladovost je situace, kde náprava je věcí poměrně snadnou, alespoň ve srovnání se situací ve věcech diktatury a svobody. Hlad po chlebu a po všem, co se za tímto tradičním symbolem skrývá, to je něco, co konec konců může i komunistický režim jakž takž řešit. A nemůže-li, pak je možno mu to celkem beztrestně hlasitě vyčítat, pro to komunistická vláda ani nehne vojákem. Ve věci hladu a chleba lze západu dokonce sáhnout i k mezinárodní akci: lze třeba nabídnout dar přebytečného obilí a zaznamenat pak tak zvané morální vítězství, ať už komunisté nabídku zamračeně přijmou či uraženě odmítnou. Toto všechno se zdají být celkem pochopitelné důvody — proč přezdívka “chléb a svoboda” se tak rychle, a s tak nápadným důrazem na prvenství požadavku “chleba”, ujala v politickém slovníku pro vše, co se v Poznani v červnu stalo. Výpovědi a vůbec celý ráz pozdějšího soudního řízení však ukázaly poznaňský případ v poněkud odlišném, pravděpodobnějším světle, a to i v západním zpravodajském podáni. I v něm jasně vynikl požadavek svobody jakožto motiv rozhodně vedoucí, ač ovšem ani tlak hospodářské bídy lidových vrstev, včetně drobných komunistů, nijak nezmizel s obzoru. V celku se zdá být zřejmé, že tedy z Poznaně do Budapešti bylo daleko blíže, než bylo na západě obecně patrno ve chvíli, kdy se maďarská revoluce za svobodu rozpoutala a kdy západní pozorovatelé měli přirozenou snahu porovnávat s maďarskými událostmi daleko spíše bezprostředně předcházející Gomul- kův převrat v politbyru než poznaňskou lidovou revoltu, co do rozsahu mnohem menší maďarské a čtyři měsíce starou. « Podobně třeba se vracet, při rozborech nové situace v satelitních státech, k poznaňskému soudu nad vybranými obětmi policejního zátahu po červnové revoltě. Dnes už ovšem i tento soud byl odsunut do pozadí tím, že Gomul- kův režim okázale nařídil přezkoumání původní obžaloby — v praxi asi její “Sovětská vláda, která se po léta odívala jako šampión svobody, se dnes utekla k divošskému vraždění v Maďarsku, aby donutila národ k po- volnosti. Ale svět ví dobře, že násilí nikdy neuspělo jako forma vlády. Ti, kdo násilí užívají, sami stejně násilně skončí”. Teheránsky týdeník Azadecan 12. listopadu 1956 13 [pageend15]odložení na neurčito. Tím se však nijak neodstranily se světa pravdepodobné trvalé účinky poznaňského soudního divadla. Mělo totiž okamžitě tak veliký a obecný úspěch, že západní pozorovatelé, i ti nejodpovědnější, psali o poznaňském soudním přelíčení jako o otevřeném a spravedlivém, slušném (“fair”) soudu. To se zdá být sice poněkud přehnané tvrzení už vzhledem k tomu, kdo byl žalobcem a jaké byly předpoklady celého případu. Přece však nikdo nepochyboval, že v poznaňské soudní síni došlo k čemusi v dějinách komunistické justice nevídanému, k něčemu, co nemá precedentu. Číst některé z výroků obhájců a obžalovaných je i dnes, po silnějších dojmech posledních týdnů, četbou skoro neuvěřitelnou pro toho, kdo slýchal či čítal komunistické procesy dosavadní. Pro reálnost perspektivy je si však třeba zopakovat skutečnost, že jak samo povstání tak i poznaňský soud byly prvními případy, jež se neudály tak docela pod uzávěrem železné opony, jak jsme tomu byli dosud zvyklí. Obojí, revolta i soud, ukázalo komunistickým diktátorům jedno z nebezpečí koexistence. Povstání se událo za okolností tak mezinárodně veřejných, jaké se kdy i jen na chvíli vyskytly v kterémkoli satelitním státě. I když západní obchodníky, kteří byli tak horliví, že spěchali vystavovat či nakupovat na poznaňském koexistenčním veletrhu, není dost dobře možno pokládat za výkvět demokratické nezávislosti úsudku a smýšleni, přece jen již sám jejich počet, spolu s diplomaty a novináři, představoval pro demonstranty i pro režim veřejnost jež také neměla precedentu. Do jisté míry se tedy už poznaňská revolta odehrála částečně mimo železnou oponu, mimo uzavřený systém diktatury. (Byla rozhodně lépe mezinárodně viditelná, než například budapešťské počátky velké revoluce maďarské). Za daných okolností bylo pak nesnadné ne- vyvodit z tohoto faktu důsledky pro příslušné soudní přelíčení. Bylo nejen nutno neprovokovat ještě více lidový odpor nějakým monstre-procesem s tvrdými rozsudky, bylo navíc nutno, aby soud proběhl také částečně mimo železnou oponu. Rozhodnutí o tom sice bylo učiněno trochu pozdě, takže obžalovaní již prošli trochu přípravy na obvyklý komunistický soud v policejních rukou. Přesto sama skutečnost, že jim byla dána možnost o tom veřejně и soudu promluvit, ještě dodala к nevídanému charakteru a formální “spravedlnosti” soudního řízení. Psychologický a politický účinek poznaňského soudu byl toho druhu, že nemůže nehrát určitou trvalou politickou úlohu v satelitním vývoji, i kdyby nyní byl celý případ v Polsku Samém vymazán ze soudních záznamů a odložen do šuplíku “historie”. “Spravedlnost a otevřenost” poznaňského procesu se týkala přibližně jednoho tuctu obžalovaných. Pomyšlení na tento tucet není možno oddělit od myšlenky na tisíce obětí, jichž se netýkala, avšak zejména také na ono neznámé číslo těch, o nichž budou muset příslušné režimy od nynějška rozhodnout, zda mají být souzeni po poznaňsku, či po pražskú, či dokonce po katynsku, tiše, tajně, v lese a ve velkém. A v tomto smyslu se poznaňský soud přímo týká také věcí československých. Výkladní skříně, které dosud pražský režim připravil pro ukázky svého reformovaného ducha, nelze zdaleka srovnat s ničím, co v tomto směru udělal třeba i před- gomulkovský režim varšavský. Praha je dnes známa jako nejzaostalejší stalinská 14 [pageend16]enkláva a KSČ dosud byla popelkou ve všem, co se v posledních letech událo v komunistické domácnosti. Avšak ať se pražský režim snaží jakkoli, ani jeho poddaní doma, ani pozorovatelé venku, o jejichž koexistenční přízeň vláda tolik stojí, nebudou asi napříště ochotni přiznat Praze tolik samozvané autonomie a tolik “titovské zvláštní cesty”, aby ve svých soudech o československém režimu neuplatňovali měřítko platné alespoň pro před-říjnové Polsko. INDICKÁ NEUTRALITA A DEMOKRACIE Zdeněk Slouka V době, kdy se Indie zachvívala v bolestech zrodu své národní nezávislosti, a mnohem dříve, než indická ústava vstoupila v platnost, Jawaharlal Nehru navštívil Spojené státy a v projevu na Kolumbijské universitě hovořil o zásadách zahraniční politiky Indie. Bylo to v říjnu 1949, necelé dva roky po smrti Gandhiho. Indie tehdy ještě mohla doufat, jako každý rodící se stát, že uvede ve skutek zásady, které vyhlásí. “Indie”, pravil tehdy Nehru, “bude pracovat pro mír nikoliv tak, že by se spojila s kteroukoliv velkou mocností nebo skupinou mocností, nýbrž nezávislým postojem ke každé sporné otázce zahraničního vývoje. Indie bude podporovat osvobození porobených národů. Indie se bude snažit o zachování svobody národní i osobní kdekoliv . . .” Tak nezní vyhlášení neutrality. Neutrality vojenské — snad. Ale nikoliv neutrality politické, jestliže otázky národní a osobní svobody jsou otázkami politickými. Ani v době svého zrodu, ani kdykoliv potom, indická republika nevyhlásila neutralitu ideovou. Nemohla, protože nemohla popřít ideje, z nichž se sama zrodila. A nemohla se ani zbavit dědictví Gandhiho, který dal slovu ‘demokracie’ přívlastek sarvodaya -dobrá pro každého. S takovými zásadami politické mravnosti a s takovým dědictvím minulosti vstoupila Indie do společnosti států. Vojenská neutralita se začala pod tlakem mocenské politiky měnit v neutralitu ideovou. Není nutno sledovat všechna leta křivolaké cesty indické zahraniční politiky, její zmítání mezi mravními zásadami, psychologií koloniálního dědictví, tlakem sociálních a hospodářských potřeb, a snahou dát národním zájmům přednost přede všemi jinými. Po této nerovné cestě došla Indie k oněm dnům, kdy se na ni obrátily oči celého světa a čekaly, jakou dá odpověď na dvě otázky, na něž měla dát Indie odpověď nezávislou na politických blocích, ale závislou na mravních zásadách zahraniční politiky, které vyhlásila. Indická dele- “Skutečnost, že Sovětský svaz se svými ozbrojenými silami zasáhl do vnitřních věcí Maďarska, je nade vší pochybnost . . . Nikdo, kdo se odvolává na Chartu Spojených národů, si nemůže dovolit kompromis v poskytnutí nejplnější podpory pro všechna opatření, jež by zabezpečila a zachovala svobody pro maďarský lid”. Daily Times of India 13. listopadu 1956 15 [pageend17]gace ve Spojených národech se v otázce Maďarska nejdříve několikrát zdržela hlasování, a nakonec společně se Sovětským svazem hlasovala proti resolu- ci Valného shromáždění. “Nemůžeme žádat”, pravil Kristina Me- non ve Spojených národech dne 9. listopadu, “nemůžeme žádat, aby se suverénní člen tohoto shromáždění podrobil proti své vůli volbám a všemu ostatnímu pod dohledem Spojených národů”. A Nehru hájil o několik dnů později postoj indického zástupce ve Spojených národech slovy: “Cítili jsme, že reso- luce byla v rozporu s Chartou a že by provedení voleb v Maďarsku pod dohledem Spojených národů připravilo Maďarsko o jeho suverenitu”. Po lidech těchto časů se žádá, aby věřili, že demokracie je lepší než kterýkoliv jiný systém. Ale každá víra chce své důkazy a svá zjevení. Indie se hlásí k demokracii a založila mnoho demokratických institucí. A svět přece jen užasl nad počínáním některých jejích politiků, o kterých se praví, že jsou dědici idejí Gandhiho. Tedy i té ideje, která dala demokracii přívlastek sarvo- daya — dobrá pro každého. Jestliže svět užasl nad počínáním indické vlády, byla v něm velká část světa indického. Egyptská a maďarská krise byla pro Indii krisí nejen politickou, ale také mravní. Indická vláda jednala podle zásad mocenské politiky. Indická demokracie začala jednat podle idejí, které jí daly vyrůst. Nehru a Krishna Menon mlčeli o Maďarsku a hovořili o Egyptu. Demokratické instituce hledaly svou vlastní cestu. Jednou z demokratických institucí jsou svobodné politické strany. Přítel Nehruův a jeden z představitelů indické socialistické strany, Jayaprakash Na- rayan, byl z prvních, kdo promluvili. “Stydím se”, řekl Narayan veřejně o indickém postoji k maďarské krisi, “za indickou politiku jako jsem se za ni nikdy nestyděl”. Jinou demokratickou institucí je svobodný tisk. “Jawaharlal Nehru v této otázce nepředstavuje mínění indického národa”, napsaly India Times a mnoho jiných listů. Stejnými hlasy se ozvali Indové doma i za hranicemi. Lidé bez politických posic i představitelé indické vlády a politických stran. Ashoka Mehta žádal, aby Indie odmítla uznat Kadarovu vládu. Shiva Rao se dotkl otázky nej podstatnější, když na příkladu Maďarska dokazoval, že kolonialismus není výsadou západu. Mehta rovněž představuje indic- “To nestačí, jestliže členové Spojených národů povstanou ve Valném shromáždění a hovoří otevřeně o tom, že sovětská vojska brutálním způsobem potlačila svobody Maďarska. Musíme mít také činy a trvalé úsilí, jimiž bychom pomohli (tomuto) lidu v jeho utrpení”. Hong-Kong Standard 12. listopadu 1956 16 [pageend18]kou socialistickou stranu. Rao býval členem indické delegace ve Spojených národech. Je ovšem nej podstatnější institucí demokracie, že vláda naslouchá hlasu veřejného mínění. Jawaharlal Nehru po prvé jasně promluvil o maďarské otázce v indickém parlamentu dne 19. listopadu. Není ještě čas, abychom měřili politické důsledky Nehruova projevu. Indičtí pozorovatelé soudí, že je otřesena posice Krishny Menona. Indičtí politikové zkoumají psychologii svého koloniálního dědictví. Indická demokracie ovšem nemůže pracovat v isolaci, jako žádná jiná demokracie. Ti, kdo ji tvoří a kdo jí dávají život a smysl, indičtí lidé a jejich demokratické instituce, musí vědět, co se děje v Evropě tak jako vědí, co se děje na Středním východě. Musí vědět, jak myslí jiní lidé a jiné národy. Musí být informováni. JEDEN ZA VŠECHNY Ivan Herb en V posledním čísle “Československého přehledu” jsem byl zaujat neobyčejně bystrým článkem “Tři síly”. Zastavil jsem se na delší chvíli u věty, že “Zápotocký někdy bývá vydáván za jakéhosi potencionálního komunistického národovec ...” A protože se považuji za “odborníka na Zápotockého povahopis”, hlásím se o slovo. — Patrně nikdo v exilu nezná Zápotockého tak dobře jako já, který s ním tolik let sdílel nehostinnou střechu nacistického koncentráku. Bylo už napsáno mnoho pravd o tom, že se lidé nikde tak dobře nepoznali jako v koncentračních táborech a v kriminálech, kde z nich spadly všechny umělé záclony, jimž se obyčejně říká “dobré vychování ”nebo učeněji “volní zábrany”. Chci přispět k odpovědi na otázku, proč se v komunistické straně Československa dosud neobjevil (patrně ani neobjeví) nějaký Tito nebo Gomulka, pokusem o ‘člověčí” charakteristiku hlavy československého komunistického režimu. Jeden za všechny. Antonín Zápotocký už dávno není skutečnou hlavou rodné strany, ale určitě je její monstrancí, kterou strana vystrčí vždy, kdykoli je toho třeba. Ostatně: kdo vlastně je dnes hlavou komunistické strany Československa. Určitě nikdo, kdo sedí v Praze. Hlava je v Moskvě. Antonín Zápotocký mi jednou v koncentráku vypravoval, s jakým nadšením vítal 21. prosince 1918 presidenta Masaryka, vracejícího se do vlasti. Zápotocký šel pěšky z Kladna do Prahy, jen aby mohl Masaryka uvidět a v davech na Václavském náměstí si poplakat. Byly to stejně radostné slzy, jako tehdy v koncentráku, když jsme Antonínovi 'r oslave jeho šedesátky demonštratívni, zpívali sokolskou píseň “Lví silou, vzletem sokolím”. Slzy se mu koulely po tvářích jako hráchy a nadšeně zpíval s námi . . . Plakal skorém tak usedavě jako nad dojemným Rodokapsem, což byla v koncentráku jediná jeho četba. Patrně si myslíte, že odporuji sám sobě. Vždyť tyto uslzené projevy vlasteneckých citů by měly naznačovat, že mají pravdu ti, kdo si mysli, že by Zápotocký mohl být vůdcem národního komunismu v naší vlasti. A přece si neodporuji. Ty slzy jsou jen únikem před skutečností. V koncentráku to byly slzy, na pražském Hradě jsou 17 [pageend19]to “romány”. Před nacisty se unikalo do slz, před poplatnosti, zahanbující poplatností Moskvě se uniká exkursemi do literatury. Klíčem k povaze Antonína Zápotockého je skutečnost, že od roku 1920 proklouzl všemi čistkami v komunistické straně. Padaly funkce a padaly hlavy, ale Zápotocký byl stále nositelem funkcí i nositelem hlavy na krku — i když hlavy bez mozku. Za něho myslila vždy Moskva a on dovedl poslouchat, sloužit. Josef Čapek mu za ostnatými dráty říkával: “Antoníne, ty to máš dobré — ty nemáš žádné problémy. Já ráno dumám, jestli si mám vzít svetr nebo ne, ale ty si jen zopakuješ devátou resoluci ze třináctého sjezdu Kominterny a už to víš!” Netvrdím, že Zápotocký je bez citu a bez vlastních myšlenek. Tím hůře pro něho. Jednou to schovává za slzy, podruhé za literární tvorbu. Jako president kárá spisovatele, že unikají současnosti výběrem historických themat, ale sám píše špatné historické romány, ačkoli není tak naivní, aby nevěděl, že není spisovatel. Píše je touž rukou, kterou podepisuje proti vlastnímu národu vše, co mu k podpisu Moskva předkládá. I ta ruka si dělá alibi před vlastním svědomím. Zápotocký ví, že sedí na pražském Hradě jen a jen z milosti Moskvy. Mluvil jsem před několika dny s paní, které komunisti dovolili vystěhovat se do Kanady. Měla náhodou příležitost mluvit na Hradě s paní Zápotockou. Ta ukazovala vzácnou sbírku figurek míšeňského porculánu, kterou našla v “kořistné” pozůstalosti po Gottwaldovi. Paní Zápotocká to komentovala slovy: “To víte, Gottwaldka tomu nerozuměla, ale my jsme si s Antonínem řekli, že to odkážeme národu, protože jsme poslední presidenti”. Ano, “poslední presidenti”. Aspoň pokud vládne nad Československem rodná strana. Kdo o tom rozhodl? — Nikoli ústřední výbor na Příkopech, ale Kreml o tom rozhodl. Snad jako zvláštní odměnu za poslušnost. Neboť ve všech ostatních lidových demokraciích Kreml úřad presidenta zrušil. Poslední president z milosti Moskvy. Může se někdo divit, že si to chce užít co nejdéle? Ale mám na Zápotockého ještě jednu vzpomínku, která vysvětluje mnoho — ne-li vše. Za první světové války sloužil Zápotocký v rakousko-uherské armádě. Zatím co jiní rození revolucionáři jako Muna, Hais, Koníček, Růžička, Vodička — a jak se všichni ti čeští bolševici na Rusi jmenovali — zatím co revolucionáři se snažili přeběhnout rakouskou frontu do Ruska, do ráje dělníků, rozený oportunista Zápotocký seděl u polní kuchyně. V teple, v pohodlí a bez valného risika. Kdykoli slyším otázku, zda by mohl být Zápotocký vůdcem národního komunismu, odpovídám jeho vlastním výrokem, který jsem od něho slyšel bezpočtukrát: “Zatím co jiní cedili pro vlast krev, já cedil pro vlast nudle!” BODEJŤ BY NE “Sovětský lid chová hlubokou úctu a lásku k pracovitému a talentovanému československému lidu”. Velvyslanec Grišin 7. listopadu v Praze 18 [pageend20]“Západoněmecká Svobodná demokratická strana (FDP) ve své Tiskové službě z 9. listopadu ostře kritisuje pořady štvavého vysilače Svobodná Evropa. Svobodná demokratická strana je toho názoru, že Svobodná Evropa značně přispěla ke kn avým událostem v Maďarsku . . . Proto Svobodná demokratická strana důrazně žádá zastavení činnosti vysílačky Svobodná Evropa”. Rudé právo 10. listopadu 1956 “Dosud nikdo z těch, kdo obvinili rozhlas Svobodná Evropa, necitoval ani jeden program, na kterém by svá obvinění dokázal . . . Nic nemůže komunisty potěšit víc. Po léta se snažili umlčet (tento) hlas západní propagandy, protože byl nejsilnějším pojítkem mezi obětmi sovětského imperialismu a svobodným světem”. Theodore Kaghan v New York Post 13. listopadu 1956 “Zůstává faktem, že maďarští revolucionáři ■— ať správně či nesprávně — očekávali pomoc od Západu, a nedostali ji. Kdo nese odpovědnost? Podle názoru pisatele a několika kolegů, s nimiž o věci hovořil v Budapešti a pak po návratu do Vídně, odpovědnost nese vláda Spojených států — pro kterou Hlas Ameriky a rozhlas Svobodná Evropa jsou pouze oficiálními či polo-ofi- ciálními tlumočníky — a Američané, protože lid je odpověden za svou vládu. I kdyby tyto dva propagační prostředky samy nehlásaly revoluci či příslib pomoci, citovaly hojně z amerických novin a z projevů veřejných činitelů ve Spojených státech — kteří byli méně opatrní. Citovaly na příklad státního tajemníka Dullese, když hovořil o “zatlačováni”, a presidenta Eisenhowera, když podepřel stanovisko státního tajemníka v obecnějších pojmech. Zaznamenaly jako zprávu řeč Henry Cabot Lodge ml., ve Spojených národech z 2. listopadu, ve které připomenul sliby, dané Spojenými státy “statečnému maďarskému lidu v jeho boji za svobodu”. Tato řeč byla pronesena, když se zdálo, že maďarská revoluce proti komunismu uspěla. Po dvou dnech, když Moskva poslala do Budapešti tanky k rozdrcení revoluce, nebylo o slíbené pomoci víc slyšet. Maďarský lid může stěží být obviňován za to, že považoval slova pana Lodge za příslib pomoci, ani nemohou být propagační prostředky Spojených států potahovány za to, že je zaznamenaly. Jestliže by jednou historie měla vinit Spojené státy z toho, že u statečného lidu vzbudily falešné naděje, zdá se, že odpovědnost za to musí být přičtena místům vyšším”. John MacCormac v The New York Times 25. listopadu 1956 REAKCIA AJ V INDONÉZII? “Generálny tajomník komunistickej strany Indonézie Aidit urobil vyhlásenie k britskej, francúzskej a izraelskej agresii proti Egyptu a k situácii v Maďarsku. Podlá zprávy TASSu ostro odpovedal indonézskym reakčným kruhom, ktoré sa pokúšali ohovárať Sovietsky sväz”. Bratislavský rozhlas 12. novembra 1956 19 [pageend21]SOCIÁLNI PRESTAVBA ČESKOSLOVENSKA Alois Rozehnal Kolektivistické hledisko na práci je jedním ze základních článků marxistické theorie. Je však také nejvěLším pomocníkem budování socialismu, neboť přetváří lidskou společnost bez ohledu na to, zda kdo v marxismus věří nebo nevěří. V kolektivistickém řádu musí jedinec sloužit společenskému celku a všichni členové společnosti jsou povinni pracovat ve prospěch celku, neboť práce zde zůstala jako jediná tvořitelka hodnot a také jejich měřítko. O prospěchu celku se však rozhoduje jen autoritativním hospodářským plánem, který je závazný pro každého občana jako zákon. Nejen mzdy, nýbrž i důchody národního pojištění rozdělují občany podle potřeb výstavby socialismu, jehož hlavní charakteristikou je těžký průmysl. Ale k přestavbě národního hospodářství v těžký průmysl je třeba obrovských investic, které připravují dělnictvo o velkou část mzdy (vykořisťování “nadhodnoty”) a celý národ o spotřební statky (snížení životní úrovně). Hlavním cílem kolektivistického řádu je změnit národ podnikatelů v národ zaměstnanců. Kde zůstal stát jako jediný zaměstnavatel, tam stačí jeho hospodářská moc k ovládnutí lidí pomocí pracovního prímusu a organisace mezd. Úkolem této úvahy je ukázat podle dosažitelných dat, jak dalece postoupil transformační proces v Československu. POHYB OBYVATELSTVA Počet obyvatelstva v Československu se měnil takto: (v milionech) 1938 — odhad 14,7 1947 — sčítání 12,2 1950 — sčítání 12,3 1953 — odhad 12,7 1956 — zpráva SOS 13,2 Poválečný pokles obyvatelstva byl způsoben jednak přímo válečnými událostmi, jednak poválečným transferem národních menšin. Hitlerova okupace stála naši republiku 360,000 lidí, z nichž 195,000 zahynulo v koncentračních táborech. Hospodářské škody obnášely 700 miliard Kčs (1). Po válce se vrátilo z vězení a z koncentračních tábo- 20 [pageend22]rů ze zahraničí přes 400,000 Čechů, Slováků a Židů (2). Podle odhadu bylo v republice v říjnu 1938 3,5 milionu Němců, z nichž 2,4 milionu podléhalo transferu podle potsdamské dohody — 800,000 opustilo zemi dobrovolně v době války a po válce, a 250,000 zůstalo v Československu (3). Počet Němců v republice později poklesl na 180,000 (4). Podle odhadu mělo být v květnu 1947 v republice 630,000 Maďarů (5). Mimo to — podle dohody z roku 1947 mělo být vyměněno 100,000 Maďarů, žijících na Slovensku za stejný počet Slováků, žijících v Maďarsku. Na účet této dohody se vrátilo v roku 1946 9,000 a v roku 1947 33,0C0 Slováků r i Slovensko a 31,000 Maďarů do Uher (á). Z ostatní ciziny se vrátilo 31,000 Čechů a Slováků (6) a po státním převratu v roce 1948 odešlo do zahraničí přes 50,000 exulantů. VZRŮST ZAMĚSTNANOSTI Po skončení války se průmyslová výroba rozběhla na základně, kterou tvořilo její staré odborně Školené dělnictvo. “Počet dělníků v znárodněném průmyslu činil 570,000 osob, počet dělníků v těchže odvětvích neznárodněného průmyslu činil asi 433,000 osob”. (7) <> Poněvadž stav pracovních sil v průmyslu byl nižší než před válkou, bylo nutno se soustředit na nábor nových pracovníků, o jehož začátcích podal A. Zápotocký tuto zprávu: “Nábor pracovních sil pro průmysl je příznivý a po odsunu Němců byl stav osazenstva v průmyslu k 31. prosinci 1947 99,7 procenta stavu z roku 1937. V českých zemích stoupl počet činných osob v průmyslu za poslední dva roky o 157,000 osob, to jest o 15 procent (což by tedy odpovídalo číslici 1,046.000). Na Slovensku se zvýšil počet osob činných v průmyslu za dva roky o 67.000 - 75.000 to jest o 50 až 60 procent (což by odpovídalo počtu 125.000 a součtu — 1,171.000)”. (8) “V prvním čtvrtletí 1946 bylo v prů myslu i se stavebním průmyslem činno dohromady 1,187.000 osob, zatím co do druhého čtvrtletí se tento počet zvýšil na 1,412.000 osob”. (8) Náborové úkoly pro rok 1947 byly stanoveny na 176.000 osob (9) a byly splněny takto: “Podle plánu jsme počítali, že zařadíme v roce 1947 nově do výroby 175,000 zaměstnanců. Do prvního října jsme zařadili do výroby — 204.000 zaměstnanců”. (8) O vzrůstu pracovních sil ve dvouletce (1947-1948) Zápotocký uvedl: “Získali jsme několik desítek tisíc pracovních sil do výroby, ale jejich rozdělení není správné a není rovnoměrné. V roce 1947 v prvním čtvrtletí jsme měli 1,117.400 zaměstnanců ve výrobě. Z toho bylo 952.400 dělníků a 165.000 úředníků . . V roce 1948 ve třetím čtvrtletí bylo ve výrobě celkem zaměstnáno 1,225.300 zaměstnanců, z toho 1,028.100 dělníků a 197.200 úředníků. Počet zaměstnanců se v roce 1948 za třetí čtvrtletí proti roku 1947 zvýšil o 81.200 zaměstnanců, to znamená, že počet zaměstnanců ve výrobě stoupl o 7 procent. Do toho ovšem nejsou zahrnuty všechny obory průmyslové výroby”. (8) Průmysl se stal fetišem, jemuž byly obětovány všechny ostatní zájmy národního hospodářství, jak dosvědčuje zpráva o náboru pracovních sil z roku 1951: “Do průmyslových podniků přišly masy lidí z venkova, malovýrobci a ženy z domácnosti, v akci 75.000 i před ní značná část inteligence. Velká část za21 [pageend23]městnanců závodů jsou lidé noví, starších kádrových dělníků není poměrně mnoho. K ilustraci stačí uvést několik čísel: V roku 1945 bylo v průmyslu zaměstnáno již 1,374.000. Počítáme-li jen prostý rozdíl (bez ohledu na jiné činitele), přišlo jen v těchto dvou letech do průmyslu 474,000 nových zaměstnanců z českých zemí a ze Slovenska. Pětiletý plán pak počítal se zvýšením počtu pracujících v průmyslu o 254.000 osob proti roku 1948. Pro vývoj zaměstnanosti v průmyslu „jen na Slovensku jsou čísla ještě charakterističtější. V roce 1951 vzrostl počet zaměstnanců proti roku 1947 o 125 procent, počet žen zaměstnaných v průmyslu pak o 118,9 procent”. (10) První pětiletka (1949-1953) počítala s pracovním přírůstkem asi 400,000 pracovních sil mimo zemědělství, ačkoliv ve skutečnosti bylo potřeba nejméně 1 milionu nových pracovníků k zvládnutí výrobních úkolů — a to ještě v době, kdy nevzrůstal přirozený stav práceschopného obyvatelstva. Původní úkol pětiletky v náboru pracovních sil byl stanoven takto: pro splnění výrobních úkolů pětiletého plánu se zvýší počet pracujících v celém hospodářství o 5.6 procenta proti roku 1948 (11). Uprostřed pětiletky však došlo ke změně hospodářského kursu (korejská válka), v němž byl ještě více zdůrazněn těžký průmysl, a náborové úkoly byly zvýšeny takto: Počet osob činných ve všech hospodářských úsecích s výjimkou zemědělství se v roce 1953 oproti roku 1948 zvýší o 780.000, to jest o čtvrtinu. V letech 1951 až 1953 vzroste počet děl- SKLADBA NÁRODNÍHO HOSPODÁŘSTVÍ ČESKOSLOVENSKA zemědělci zaměstnanci 22 (v milionech pracovních sil) [pageend24]níků a úředníků o 550.000, při čemž v těžkém průmyslu a ve stavebnictví bude v těchto letech vzrůst o 380.000 (12). Náborových úkolů první pětiletky bylo dosaženo, jak uvedl A. Novotný na X. sjezdu KSČ: “S rozvojem výroby v pětiletce stoupl počet dělníků a zaměstnanců v celém národním hospodářství více než o čtvrtinu, v průmyslu více než o třetinu”. (13) V době první pětiletky bylo náborem získáno asi tři čtvrti milionu pracovních sil, avšak polovina se jich roztratila ve státním aparátu hospodářském a správním, v dopravě a obchodě, takže v náboru pro průmysl nebyly splněny ani plánované úkoly původní pětiletky. A tak Československo s obyvatelstvem menším skoro o dva miliony než před válkou muselo platit téměř dvojnásobný počet asi dvou milionů neproduktivních zaměstnanců, jejichž břemeno s sebou dále vleče. Bujení byrokratického aparátu je totiž typickým zjevem řádu s centrálním plánováním a komunismus se ho nemůže zbavit ani přes občasné čistky. V roce 1953 stoupla zaměstnanost podle zprávy Státního úřadu statistického takto: “Počet stálých zaměstnanců v národním hospodářství proti roku 1952 vzrostl o 180.000, přitom počet zaměstnaných žen stoupl o 7 procent. Z celkového počtu stálých zaměstnanců bylo 35 procent žen”. (14) “Jen za rok 1954 vzrostl počet pracovníků v celém národním hospodářství o 144.000”. (15) “Počet zaměstnanců v národním hospodářství se zvýšil v roku 1955 proti roku 1953 o 317.000 osob a podle plánu na letošní rok se zvýší o 128.000 osob”. (16) Celkový počet osob činných v národním hospodářství v roku 1955 vypadal takto: “Loni pracovalo v československém národním hospodářství 6,037.000 osob, z toho 4,296.000 stálých zaměstnanců. Před válkou se počet zaměstnanců pohyboval od 2 do 2,5 milionů osob. V zemědělských družstvech vyšších typů je činných 320.000 osob a v usedlostech jednotlivě hospodařících rolníků 1,315.000 osob”. (17) Předseda ÚRO František Zupka pak údaje o zaměstnanosti v roce 1955 doplnil takto: “Ke konci roku 1955 bylo plně zaměstnáno u nás téměř 4,400.000 dělníků a ostatních zaměstnanců z celkového počtu 13 milionů obyvatel. Významnou měrou se podílejí na rozvoji našeho národního hospodářství ženy, které tvoří 37 procent všech zaměstnanců, a více než 42 procent všech pracujících v našem státě”. (18) Ze shora uvedených dat se rýsuje tento přehled vzrůstu počtu námezdních pracovníků: 1937: stálých zaměstnanců 2,500.000 1945: všech zaměstnanců v průmyslu 1,374.000 1948: zaměstnanců v socialistickém sektoru 2,340.000 1953: zaměstnanců v socialistickém sektoru 3,120.000 1955: zaměstnanců v socialistickém sektoru 4,400.000 23 [pageend25]Zaměstnanci socialistického sektoru jsou osoby trvale činné ve všech úsecích s výjimkou zemědělství. Přeměnu sociální výstavby v první pětiletce dokresluje tato zpráva Státního úřadu statistického : “Největším a rozhodujícím podílem k tvorbě společenského produktu vletech první pětiletky přispěl průmysl. Jeho podíl na tvorbě společenského produktu vzrostl mezi léty 1948 - 1953 z 61 na 67 procent. Objem produkce, vyjádřený ve velkoobchodních cenách dosáhl v roce 1953 více než dvojnásobku produkce roku 1948. Samostatně pracovalo 31.000 drobných řemeslníků, především v oborech kovozpracujících, truhlářů, krejčích, obuvníků a podobně, jejichž produkce znamenala asi půl procenta hrubé produkce průmyslu”. (19) ÚPADEK ZEMĚDĚLSTVÍ Hlavním zdrojem náboru pracovních sil pro rozvíjející se průmysl byli zemědělci. Poněvadž životní podmínky v zemědělství byly horší než v průmyslu, stačilo otevřít brány městských továren a nastal obecný útěk mládeže z vesnic do měst. Průměrný věk hospodařících zemědělců je kolem 55 let (!) a stárnoucí jednotlivě hospodařící zemědělci nemají komu odevzdat svá hospodářství. Ani v zkolektivisovaném sektoru není situace lepší: ministr zemědělství J. Nepomucký k situaci mládeže v roce 1952 uvedl, že z celkového počtu družstevníků v JZD III. a IV. typu je v českých zemích pouze 2,5 procenta mladých lidí od 16 do 19 let, na Slovensku pak 6,8 procenta (20). “Postupným odchodem — zejména mladých lidí — do města a vysídlením pohraničí ubyla za 18 let (1930-1948) více než jedna třetina trvale činných osob v zemědělství. Tento odliv pokrar čoval i po roce 1948”. Od roku 1948 do roku 1953 klesl počet osob trvale činných v zemědělství o 19 procent, to jest o další pětinu. (21) Mechanisace zemědělství nemohla nahradit tento úbytek pracovních sil v zemědělství, neboť: “Stroje, soustředěné v STS na- hražují více než 200.000 pracovníků a více než 130.000 párů koní”. (22) Změna společenského složení vesnice byla konečně patrna již z údajů pro rok 1949, kdy zemědělci tvořili většinu (a to 56,5 procent) jen v obcích s méně než 200 obyvatelů (23). Již v obcích s méně než 300 občany představovali zemědělci jen 48 procent. Pozoruhodné ovšem bylo, že pokud se týče soukromého sektoru, zemědělci s vlastnictvím půdy od 5 - 15 hektarů měli největší podíl na držbě soukromé půdy — a to 51,3 procenta v roce 1955. “Z těchto faktů je naprosto zřejmé, že rozhodující ekonomickou váhu má střední rolník a žc základní otázkou třídních vztahů na naší vesnici je otázka získání středního rolníka do družstva”, uvedlo Rudé právo (24). “Počet dělníků, kteří jsou zároveň malými zemědělci, je velmi značný. V roce 1953 bylo u nás 727.000 drobných hospodářství s výměrou do 2 ha půdy, na které hospodaří dělníci, zaměstnanci nebo pensisté . . . Dalších 200.000 dělníků a zaměstnanců obdělávalo půdu od 2-5 hektarů. To znamená, že u nás bylo přes 900.000 zemědělských závodů, jejichž majitelé a hospodáři jsou dělníci, zaměstnanci nebo pensisté”. (25) “Odchod pracovních sil ze zemědělství, který nemohl být pochopitelně vyvážen rozvojem mechanisace zemědělské výro- 24 [pageend26]by ani družstevním společným hospodařením, stal se tak nakonec velkým problémem našeho národního hospodářství . Proto byl také tak důsledně na X. sjezdu KSČ proveden rozbor situace pracovních sil zemědělství a v jeho směrnicích uloženo posílit zemědělství v letech 1955-1957 320.000 stálými pracovníky. V tomto počtu je zahrnuto též 205.000 mladistvých pracovníků, vycházejících ze škol, kteří však nahrazují pouze přirozený úbytek zemědělského obyvatelstva”. (26) K usnadnění přechodu z průmyslu do zemědělství byly stanoveny jednorázové příspěvky do výše 5.000 korun, avšak ani tyto výhody nedovedou připoutat k zemědělství ani prosté pracovníky ani inteligenci. V letech 1954-1955 bylo na příklad převedeno do zemědělství více než 2,600 odborníků s vysokoškolským a nižším odborným středoškolským vzděláním, ale většina jich odešla, když skončilo vyplácení vyrovnávacího příplatku. Krise zemědělského stavu je totiž tak hluboká, že ji nelze již řešit jednorázovými finančními podporami, nýbrž jedině odstraněním disparity životní úrovně. Dosáhnout však zvýšení životní úrovně zemědělců na výši životní úrovně průmyslových dělníků nelze jen zvýšením cen zemědělských produktů a uvolněním tlaku na zemědělce, nýbrž hlavně zvýšenou mechanisací zemědělských prací. ZMĚNY NA SLOVENSKU Přeměna sociální skladby obyvatelstva na Slovensku probíhala daleko intensivněji nežli v zemích českých. “Zvláště velkých úspěchů bylo dosaženo v zemědělská výroba průmyslová výroba 25 SKLADBA CELKOVÉ VÝROBY SLOVENSKA v procentech [pageend27]industrialisaci Slovenska. Slovensko se ze zaostalého agrárního přívěsku českých zemí změnilo v zemi průmyslově zemědělskou. Zatím, co před válkou se podílela zemědělská výroba na celkové výrobě Slovenska téměř dvěma třetinami, byl tento poměr koncem pětiletky opačný. Průmyslová výroba se na celkové výrobě Slovenska podílela 67 procenty, zatím co podíl zemědělské výroby činil 33 procent. Mimořádně rychle se na Slovensku vyvíjel těžký průmysl. Objem jeho výroby byl v roce 1953 proti roku 1937 více než sedminásob- ný”. (27) “Dosiahnutý pomer medzi priemyselnou a poľnohospodárskou výrobou, ktorý svedčí o štruktúre hospodársky vyspelej krajiny, značne sa už približuje štruktúre hospodárstva ČSR, kde je pomer priemyslu a poľnohospodárstva 80.7 : 19.3”. “Roku 1946 patrilo do skupiny poľnohospodárskych povolaní 1,545.927 osôb z úhrnného počtu 3,327.803 obyvateľov Slovenska. Pri vzraste počtu obyvateľstva Slovenska o vyše 400.000 oproti r. 1930 klesol súčasne počet obyvateľov, prislúchajúcich k poľnohospodárstvu — takmer o 430.000 osôb. Týchto vyše 830.000 osôb (pracovníci aj s rodinnými príslušníkmi) absorboval v podstate za krátkých 10 rokov vývinu ľudovodemokratickej ČSR hlavne rozvíjajúci sa priemysel a stavebníctvo na Slovensku a zčásti v českých zemiach”. (28) (28) “Podľa súpisu k 1. februáru 1956 pracovalo na Slovensku v poľnohospodárstve 773.000 trvale činných osôb, z toho 426.000 žien ... V 1. polroku 1956 v priemyselných podnikoch pracovalo priemerne 342.000 pracovníkov, na stavebných a montážnych prácach 79.800 robotníkov . (29) DŮSLEDKY SOCIÁLNÍCH ZMĚN Sociální složení Československa se od dob předválečných změnilo asi takto: počet zaměstnanců vzrostl z 2,5 milionů na 4,4 milionů — tedy o 76 procent. Počet osob, živících se povoláním zemědělským (bez rodinných příslušníků) klesl z 2,6 milionů v roce 1930 (30) na 2,1 milionu v roce 1948 a na 1.6 milionu v roce 1955 — to jest o více než 38 procent. Vezme-li se však za základ zjištění, že v roce 1948 byl počet těchto osob o třetinu menší než v roce 1930 a že do roku 1955 ubyla další pětina, pak z úhrnu 2,6 milionů v roce 1930 zbylo 1.7 milionu v roce 1948 a 1,2 milionu v roce 1955, což představuje úbytek 53 procent. Rozdíl 15 procent lze pak vysvětlit jednak změnou stavu obyvatelstva, jednak také náborem pracovních sil z průmyslu do zemědělství — takže skutečný úbytek osob, živících se povoláním zemědělským mohl v roce 1955 oproti roku 1930 dosáhnout až 50 procent. Z této změny obrazu složení obyvatelstva je patrno, že Československo prochází jednou z nejhlubších sociálních proměn. Na rozdíl od nacistické okupace, která valně nezměnila společenskou skladbu, komunistická diktatura přetváří národní těleso a formuje je podle potřeby svých hospodářských plánů, v nichž na prvním místě je těžký průmysl. V továrnách a hutích se však přetavuje nejen kov, nýbrž i člověk, který ztrácí pocit příslušnosti k společenské vrstvě, z níž vzešel, ať už to byla vrstva samostatných podnikatelů nebo zemědělců. Nové povolání přizpůsobuje nejen jeho tělesné, ale i duševní schopnosti a celé myšlení tak, že jeho 26 [pageend28]nový vyznavač může nenávidět marxismus, ale mít rád své nové povolání. A potom, člověk se mnohdy rád vzdá části osobní svobody ve prospěch sociální bezpečnosti. Být zaměstnancem je někdy pohodlnější, neboť to zbavuje člověka vlastní odpovědnosti a starosti o zítřek. Přivést jednou československé národní hospodářství do rovnováhy bude velmi obtížným úkolem. Ale naučit člověka zase samostatně myslet a v novém společenském řádu vyhradit mu dosti místa pro svobodu jednání — bude úkolem ještě obtížnějším, poněvadž bude nutno jej uvést v soulad 8 protipo- žadavkem sociální bezpečnosti. PRAMENY-. ( I) Večerní Praha 17. září 1955 ( 2) Statistical Bulletin, 1947, II, č. 4 8tr. 57 ( 3) E. M. Kulischer: Europe on the Move, Columbia Univ. Press 1948, str. 282 (4) Československo v mapách - Orbis Praha 1952 (5) The Population of Czechoslovakia, US Government Printing Office, Washington 1953, str. 26 ( 6) Rudé právo 3. července 1949 ( 7) A. Zápotocký: Nová odborová politika, Práce-Praha 1949, str. 165 ( 8) A. Zápotocký: ROH po únoru 1948, Práce-Praha 1952, sir. 439, 496, 410 (9) Vládní nařízení z 2. září 1947, č. 156 Sb. (10) Práce 27. září 1953 (11) Paragraf 22 zákona z 27. října 1948 č. 241 Sb. (12) Paragraf 12 vládního nařízení z 10. dubna 1951, č. 33 Sb. (13) Rudé právo 12. června 1954 (14) Rudé právo 31. června 1954 SOCIALISACE PRACOVNÍCH SIL 1947 1955 1,000.000 3,200.000 socialistický sektor soukromý sektor 4,700.000 1,320.000 Odhad pro rok 1947 je založen na úvaze, že asi 775.000 dělníků pracovalo v zná-> rodněném průmyslu a přes 200.000 v dopravě. Z úvah je vyloučeno bankovnictví, pojišťovnictví, učitelstvo, pošty — tedy obory, kde do puče 1948 charakter zaměstnaneckého poměru i po zestátnění zůstal stejný jako dříve. socialistický sektor soukromý sektor [pageend29](15) Nová mysl č. 3, 1956 str. 235 (16) Rudé právo 31. července 1956 (17) Lidová demokracie 24. srpna 1956 (18) Rudé právo 2. října 1956 (19) Statistický obzor, 1954 č. 10, str. 376 (20) Rudé právo 15. února 1953 (21) Práce 11. srpna 1956 (22) Mechanisace zemědělství 7. listopadu 1955 (23) Práce 12. října 1956 (24) Rudé právo 6. října 1956 (25) Práce 15. listopadu 1955 (26) Zemědělské noviny 5. října 1956 (27) Nová mysl, 1954 č. 8 (28) Ekonomický časopis 28. mája 1956 č. 4 (29) Pravda 15. augusta 1956 (30) Annuaire Statistique de la République Tchécoslovaque, Orbis-Pra- gue 1937, str. 21 DOŠLO Z DOMOVA . . . Na veřejné schůzi v malé obci měl referát soudruh z okresu. Stůj co stůj chtěl zastřít neúspěchy místního JZD a útočil proto na kulaky. “Soudruzi, kdo zavinil, že se letos na jaře nezaselo plánované množství obilnin a zeleniny?”, optal se a odpověděl: “Kulaci!” Pausa, v sále ticho, když tu se ozve slabý hlásek: “A listonoši!” Referent škubne brvami, ale pokračuje: “Soudruzi, ptám se, kdo zavinil, že STS neopravila ke žním potřebné mlátičky a jiné stroje? A odpovídám — kulaci!” Pausa, opět nesmělý hlásek, tentokráte silněji: “A listonoši!” Soudruh maličko znervosněl, ale pokračoval: “Soudruzi, kdo má na svědomí že JZD nesplnilo letos dodávky ani z poloviny, že mu letos pošlo 20 kusů dobytka? Všecko mají na svědomí kulaci!” V tom okamžiku se ozval hlas: “A listonoši !” Soudruh referent se už neovládl a zařval: “Proč listonoši?” “A proč kulaci?”, odpověděl nesmělý hlas. Jde pán po ulici a stále v intervalech volá: — “Bum, bum bum bum — bum bum bum bum, volá Londýn, naslouchejte londýnskému vysílání pro Československo, bum, bum, bum . . .” Lidé se zastavují, kroutí hlavami nad troufalostí. Pán si nikoho nevšímá, loudá se ulicí a stále volá: “Bum, bum, bum, bum”. Zastaví se u něho důstojník a vojín. Důstojník chvíli poslouchá a pak zařve na vojína: “Soudruhu vojíne, nevíte, co je vaší povinností?” Voják sebou trhne, přešlapuje, je bezradný. ,lTak vojíne, neslyšíte? Co je vaší povinností!” Vojín však dále mlčí a celý se klepe. Pán pořád volá “bum, bum, bum, bum, volá Londýn”. Zsinalý důstojník křičí: “Vojíne, konejte svou povinnost!” Voják je ještě chvíli v rozpacích, najednou však udělá pohyb rukou, jakoby otočil nějakým knoflíkem — a začne bzučet. Mičuřin křížil ježka s hadem — a dostal ostnatý drát. 28 [pageend30]KRISE INTELIGENCE VČERA A DNES Egon Hostovský V roce 1931 naše komunistická avantgarda se rozhodla otevřít oči českým a slovenským vzdělancům a za vrchního dohledu Ladislava Štolla uspořádala anketu o krisi inteligence. Ta anketa včetně samostatných studií na týž námět vyšla v 1. čísle Levé fronty z roku 1931. Prolistujme nyní toto číslo a zamysleme se nad tím, kdo z komunistických předáků měl v té době co říci lidu o krisi inteligence za “vlády buržoasie” a pak se podívejme, co se stalo, když komunismus v ČSR nadobro všechny krise vyřešil. Tak v článku “Okovy kouzla zbavené” čteme: “Mladé inteligenty dnes uráží pocukrovaný idealismus, protože v něm odkryli jeho pravé jádro — sprostý cynismus, nedbající bídy milionů. Mladí inteligenti cítí opovržení ke všem Čapkům, kteří mají pro sebe i pro jiné onu radu svrchované životní moudrosti, kterou tak klasicky pranýřoval Vol- taire: il faut cultiver notre jardin. Dobrá! Pak tito mladí inteligenti jsou na nejlepší cestě bojovat za nový svět a Levá fronta tu chce být jejich kolektivním vůdcem”. A slovo skutkem učiněno bylo. Mnozí mladí inteligenti, které urážel idealismus Čapkův, dali se do boje za nový svět pod vůdcovstvím Levé fronty a autora, z něhož jsem právě citoval. Jenže — oulia! Víte, kdo je ten autor, jenž v roce 1931 svolával inteligenty do boje proti Čapkům, proti idealismu a za nový 6vět a řád? Záviš Kalandra je jeho jméno. A Záviš Kalandra byl oběšen, jedva v Československu nový řád svrhl řád starý. Ale listujme dále Levou frontou z roku 1931. V slovenském článku “Dvě tváře české vládnoucí třídy” horlí autor proti nacionální- mu charakteru brutalit české buržoasie a snaží se dokázat, že ta brutalita je zahalena do nejdražších humanistických a demokratických frází. A dovozuje prorocky, že potřebuje-li lžihumanita a lžidemokracie četnické karabiny, je to pak její nefalšovaná tvář a její poslední tvář vůbec. Nuže, mladý slovenský autor burcoval inteligenci proti Masarykově republice, jejíž demokracie potřebuje čet- nických karabin. Nevím, co udělaly četnické karabiny v roce 1931 a v letech pozdějších mladé československé inteligenci a autoru rozhořčeného článku. Víme však všichni, co mladé inte29 [pageend31]ligenci udělaly dělnické milice a STB po únoru 1948, zejména co udělaly autoru citovaného článku, jehož jméno zní Vlado Clementis. Dalším autorem dalšího článku, jenž měl otevřít oči mladé inteligenci, hledající východisko z krise, je Karel Tei- ge. Týž Karel Teige, který za “prohnilé buržoasní republiky” psal předmluvy ke komunistickým knihám, redigoval komunistické časopisy, vychovával komunistické adepty umění a který po únoru 1948 byl bolševiky popliván, pranýřován a přímo i nepřímo uštván k smrti. Jiným autorem výstražného článku o inteligenci, tentokrát ruské, je Stanislav Budín. Stanislav Budín je dosud na živu, tak stačí se zeptat jeho přímo či oklikou jeho známých, jak dalece se uplatnila jeho vzdělanost, když nadešla chvíle diktatury proletariátu v Československu. Závěr Budínova článku z roku 1931 je věru hoden ocitování. Slyšte: “Toto je stručný obraz inteligence (Budín neříká v závěru jaké) po vítězství socialismu. Je to historie plná zbabělosti, zmätenosti, falešné pýchy nevědomých vzdělanců, kteří nepochopili nic z toho, co se kolem nich událo. Budiž tato historie důrazným poučením pro inteligenci, která tyto otázky teprve řeší”. Jak výstižné, jak prorocké! Ovšem pro inteligenci, kterou v roce 1931 Budín neměl na mysli. Za “prohnilé Masarykovy republiky” i septimán směl přijít se svou troškou do komunistického mlýna. A tak v Levé frontě z roku 1931 otiskl Ladislav Stolí zápisky septimánovy a já z nich teď cituji, abyste viděli, jakou mládež nám vychovávali Štollové dva roky před Hitlerovým nástupem k moci”. “Škola snaží se z tebe udělat právě takového a pokorného sluhu buržoasie jako je ona sama. Proto tě učí v dějepise, že dělníci jsou ruce a chlebodár- ce žaludek, a že kdyby ruce na žaludek nepracovaly, tak že by bídně zašly. Učíš se, že můžeš být na to hrd, že jsi Čech. Učíš se v zeměpise o ubohé mátušce Rusi zotročené, jsi nucen absorbovat výsměšky o Rusku prosáklém krví, které ačkoliv má několik škol, nemá v nich žádné tužky. Ba, ba, tam to vede, zmocnějí-li 6e vlády bolševici, — povzdychne si při tom pan profesor. A v češtině článečky Tyla, Jiráska, Třebízského rozbouří v tobě vlasteneckého ducha tak, že s chutí jdeš do tělocvičny a zvykáš tělo brannosti. S jakou chutí si k tomu zapěješ ze všech hrdel”. Ale opusťme již minulost a vraťme se z roku 1931 do roku 1956. Jímá nás tak trochu závrať, není-liž pravda, když si uvědomíme, jakou krisi inteligence viděli komunističtí vzdělanci tehdy a jakou vidí dnes. Dnes, dnes, kdy se naplnily “odvěké” sny, kdy se žije lépe a radostněji, dnes po rehabilitaci oběšených, dnes po odstranění kultu osobnosti, dnes po událostech poznaňských, dnes kdy místo dekadentní literatury tiskneme jen . . . Ach, copak to vlastně tiskneme ? Beru do ruky Hosta do domu ze září 1956 a čtu z básně Antonína Trýba: Nevoní sžatá louka ni růží bledý nach jen rozloučení muka se plíží po špičkách, a horkým ruchem zrání hlas úzkostlivý zní, jak sčítá bez ustání úrodu našich žní. 30 [pageend32]A čtu dále, dnes, kdy se žije lépe, kdy se žije radostněji, dnes po rehabilitaci oběšených, čtu báseň Oldřicha Mikuláška “Ortel”: Stojí-li člověk za dveřmi na příklad šeré síně a slyší povstání slavného soudního dvora, potom i vidí jak se zdvihá ruka s talárem, aby přikryla rozsudek, aby lapila ptáčka, který povstává a bledne, bledne a slyší, že nebude už dlouho slyšet, ani blednout, ani povstávat, nýbrž tažen vzhůru bude jako pozdvihován k nebi, ale to je jenom trik, aby ani špičkou boty nedosáhl země, po které si zvykl chodit, a zvyk, jak známo, zvyk jíst, zvyk pít, zvyk spát, zvyk žít, zvyk milovat. Již dosti dekadentní prosy i poesie! Té z roku 1931 i té z roku 1956. Jímá nás závrať a do ní se loudí verš českého klasika. Spíš jej sténáme než šeptáme: Ó lidstvo, nežli vzplá jitra ti svit, co křížů ještě se vztyčí? (.Vysíláno Svobodnou Evropou) NEMÁ ALEXANDRA PRÍBUZNÝCH V MAD'ARSKU? “V týchto dňoch pozornosť sovietskej verejnosti upútava egyptský ľud, ktorý statočne bráni česť a nezávislosť svojej vlasti. Protestné zhromaždenia proti agresii v Egypte sa konajú v mestách a dedinách, v závodoch, v továrňach, na vysokých a stredných školách. Na zhromaždení robotníkov Moskovského závodu na výrobu káblov, Alexandra Zarubi- nova vystúpila na tribúnu a mlčala, a mlčali aj tisíce ľudí, ktorí poznali túto vdovu, ktorá zostala po vojne s dvoma deťmi”. Hovorí Moskva, Moskva hovorí, prenos bratislavského rozhlasu 12. novembra 1956 CO NÁŠ VENKOV VŠECHNO PREDVÍDAL “Díky stále vyšší zemědělské výrobe a dodávkám zemědělců a družstevníků jsou výsledky výkupu od počátku roku opět podstatně vyšší než v roce 1955, který byl doposud nejúspěšnější. Tak se vykoupilo do konce října o 67.000 tun masa více než loni za stejné období, mléka o 171 milionů litrů více a také výkup vajec je vyšší o 77 milionů 476 tisíc kusů. A to je přece jasná odpověď našeho venkova na události v Maďarsku a v Egyptě”. Rudé právo 3. listopadu 1956 31 [pageend33]POMERY NA ČESKOSLOVENSKÝCH ŠKOLÁCH (II.) Pavel Korbel N zářijovém čísle Československého přehledu vylíčili jsme na podklade dokumentovaných zpráv čerpaných z režimních pramenů vývoj československého školství za účinnosti druhé komunistické školské reformy, která byla uskutečněna na začátku školního roku 1953- 1954. Dospěli jsme až ke konci roku 1955. Dnes pokračujeme v popise tohoto vývoje od začátku běžného roku. Zabýváme se zatím jen zprávami o organisačních poměrech a opatřeních a o některých statistických datech. V příštím čísle tohoto časopisu hodláme věnovat závěrečnou část Článku boji o organisaci československé školy, který vzplanul po XX. sjezdu komunistické strany Sovětského svazu a nabyl postupem času nezvyklé ostrosti. Nedostatečné možnosti státu pečovat o vybavení škol, snaha dosáhnout jeho zlepšení nejlevnější cestou, t. j. neplacenou prací, a ne v poslední řadě myšlenka vzbudit u dělníků pocit, že se jako “vládnoucí třída” podílejí též na řízení a správě škol, vedla v posledních letech k hojnějšímu zakládání již zmíněných tak zvaných patronátů jednotlivých průmyslových a zemědělských závodů nad školami. 0 příslušných patronátních smlouvách se rozepsala “Práce” 5. ledna 1956. Vysvětlila, že je na vedoucích závodů, závodních výborech a výborech závodních klubů, aby spolu s vedením škol “pečlivě uvažovali o svých možnostech (jak škole pomoci), i o tom, co žáci patronátni školy nejvíce potřebují”. Nejde tu ovšem jen o práci pro školu a o věcné dary zaměstnanců závodů škole, nad níž mají patronát. Myslí se též na polytechnickou výchovu v závodech a na pedagogickou propagandu mezi rodiči. V kolektivních smlouvách uzavřených mezi odborovou organisaci a vedením závodu, které v komunistickém státě jinak mají za podstatný cíl zabezpečit splnění výrobních úkolů a umožnit překračování plánů, má se pamatovat též na “exkurse žáků do továren, na besedy s nejlepšími pracovníky a na zakládání žákovských dílen”. V zemědělství má mít spolupráce ze- 32 [pageend34]mědělských závodů se školami také výhody pro výrobu. Mluví se tu o “pomoci školy při špičkových pracích”, o “trvalé spolupráci mezi státními statky nebo jednotnými zemědělskými družstvy a dětmi při obdělávání pokusných záhonů a políček” a o známých “mi- čurinských kroužcích”. Indoktrinaci rodičů a posílení jejich pocitu důležitosti mají podle těchto patronátních smluv sloužit besedy učitelů s rodiči v závodě, ovšem jen “v pracovních přestávkách”, přednášky o výchově a schůze sdružení rodičů a přátel školy přímo v závodních klubech. Zdá se, že snaha režimu učinit z učitelů hlavní nástroje komunistické převýchovy naráží na silný pasivní odpor. V úvodníku nadepsaném “Nad pololetním vysvědčením” pozastavuje se Rudé právo 31. ledna 1956 nad vysokým procentem neprospívajících žáků a žáků s nižší známkou z chování, jakož i nad nesprávnou výchovou a disciplinární methodou učitelů. Dále obviňuje učitelské kolektivy, že se nestarají vzájemnou kritikou o to, aby červnové usnesení strany o školách bylo uvedeno v praxi. “Některé stranické organi- sace (na školách) dosud podléhají nesprávným názorům, že učitelé ještě ‘nedorostli’ pro přímou kritiku, že se k tomu musí ‘opatrně vychovávať, a neuvědomují si při tom, že učitele tím podceňují”. Ještě vážnější jsou výtky učitelům, že nevštěpují žákům “zdravý poměr k naší lidově demokratické společnosti” a že dosud“ málo upevňují v myšlení žáků socialistickou morálku a socialistické vlastenectví”. Nevyužívají učební látky” k odhalení falešných, vědě naprosto odporujících legend o vzniku světa a pod.” Narážka na to, že učitelé nebojují dostatečně proti náboženství, je tu přímo hmatatelná. Trvající nedostatečný zájem rodičů a dětí o vyšší školní vzdělání na posledních třech ročnících jedenáctiletých škol a na školách odborných a “nesprávná volba povolání” přiměly podle Práce ze 7. února 1956 ministerstvo školství k tomu, že vydalo brožurku s informacemi o studiu na denních školách ve školním roce 1956-1957 pod názvem “Výběrové školy”. Tato publikace obsahovala podle uvedené zprávy “přehled výběrových škol i podmínky přijetí žáků na některou z nich, seznam žákovských domovů v místech škol a konečně charakteristiky práce a zaměření jednotlivých škol i s vyhlídkami na uplatnění jejich absolventů”. List si v oznámení stěžoval, že zemědělské a zdravotní školy, školy pro energetiku, elektrotechniku, těžbu nerostů a stavebnictví jsou u rodičů a žáků zvlášť nepopulární. Je příznačné, že se Práce neostýchala v této souvislosti dovolávat se toho, že “český člověk již v minulosti, kdy podmínky pro studium byly mnohem těžší, byl znám svou touhou dosáhnout co největšího vzdělání a úspěchů v práci . . . , a nejen z literatury, ale i z vlastních životopisů víme, kolik dovedli mnozí rodiče obětovat, aby své dítě mohli dát vyučit řemeslu, nebo dokonce poslat je na studie”. Okolnost, že “při dnešním tempu socialistické výstavby naleznou i ti bývalí nekvalifikovaní nádeníci dobré pracovní zařazení i uplatnění”, nemění podle názoru Práce nic na “velké povinnosti i odpovědnosti rodičů, aby ve svých dětech touhu po vzdělání probouzeli a aby ji v zájmu jejich i našeho státu usměrňovali”. Statistická data o počtu žactva přinesly v únoru 1956 zprávy Státního 33 [pageend35]ústavu statistického a slovenského statistického úřadu o plnění plánu v roce 1955. V tomto roce bylo v Československu podle uvedených zpráv 12.374 všeobecně vzdělávacích škol, do kterých chodilo 1,916.000 žáků. Z toho bylo na Slovensku 4.070 škol s 884.000 žáky. (Rudé právo 15. únoora a Pravda 17. února 1956). (I) Některá přesnější a podrobnější data o školství uveřejnil v čísle 1 z roku 1956 časopis Statistický obzor. Ve školním roce 1955-1956 bylo zapsáno na všeobecně vzdělávacích školách celkem 1,916.433 žáků, z toho 69.835 žáků ve výběrovém devátém až jedenáctém ročníku jedenáctiletých škol. Počet účastníků t. zv. mimořádných forem studia v těchto ročnících byl nápadně malý, celkem 7.967, při čemž 5.532 z těchto studentů navštěvovalo večerní studium, 2.029 studovalo dálkově a 406 externě. Nezodpověděná zůstala ovšem otázka, kolik z těchto “mimořádných studentů” dokončí studium a vykoná s úspěchem maturitní zkoušku. Na odborných školách všeho druhu bylo 30. září 1955 zapsáno celkem 140.562 řádných žáků, a to na školách 1) Ministr financí Julius D’uriš sdělil v rozpočtové rozpravě Národního shromáždění 9. února, že, kdežto v r. 1950 rozpočtové výdaje na 1 obyvatele činily 179.20 Kčs, stouply v roce 1956 o 92% na 344.25 Kčs, což by s ohledem na počet obyvatelstva odpovídalo přibližně celkové částce asi 4,500.000.000 Kčs. D’uriš řekl, že se z toho věnuje 631 mil. Kčs na další investiční výstavbu ve školství, při čemž se investice podstatně zvyšují zejména na Slovensku (Rudé právo 10. února 1956). průmyslových 62.786, na školách zemědělských 12.653, na školách hospodářských (bývalých obchodních) 28.740, na školách pedagogických 16.479, na školách zdravotnických 15.168, na školách lesnických 1.193 a na školách uměleckých, osvětových a tělovýchovných 3.543 žáků. Na těchto odborných školách je poměrně mnoho účastníků t. zv. mimořádných forem studia. Ze 40.198 těchto posluchačů připadá na průmyslové školy 25.658, na hospodářské školy 8.642, na pedagogické školy 2.664 a na zbývající druhy odborných škol 2.474 žáků. Jde zde zřejmě o zaměstnance, kteří se dále vzdělávají, ale ani v tomto případě není možno posoudit, kolik z těchto “mimořádných studentů” nakonec uspěje. O vlivu XX. sjezdu Komunistické strany Sovětského svazu na národní výchovu, zejména na pedagogiku, se rozepsala v Učitelských novinách 8. března 1956 profesorka Dr. J. Popelová. “Ve světle mobilisujícího významu sjezdu” Popelová označila za největší slabinu špatné použití leninského principu spojení theorie s praxí. Vytýkala, že “nebylo odvahy velkorysým způsobem spojit sovětské zkušenosti s tím — co bylo v našem domácím vývoji pokrokového”. Pedagogika neměla prý správný vztah k praxi. Byla sice “mnohem blíže k životu než kdysi, ale život k ní doléhal spíše rušivě, nárazově, požadavky sběru, brigád, veřejnými nároky na učitele, které je odváděly od učení”. Také v roce 1956 se “Den učitelů” oslavoval ve znamení Komenského. Ministr školství Dr. František Kahuda u- vedl v projevu učiněném na slavnostním aktu vyznamenání nejlepších učitelů v pražském Karolinu 27. března, že se 34 [pageend36]“naše pokrokové učitelstvo vždy hrdě a činorodě hlásilo k nesmrtelnému dílu J. A. Komenského”. Ministr vybídl učitele, aby “ještě hlouběji studovali jeho živé myšlenky a zásady a uplatňovali je v naší socialistické škole”. (Rudé právo 28. března 1956). První zasedání Ústředního výboru Komunistické strany Československa, které se konalo po XX. sjezdu KSSS ve dnech 29. a 30. března 1956, se zabývalo též hmotnou situací učitelů a konstatovalo, že dosavadní úprava odměn učitelů všeobecně vzdělávacích škol a odborných škol nebyla uspokojivá. Zvýšení platů časovým postupem bylo nepatrné, rovněž tak ředitelské přídavky a odměny za přesčasové vyučovací hodiny, které dosahovaly jen asi 60% průměrné hodinové odměny. Ústřední výbor se usnesl na nové úpravě s účinností od 1. září 1956, která počítá s odstupňováním základních platů podle odborného pedagogického vzdělání, přiznává poměrnou část platu za přespo- četné vyučovací hodiny a zvyšuje rozdíly mezi počátečními platy a konečnými dosažitelnými platy podle růstu kvality učitelské práce. Výrazněji bude odstupňován i plat ředitelů škol. (Rudé právo 6. dubna 1956). Je ovšem příznačné, že ani podle nové úpravy se za práci přes čas učitelům nepřizná- vá vyšší než normální odměna a že se takto diskriminují ve srovnání s dělníky a jinými zaměstnanci. Statistický obzor č. 3 z 24. března 1956 obsahoval některé statistiky o předškolních a mimoškolních zařízeních. Uvedl, že na 6.310 mateřských školách bylo 30. září zapsáno 236.254 dětí, z nichž 173.307 na mateřských školách s 24 a 12 hodinovou péčí. Do 2.003 družin mládeže docházelo 134.472 žáků a v 5.151 školních jídelnách se stravovalo celkem 486.299 žáků škol mateřských, všeobecně vzdělávacích a odborných, což jest asi jedna pětina veškerého žactva. O obtížích školních družin a jejich jídelen psal v Práci z 12. dubna 1956 Alois Čuřík, referent školních jídelen školského odboru rady Ústředního výboru v Praze. Vytýkal rodičům, že často neposílají včas příspěvky na stravu a že tak působí potíže vychovatelům. Prozradil též, že “některé děti peníze v družině neodevzdávají, že se odhlásí ze stravování a potom se snaží dostat oběd bez lístku”. Rodiče by neměli žádat “vydávání obědů přes ulici do vlastních nádob, často tak velkých, že normální porce v nich není vidět; kuchařka někdy dá tolik jídla, aby vidět bylo”. To pak podle stěžovatele je na újmu ostatních dětí. Čuřík konečně též pokáral učitele, že v jídelnách nekonají svou povinnost, že jedí u zvláštního stolu označeného “Jen pro učitele”, místo aby stolovali spolu s dětmi. Mě- li by také v rodičovských sdruženích propagovat ustavení stravovacích komisí u každé školní jídelny. Učitel Šmíd z jedenáctileté školy v Kostelci nad Orlicí uvedl v Učitelských novinách 17. května 1956, že v letošním školním roce bylo na jeho škole pouze 11 dnů, o nichž nebylo vyučování narušeno vnějším zásahem. Učitelka Močová z Prahy I. mluvila současně o neblahých důsledcích “tajného kádrování” na školách a okresech, proti nimž se učitelé nemohou bránit, o nepeda- gogickém nadržování dětem některých vlivných rodičů, o přebujelém papírování v hospodářství školy a o nepružnosti při řešení koonkretních potřeb školy. 35 [pageend37]Večerní Praha uveřejnila 23. května 1956 zprávu, podle níž v jednom pražském obvodu mělo 17.4 % dětí oční vadu, 14 % vadné držení těla, 5.75 % zkřivenou páteř a některé děti měly ploché nohy. List také uvedl, že skoro polovice pražských škol je přes 50 let stará, třetina z nich nemá vlastní tělocvičnu a polovina nemá vlastní hřiště. Pomoci mají pravidelné dodržování hodiny tělocviku, dobrovolná tělesná výchova, přiměřené školní lavice pro jednotlivé ročníky a zvýšená odpovědnost učitelů za výchovu dětí k hygienickým návykům. Z početných dopisů, uveřejněných v rámci diskuse Literárních novin o situaci ve všeobecně vzdělávacím školství 7. července 1956, je zajímavá stížnost pražského tiskaře Karla Lánského, že jeho dcerka měla v 8. třídě právě uplynulého školního roku na češtinu pět učebnic, které musela nosit s sebou pětkrát za týden, protože nikdy nevěděla, co bude potřebovat. Spolu s ostatními knihami a sešity vážil podle Lánského tento “balík vědomostí” 7-9 kg. Venkovská učitelka Jarmila Palkovská ze Zaječí, která se nemohla účastnit “plodné diskuse kantorské” na celostátní učitelské konferenci koncem června, se přimluvila za redukci učiva a, horribile dictu, za opětné použití starých osvědčených učebnic ideologicky překontrolovaných a upravených. Odmítla seškrtání nynějších učebnic jako “postup sporný, zdlouhavý a nikoliv nejlepší”, a stejně tak zavrhla sepsání nových učebnic, rovněž jako zdlouhavé a pro “risiko pokusu”. V létě 1956 vyskytly se opět stížnosti na chování rodičů. Ideologického vlivu rodičů se dotkl v Učitelských novinách 28. června 1956 Rudolf Karman z Gottwaldova; bědoval, že “v mnoha případech jde o protichůdné působení rodinných vlivů, které často vyvracejí kořeny socialistické výchovy, zapuštěné školou”. Věra Linhartová se zabývala v Učitelských novinách 12. července znovu neuspokojivým stavem družin školní mládeže, v nichž sama pracovala šest let. Mnozí pracovníci prý poukazují na to, že tu “chceme budovat instituci, která není dosud vybudována ani v Sovětském svazu”! Linhartová přiznala, že problém “je tak ožehavý, že většina maminek je nucena v této době opustit zaměstnání”. Tam, kde tak nečiní, trpí děti, i když chyby v jejich výchově nejsou ještě tolik patrné veřejnosti. Ty se objeví později, snad v posledních letech osmiletky. Linhartová se přimluvila za utvoření kolektivů vychovatelek na družinách, “aby se naučily dobré zkušenosti shromažďovat, zevšeobecňovat i rozšiřovat”. Dne 12. července konstatoval okresní školní inspektor Jan Sýkora z Brna v témže listě, že “značné škody ve výchově mládeže” působí svým nespolečenským chováním někteří rodiče a dospělí lidé, kteří nebývají vždy dětem “dobrým příkladem”. Kritisoval rovněž národní výbory, prokuratury, soudy i odborové orgány pro nedostatečnou péči o školní mládež. O určité bezradnosti absolventů je- denáctiletých středních škol svědčilo sdělení ministra Dr. Kahudy na tiskové konferenci o zahájení nového školního roku 28. srpna 1956, že všechny obory nových dvouletých nástavbových kursů pro tyto absolventy jsou vesměs naplněny a že v nich bude studovat více než 5.000 abiturientů. Jde o odborné studium strojnictví, železniční dopravy, stavebního průmyslu, zdravotnicí- 36 [pageend38]ví a jiných. Po úspěšném ukončení těchto kursů stanou se studenti ve věku asi 19 let t. zv. “středními techniky”. Další novinkou je podle ministrových údajů zavedení dvouletých pokračova- cích kursů pro mládež, která z osmile- tek přechází přímo do výroby. (Rudé právo 29. srpna 1956). Literární noviny z 25. srpna 1956 otiskly řadu dalších příspěvků k diskusi na námět “Ve škole jde o budoucnost”. Tak promovaný pedagog Jaroslav Klazar z Pardubic si stěžoval, že “po Stalinových statích se mluvnice povýšila na hlavní složku vyučování češtině a sloh byl prostě přiřazen k literatuře, a následkem toho je špatné ústní i písemné vyjadřování žáků a malá slovní zásoba”. Klazar litoval také, že tím, že “se zkrátila povinná školní docházka, ochudila se škola o možnost působit výchovně na mládež v období tělesného, rozumového a citového dospívání”. Dr. Josef Robejšek z Prahy Smíchova se ozval v diskusi jako otec. Vypravoval, že jiný otec si na třídní schůzi stěžoval, že jeho dítě “pracuje více hodin, než byl si v továrně kdo dovolil na něm požadovat, a že měl pravdu”. Problémy rozvráceného školství shrnul Josef Brabec, zástupce ředitele školy v Ústí n. L. - Předlicích takto: “Neuvážené měnění učebních plánů, osnov a učebnic poškodilo přirozený růst mládeže a narušilo práci učitele. Každého žáka dosáhlo během povinné školní docházky několik změn. Učitelé i žáci byli sváděni k improvisaci. Učitelé byli deprimováni tím, že časté změny učebních plánů a osnov do jisté míry znehodnocovaly úsilí přípravy žáků pro vyšší třídy, učitelé z vyšších tříd se naopak nemohli opírat o solidní systém poznatků z nižších tříd.” A Brabec vyslovil vroucí přání: “My i žáci potřebujeme delší čas k práci podle zavedené školské soustavy, abychom mohli zvládnout její systém, obsah i methodu a abychom mohli přispět k pozvolnému jejímu zlepšování.” Jak vyplývá z již známých plánů školské správy, nebude tomuto přání vyhověno. Do Učitelských novin se obul Jaroslav Kopis, zástupce ředitele na jede- náctiletce v Novém Boru, který listu vytýkal, že v jeho obsahu bylo “lakování na růžovo nadmíru mnoho”, že “redakce upravovala články svým dopisovatelům podle toho, jaké si je přála mít, a dávala od zeleného stolu recepty, co a jak by se mělo psát”, že “články putovaly napřed na ministerstvo školství, aby se k nim vyjádřilo, a kritické články pak nebyly vůbec otištěny”. Kopis též opakoval výčitku, že byly přeloženy a zavedeny nevhodné sovětské učebnice, ačkoliv bylo známo, že sovětští pedagogové a školští pracovníci je sami kritisovali. V Československu však bylo školským pracovníkům naznačeno, že nesmějí kritiso- vat, ale že musí osnovy a učebnice obhajovat. Obraz o skleslé náladě učitelů podal v úvodníku Literárních novin z 1. září 1956 “K novému školnímu roku” Václav Pekárek. Napsal, že si mnozí učitelé v korespondenci zaslané redakci časopisu stěžují, že “odbory sc staly pomocníky státní správy, že zanedbávají a nerozvíjejí iniciativu a aktivitu svých členů a že jejich práce má rysy sociálně demokratického opor- tunismu vedoucí k pasivitě”. Pekárek doporučoval, aby naopak “odbory mo- bilisovaly učitelstvo do boje proti by37 [pageend39]rokracii a školskému balastu, do boje o radostnou socialistickou školu”. Přál učitelstvu a žactvu do nového školního roku především, aby “nevidělo v životě jen stinné stránky věci, jak sc to dnes stalo trochu módou. Před časem se hledaly v životě jen kladné věci, dnes je sklon vidět jenom nedostatky.” O resignaci a nespokojenosti učitelstva svědčí také zjištění K. Rváči, pražského učitele oBmiletky, v Učitelských novinách z 30. srpna, že na aktivu předsedů okresních výborů Svazu zaměstnanců školství v Praze a na školeni předsedů komisí práce a mezd, ženy, které ve školách mají většinu, byly v nepatrné, přímo mizivé menšině. Také věk účastníků na obou shromážděních Rváčů naprosto neuspokojil. Nejvíce tam bylo “starých školských veteránů” mezi 50-60, po případě i starší. “Ti pod 40 r. by se spočítali na prstech jedné ruky.” R tomuto dodal, že “ble- dáme-li příští funkcionáře mezi mladými učiteli, často se setkáváme 8 různými důvody a výmluvami, pro které nemohou přijmout funkci”. “Práce” se zabývala při příležitosti zahájení nového školního roku 1. září 1956 znovu otázkou patronátních smluv. Prohlásila, že je “nyní úkolem závodních výborů projednat se zástupci školy, vedoucími pionýrů a zástupci sdružení rodičů a přátel školy dosavadní zkušenosti z patronátni spolupráce a připravit během měsíce září společně v souladu 8 plány školy a pionýrské skupiny a možnostmi závodního klubu a závodu konkrétní závazky vzájemné spolupráce ve školním roce 1956-1957”. Práce zdůrazňuje, že“v patronátni smlouvě je třeba věnovat pozornost především podpoře polytechnického vzdělání žáků, které je nezbytnou součástí výchovy”. Na druhé straně je též “třeba ve spolupráci s pedagogickými pracovníky patronátni školy soustavně seznamovat pracující se základními zásadami výchovy dětí v rodině, ve škole i ▼ pionýrské organisaci”. Lidová demokracie oznámila 1. září, že od polovice září bude vycházet nový měsíčník “Výroba a škola”, který se bude zabývat theoretickými a praktickými otázkami pracovní výchovy a polytechnického vyučování na našich školách. “Práce” referovala 5. září o tom, že v Pražském kraji budou tři školy, na nichž “se má zkušebně vyučovat podle nových osnov, jež vstoupí v platnost v roce 1960”. Učitelské noviny obsahovaly 6. září data o náboru žactva na výběrové ročníky všeobecně vzdělávacích škol. V přijímacím řízení od devátých postupných ročníků jedenáctiletých středních škol a do prvních ročníků škol odborných a pedagogických byl plán do 30. června splněn v celku na 94.2% a ke splnění chybělo ještě 3.858 žáků. Z celkového počtu 148.707 žáků v osmých postupných ročnících bylo do těchto škol přijato 40.3%, t. j. 59.940 žáků, a mimoto 3.069 uchazečů z pracovišť. Nebyl splněn plán zápisu do jedenáctiletých středních škol a do škol hudebních, výtvarných a umělecko-průmyslo- vých. Re splnění plánu jedenáctiletých středních škol se nedostávalo ještě 1.049 žáků. O “sociálním složení žáků” uvedla zpráva, že se zlepšilo v českých krajích o 4.4% a na Slovensku o 1.6% proti minulému roku. Celkové zastoupení dětí dělníků a rolníků přijatých do devátých postupných ročníků je v českých krajích 41.3% a na Slovensku 52.3%. Podle názoru kolegia minister- 38 [pageend40]štva školství a kultury neodpovídá však ani toto zlepšené sociální složení přijatých žáků struktuře obyvatelstva. “Příznivější je situace” na pedagogických školách, kde byl plán splněn na 101.9% a bylo přijato 63.9% dětí dělníků a rolníků a to v českých krajích 56.8% a na Slovensku 14A%. Pokud jde o průmyslové a hospodářské školy, byl plán nově přijatých žáků od prvních ročníků splněn na 100.6%. V některých oborech, zejména pro strojírenskou technologii, pro technické zařízení budov, pro hudbu a pro archivnictví a konservátorství chybí však ještě žáci. V témže čísle Učitelských novin bylo také referováno o prodeji učebnic a bylo oznámeno, že bylo vydáno celkem 85 druhů učebnic pro všeobecně vzdělávací školy, včetně metodických průvodců, učebních osnov a poznámek vyučování. “Svobodné slovo” věnovalo 11. září úvodník decentralisaci školské zprávy. Po provedení decentralisace rozhodují školské odbory rad krajských národních výborů místo ministerstva o zřizování a rozšiřování jedenáctiletek, škol se zvláštní péčí o mládež, dětských domovů se zvýšenou výchovnou péčí, záchytných domovů, krajských pionýrských domů, krajských ústavů pro vzdělání učitelů atd. Odbory pro školství (po případě pro školství a kulturu) rad okresních národních výborů zřizují školy národní, osmiletky, třídy na školách mateřských a oddělení v družinách mládeže, zřizují okresní dětské domovy a okresní pionýrské domovy, okresní pedagogická střediska a dávají souhlas ke zřízení a zrušení mateřských škol, družin mládeže, školních jídelen a dětských a zemědělských útulků. Tato pravomoc nesmí ovšem vybočit z rámce schváleného celostátního plánu. Odbory rad ONV mají mimo to rozsáhlou působnost, pokud jde o ustavování a sprošťování školského personálu. Místní národní výbory zřizují svými výkonnými orgány mateřské školy, družiny mládeže, školní jídelny a dětské a zemědělské útulky, ovšem se souhlasem odborů rad ONV. Přijímají a platí nižší kategorie školských zaměstnanců. Dne 20. září 1956 zabývaly se Učitelské noviny prospěchem žactva v uplynulém školním roce. Konstatovaly, že nejvíce žáků neprospívajících a se sníženou známkou z chování je v šestém ročníku. Prospěch se během školního roku nezlepšil. Na Slovensku, kde je větší počet nekvalifikovaných učitelů, neprospívá více žáků. Mírně stoupl počet neprospívajících žáků na školách pedagogických, průmyslových a hospodářských. Žákům 6. až 8. ročníku má se v běžném školním roce věnovat zvýšená péče, ovšem zase se zvláštním zřetelem k dětem dělníků a rolníků. (Dokončení příště) Porevoluční nápis na domech v dělnických čtvrtích Czepel, Ujpest, Ko- banya. — “Devět milionů fašistických kontra-revolucionářů se ukrývá v zemi. Zalezli do svých děr zejména v aristokratických čtvrtích Czepelu, Ujpestu a Kobanye. Naštěstí kromě nich existuje ještě šest pravých uvědomělých Maďarů, kteří — aby zachránili národ — vytvořili vládu”. 39 [pageend41]Situační postřeh režimu “Nepřítel vede svou kampaň s rozmyslem. Už si netroufá říkat, že socialismus je špatný. Ví, že našemu lidu nemůže vyrvat ze srdce socialistické ideály, když se tento lid tolikrát za ně postavil. Proto změnil taktiku. Snaží se hlavně zneužívat různých chyb a nedostatků, které strana v našem životě otevřeně odhalila, zveličuje je do nemožností, aby jimi zakryl všecko dobré a prospěšné, co jsme v naší zemi vytvořili. Chtěl by se vloudit mezi naše občany — kteří chyby právem a správně kritisují, chtěl by mluvit jejich jménem . . . Nepřítel dnes také “kritisu- je”, vydává svá lstivá slova za upřímnost. Osvojil si dokonce i náš jazyk. Ale jde mu jen a jen o jedno: aby svou “kritikou” socialismus v očích lidí znemožnil, aby odtrhl občany od strany, aby naočkoval lidem protisovět- skou zášť, aby rozleptal jednotu lidu. A pak by vytáhl karabáč — na nás, na všechny. V tom je ten rozdíl, který vždycky musíme vidět. Víme, že i mezi námi, uvnitř naší země, chodí lidé, kteří nenávidí lidovou republiku, protože jim vzala jejich fabriky, statky, kšefty, jejich obrovské zisky. K nim se s důvěrou stahují zahraniční agenti. Od nich vycházejí lživé zprávy. Oni jsou opěrnými body mezinárodní reakce — uvnitř naší země. Tito lidé, kteří z úkrytu škodí, vystrkují ovšem v každé vzrušené chvíli hlavu. Zvedají ji i dnes. Ale ať vidí, že se jim díváme na prsty. Ať vidí, že jim nedovolíme ničit to, co jsme si tu vytvořili pro sebe. Ať křičí o nesvobodě! Pro sabotéry, špiony a diversanty není u nás svobody a demokracie! Ano, známe svého nepřítele. A proto se naše bdělost nikdy nezvrhne v nedůvěru vůči čestným občanům. Právě naopak: odrazíme a zneškodníme nepřítele tím spíše, bude- li vedle komunistů stát na stráži každý čestný občan naší republiky”. Úvodník Rudého práva 3. listopadu 1956 Záhady dívčího světa . . . “Maďarští vlastenci odzbrojili navečer jakousi skupinu povstalců . . . Povstalcům bylo tak kolem 16 let. Je bohužel pravda, že se na protilidovou stranu dalo strhnout mnoho mladistvých a je přirozené, že se to u nás odrazilo v otázce, co naše mládež? Co si v těchto dnech myslí? . . . Ve Spojených ocelárnách dnes . . . před kovářem Holmanem, soustružníkem Šilhaném, tesařem Neumanem, před komunisty, kteří vždy bojovali prostý, jasný život nové generace, stály dvě mladé ženy: Jana Tvrdková a Hedvika Lebe- dová, aby řekly, jak a proč chtějí jednat. Po prvé hovořily se soudruhy o svém životě. O svých myšlenkách, o své přihlášce — do strany!” Gong Pražský rozhlas 12. listopadu 1956 Dva rybáři u vody chytají ryby. Jeden stále vytahuje síť plnou, druhý nic. A tak to jde pořád. Druhý to nemůže vydržet, povídá: ‘Jak to, prosím Tě, děláš, že máš pořád něco na udici?” — “No jo”, říká první, “já pracuji podle nové linie strany — sundej vodznak a zase se jich pár chytí!” 40 [pageend42]Potíže soudruha Neumanna “V těchto dnech bc někteří soudruzi velmi pochvalně vyjadřují o výsledcích II. sjezdu spisovatelů. Přiznám se, že mi není zcela jasné, proč. Na sjezdu bylo hodně dobrého. Ale já osobně necítím hrdost nad tím, že některým z nás za sjezd poklepává na rameno Svo- * bodná Evropa a ani za to heslo o ‘svědomí národa”, jež jsme s takovým “ú- spěchem” exportovali do Maďarska . . Bylo řečeno mnoho velkých slov o pravdě a o svědomí, ošidných, protože si je můžeš ledajak vykládat . . . Teď čtu ve druhém čísle Května . . . anketu o výsledcích sjezdu a jsem nad ní na rozpacích. Zase ta veliká slova, veliké mravní pojmy. Soudruh Aloys Skoumal tam píše že si na sjezdu uvědomil, že “všechno záleží na naší chuti k pravdě”. Nu, budiž, je to jistě velmi správné . . . Jenže! Jenže to slovo pravda je pojem velmi roztažitelný a dá se pod ním leccos rozumět. Doklad: že se pravdou svého času oháněl i president Masaryk, když dával zakazovat Rudé právo . . . Psát pravdu, vysvětluje Skoumal, to znamená: “Odhalovat (padni komu padni) netalentovanost, ochotnictví negramotnost, hochštaplerství, oficiálnost, vý- dělkářství; vysmívat se papírnictví autorit, které nikdy žádnými autoritami nebyly; neuznávat nedotknutelnost takových institucí, v nichž se marastická uslintanost snoubí s klukovskou usmr- kaností . . . “Mně se zdá, že je to přes všechna ta silná slova poněkud mlhavé; že by bylo třeba trochu jasněji říci: Proti komu a ve jménu čeho. Protože celá ta tiráda připouští velmi různý výklad . . .” Stanislav Neumann, Mladá j routa 15. listopadu 1956 EXIL BUDE MÍT RESTAURACI “A československá reakční emigrace, která se již ve službách amerických imperialistů spřáhla se západoněmeckými militaristy a nacisty, odhalila jen plně svou vlastizrádnou tvář, když ve dnech maďarských událostí uzavřela spojenectví i s horthyovskými fašisty, s maďarskými na- cionalisty a šovinisty, 8 maďarskými hlasateli obnovení říše svatoštěpán- ské koruny a s hlasateli restaurace podunajské monarchie”. Rudé právo 7. listopadu 1956 OBJEV “Ministr - předseda Státního úřadu plánovacího Ing. Otakar Simůnek přednesl (9. listopadu v rozpočtovém a hospodářském výboru Národního shromáždění) zprávu o plnění státního plánu rozvoje národního hospodářství za tři čtvrtletí letošního roku ... V rozpravě členové výboru poukázali, že ani kapitalistické státy nestojí na místě a že tam po druhé světové válce roste produktivita opravdu velmi rychle”. Rudé právo 11. listopadu 1956 [pageend43]ČESKOSLOVENSKY PŘEHLED (Czechoslovak Review)1 is published monthly by the Czecho- Slovak section of the Free Europe Press, Free Europe Committee, Inc. 110 West 57th Street, New York 19, N. Y. — This publication does not necessarily reflect the official views of die Free Europe Committee, Inc. ' ' ' ' / UNIVERSUM PRESS CO„ 355 PEARL STREET, NEW YORK 7, N. Y. [pageend44]