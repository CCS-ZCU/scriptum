VĚSTNÍK ČESKOSLOVENSKÉ NÁRODNÍ RADY AMERICKÉ (Projev na Čs. dnu v Chicagu, 18. června 1978) Letošní Československý den je pořádán v roce 60. výročí založení svobodné, nezávislé Československé republiky, ale též neblahého 30. výročí násilného uchvácení moci komunisty v naší staré vlasti. My, svobodní Američané československého původu, máme u příležitosti Československého dne v Chicagu přirozeně na mysli dnešní situaci v českých zemích a na Slovensku, i otázku, zda má lid československý naději, že správa jeho věcí se opět vrátí do jeho rukou. Odpověď na tuto poslední otázku závisí na vnitřním vývoji v komunistických zemích a na dnešních i budoucích vztazích mezi Spojenými státy americkými a jejich demokratickými spojenci na straně jedné, a Sovětským svazem na straně druhé. Ve spojení s těmito mezinárodními vztahy je nutno si uvědomit, že pod tlakem sovětského komunistického imperialismu se západní svobodný svět ve skutečnosti nalézá v nelítostném boji o zachování svých duchovních a mravních hodnot, jakož i svých politických a hospodářských institucí a procesů. K jasnému pochopení pravé povahy tohoto boje je dobře si zopakovat aspoň hlavní rysy historie Spojených států a historie carského Ruska i Sovětského svazu. Amerika jak v době koloniální, tak po osamostatnění od Anglie a přijetí federální ústavy z r. 1789 byla útočištěm pro milióny statečných imigrantů, kteří přišli k jejím břehům za náboženskou či politickou svobodou, nebo z důvodu velké hospodářské příležitosti, kterou poskytovala snaživým, pracovitým lidem. Přistěhovalci našli bohatý kontinent, který byl prakticky liduprázdný, protože původních indiánských obyvatel bylo v 17. století jen asi 750 tisíc. Zde vidíme velký rozdíl mezi historickou zkušeností prostých Američanů a Rusů. V Americe bylo málo lidí a proto měl každý lidský život významnou hodnotu. V Rusku za vlády Mongolů v době od roku 1238, t.j. pádu Kyjevského státu, až do druhé poloviny 15. století, se ujal asijský koncept bezcennosti života jednotlivce, který přetrval staletí, jak jsme byli svědky při příchodu sovětské armády do Československa v r. 1945 a znovu v r. 1968. V Americe dynamický hospodářský růst a všestranný rozvoj dal vznik životnímu optimismu a naději na získání majetku pilnou prací. V Rusku žily lidové masy ve velké chudobě po celé generace, což vytvořilo fatalismus a pesimistický názor na život. V Americe byla hojnost volné nebo levné půdy, zatímco ruský zemědělec byl většinou nevolník připoutaný k půdě až do r. 1861 a pracující ve skupinách bez valného zájmu na výsledku své práce. Ale i po zrušení roboty r. 1861 byla hmotná situace mužíků zoufalá. V Americe až do r. 1913 nebyla žádná federální daň z příjmu; v Rusku byl prostý člověk tak zatížen daněmi, že měl nepatrnou naději dostat se ze své chudoby. V Americe byla vláda až do začátku 20. století zeměpisně daleko vzdálena od většiny občanů zatímco v Rusku absolutistická vláda sledovala občana na každém kroku za carismu - a sleduje jej ještě přísněji za komunismu. Dále nás bude zajímat, kolik svobody má občan na základě ústavy ve Spojených státech a v Sovětském svazu. V Americe je občan chráněn proti případné tyranii vlády četnými omezeními moci ústavou, zvláště pak zárukami občanských svobod a práv, které jsou obsaženy v prvních deseti dodatcích k ústavě. Tak máme zvláště záruku svobody slova, tisku, náboženství, shromažďování a kritiky naší vlády. V Rusku jak za carismu, tak za komunismu, platil a platí princip politického absolutismu. Ruský car měl absolutní moc nejen nad lidem, ale i nad šlechtou. Komunisté, jak řekl pres. Masaryk, zabili v r. 1918 cara, ale nikoli carismus, jehož absolutismus, jak já dodávám, jen zdokonalili pomocí moderní technologie. Dobrým příkladem komunistického pojetí svobody občana je 125. článek sovětské Stalinovy ústavy z r. 1936, který byl přejat i do nové Brežněvovy ústavy z r. 1977. Cituji tento článek: “V souhlase se zájmy pracujícího lidu a za účelem posílení socialistického systému (podtrženo autorem), se občanům Svazu sovětských socialistických republik zaručuje zákonem: a) svoboda řeči, b) svoboda tisku, c) svoboda sdružování včetně konání masových schůzí, d) svoboda průvodů a demonstrací na ulicích. Jasnými slovy, občan má tyto svobody jen k positivní podpoře zájmů pracujícího lidu a za účelem posílení socialistického systému, ale nesmí říci kritické slovo. Konečně je ku prospěchu Spojených států zdůraznit, že každý člověk, kterému se americký způsob života nelíbí, může kdykoli svobodně opustit tuto zem. Připomeňme též, že Spojené státy daly částečnou samostatnost Kubě r. 1901 a plnou samostatnost v roce 1934; dále, že udělily samostatnost Filipínám v r. 1946, Puerto Ricu daly v r. 1952 samosprávu na základě vlastní ústavy a též udělily státnost Aljašce v r. 1958 a Havaji v r. 1959. Toto chování Ameriky je důležité pro srovnání, jak cárské Rusko a Sovětský svaz naložily s milióny lidí různých neruských národností. Pohlédněme nyní blíže na carské Rusko a dnešní Sovětský svaz. Stručně řečeno, je to historie rafinovaného způsobu, jakým absolutní vládci s pomocí západních architektů, umělců, řemeslníků a vědců vybudovali z nejzaostalejších začátků imperialistickou říši o přibližně stu národů, která dnes ohrožuje celý svět. Je možno říci, že všechen pokrok v Rusku přišel ze Západu a že ruští vládci jej využili proti Západu. Počínajíc švédským princem Rurikem, který dal politicky nejednotným Rusům pevnou vládu, dále princem Vladimírem, který přinesl Rusům křesťanství v r. 990 a pozval západní umělce do Ruska, ale především vlivem Ivana III. v 15. století, Ivana IV. v 16. století a Petra Velikého v století 17tém a 18tém, tisíce západních architektů, řemeslníků, umělců a vědců bylo importováno do Ruska, aby z něho byla vytvořena světová velmoc. Téměř všechny ČÍS. 277 Červen 1978 Situace Československa v rámci americko-sovětských vztahů Bedřich Šalanský-Kent: [pageend1]VĚSTNÍK June 1978 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Červen 1978 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 krásné historické stavby, obrazy a jiné cennosti, které dnes Sověti ukazují cizincům, jsou výtvorem západních stavitelů a umělců. Po celá staletí ruští vládci jen imitovali Západ a hlavně pomocí západem vynalezených zbraní si imperialistický podmanili milióny lidí jak v Evropě, tak v Asii. Během jednoho sta let, od poloviny 16. do poloviny 17. století si velkoruští carové podmanili celou střední a východní Asii až k Pacifickému oceánu. Pak přes Kamčatku a Beringovu úžinu obsadili Aljašku a západní pobřeží amerického kontinentu až po severní Kalifornii, kde i dnes jsou zbytky ruských dřevěných tvrzí. Součástí tohoto ruského imperialismu bylo násilné obsazení velkých území, která původně patřila slabé císařské Číně. (Smlouva nerchinská, 1689, a smlouva aigunská, 1858). Dnes silnější komunistická Čína chce tato území zpět, což je hlavní příčinou sovětsko-čínského sporu. Velké asijské oblasti Sovětského svazu jsou na mapách školních učebnic Rudé Číny označeny vytečkovanou čarou, aby se v mladé čínské generaci udržela myšlenka, že všechna tato území Čína musí získat zpět. Číňanů je 850 miliónů v přelidněné zemi; 70 miliónů občanů SSSR blízko čínských hranic je žluté rasy; Velkorusů je pouze 135 miliónů z 250 miliónů všech občanů říše. V dlouhodobé projekci tato fakta jistě nejsou příznivá pro Velkorusy a pro komunistickou stranu SSSR, která je přímo šovinistický favorisuje. Shora popsané znásilňování jiných národů provedli carští Velkorusové pod záminkou šíření křesťanství ve světě. Po dobytí Byzance (Cařihradu) v r. 1453 Turky se stala Moskva t.zv. třetím Římem, t.j. sídlem patriarchy ortodoxní církve. Když se komunisté zmocnili revolucí vlády v Rusku v r. 1917, převzali celé ruské imperium jednoho sta národů a zavedli princip mezinárodní solidarity dělnické třídy (místo carského principu šíření pravého křesťanství) a potlačení nacionalismu v komunistických zemích. To znamená, že boj o národní samostatnost je podporován Sověty jen v nekomunistických oblastech světa, ale je nemilosrdně potlačován uvnitř sovětského imperia. Je to vskutku pokračování v carské národnostní politice útlaku, ale pod komunistickým praporem. Zde přikročujeme k dnešní politice USA vůči Sovětskému svazu a k situaci Československa jako nedobrovolné části sovětského imperia. Víme, že dnešní politika Ameriky je založena na principu “détente” (uvolnění napětí) a na 3 bodech helsinské úmluvy z r. 1975. Ve skutečnosti tím SSSR docílil, že Západ pokračuje vůči Rusku v sebevražedné politice minulých staletí, t.j. technickou a hospodářskou pomocí Sovětskému svazu umožňuje tomuto komunistickému impériu další expansi ve světě, dnes především v Africe. Podívejme se nyní blíže na tuto politiku “détente”: Pro nás, Američany československého původu, je tato politika naší vlády těžko pochopitelná. V praxi slouží Sovětům mnohem více než Americe. Za této politiky presidenta Nixona získal Sovětský svaz téměř úplné odpuštění velkého dluhu Americe z 2 - Věstník programu “Lend-Lease” v druhé světové válce (dluh 10.8 miliard dolarů byl plně vyrovnán zaplacením pouhých 772 miliónů, aby dle našich zákonů mohla vláda a banky poskytnout Rusku další úvěry). V rámci politiky “détente” a helsinské dohody z r. 1975 získalo Rusko od vlád a bank USA a západní Evropy investiční úvěry v hodnotě 45 miliard dolarů. Těchto úvěrů bylo Ruskem použito hlavně k nákupu moderní západní technologie, průmyslových komplexů a obilnin (dle americko-sovětské smlouvy z r. 1975 je Sovětům ročně dodáváno 6 až 8 miliónů tun obilnin; to prospívá americkým farmářům, ale ještě více Sovětskému svazu, který tak může přesunout pracovní síly ze zemědělství do zbrojního průmyslu, namířeného proti Západu a tím i proti americkým farmářům). V průmyslovém oboru Západ investuje v Rusku hlavně dlouhodobě do stavby dálkových potrubí pro přírodní plyn a naftu. Sověty slibují splácet dluh v naturáliích, t.j. naftou a plynem, ale až v budoucnu. I pak ale nastane problém, že Západ bude záviset na komunistických dodávkách energie. Stojí též za povšimnutí, že v rámci politiky détente a helsinských dohod Spojené státy postavily v Rusku na úvěr největší tovární komplex na světě na výrobu nákladních aut. Je smutné, že tato obrovská továrna je postavena v oblasti Kolymy, kde je největší síť komunistických koncentračních táborů nucených prací. V nedávném rozboru finančních vztahů Západu a Východu švýcarského bankovního odborníka jsem se dočetl toto: Jestliže bankéř půjčí malou sumu peněz, vytvoří tím svého dlužníka. Půjčí-li však sumu tak velikou, že na jejím vrácení závisí celá existence banky, nevytvořil bankéř dlužníka, ale svého obchodního partnera, a musí jeho obchod všemožně podporovat, aby byl partner schopen vrátit bance původní půjčku. A v tom spočívá ironie politiky Západu. Západní vlády, ale ještě více soukromé banky poskytly Sovětům tak velké dlouhodobé úvěry (celkem 45 miliard dolarů), že se vlastně staly jejich obchodními partnery. A tak Západ finančně podporuje hospodářskou prosperitu komunistických států a přitom vede s komunismem ostrý politický a vojenský boj o život. Teorie za touto západní politikou je ta, že ruští komunisté budou postupně tak včleněni do výhodné hospodářské spolupráce se Západem, že zapomenou na konečný cíl marx-leninismu, t.j. komunistické ovládnutí celého světa. Američané československého původu, zvláště ti však, kteří pocítili východoevropský komunismus na vlastní kůži, nemohou tuto argumentaci přijmout, neboť celá historie ruského carského a později komunistického státu je prostoupena myšlenkou světového absolutistického imperialismu a nikoli principem dobrovolného soužití národů na základě principu rovnosti a vzájemné úcty. Pohleďme nyní na dnešní situaci Československa. Především nutno zdůraznit, že komunistický puč r. 1948 byl i z hlediska marxistické teorie neopodstatněný a vskutku zbytečný. Velká většina československého lidu nežila v zoufalé chudobě, ba právě naopak. Ve své době byl náš malý stát ve střední Evropě vzorem politické liberální demokracie, t.j. vlády lidu, lidem a [pageend2]pro lid. Ježto nebylo důvodu pro marxistickou revoluci z přirozených důvodů hospodářských, Rusko použilo leninské metody umělé revoluce organizované politicky pátou kolonou československých komunistů. Po této revoluci v únoru 1948 nastolili komunisté v Československu diktátorský monopol moci spočívající v rukou malé skupiny profesionálních revolucionářů, kteří kontrolují nejen všechny instituce a procesy politické, ale i hospodářské, kulturní a sociální. Toto vseje proti duchu a historii československého lidu a proti vůli jeho velké většiny. Je situace Československa za těchto okolností beznadějná? Myslím, že nikoliv. Navzdor dnešní americké politice détente, která tak pomáhá SSSR, nemění se faktum, že imperium Sovětského svazu je umělým útvarem 100 národností, z nichž většina se snaží o národní svobodu, včetně lidu Československa. 19. století zbavilo individuálního člověka otroctví a nevolnictví; 20. století je ve znamení boje za svobodu celých národů a jejich dobrovolné politické sjednocování na základě rovnosti a vzájemného respektu. Jen svobodné národy mohou tvořit společné politické organizace s nadějí na trvalý úspěch. Sovětský svaz je posledním impériem tohoto století a protože je jeho režim postaven na násilí, je jen otázkou času, kdy se rozpadne jako jiná dřívější absolutistická imperia. Problémem je, zda sovětští vůdci toto vše pochopí a dají svobodu všem ujařmeným národům dobrovolně bez krveprolití, či zda budou pokračovat podle teoretické linie marx-leninismu a tím i carského světového imperialismu a přivodí rozklad komunistického imperia krvavou cestou vojenského konfliktu proti ostatnímu světu. Dějiny lidstva nám ukazují, že násilnická imperia končí vždy porážkou. Svoboda československého lidu je tak jen otázkou času, ale vrátí se určitě. DARY NA ČINNOST ČSNRA: Mr. - Mrs. George Kotlán, OH $6.00 Vlasta A. Stadler, MD $6.00 Božena Rozsypalová, MI $5.00 Frank Kozubik, IL $3.00 Mr. a Mrs. James A. Melichar $3.00 V uznání kladné činnosti našeho přítele Čeňka Torna věnuje u příležitosti jeho 80tých narozenin - Marie Dellinová $107.03 Ku sjezdu ČSNRA: Odbočka “Dr. Milada Horáková” $200.00 Odbočka “Gama” $100.00 Odbočka “28. říjen” během roku 1977 věnovala ústředí celkem $1,000.00 a tento dar byl sjezdem rovněž kladně hodnocen. Oprava: Ing. Štefan a Betka Papánek věnovali u příležitosti sjezdu $100.00 Den Porobených národů v Chicagu V pátek odpoledne dne 14. července budou vztyčeny vlajky ve městě na Daley’s (City) Plaza. Hlavní den bude v sobotu, dne 15. července. Sraz je před polednem. Československá národní rada americká svolává české a slovenské spolky, krojované družiny, hudebníky atd., aby se přihlásili co nejdříve v úřadovně, kde jim budou sděleny bližší informace. Telefon: 656-1117. Adresa: 2137 So. Lombard Ave., Cicero, Ill. 60650. Z událostí v Československu Koncem května přiletěl Brežněv do Prahy, aby se sešel s pražskou vládou v desátém roce sovětské invaze a utvrdil Husákovi jeho postavení. Na americké televizi jsme viděli jásavé davy na letišti a v ulicích, které ovšem nás nijak nepřesvědčily o nadšení pražského obyvatelstva. Příliš mnoho podobných výjevů nás poučilo o komunistické pohotovosti inscenovat divadlo na komando. Co však nikdo neviděl bylo policejní tažení proti chartistům několik hodin před příjezdem vládce z Moskvy. Neví se kolik bylo případů zatčení chartistů, výslechů atd., ale ví se přesně o sedmi případech postižených. Veřejně hlásil svůj případ Ivan Medek v otevřeném dopisu presidentovi Husákovi, Lubomíru Strougalovi a ministru vnitra Jaromíru Obzinovi. Ivan Medek si stěžuje, že byl odvlečen, když odcházel večer z bytu prof. Ladislava Hejdánka. Po výslechu na policejní stanici byl přepaden dvěma muži, odvezen z města se zavázanýma očima, pak vyhozen z auta, neví kde a zbit. Když nabyl vědomí, vydal se na cestu až přišel k autobusu. Odtamtud dostal se náhodou do Lán, pak vlakem do Prahy. V dopise Medek žádá, nikoli za sebe o zjištění křivdy, která se mu stala, ale o zjištění porušení zákona republiky. Ivan Medek je syn známého čs. legionáře a spisovatele Rudolfa Medka. Je mu dnes 52 let, je ženat a má rodinu. Po letech úsilí dopracoval to na mytí nádobí. Povoláním byl hudební kritik a podařilo se mu umístit se v redakci vydavatelství. Jako tisíce jiných, byl však zbaven svého místa po sovětské invazi a od té doby těžce si shání živobytí. Po podepsání charty, bylo mu dovoleno jenom mýt nádobí. Není tělesně schopen vykonávat těžkou fysickou práci a poněvadž mu hrozí nebezpečí, že bude označen za parasita, čili vyvrhele socialistického řádu, rozhodl se na jaře přijmout nabídku politického asylu kancléře Kreiského. Požádal pražskou vládu o povolení se vystěhovat do Vídně. Snad i to rozzuřilo policii. Pronásledování chartistů se zostřuje a jeden po druhém je donucován opustit zem, zvlášť v případech, kde jsou děti a jedná se o jejich budoucnost. Děti chartistů studovat nesmí. Ví se, že prof. Hejdánek byl vyslýchán. Jsou známy čtyři případy odvlečených a ztlučených chartistů. Zdá se, že policie dostala pokyn, aby zostřila svůj postup proti chartistům a vypořádala se s nimi definitivně. Za své pražské návštěvy Brežněv útočil ostře na presidenta Cartera. Je to nejostřejší útok od doby, kdy détente zklamal. Brežněv se zlobí neméně na NATO a namítá proti jejich schůzování ve Washingtonu, na kterém se prý kuly plány a dalekosáhlé válečné přípravy. Brežněv o sobě tvrdí, že je upřímným zastáncem odzbrojení. Dále odsoudil NATO za zásah v Africe. Je to prolhaná propaganda, pravil, že Sovětský svaz a Kuba by braly jakoukoli účast na událostech v Zaire. Na konferenci NATO se jednalo o nápadném velkém sovětském zbrojení a odhaduje se, že SSSR bude ve zbrojení pokračovat. Prorokuje se, že mezi Moskvou a zeměmi za železnou oponou se bude stupňovat napětí a proto se doporučuje, aby Spojené státy se pokusily o zlepšení svých styků se zeměmi Varšavského paktu na úkor Moskvy. Žel, došlo se v NATO k závěru, že co se týče Prahy, její poměr k Moskvě neochabuje a poukazuje se na to, že Husák dokonce poděkoval Brežněvovi za “sovětskou nesobeckou pomoc” před deseti lety. Komunistická pražská vláda na jedné straně dušuje se svou věrností Moskvě, při tom by ráda zlepšila hospodářské styky se Spojenými státy. Ač vyjednávání vázne co se týče zaplacení znárodněného majetku Američanům v r. 1948 a případy porušování Helsinské dohody ztěžují jakékoli jednání, přece jenom jedné americké firmě se podařilo proniknout za železnou Věstník - 3 [pageend3]oponu. Sperry Rand Corporation uzavřela obchodní smlouvu s Československem o prodeji amerických computers. Smlouvu podepsali Kenneth Thompson, místopředseda korporace, a Antoním Mrázek, zástupce ministra obchodu, technického oddělení. Američané to považují za úspěch a p. Mrázek doufá, že je to slibný začátek. My se ovšem neradujeme, poněvadž čs. vládě se nákupem usnadní přestavba průmyslu, který musí být zmodernizován, aby Československo mohlo lépe vyrábět a případně dodávat Moskvě dokonalejší zboží. Komunistické úřady nadále porušují Helsinskou dohodu o volném cestování, emigraci, sloučení rodin atd. V tomto ohledu se nic nezměnilo. Případy rozdělených rodin se táhnou dál do nekonečna a úřady staví nové a nové překážky. Vymýšlejí si nové požadavky, např. požadují na vystěhovalci, kterému byl slíben pas, že musí nejdříve podat žádost o zrušení čs. občanství a vybavit komplikovanou celní přihlášku, sepsat seznam všeho. Je mu však dovoleno vzít sebou jen 30 kil, 66 liber, proč tedy má vypsat všechno, co vlastní? Pak zlovolný zaměstnavatel může zamítnout žádost o výpověď ze zaměstnání. Byrokrat může potrápit žadatele i když dostal základní povolení k emigraci. V deníku London Times byla uveřejněna zpráva o porušování lidských práv v Československu. Podle této dokumentované zprávy, dodané chartisty prostřednictvím tiskové agentury Palach, bylo v Československu uvězněno dvacet, ne-li dokonce třicet tisíc osob, vesměs z politických důvodů. Popisují se poměry ve vězení. Dozorci údajně bijí vězně a stříkají jim slzotvorný plyn do očí. Dále, političtí vězňové musí platit za svůj pobyt ve vězení, takže mnozí z nich mají těžké dluhy, když jsou propuštěni na “svobodu”. Stanou se rodině přítěží, poněvadž často přišli o zaměstnání a marně si hledají manuelní práci. Československý režim nepřiznává, že má politické vězně. Ve sbírce zákonů je však uvedeno “podvracení republiky” jako “trestný čin”. Podle tohoto zákona bylo odsouzeno 111 osob v roce 1968 (v roce pražského jara) ale 1,600 osob v roce 1970 a 900 osob v roce 1971. Mrtvé hranice Hranice Rakouska s Československem jsou přibližně 400 kilometrů dlouhé. Rakušané nazývají tuto pohraniční oblast “Die Todesgrenze”, hranice smrti. Kdysi bylo 27 pohraničních přechodů, nyní jsou tři. Rakušanům velice záleží na tom, aby jejich pohraničí se zalidňovalo, aby se tam lidé stěhovali z přelidnělých měst. Vláda vystavěla dobré silnice a láká tam průmysl. Ovšem, záleží jí na turistice a ráda by otevřela hranice jako je tomu na rakousko-maďarských hranicích, ale není to prý lehké vyjednávat s Prahou. Rakušané potřebují na překročení hranic československé vstupní vizum. Z druhé strany, ozbrojená československá pohraniční stráž střílí na spoluobčany, kteří by se pokoušeli o nepovolený odchod z Československa. Do nedávna, kdykoli soukromé letadlo přeletělo omylem do československého vzdušného prostom, bylo sestřeleno. V posledním čase se prý poměry zlepšily. Je tu případ rakouské helikoptéry, která v nepříznivém počasí ztratila kurz a přistála v Československu. Po několika dnech rakouský pilot se vrátil domů se zprávou, že čs. představitelé byli dokonce přátelští. Rakousko doufá, že se vztahy zlepší po návštěvě Spolkového presidenta Rudolfa Kirschlaegera do Prahy, a že se podaří oživit “mrtvé hranice”. Roční předplatné Věstníku neb American Bulletinu $2. - Pošta to vyžaduje máme-li nadále používat lacinou poštovní sazbu Second Class Mailing. Kongres Spoj. států o lidských právech V domě poslanců prošla jednohlasně resoluce 624, uvedena kongr. Dante Fascellem a v senátě současně resoluce 88. Předložili ji senátu sen. Claiborne Pell, Clifford P. Case, Dick Clark, Robert Dole, Richard Stone, Patrick J. Leahy, Birch Bayh. Kongr. Fascell a senátor Pell vysvětlují, že resoluce vy- jádřuje rozhořčení kongresu a amerického lidu, že Sověty stále porušují a nedodržují Helsinskou dohodu. President je žádán, aby protestoval proti odsouzení sovětských občanů za to, že monitorovali porušování Helsinské dohody. ČSNRA do Bílého domu Československá národní rada americká zaslala žádost presidentu Spojených států, aby vyhlásil v červenci tradiční proklamaci k týdnu “Porobených národů”: Peace is indivisible. So are freedom and justice. In a world divided, where one half lives in freedom and the other half in slavery, peace is permanently threatened. In his final speech at Belgrade, Justice Arthur J. Goldberg reminded us that “Injustice anywhere is the enemy of justice everywhere.” And if justice is absent or threatened, peace - we mean a real, just and lasting peace - cannot exist either. Thus peace in Europe depends directly on the degree of freedom and justice granted to the people living behind the Iron Curtain. Denouncing the continued denial of freedom and justice in East Central Europe is certainly not a reactionary, futile pastime of “cold warriors” or “warmongers” but a positive, constructive contribution to the cause of security and cooperation. * Stressing the need for respect for Human Rights and for the Right of Selfdetermination will not only bring new encouragement to the people concerned, but will also impress and influence present governments (as experience has demonstrated) and thus increase the hope for some improvement of the current situation. In this way it will help to promote security, mutual confidence, cooperation and peace between East and West, which would then be a true Détente. The fate of their kin in the old homeland is close to the hearts of American citizens of East and Central European descent. A strong proclamation on this occasion would also serve to debunk the often heard rumor that the present administration is supposedly neglecting the interests of the so called “Ethnics.” For these reasons the Czechoslovak National Council of America favors a strongly worded Captive Nations Day proclamation. Very respectfully yours, Prof. Francis Schwarzenberg, Dr. M. Ferjencik Vice-President President Zprávy ze sjezdu Úvodem k rozsáhlé zprávě br. pokladníka James Krákory: Již od roku 1958, kdy byla provedena reorganizace finančních záznamů Rady, předkládám na sjezdech důkladnou účetnickou zprávu o finančních transakcích během mezisjezdového období a o celkovém finančním stavu ČSNRA. Tyto zprávy se poněkud liší od zpráv předkládaných předsednictvu měsíčně, které jsou založeny na denních položkách příjmu a vydání, kdežto sjezdové zprávy jsou připraveny tak, jak by je předložil účetní revizor. Zprávy stávají se základem pro 4 - Věstník [pageend4]vypracování roční zprávy požadované vládní úřadovnou Internal Revenue Service od nevýdělečných a daní zproštěných organizací, pod názvem Form 990, Return of Organizations Exempt from Income Tax. Tato zpráva musí být předložena Internal Revenue Service každým rokem, nejdéle do 15. května, a podléhá občasnému prozkoumání vládní agenturou, zda dotyčná organizace skutečně plní účele pro které byla zproštěna od daní z příjmů, na základě tohoto prozkoumání je zproštění od daní obnoveno neb ponecháno v platnosti. Až dosud v tomto ohledu neměla Rada žádných potíží, ani obtíží. Zpráva mluví sama ze sebe. Jasně uvádí různé zdroje příjmu, uvádí účel, na který fondy byly vydány. Mohu jen konstatovat, že je pozoruhodné, že ČSNRA mohla vykonat tak rozsáhlou práci v poměru k omezeným finančním prostředkům. V předešlých zprávách jsem upozornil na nutnost věnovat důkladnou pozornost důležité otázce, jak zvýšit počet přímých členů i členství v odbočkách a jak získat větší podpory, jak finanční tak morální, od veřejnosti, aby Rada mohla nadále úspěšně a užitečně vykonávat svoje poslání. Dnes to opět předkládám k uvážení sjezdu. Ze zprávy redakční a administrační Vlasta Vrázová Šedesáté výročí Československé republiky i ostatní významná čs. výročí jsou také naše. Československá národní rada americká byla založena za první světové války, toť naše 60. výročí; Mnichov nás svolal opět do zbraní; zabrání Československa, naše 30. výročí, si vyžádalo reorganizaci; desáté výročí sovětské invaze znamená i pro nás smutek a nové úkoly. Dnes stále naléhavěji upozorňujeme americkou veřejnost, že nebezpečí komunismu je světové a že i Spojené státy jsou ohroženy. Náš úkol je nadměrný a proto není divu, když někteří z nás klesají na mysli, zvlášť když se nám vytýká, že se málo dokázalo. Snad bychom mohli prozradit, že to často říkají ti, kteří přispěli málo. Mohli bychom právem poukázat na to, co jsme zachránili. Jedině Rada z krajanských organizací nepřerušené, odhodlaně bojovala od začátku a stále bojuje nesmlouvavě proti komunismu. Nebýt Rady a jejího boje od r. 1948, život v krajanských organizacích by vypadal dnes docela jinak. Čs. vyslanec by pravděpodobně působil na krajanských oslavách (v řadě případů mimo Chicaga jsme tomu zabránili a v Chicagu to znemožnili). Nebýt naší ostražitosti a rozhodnosti, šířila by se komunistická infiltrace. V tomto úsilí Rada se často setkala s nepochopením, ale setrvala. Po 30 let Rada varuje krajany a informuje americkou veřejnost a vládu o poměrech v Československu a o důsledcích i pro nás ve Spojených státech. Není to tedy jen, co jsme dokázali, ale čemu jsme čelili a co jsme komunistům zhatili. Naše úkoly rostou s rozpínavostí světového komunismu. Dnes na sjezdu si máme zodpovídat otázky, kde nám to vázne. Zprávy činitelů nám mnohé odhalí. Shledáme, že Washington, Los Angeles a Chicagská oblast zvýšily činnost, ale několik odboček zaniklo (v New Yorku Manhattan a Yorkville, v Chicagu Česká Kalifornie a částečně i odbočka Mistr Jan Hus, která se brání zániku). Hlavní důvod je stáří a úmrtí členů, za které jsme nenašli náhrady. Věstník a American Bulletin Věstník je téměř jedinou naší spojkou se vzdálenými odbočkami od té doby co nenavštěvujeme (z finančních důvodů) New York, Kalifornii, Detroit, Cleveland, atd. Výlohy jsou sice kryty $3. poplatkem, který’ odbočka odvádí za každého člena (v tom je zahrnuto předplatné bud’ Věstníku nebo Bulletinu), ale znamená to, že z třídolarového poplatku nezbývá peněz na vydržování úřadovny, která si vydělává na sebe. Kdysi odbočky a oblasti si vydržovaly ústředí, teď se to říci nedá. Finanční zpráva o tom stojí za povšimnutí. American Bulletin vychází přes dvacet let a za tu dobu se účet v tiskárně zdvojnásobil, ne-li ztrojnásobil. Výlohy s poštovným a za tisk Bulletinu jsou $1.50 na člena. Dárci věnovali $1,112 v uplynulém roce na Bulletin. Přimlouvám se, abychom využili nízké ceny předplatného k získání nových čtenářů. Opakuji svůj návrh, aby odbočky a jednotlivci přispěli nejen $5. - $10. - $25., ale aby - a to je to nejdůležitější.- zaslali nám adresy a jména známých, redaktorů, lidí ve veřejném životě, studentů atd., kterým bychom posílali Bulletin. Zajímavé je, že rození Američané jsou nám v tom více nápomocni než členstvo. Počet odběratel Bulletinu by měl být zvýšen za každou cenu. Nepřimlouvala bych se za to, nebýt velmi příznivé odezvy u Američanů, kteří píší Radě, hlavně profesoři na universitách, že používají Bulletin ve svých kursech. Američané, kteří hodlají jet do Československa se vyptávají na poměry a po svém návratu si Bulletin předplatí. Nejednou slyšíme: “It’s just as the Bulletin says. I’m glad I was informed before my trip,” etc. Často jsme žádáni o více čísel, i za celý rok. Studenti potřebují informaci pro úkol, redaktor velkého chicagského deníku se připravuje na cestu za železnou oponu, atd. - Můžeme tedy říci, že poměrně nevelký počet předplacených výtisků nevystihuje pravý význam Bulletinu. Mohli bychom však vykonat mnohem víc v tomto ohledu. Jsou tu ovšem různé těžkosti, nejhorší je pošta second class. Co platné jsou novinářské “scoops” (např. tajná zpráva církve Českých bratří, zpráva psychiatrů, uprchlíků z Československa, odkrytí záhady “medaile míru” Brežněvovi v United Nations), když Bulletin je někdy týdny na cestě ze Cicera do Berwynu. Bulletin je ovšem posílán první třídou do Washingtonu, novinářům, členům kongresu, atd. Nedávno si vyžádala židovská ústředna v Londýně, abychom Bulletin posílali letecky, poněvadž potřebují rychlé zprávy, hlásila se i pařížská knihovna, atd. Bibliografie Loni Rada, společně s SVU, vydaly bibliografii The Czechs and Slovaks in America, jedinečné dílo Esther Jeřábkové. Prosíme odbočky, aby si vzaly za úkol zaplatit několik výtisků a správně je umístit v knihovnách, na universitách a podobně. Zúčastňuji se nejrůznějších krajanských událostí, kterých je v Chicagu velmi mnoho. Přitom však nám uniká velká možnost podchytit zájem jiné generace, z jiného prostředí. Bědujeme, že staří krajané, kteří kdysi tvořili převážnou většinu v Radě, vymírají. V předsednictvu, po úmrtí br. Břetislava Vaňka, není jediného starokrajana. Jenom čtyři členové jsou rození Američané: br. Adolph Cierný, Václav Krákora, Josef Jakl a ses. Vrázová. Ostatní jsou naturalizovaní občané z uprchlické vlny r. 1948 a ti zestárli o třicet let. Jak dlouho tu ještě budeme? Tuto otázku jsem slyšela už v mládí - tedy dávno -. Ve Svornosti se často rokovalo, jak dlouho bude ještě existovat krajanský tisk. Ukázalo se však, že krajanský život má mnohem delší život než se dalo předpokládat. Vždy nastaly nečekané poměry, které nám život prodloužily. Radost z Republiky, osobní styky s Prahou oživily zájem na dvacet let; Mnichov nás spojil v jeden šik; po komunistickém puči přišli uprchlíci a ti postupně převzali krajanské úkoly. Dnes se nám těžce bojuje proti únavě a détente. Vidím však pomoc z jiné, nečekané strany. Objevily se nám nové možnosti za oslav dvoustého výročí Spojených států. V americkém životě se projevil docela nový zájem o minulost, o etnický život. Zvláště černošská menšina hledá svůj původ a hlasitě se domáhá více uznání. To přimělo mnohé Američany, aby i oni hledali svoje “roots”. Již neslyšíme starou výtku, že máme zapomenout na Věstník - 5 [pageend5]svůj původ, že nesmíme být “hyphenated” Americans, jak tomu bývalo. Tuto změněnou situaci měli bychom plně využít. Zájem se projevuje u druhé, i třetí generace Američanů českého a slovenského původu. I rození Američané cítí potřebu být hrdi na svůj původ. Žel, na komunisty ovládané Československo nemohou být hrdi. Na jedné straně Rada varuje Američany před komunismem a upozorňuje na hospodářskou, morální a národní zkázu v Československu a na druhé straně chce u Američanů využít zájmu o Československo, o slavné epochy českých a slovenských dějin. Rada upozorňuje na toto dědictví a na zásluhy Čechů a Slováků v Americe. Za tím účelem Rada vydala bibliografii “The Czechs and Slovaks in America” a Panoramu, v které je zaznamenán přínos krajanů. V Chicagu jsme se pokusili s úspěchem o ples v americkém prostředí, na který jsme pozvali hosty z americké generace. (Totéž dělá Washington a Cleveland). Zdá se, že jsme si otevřeli dvéře k “opomíjené generaci”. Potěšující byl zájem o historickou črtu o Československu v programové knížce chicagského plesu a o American Bulletin, který byl účastníkům plesu dodatečně zaslán. Chceme sledovat tuto cestu, ač ve všem zůstaneme věrni starým tradicím a svým osvědčeným přátelům. Věrné starokrajany v plné jejich předválečné síle nemůžeme sice nikdy nahradit, ale jsou tu jejich rodiny, druhá generace, která není tak zcela ztracená. Za žádnou cenu neslevíme ničeho ze svého přesvědčení bojovat za svobodu Československa a samozřejmě za svobodu Spojených států. O činnosti s. A. Faltusové a br. Dr. J. Haška, členů zahraničního výboru ve Washingtonu od sjezdu ČSNRA v r. 1976. A) Commission on Security and Cooperation in Europe (Watchdog Committee) Z naší iniciativy byla také zahájena akce na ustavení komise, která by měla za úkol monitorování usnesení Helsinské dohody z r. 1975. V dohodě s posl. Hydem a Derwinskim, ujala se této akce posl. Fenwicková v House of Representatives a senátor Case v senátě. Bylo také nutno získat podporu dalších etnických skupin, různých náboženských kulturních a jiných organizací, aby poslance a senátory za svůj stát přesvědčily o nutnosti ustavení takové komise. Tato činnost vyvrcholila úspěchem, když po veřejných “hearings”, které se konaly v listopadu 1975 a v květnu 1976, na kterých vypovídala řada představitelů různých etnických, náboženských, kulturních a jiných organizací, jakož i zástupců vydavatelských firem, atd., bylo ustavení komise schváleno zákonem v červnu 1976. Jménem Ústředí jsme podali písemné svědectví. Na “hearings” byla Rada zastoupena s. Faltusovou. Komise pak zahájila svou činnost uspořádáním “hearings” ve věci porušování Helsinské dohody vládami států střední a východní Evropy. Před komisí vypovídalo několik desítek zástupců různých organizací, dále několik dissidentů - jako ku př. Bukovsky - a i několik vládních úředníků. Svědectví ve věci emigrace z ČSSR a o problému rozdělených rodin, podala za ČSNRA dne 15. března 1977 s. A. Faltusová, která také po prvé oficiálně uvedla jako dokument Chartu 77. Výpověď zařadil posl. Derwinski do Congressional Recordu. Před tím byly Komisí, State Departmentu a Bílému domu dodány již 4 svazky dokumentačního materiálu ve věci porušování Helsinské dohody čs. vládou. 6 - Věstník Do konání Bělehradské konference bylo komisi a jiným úřadům předáno celkem sedm (7) svazků dokumentačního materiálu, což představuje kolem 800 dokumentů a překladů. Dokumentace zahrnovala různé dotazníky a směrnice čs. vlády, jakož i korespondenci a dokumenty 79 případů rozdělených rodin a zamítnutých vis. Na rozdíl od State Departmentu, který ve svých zprávách cituje jen počet rozdělených rodin, pokud rodinní příslušníci žijí v USA, Komise měla zájem na sbírání dokumentace o případech rozdělených rodin a zamítnutých vis i v jiných státech západního světa. V těchto 79 případech rodin, které jsme Komisi dodali, jsou rodiny z USA, Kanady, Německa (západního), Rakouska a Švýcarska. Za tím účelem byla vyvinuta spolupráce s Poradním sborem (p. Josef Pejskař) v Mnichově a s Ing. Petrem Fischerem ve Frankfurtu. Tito nám dodali jména a adresy rodin. Bylo však nutné se všemi rodinami vykorespondovat další podrobnosti a informace, které Komise požadovala. 1. srpna 1977 Komise vydala svoji 250 stránkovou zprávu, ve které byla také z části zahrnuta výpověď s. Faltusové. K tomu byl také vydán 154 stránkový dodatek, ve kterém byla uveřejněna jména všech rodin, které žádaly sloučení se svými rodinnými příslušníky, nebo kterým byla zamítnuta emigrační nebo návštěvní visa. Zpráva Komise a dodatek byly zaslány všem signatářům Helsinské dohody, včetně Československa. Od uveřejnění své zprávy v srpnu 1977 bylo sloučeno již 12 rodin z Československa - pokud byly vedeny v evidenci Komise. ČSNRA byla jediná naše organizace, která v případech rozdělených rodin s Komisí spolupracovala. S Komisí se vyvinula spolupráce i v jiném směru - ku př. pořizováním překladů různých analys a zpráv, které Komise potřebovala pro svoji činnost. B) State Department Oba zástupci Ústředí se zúčastňovali všech konferencí a schůzek uspořádaných State Departmentem pro zástupce Non- Governmental Organizations - nebo pokud se týkaly Bělehradské konference. Mimo to měli několikráte schůzku se zástupci čs. oddělení a jinými vedoucími úředníky. Se State Departmentem se již řadu let udržuje dobrý styk ve spolupráci na případech rozdělených rodin, zamítnutých vis, starobním pojištění, atd. Pro State Dept se také pořizovaly překlady různých dokumentů, zpráv, atd. C) Kongres USA Každý rok (od r. 1968) se připomíná výročí sovětské invaze a okupace Československa, což znamená, že řada poslanců a senátorů zařadí různá prohlášení do Congressional Record. Mimo to se ku př. dodal dokumentační materiál a informace poslanci Eilbergovi ve věci emigrace z ČSSR pro Committee on Emigration, jehož je předsedou; dále posl. Derwinskému - také na jeho žádost - zpráva o persekuci býv. členů čs. parlamentu, kterou potřeboval pro svoji činnost v Meziparlamentní unii. Byl také dodáván materiál o porušování Helsinské dohody sen. Dole-ovi, který po odstupu sen. Buckleyho v 1976 byl Presidentem jmenován za člena Komise pro bezpečnost a spolupráci v Evropě. - Různý materiál si také vyžádal sen. Moynihan ve věci emigrace dcery spisovatele Beneše. Kancelář posl. Hyde-a požádala o překlad dokumentů pro vyřizování emigrace dětí v případech rozdělených rodin, kterým jeho kancelář pomáhá a o různé informace. Mimo to byl různý material dodán také posl. Fenwickové, poslancům Mottlovi, Blanchardovi a Annunziovi při různých příležitostech. Na druhé straně posl. Derwinski na naši žádost zařadil do Congr. Record celý text Petice 78. [pageend6]V podrobné zprávě ses. Faltusové jsou pak vyjmenovány organizace, s kterými se spolupracuje: jsou to mj. Evropská rada, Atlantická Aliance. Mnohým organizacím ve Spojených státech, Kanadě, Evropě, je zasílán materiál, jakož i naše časopisy, což svědčí o rozsáhlém působení a stycích s americkými, mezinárodními organizacemi, čs. organizacemi a etnickými organizacemi jiných národností. Jsou to např. Aspen Institute for Humanistic Studies, Amnesty International (v New Yorku a Londýně), P.E.N. American Center, National Academy of Sciences, Human Rights Committee, National Council for Soviet and Eastern European Studies, Foreign Service Institute, universita v Edinburghu a celá řada dalších. Vyvinula se také úzká spolupráce se zástupci celonárodních organizací etnických skupin jiných národností, pokud mají vztah ke střední a východní Evropě, jako s Polish American Congress, Joint Baltic-American Committee, se zástupci maďarských, ukrajinských, ruských, rumunských a bulharských organizací. Schůze se konají průměrně jednou za měsíc a zástupce každé organizace má možnost přednést problémy, které jeho národnostní skupinu zatěžují. V některých případech se rozhoduje o společném postupu - jako se dělo již v minulosti, ku př. za Brežněvovy návštěvy v USA v r. 1973 - společný leták a před odletem pres. Forda do Helsink - společný dopis, atd. Mino jiné - v r. 1976 se oba zástupci také účastnili konferencí v Bílém domě pořádaných pro zástupce etnických organizací a byli přítomni podpisu zákona o pomoci býv. příslušníkům spojeneckých armád Polska a Československa. A. Faltusová Ze zprávy úřadovny Marie Langová Práce ČSNRA i naděje na její úspěch je založena v prvé řadě na vedoucích činitelích naší organizace, jejich schopnostech, zájmu a píli a také oddanosti k československé věci. V řadě druhé, neméně důležité, kterou svým počtem její členstvo representuje, na obětavosti a práci vedoucích úředníků oblastí a odboček i všech členů. Uvažujcme-li z tohoto hlediska, je nutno zaměřit se na činnost našich odboček a oblastí a rovněž na to, jak se jejich práce a její výsledky jeví ve výkazech v našem ústředí. Co iniciativně podnikají, jak reagují na činnost ústředí - a také do jaké míry ji podporují zasíláním členských příspěvků či finančních darů, jež přispívají k udržení finančních reserv pro další vedení národní, politické, kulturní a sociální práce ústředí. Činnost některých oblastí či odboček vidíme v úřadovně vzrůstat, rovněž některých přidružených organizací, ale jiné činnosti takřka nevyvíjejí anebo nás o ní - přes naše žádosti o podávání zpráv - neinformují. Některé odbočky platí příspěvky za své členy pravidelně a správně, jiné nedostatečně. Protože je tento sjezd sjezdem pracovním, obracím se na přítomné delegáty s naléhavou prosbou, aby se snažili zvýšit počet členů ve svých odbočkách - i přímých členů ČSNRA v místech, kde odbočky nemáme, - a získat nové předplatitele našim časopisům, hlavně American Bulletinu, který americkým kruhům přibližuje otázku Československa a práci a snažení ČSNRA. Také jménem úřadovny prosím o včasné zasílání zpráv o změnách ve stavu členstva, o sdělování nových adres členů a také o to, aby k šeku, kterým úhrnnou částkou odbočka ústředí platí $3.00 příspěvek za každého člena, byl připojen opravený či doplněný, tj., úplný seznam členů odbočky, tak aby se Vaše a naše kartotéka a adresář nerozcházely. Od posledního sjezdu se úkoly úřadovny nezměnily a nezmenšily. Spíše vzrostly díky živé činnosti ústředí a rozšiřující se činnost chicagského oblastního výboru, která se rovněž prolíná s prací úřadovny. Úřadovna vysílá pozvánky na všechny akce ústředí i oblastního výboru. Kupř. s pozvánkou na Čs. den jsou vysílány i vstupenky a lístky štěstěny, které dobrovolní pracovníci odpočítávají a sešívají, přidávají zpáteč. obálky a věnují celé expedici hodiny a hodiny práce. Další expediční akcí je výroční ples, naše akce nálepková, pozvánky k účasti v zájezdu do Lidic - Crest Hill, na oslavě 28. října, v průvodu porobených národů, na Sokolském sletě v Chicagu, atd. Pak máme pro dobrovolné pracovníky řadu prací pomocných - a dělají je pro Radu s vzácnou ochotou, jejímž výsledkem je víc jak 1000 dobrovolných pracovních hodin ses. E. Rohelové z odbočky “Západní předměstí” za údobí posledních dvou let, 170 hodin pí. Broučkové, hodiny ses. Kalkusové, Vaňkové, Chlupáčkové - a v poslední době též br. Ženíška a br. Novotného. Dobrovolní pracovníci za vedení br. Smunta též pracují na expedici našich časopisů, Věstníku a Bulletinu. Br. Smunt provádí změny adres, zaznamenává úhrady předplatného a členských příspěvků na kartách naší kartotéky, vysílá upomínky, balí a odesílá objednané knihy, rovněž filmy, podává vyplňováním formulářů stížnosti na špatnou poštovní službu atd. Můj “obor” zahrnuje práci administrativní, vyřizování české a anglické korespondence, jednání s návštěvníky úřadovny, kteří přicházejí se žádostí o radu, pomoc, atd., vyřizování telefonických rozhovorů, kterých je zvláště před výročním plesem, Čs. dnem či jinou naší akci na sta za měsíc, práce účetní pro ústředí, neboť vedu účetní záznamy o docházejících úhradách v pokladní knize. Kromě účetnictví pro ústředí dělám také účetního a příjemce úhrad docházejících do úřadovny pro oblastní výbor, tj. pro Čs. den, pro ples, atd.; Čs. den mívá na 400 příjmových položek za úhrady došlé do úřadovny, ples na 300. Úhrnnou částkou předávám úhrady - po provedené kontrole - pokladníkovi oblast., výboru. V úzké spolupráci s předsedou plesu či Čs. dne pracuji na přípravě Čs. dne, plesu, oslavě 28. října a všech jiných akcích, organizačně i administrativně. Pracovala jsem v údobí od posledního sjezdu na přípravě obou programových knížek Čs. dne i plesových programů. Programové knížky Čs. dne sestavuji sama, získávám, písemnými i osobními intervencemi inserční “oznámky”, věnují se korekturám a pak také výpočtu čistého zisku. Naší letošní krásné plesové knížce, která měla velký úspěch historickými články ses. Vrázové, ilustracemi p. M. Košaře a fotografiemi pí. Trybusové, jsem získala řadu patronských a sponsorských příspěvků a pomáhala jsem na její přípravě. Čs. den 1977 měl čistý výtěžek $2,896.60, z této částky připadá na čistý zisk programové knížky $1,637.00, $820 na čistý zisk za vstupenky a $439 na výnos ze 4 stánků (kuchyň, káva a pečivo, Slovácká búda a bar). - Náš úspěšný ples 1978 má čistý zisk $4,419.48, z toho připadá $2,033.42 na čistý zisk programové knížky. Pro srovnání s fin. výsledky plesů minulých uvádím zisk z plesu 1977 $2,292.17, 1976 $1,874.76, 1975 $1,798.76, 1974 $1,257.57. - Ples 1978 byl nejúspěšnějším plesem po stránce propagační i finanční, jaký kdy oblast, výbor pořádal. Br. Františku Kalkusovi, předsedovi oblastního výboru - který byl také předsedou plesu - patří dík za to, že se ples konal v krásném Drake hotelu. Kromě uvedené pracovní činnosti se jako tajemnice chicagského oblastního výboru zúčastňuji večerních schůzí oblasti, jako tajemnice plesového výboru schůzí ples, výboru, jako členka přípravného výboru pro uspořádání Čs. dne schůzí tohoto výboru, jako tajemnice odbočky ČSNRA “Západní předměstí” schůzí odbočky a pro oblast, výbor jsem též pracovala jako zapisovatelka většiny jeho schůzí. Rovněž se zúčastňuji schůzí a programových večerů chicagské míst, skupiny SVU, kde jsem ve výboru jako zástupkyně jednatelky a schůzí Čs. ženské Věstník - 7 [pageend7]národní rady, kde jsem členkou výboru. Prostě snažím se - v rámci svých možností - přispět svojí prací v úřadovně i mimo ni troškou do mlýna československé věci v Chicagu, a prospět - opět v rámci svých osobních možností - práci Československé národní rady americké, v jejíž úřadovně pracuji od svého příjezdu do Chicaga před 11 léty. Měla bych dodat že ráda, neboť se domnívám, že úkoly Rady, tak jak jsou vytčeny jejími stanovami - a její vyznání ve prospěch věrnosti k tradičním zásadám americké spravedlnosti a demokracie a věrnosti k zásadě jednoty Čechů a Slováků v nezávislém, společném československém státě je vyznáním, které má být nám všem společným. Marie Langová Ze Zprávy Oblastního výboru ČSNRA Oblastní výbor ČSNRA v Chicagu sdružuje 10 odboček ČSNRA a 22 spolků a organizací. Členské schůze koná pravidelně každý druhý měsíc - kromě toho dle potřeby se schází přípravný výbor pro uspořádání Československého dne či výročního plesu. Ve svém funkčním období od valné hromady konané dne 15. února 1976 do valné hrmady konané 6. března 1977 konal oblastní výbor 6 členských schůzí a 2 schůze přípravného výboru. - V témže období byly oblastním výborem uspořádány následující podniky: výr. ples 21. února; Večer trampské písně 27. března; Čs. den 6. června; oslava Bicentennial USA a čs. 28 října (konána 24. října); výroční ples 22. ledna 1977. Kromě toho byl uspořádán zájezd do Crest Hill - Lidic, společně s Organizací čs. chicagských spolků; zúčastnili jsme se průvodu porobených národů; banketů spřátelených porobených národů; atd. Obzvlášť úspěšným podnikem byla oslava Bicentennial a 28. října, kdy jsme k účinkování v prostorném sále školy Morton West pozvali známý Chicagský komorní orchestr, který hrál skladby Bendy, Mozarta, Dvořáka, Suka. Oslava nám přinesla velké uznání krajanské veřejnosti. - Úspěšný byl též Čs. den, na kterém promluvil prof. Mojmír Povolný, účinkovaly krojované taneční skupiny a Český pěvecký sbor Lyra. Ve funkčním období od 6. března do valné hromady 19. března 1978 konal oblast, výbor 6 členských schůzí, 2 přípravné pro Čs. den, 1 schůzi mimořádnou, 2 schůze příprav, výboru plesového a 1 po-plesovou. V témže období byly uspořádány podniky: Vzpomínka v Lidicích - Crest Hill 11. června (společně s Organizací čs. spolků); Čs. den 19. června - s řečnickým projevem prof. Libora Broma, vystoupením krojovaných tanečních skupin a Českého pěveckého sboru Lyra; oslava 28. října, na které účinkoval Český pěvecký sbor Lyra, Slovenský sbor Zora, - proslov pronesl dr. Mikuláš Ferjenčík - a smyčcový kvartet Chicago Lyric Opera zahrál Dvořákův kvartet “Americký”; výroční ples v krásném hotelu Drake 11. února 1978, který byl naším dosud největším propagačním - a i finančním - úspěchem a jehož jsem měl čest být předsedou. Kromě těchto podniků jsme se zúčastnili Sokolského sletu, průvodu porobených národů, uspořádali jsme čaj pro debutantky plesu a zúčastnili jsme se banketů spřátelených porobených národů, atd. Jako předseda oblasti jsem se zúčastňoval schůzí odboček a organizací sdružených v našem oblast, výboru a podniků, které pořádaly. Rovněž ostatní úředníci oblasti vyvíjeli podobnou činnost a tak jménem oblastního výboru mohu říci, že jsme se snažili o vzájemnost. Pokud jde o činnost našich chicagských odboček, vyvíjí úspěšně svoji činnost odbočka “Dr. Milada Horáková”, “Západní předměstí”, “28. říjen”, “Generál M. R. Štefánik", “Gama”, málo slyšíme o odbočce “Jan Masaryk” a “Jan 8 - Věstník Kollar”, i při vysokém věkovém průměru se dosud drží odbočka “Mistr Jan Hus”, ale v činnosti ustává odbočka “Česká Kalifornie”, jejíž zbývající členové se přeřazují do jiných odboček. V roce 1977 věnovala odb. "28. říjen” $1.000. a odb. “Gen. M. R. Štefánik” $300. Ke sjezdu odb. “Západní předměstí” $200., odb. Gen. Štefánika $200., odb. “Gama” $100. Z členských organizací sdružených v chicagském oblastním výboru úspěšnou činnist vyvíjejí zvláště: Čs. ženská národní rada v exilu v oboru společenském a sociálním, která pořádá dva taneční večírky každým rokem, piknik a vánoční bazar; výtěžek těchto podniků je věnován hlavně na činnost podpůrnou a sociální, na pomoc potřebným uprchlíkům - a není zapomínáno na ústředí ČSNRA každoročním příspěvkem na činnost $300; Klub domov, který pořádá rovněž dva taneční večery ročně a piknik, vyvíjí činnost podpůrnou a sociální, věcně a finančně podporuje čs. uprchlíky, pořádá zájezdy, a jehož členové - právě jako členky Čs. ženské rady - účinně podporují i osobní pomocí akce oblastního výboru ČSNRA. Taneční skupina Klubu Domov ochotně (a bez stanovení honoráře) vystupuje na podnicích našeho oblastního výboru, zároveň se skupinou Beseda a taneční skupinou Moravské kulturní společnosti; SVU - Společnost pro vědy a umění, místní skupina v Chicagu, jejíž činnost v posledních dvou letech velmi ožila. Přichází s pravidelnými programovými večery (spojenými s večeří), s přednáškami na náměty historické, zeměpisné, národohospodářské, politické, a umělecké, se zaměřením na obor výtvarný i hudební, společnou návštěvou výstav; Spolek americko-čs. inženýrů, který se schází každý měsíc od září do května a jehož schůze mají přednáškový program z oborů technických, zaměření cestopisného, atd. 1 když další organizace a spolky sdružené v našem oblast, výboru se nescházejí tak pravidelně a jejich činnost není do této šíře rozvinuta, těšíme se z jejich existence a spolupráce na našich podnicích. Jsem rád, že mohu činnost našeho oblastního výboru hodnotit jako velmi živou a úspěšnou - a že ji jako úspěšnou mohu hodnotit i po finanční stránce. Oblastní výbor Chicago přispěl na činnost ústředí ČSNRA v r. 1973 částkou $2,500, v r. 1974 $2,000, 1975 $4,500, v r. 1976 $2,500 a v r. 1977 $4,500 - a dnes u příležitosti tohoto sjezdu předávám finanční dar chicagského oblastního výboru ve výši $5,000. Za tento úspěch vděčíme mnoha pracovníkům, je přirozené, že některé podniky vyžadovaly mimořádné úsilí a obětavost funkcionářů a členů. Není mojí zásadou vyjmenovávat práci jednotlivců, ale naše zvýšená činnost v uplynulém období mně ukládá povinnost zmínit se alespoň o některých. V prvé řadě je to jednatelka oblastního výboru ses. Marie Langová, která pracuje v úřadovně v tak zvaných úředních hodinách; ale neplacených, "neúředních” hodin mívá tolik, že je těžko dost je oceniti. Bez její obětavé, dobrovolné práce by mnohý náš podnik dopadl zcela jinak. Další, jejichž práci bych rád ocenil, jsou dobrovolné pracovnice, které v úřadovně pomáhají při expedici časopisů ČSNRA, ale velmi často se zabývají prací pro oblastní výbor a pracují na vysílání pozvánek na schůze a na podniky oblast, výboru, vstupenek a lístků na "raffle” na Čs. den, pozvánek a vstupenek na ples, atd., atd. Jsou to ses. Rohelová, Broučková, Vaňková. Kalkusová, Chlupáčková, Riedlová, br. Ženíšek a v poslední době br. Novotný. Jsou to pracovníci velmi skromní a nenároční a právě proto jim jménem oblastního výboru vzdávám velký dík. František Kalkus, předseda [pageend8]Ze zprávy organizačního výboru V r. 1976 a 1977 byli naší ČSNRA nejvíce nápomocni dva členové našeho výboru pro zahraniční záležitosti, pí. Anna Faltusová a Dr. Hašek. Sestra Faltusová každou svoji minutu - mimo vlastní obživu - věnovala obětavě praktickým otázkám lidských práv, jako je zejména spojování rodin oddělených Železnou oponou aj. Její práce a korespondence před konferencí v Bělehradě dala tolik písemného materiálu U.S. vládě, že se naší Radě dostalo i uznání od U.S. senátora Dole v plenárním zasedání Konference. Snažili jsme sejí pomoci, zejména i někteří členové washingtonské odbočky ČSNRA s dr. Fleischerem v čele. Ve Washingtonu, D.C., je positivní činnost našich funkcionářů i členů Rady dvojnásobně cennou. To ovšem nezlehčuje činnost členů Rady v jiných oblastech, kteří sice nemají ten přístup do ústředních úřadů U.S., ale kde opět stykem s členy Kongresu prokazují velké služby našim cílům. V oceňování práce odboček stavím jako jiný vzor naši odbočku v Los Angeles. Ta je vedená vlastně trojicí, kde bři. Breber, Rajek, oba imigranti roku 1968 - za podpory osvědčené ses, J. Kracíkové - jasně dokázali, že když se někdo chce národní práci věnovat, může žít svobodně až od roku 1968 a je nezatížen komunistickou indoktrinací. Děkuji jim, neboť nejen vzkřísili tamější, kdys dobrou odbočku, ale docílili její uznání nejen spoluprací s ostatními čs. organizacemi, spec, s SVU, ale i jinými národnostními skupinami. Přitom jsou oba vědátoři, kteří vynikají i v soukromém povolání. Naše uznání a dík patří i Krajanskému výboru v Clevelandu. Tam dochází k výměně osvědčené generace generací zejména z r. 1948, vedenou naším mpř. Martinem Hrabíkem a předs. Přemkem Kociánem. V Clevelandu již léta pracují všechny české a slovenské organizace společně, a to věru obětavě a tak jsou vzorem i pro připravovaný krajanský výbor v Chicagu. Při hodnocení naší organizace je nutno se zmínit o nejlépe fungující oblastí: chicagské. Víme, že tu máme největší příležitost a počet lidí, krajanů. Přesto nutno zdůraznit, že jak chicagská oblast, tak odbočky fungují jen díky jedincům, kteří se naší krajanské a národní práci věnují. Chicagská oblast jistě zvýšila podstatněrsvoji činnost za předsednictví br. Františka Kalkuse a jednatelství ses. Marie Langové, takže zdařilé podniky znamenají finanční pomoc našemu ústředí. Škoda, že náš pokladník nemůže pochválit mnohem více našich organizací! Ceníme si každého, i nejmenovaného, a těch je hodně, kteří projevili svoji obětavost, dobrou vůli, schopnosti pracovat pro ideály svobody a demokracie americko-československé koncepce. Vytiskli jsme nové členské přihlášky. Společně s podpisovou akcí pro Petici ’78 získávejte i nové členy. Možnost k tomu je všude, kde najdete slušné a rozumné Čechy a Slováky. Styk s odbočkami resp. i mezi odbočkami udržujeme Věstníkem. Tam čtete, co ostatní odbočky dělají, tam se však také dovídáte, jak co dělá - z našeho hlediska - vláda U.S., spec, v poměru ke komunismu a jak je našim lidem doma pod komunistickou “péčí”. Jeden či dva oběžníky ročně doplňují informace Věstníku, kam vás žádáme, abyste více psali, podávali zprávy o své činnosti a povzbudili tím i ostatní. Znovu děkuji za práci všem, kteří nezklamali. Šiřte a udržujte víru a ideje, které krajanům v U.S. a našemu národu doma vždy daly impuls a vítězství. Eduard Dellin Úspešný Majáles vo Washingtone Majáles. Koľko mladistvej poézie, túžob a zážitkov meno to vyvoláva a pripomína. Jarné dni študentského života, vyrazenie bujarosti za zvukov populárnych piesní a hudby. A Máchové nehynúce sloky: “Byl první máj a lásky čas . . .” Takéto a podobné myšlienky sa rojili človeku myslou počas plesu československej pospolitosti vo Washingtone. Vrcholné vystúpenie našskej spoločnosti pred verejnosťou pri tradičnom majálesi. Po mesiacov usilovnej prípravy, dopisovania a schodzovania bolo to ideálne shromaždenie do 200 našincov pod pohostinnou strechou ĽEnfant Plaza hotelu, jednoho z najnovších v meste. Po stolovaní zazneli prvé zvuky hudby, tanečný priestor za chvíľu bol zaplnený mladými a osobami plavých vlasov a šedín, ale jarnej mysle, každý očarovaný vábnou hudbou Straussových valčíkov a bujarých poliek. Za patronátu Senátora (n.odp.) Romana L. Hrušku a jeho manželky, do 21 senátorov a ich manželiek, a tiež toľko kongresníkov s manželkami dodali svojim patronátom lesku a dôstojnosti v dôležitom roku 1978, šesťdesiateho výročia utvorenia Republiky Československej. Zdôrazňoval to vo svojom preslove p. Andrej Valuchek, predseda etnického oddelenia Demokratickej strany, aj dr. Vladimír Fleischer, predseda washingtonskej odbočky ČSNRA. Kongresník Charles Vanik prekvapil svojich početných kolegov aj obecenstvo príhovorom v češtine, zväčšiac dobrú náladu prítomných. Hlavnou atrakciou bola slovenská beseda v troch výborne vycvičených koloch, vďaka odbernej spôsobilosti pani Milici Hasal-Švehlovej pri nacvičovaní. Hneď po nastúpení tanečníkov obecenstvo dojaté povabem hudby a virtuozitou tancujúcich počalo tlieskať do taktu, tak spievať slovenské ľudové piesne do tanca, čo tanečníkom dodalo ešte viac nadšenosti. Stalo sa to po prvý raz že slovenská beseda bola tancovaná vo Washingtone účastníkmi Majálesu a uvážiac úspech, zaiste sa sboru tanečníkov naskytne příležitost aj budúcne sa predstaviť svojim umením. Nebola to ľahká vec s prípravami. Úpravy pre besedu v slovenčine dodal bývalý náčelník sokolského sboru na Slovensku spolu s potrebnou hudobninou. Úpravy v angličtine aj pásku hudby pre tanec v prírode požičala podpredsedkyňa Sokola, a doska nahranej slovenskej besedy objavená bola v St. Louis, Mo. Tradičný Majáles bol za presedníctva pani Věry Brittonovej so štábom oddaných pracovníkov za vec, každý so skúsenosťou vo svojom odvetví prípravných prác. Majáles je tradičným vrcholným dielom spoločenskej činnosti Odbočky ČSNRA vo Washingtone. Vedľa morálneho úspechu tohoto podniku čistý výťažok Majálesu venovaný bude Americkému fondu pre pomoc československým uprchlíkem (AFCR) s dr. Jánom Papánkom na čele; tak kulturným a dobročinným účelom ústredia ČSNRA a miestnej odbočke. Účstníci majálesu vďačia sa pracovníkom a pracovníčkam za majálesový úspech a hľadia v ústrety budúcej vrcholnej zábavy washingtonských rodákov a ich hosťov z blízka a ďaleka. pst “Praha” na americkém jevišti a televizi Významnou událostí na televizi byla divadelní hra “Professional Foul” v sérii Great Performances. Tato hra uznávaného dramatika Torna Stopparda setkala se s velkým úspěchem a i kritika hodnotila námět, režii a skvělý výkon britských a českých herců. Hra je svým obsahem pozoruhodná a vysvětluje naivním lidem ve svobodném světě, jaký je život v Praze, kde svobody není. Podklad pro hru získal autor na svém pražském zájezdu, kde se setkal s českými chartisty. Oceňuje nadání Václava Havla, kterého považuje za vynikajícího dramatika, poznal také, jak si počíná pražská policie. Jeho znalost poměrů a lidí je výborně vystižena v divadelní hře, takže to přesně odpovídá smutné Věstník - 9 [pageend9]skutečnosti. Doufáme, že “Professional Foul” otevře oči mnohým zaslepencům a tím vykoná důležité poslání ve svobodném světě. Tom Stoppard je považován za vynikajícího britského dramatika. Narodil se však v Československu r. 1937 jako Tomáš Štrausler, syn lékaře Baťových podniků. Krátce před Mnichovem se podařilo dr. Štrauslerovi odjet s rodinou do Singapůru. Po invazi matka odjela s malým Tomáškem do Indie. Otec však se dostal do japonského zajetí, kde zahynul. Matka se později provdala za majora britské armády Stopparda, který dal Tomovi svoje jméno. Tom Stoppard, dnes čtyřicetiletý, se těší světovému jménu. Každá jeho hra je očekávaná se zájmem. “Professional Foul” byla jeho první televizní hrou, napsanou pro Amnesty International, organizaci na ochranu politických vězňů. V krátké době získala tři ceny, jedna z nich je za nejlepší hru roku. Je to i pro československou věc velká výhra. “Pražské jaro” v Chicagu Goodman Theater - Scéna II (pokračování dramatické školy při Art Institute) uvedla na scénu “Pražské jaro”, hru se zpěvy. Hra se dávala v divadle William Wrigley na známé Latin School, Clark a North ul. od 23. května do 11. června. Libreto napsal Lee Kalcheim, hudbu Joe Raposo, inscenoval Dennis Žáček (jediný českého původu, který působí na dramatické škole Loyola university). Herecký výkon byl pozoruhodný, američtí mladí herci se vžili do svých úloh a výstižně předvedli postavy Dubčeka, (Roger Mueller), Husáka (Steve Fletcher), Svobody (Mike Genovese), Kriegla (Tony Flazzo), Brežněva (Laurence Russo) a Anny (Christine Andersonová). Členové předsednictva byli svědky zaslouženého úspěchu mladých herců, režizéra, skladatele a celého souboru a vyslovili jim uznání a díky za neobyčejné, významné představení. Bylo by jen k prospěchu, kdyby se představení mohlo opakovat v zimní sezóně. Ustavující schůze nového předsednictva ČSNRA, zvoleného na sjezdu dne 13. května t.r., se konala v úterý dne 6. června v kanceláři sekretariátu Rady. Zahájil ji a řídil předseda dr. M. Feijenčík. Prvním bodem pořadu bylo projednání došlé korespondence. Velmi uvítána byla samozřejmě zpráva z Detroitu, oblast Michigan, že tam byla založena nová odbočka ČSNRA “Milan Rastislav Štefánik”, jejímž předsedou je br. Mikloš Foltýn a která má podle zaznamenané informace 32 členů. Předsedající vyslovil naději, že po dobrém startu bude následovat i úspěšná činnost a účastníci schůze se k jeho přání - jak jinak! - připojili. - Velmi kladně byly zhodnoceny i zprávy z Washington, D.C., který je podle sjezdového usnesení novou “oblastí” ČSNRA. Br. předseda sděluje, že na dopisním papíře (letterhead) budou uvedena jména ses. Anny Faltusové a dr. Jos. Haška jako “Washington liason officers”. Dále, podává svůj rozvrh výborů: finanční, Krákora, Kalkus, Mička, Jakl, Halaška; zahraniční, Schwarzenberg, Vrázová, Papánek, Chalupa; organizační, Chalupa, Dellin, Langová, Cierný, Rozbořil; tiskový, Hřebík, Uhlířová, Netík, Kovářová, Jakl; stanovní, Hřebík, Krákora, Rozbořil; sociální, Kovářová, Jančík. Účastníci ustavující schůze schválili návrh, aby se jeho kooptovaným členem stal br. Karel Halaška z odb. Generál Štefánik, vynikající finanční odborník. Ze zpráv referentů není možné opomenout dojímavé řádky, které citovala tajemnice nového předsednictva ČSNRA (a zároveň jeho “Honorary President-Chairman!) s. Vlasta Vrázová z dopisu br. Josefa Martínka, jenž je posledním ze zakládajících členů ČSNRA v roce 1918: dožívá se v tomto roce požehnaného věku 10 - Věstník 89ti let! Je stále s těmi, kdo pracují v U.S.A, pro československou věc. Předsednictvo rozhodlo mu poslat pozdravný dopis. Pro závěr zprávy o ustavující schůzi nového předsednictva ČSNRA je důležitá připomínka, kterou na konci dvouhodinového zasedání přednesl jeho mluvčí k zahraniční politice br. dr. Schwarzenberg: “Bílému domu” bude poslán dopis, aby “se president Carter včas a důrazně vyjádřil k týdnu porobených národů”. Od br. Schwarzenberga se přítomní dále dověděli, že “Petici ’78” podepíše i Rafael Kubelik, velký náš muzikant a exulant . . . Příští schůze předsednictva ČSNRA se bude konat až první srpnové úterý. ToJN In Memoriam: prof. dr. Vratislav Bušek Krátce před uzávěrkou listu, došla nás z New Yorku telefonická zpráva, že zemřel náhle býv. předseda Československé národní rady americké, zakladatel odbočky Long Island, Společnosti pro vědy a umění SVU, náš velký přítel a spolupracovník prof. dr. Vratislav Bušek. Předsednictvo zaslalo soustrastný telegram a požádalo svého čestného člena dr. Jana Papánka, aby Radu zastupoval. Žel, nemohl pro náhle onemocnění se zúčastnit smutečního obřadu a jsme vděčni dr. Rudolfu Šturmovi, že vzal na sebe tento smutný úkol. Za newyorskou oblast ČSNRA, kde prof. Bušek po dlouhá léta byl činným členem promluvil jeho věrný spolupracovník br. Jan Babinec. Význam a dílo prof. Buška bude později zhodnoceno, dnes aspoň několik nej důležitějších fakt: Narodil se dne 14. května 1897 v Praze. V roce 1920 dosáhl doktorátu práv na Karlově universitě v Praze. Studoval pak v letech 1920-21 v Paříži a Římě. Od r. 1929 byl profesorem římského církevního práva na Komenského universitě v Bratislavě, jejímž rektorem se stal v roce 1936. Po Mnichově byl profesorem církevního práva na Masarykově universitě v Brně. Za války byl zatčen gestapem a uvězněn v Mauthausenu. Po osvobození Američany a skončení války vrátil se do Prahy. Až do komunistického převratu byl profesorem na Karlově universitě, ale když těsně před pučem byl zbaven svého úřadu, bylo mu jasné, že jeho život je ohrožen a proto již v dubnu dostal se tajně přes hranice. V listopadu byl odsouzen k smrti in absentia. Dva roky působil na vědeckém ústavě v Paříži. Do Spojených států přijel r. 1950. Působil krátce na učelišti Seton Hall University v East Orange, N.J.; od roku 1950 v rozhlase Svobodná Evropa. V New Yorku se zapojil do veřejného života. Psal odborné články a studie z oboru právního a politického. Všude vynikal svým vzděláním, brilantní myslí, vtipem a rozšafností. Zapojil se do organisační práce Československé národní rady americké, organizoval odbočku Long Island, zúčastňoval se podnikání Oblastního výboru, stal se členem předsednictva Rady, místopředsedou a pak předsedou. Byl svými vlastnostmi vynikající a dá se o něm říci, že mamě budeme hledat náhrady. In Memoriam: Frank Kratochvil Dne 12. června, po dlouhé nemoci, zemřel v nemocnici Swedish Covenant br. Frank Kratochvil ve věku 81 let. Pět let o něho bylo vzorně pečováno v České útulně, ale smrt mu byla vykoupením. Předsednictvo ČSNRA vzalo na sebe úkol oznámit jeho smrt krajanské veřejnosti a rozloučit se s ním dne 22. června v kapli Chrátkova pohřebního ústavu v Berwynu. Jeho popel byl uložen na Českém národním hřbitově. Místopředseda Rady prof. František Schwarzenberg se rozloučil jménem Rady; br. dr. Antonín Hřebík za Sokol a br. B. Laštůvka za Českou útulnu. [pageend10]K úmrtí br. Františka Kratochvíla (prof. František Schwarzenberg) Přišli jsme se rozloučit s dobrým člověkem. Já pak byl vyzván, abych se rozloučil s Františkem Kratochvílem za Československou národní radu americkou, které zasvětil svoje nadšení a svoji práci od samotné chvíle, kdy sem mezi nás přišel, až do chvíle, kdy se musil uchýlit do naší České utulny. Nyní zemřel v pravém slova smyslu zapadlý vlastenec. Sešli jsme se zde právě proto, že Frank Kratochvíl byl dobrý člověk, kterého jsme měli všichni rádi. Jeho povaha byla označena naprostou přímostí, nezdolnou energií, výjimečnou schopností organizační, odvahou, poctivostí, pracovitostí a hlavně neutuchající láskou k vlasti a k národu a ochotu ku každé oběti ve službách svobody a demokracie. Jedním slovem: byl to Čech. Takový, jaké Čechoslováky poznal svět; takový, jakých se svět naučil Čechoslováků si vážit. Není divu, že jsme ho měli tolik rádi a že mu dnes chceme projevit svoji úctu a vděčnost ve svém přátelském rozloučení. Proto se s ním já dnes neloučím pouze za organizaci, která mě k tomu pověřila, ale také za sebe osobně a celou řadu jeho přátel jak zde, v jeho nové vlasti, tak jistě také doma, zvláště na Chrudimsku, kde si získal tolik úcty, obliby a důvěry. Frank byl rodák z Chrudimi. A tak jako snad pro každého z nás byl onen kout české země, kde vyrůstal a později pracoval ztělesněním celé naší vlasti, celého Československa; byl předmětem jeho stálého vzpomínání a jeho veliké lásky. Tu jeho lásku k rodnému kraji jsem poznal, když jsme často spolu vzpomínali na jeho rodné Chrudimsko. Spolu jsme také vzpomínali na jeho chrudimské zaměstnavatele v obuvnickém průmyslu, na příslušníky rodin Popperů a Polických. Zmiňuji se o tom pro onen přátelský, řekl bych skoro rodinný poměr mezi zaměstnavateli a zaměstnanci, který u nás doma tak často stával a který byl jistě chloubou českého průmyslového i zemědělského podnikání. Nezískal si však pouze důvěru svých zaměstnavatelů, ať již v Sušici, či v Chrudimi. Získal si též důvěru svých spolupracovníků i širšího okruhu svých spoluobčanů. Není tedy ani divu, že po osvobození roku 1945 byl zvolen starostou města Chrudimi. Není ani divu, že po znárodnění obuvnického podniku Popper-Polických roku 1946 byl ustanoven ředitelem podniku a že mu po puči 1948 všechno osazenstvo projevilo svoji důvěru. To se ovšem novým držitelům politické moci nelíbilo. Nebyl to jejich člověk. Byl svého času zatčen Gestapem ještě v době, kdy Stalin a Hitler byli věrnými spojenci. Pracoval v nekomunistic- kém odboji spolu s později popraveným generálem Lužou. Byl bojovník za svobodu, který by se nikdy nesklonil před požadavky nové vrchnosti. Když odepřel podepsat přihlášku do komunistické strany, musil v pěti minutách opustit podnik a hledat cestu do ciziny, do exilu. Ani v uprchlických táborech nesložil ruce v klín, ale uplatňoval svoje mimořádně organizační nadání k dobru svých spoluuprchlíků. Pak se konečně dostal sem, mezi nás. Nechtěl být věčným exulantem. Proto v nejkratší možné lhůtě se s hrdostí stal americkým občanem. Proto se ihned a naplno zapojil do práce krajanské. A od té doby snad všichni jeho činnost dobře znáte. Pracoval ve “Svornosti” i v jiných pracovních oborech, ale hlavně se ihned zapojil do práce Československé národní rady americké. Mnozí z vás jistě vzpomínáte na dobu, kdy Frank Kratochvíl byl předsedou naší odbočky “Milada Horáková” a všichni víte, s jakým nadšením pracoval v našem ústředí jako ředitel kanceláře a jako člen předsednictva. Byla to doba těžká, kdy Národní rada musila zaujmout nový postoj ku zcela změněným poměrům v Československu. Mnozí ještě přešlapovali a neviděli jasně. Kratochvílův naprosto jednoznačný postoj k otázce svobody, neodvislosti a demokracie jistě značnou měrou přispěl k tomu, že Národní rada svoji linii nikdy nezradila a že je věrným mluvčím amerických větví českého a slovenského národa ve stále opakovaném požadavku, aby Čechům a Slovákům bylo přiznáno právo na svobodu a sebeurčení. V Národní radě pracoval Frank Kratochvíl až do úpadu. Často nás upozorňoval na svůj zdravotní stav. Když se však pomocníci nenašli, pracoval dál - duševně i tělesně - až do vyčerpání všech sil. I tato jeho bezmezná obětavost sama o sobě by nás všechny zavazovala k díku. I v tomto ohledu byl nám všem vzorem a příkladem. Poslední léta, zkrušen nemocí, strávil v České útulně. Jeho zájem, jeho láska k národu a k vlasti však neutuchaly. Proto jsem snad nechybil, když jsem zprvu řekl, že umíral jako zapadlý vlastenec. Dnes se s ním naposledy loučíme. Jeho tělesná schránka bude svěřena očistným plamenům, ale jeho vzpomínka na jeho věrnost a na jeho přátelství bude mezi námi trvat jako vzpruha a pobídka, abychom v práci neumdleli a pokračovali v jeho duchu, ve stálé naději, že se vláda věcí vlastních navrátí do rukou národa. Jeho duši pak vyprošujeme od vládce všehomíra, aby spočinula ve věčné blaženosti. Milý náš Franku, odpočívej v pokoji! In Memoriam: Dr. Dagmar Hronová Permanová Na dovolené v Jerusalemě zemřela dne 26. května dr. Dagmar Hornová Permanová, profesorka historie střední Evropy a Československa na Georgetown universitě ve Washingtonu. Byla známa nejen svou vědeckou prací, ale i sociální činností. V nekrologu časopis Washington Post věnoval delší článek jejímu působení. Její otec univ. prof. dr. Richard Horná byl jeden ze zakladatelů právnické fakulty Komenského university v Bratislavě a profesorem dějin práva na této universitě. Její vědecká práce týkající se tvoření hranic Československa (“The Shaping of the Czechoslovak State: Diplomatic History of the Boundaries of Czechoslovakia, 1914-1920”) byla ve značné míře pokračováním historické práce jejího otce. Dagmar Hornová opustila Československo po komunistickém puči. Ve Spojených státech se provdala za Dr. Geralda Permana. Zanechává tu manžela, syna Richarda, dceru Lindu, v Československu matku Věru Hornovou a v Bethesdě, Md. bratra Dr. Otakara Hornu. Bibliografie Esther Jeřábkové: Czechs and Slovaks in North America $15.00 pro členy ČSNRA a SVU, $17.50 pro nečleny Věstník-11 [pageend11]Č. S. A. Nejstarší bratrská a sesterská podpůrná jednota v Americe jest pripravená poskytnout! Vám nejvýhodnější druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend12]