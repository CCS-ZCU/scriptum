český zahraniční časopis Ročník 9 leden/únor 19921 POLYGON reportér [pageend1]Rok rozhodnutí a naděje Tak už jsou za námi - ty první dny a týdny nového roku, roku 1992. A tak, jako vždy, když začíná ten nový, dvanáctiměsíční maraton, vstoupili jsme do něho s novými nadějemi a s novými předsevzetími. Neboť - jak jinak - měl by to být rok, který nám přinese časy lepší, spokojenější, úspěšnější, než ten právě minulý. Bude to rok parlamentních voleb v Československu. Po dvou letech si lidé zvolí nové poslance. Ještě sice nikdo neví, jakým způsobem, volební zákon dosud není znám. Doufejme, že ti, kteří zasednou v parlamentních lavicích, budou nejen zkušenější, prozíravější a profesionálnější než většina jejich předchůdců - ale především, že si budou vědomi své odpovědnosti vůči státu, svým voličům, vůči sobě samým. Vždyť podíváme-li se zpět na uplynulé měsíce, člověk by mnohdy nad tím, co se v parlamentu dělo, srdcervoucně zaplakal. Toho, čeho jsme byli svědky, to nebyl obraz parlamentu demokratického státu, ale rozhádaný, nesourodý houf náhodně se sešlých lidí. Bude to rok těžkých hospodářských rozhodnutí. Odborníci doma i v zahraničí si jsou zajedno, že právě začatý rok bude asi nejtěžší na cestě, kterou Československo nastoupilo po listopadu 1989. Inflace, nezaměstnanost, sociální nejistota, konec nejednoho nerentabilního podniku. Bude to však také rok, kdy se ukáže, kdo umí. Kdo umí poctivě pracovat, má iniciativu, nemyslí na to, jak okrádat ostatní, aby sám měl větší kus krajíce. A ti, kteří dovedou, budou mít chuť k práci, se neztratí. I to je deviza nového roku. Bude to i rok konečného politického účtování s tím byvším, rudým. Bude na demokratech, aby dovedli vyvrátit sociální - ale i jinou - demagogii těch, kteří národ do bídy a marasmu přivedli. Těch, kteří se honosili rudou hvězdou a oháněli se zítřky „reálně existujícího socialismu“. Nebude to snadný zápas. Bude klást těžké nároky na skutečné demokraty - na ty z levého i z pravého spektra. Na nich bude záležet, jak pochodí ti, kteří budou lovit v kalných vodách nejistoty. Bylo by osudnou chybou, kdyby se demokraté právě v této rozhodující etapě nedovedli sjednotit. Bude to rok, který nebude lehký i pro exil. Ti, kteří byli ze své vlasti vyhnáni komunistickým režimem, to nebudou mít v chápání toho, co se mnohdy bude doma dít, snadné. Není vyloučeno, že nepochopení exilu, tak, jak ho nejeden z exulantů zažil v minulosti, potrvá. Ale - ti, kteří se domnívají, že takto odradí exil, aby si všímal dění doma, budou zklamáni. Budeme i nadále hovořit otevřeně a pravdivě o tom, co se nám v Čechách, na Moravě a na Slovensku líbí a nelíbí. Bez ohledu, koho se naše upřímná kritika dotkne. Těch nahoře, v palácích, nebo těch dole, v podzámčí. Tak tedy začal nový rok. I pro nás, v redakci a vydavatelství POLYGONUreporíéra. Budeme se snažit ve spolupráci s vámi, našimi čtenáři a přáteli, dělat dobrý časopis. Takový, který by byl plnokrevným obrazem života exilu i dění v Československu. Jsme si vědomi své odpovědnosti zvláště poté, co nejeden dobrý exilový časopis přestal vycházet. Tak jako nyní Pól, list vynikající úrovně, po léta tak skvěle a obětavě redigovaný Jiřím Loewym. Na přelomu starého a nového roku nám došlo mnoho upřímných vánočních pozdravů a novoročních přání, zpravidla spojených s pochvalou naší práce a kvality časopisu. Děkujeme za ně. Jsou pro nás vzpruhou a povzbuzením, abychom se snažili i nadále dělat dobrý časopis. Časopis, který by nebyl náš, ale především VÁŠ. Rudolf STRÖBINGER V tomto roce se očekává činnost vulkánu „Sv. Helena“. Jak bude asi jeho soptění vypadat, to nakreslila manželka našeho Oty Ulče, Priscilla. OBSAH TOHOTO ČÍSLA 2 Rudolf Ströbinger: Rok rozhodnutí a naděje 3 Vladimír Valenta: Demokracie je diskuse 6 Jaroslav Bohanes: Život v našich republikách 8 Dušan Novák: Čs. hospodářství v roce 1992 10 Stížnost na československé prokurátory 11 Jindřich Stikarovský: „Volební právo krajanů“ 13 M. Wahlenová: Tečka za případem „Baránek“ 14 Alexej Žák: Pohled zpátky 16 Arnošt Wagner: Spíte, Židé na Slovensku? 17 Ant. Měšťan: Mateřština a cizí jazyk čes. autorů 18 Otakar Zoufalý: Otazníky nad listopadem 20 Vlastimil Radkovický: Diskuse a fakta 22 Ota Vlč: JFK a půvaby konspirace 24 Jan Beneš: Jablka a hrušky 25 A. F. J. Karlovský: Proti komu jsme tedy vlastně bojovali? 27 Josef Koláček: Mrzne až praští 28 Erazim Kozák: Masarykův Jan Hus 29 Helena Kosková: Vybledlá fotografie Toto číslo vyšlo 14. února 1992. Číslo 2/92 vyjde 27. března. Redakční uzávěrka je 15 . března 1992. 2 POLYGON 1/92 [pageend2]DEMOKRACIE JE DISKUSE Komentáře 1991 naposledy Vladimír Valenta ,Jednání národních rad o smlouvě, která by měla být východiskem novéfederální ústavy, uvízla zatím na mrtvém bodě, naše parlamenty jsou v této věci rozštěpeny, operativní možnost dotázat se občanů našich republik na jejich mínění stále ještě nemáme, stále nemáme záruky, že vinou polarizace názorů na tuto otázku nenastane stav ústavní krize, právního chaosu nebo dvojpráví, stále není jasno, co se stane, bude-li parlament nedejbůh ochromen a neschopen se usnášet.“ President Václav Havel, novoroční projev 1. ledna 1992 Ještě jsme si to zcela neuvědomili, ale loňský rok byl skutečně rokem historickým, jehož význam bude dlouho připomínán v příštím století, ne-li tisíciletí. Je to především kolaps celého SSSR, který zastínil význam toho, co se přímo týká Československa. Ale to nijak neoslabuje důležitost vývoje a toho, co se doma událo. Stále se formuje podoba Československa a navzdory vánočnímu utišení není zdaleka konec všemu. V jedné věci se udělalo jasno: stoupenci samostatného Slovenska nemají sílu, nebo odvahu, uvrhnout slovenský národ do ekonomického dobrodružství, které představuje nikým nedotovaný rozpočet. Byla to studená sprcha na horké hlavy v poslední chvíli, ale nás, západní Čechoslováky, to nijak zvláště netěší. Uvědomujeme si totiž vzájemnou závislost, chceme-li zůstat nezávislým a samostatným státem. Stalo se cosi, co poznamená mnohé děje i v dalším vývoji. Uvědomění si, že Češi a Moravané žijí se Slováky nikoli v citovém sepětí, ale docílili maximálně chladného, vypočítavého vztahu a přitom od sebe nemohou, není právě radostná perspektiva. Nejen že jsme poznali, že Slovensko zůstalo poznamenáno dědictvím klerofašismu mnohem hlouběji než jsme si mysleli, ale i to, že až na čestné výjimky nelze na Slovensku najít partnery, kteří by byli ochotni - a měli odvahu - aktivně se exponovat pró‘ československou věc. „Mlčící většina“ zůstala němá tak důkladně, že jsou pochyby, jestli něco takového vůbec existuje. Je to smutné. V souvislosti se slovenskými nesnázemi vykrystalisovala také otázka autority hlavy státu. Nikoli osoby presidenta, který si udržel svoji popularitu i schopnost odolávat krisím a působit na parlament. Ale přichází na přetřes otázka presidentského úřadu. Ve svých požadavcích na ústavní zákon o referendu president Havel se dotýká té nejdůležitější otázky instituce hlavy státu. Má vládnout nebo panovat? Před více než třiceti roky ve Francii, jejíž ústava byla vzorem i pro zavedení instituce presidentského úřadu v Československu, došlo k podstatné změně a francouzský president se stal skutečným vládcem země. Dostal k tomu mandát přímou volbou francouzských občanů. Být volen parlamentem a zároveň mu být nadřazen nelze. Mělo by k -něčemu podobného dojít i v Československu? Nebo by president měl zůstat především morální autoritou, representantem československé státnosti pro domov i navenek? Při všem pochopení pro krisovou situaci, v níž se stát ocitnul, se mi zdá, že president raději neměl přinášet před parlament otázky presidentských pravomocí. Autorita presidenta utrpí vždy, když parlament je donucen ukázat, že se dívá na věci jinak. V konečné formě budou presidentovy návrhy - jsou-li vůbec schváleny parlamentem - značně bezmocným zákonem. Nezdá se mi možné tak uštipovat kousky z různých typů demokratických ústav a roubovat je na stále bolševické ústavní pláně, kdykoli a kdekoli se to hodí. Tato diskuse vede k zamýšlení nad tím, jak skutečně pevné jsou naše vládní instituce. Každý ví, že parlament trpí existencí dnešní federální vlády jen proto, že došlo o této věci k dohodě mezi presidentem a dvěma politickými stranami, vzniklými z Občanského fóra, z nichž jedna, Občanská demokratická strana, má členstvo, a druhá, Občanské hnutí, má ministry. Tato vláda není dnes produktem skutečné důvěry parlamentu a nějaké silné vládní koalice. Federální vládaje ve skutečnosti tím nejslabším článkem v systému vládní struktury. Je to dědictví minulosti. V komunistickém státě byla vláda vždy sbírkou posluhů, kterými manipulovali tajemníci KSČ a politbyro. Ti byli tou skutečnou vládou, i když i oni zase skákali, jak si Kreml pískal. Bohužel, jako by to u nás jinak neuměli, se po sametové revoluci vládne podle tohoto vzoru. To samo vytvořilo nutnost, aby president stál nad vládou a reguloval ji se svými poradci, a nikdo nedokázal postavit vládu do čela politického dění v zemi. To snad bylo dobré pro krátkou popřevratovou dobu. Ministerský předseda a ministři jsou poplatní presidentovi a ne parlamentu a zůstávají v úřadě jen tak dlouho, jak dlouho bude nad nimi držet president ochrannou ruku. I samo složení vlády neodráží skutečné rozložení politických sil v zemi i v parlamentě. Mám neradostný pocit, že to je hlavní chyba, kterou president připustil. Ať už proto, že si od počátku neujasnil, jakým chce být presidentem. Nebo proto, že pro některé ministry z presidentova přátelského okruhu je to jediná možnost, jak těmi ministry zůstat. To je ovšem velmi špatné. Žádná demokracie nemůže takto fungovat úspěšně. Proto se president dostává do nebezpečné slepé uličky. Předpoklad, že nejdříve musí být splněny ústavodámé úkoly a pak se bude volit a reformovat vláda, je mylný. Nechci se opakovat připomínáním staré ústavy z roku 1920, jejíž platnost měla být obnovena a pak bod za bodem „modernisována“. Ústavodár- ný proces v demokracii nelze se limitovat dvouletým volebním údobím. V tak krátkém údobí parlament buď ústavu nepřijme, nebo to nebude dobrá ústava. A nejhorší na tom je, že presidentova autorita a jeho užitečnost pro stát bude otřesena. Za to dnes nesou odpovědnost nejen president, ale i hlavní představitelé rozhodujících politických směrů. Především proto, navzdory privatisacím, restitucím, rehabilitacím i lustracím - všechno bylo uděláno spíše polovičatě - mám dojem, že jsme v budování právních základů státu tam, kde jsme byli v červnu 1990. A že se bude mnohé donekonečna opakovat, aniž se dojde k definitivnímu řešení. Z tohoto začarovaného kruhu nevyvede žádný národ žádný president, ale dobře fungující demokracie. K té má Československo ještě daleko. Dnešní parlament, který se půldruhého roku nedokázal ve státě prosadit jako hlavní politická síla - stačí se podívat, kdo sedí v jeho předsednictvu, abychom pochopili proč - už to také nedokáže. Bude záležet na politických stranách, které se chystají k volebnímu boji. A ovšem i na ekonomické situaci, která by učinila voliče ještě více manipulovatelnější volebními slogany, než ochotné se vážně zamyslet nad politickými programy. (4.1.1992) * * * JINAK BYCH TO DĚLAT NEUMĚL Interview s ministrem Dienstbierem „Vzpomínám si, jak se mne v únoru 1990, když jsem doprovázel prezidenta Havla na jeho první státní návštěvě v USA, James Ba- POLYGON 1/92 3 [pageend3]ker zeptal: ’Co vy vlastni máte proti NATO?“ Odpověděl jsem mu: ’Nic, jenom to, že nejsme jeho členy. ‘ Celou dobu Západ důrazné upozorňujeme na to, že jeho bezpečnost závisí na vývoji v této části světa.“ Jiří Dienstbier, ministr zahraničí, L. N., 17.1.1992. Je to mimořádné, když se československý ministr zahraničí Dienstbier rozpovídá před veřejností o československé zahraniční politice. Jen předstoupit před parlament a promluvit mu trvalo déle než rok. Prvním a jediným náznakem, jak povede zahraniční politiku, bylo jeho „Snění o Evropě“, které by se nedalo brát vážně, kdyby je byl autor nevydal v době, kdy už byl v úřadě. Ukryt za západoevropskými levičáckými frázemi ze sedmdesátých let, Dienstbier - spíše pořadatel citátů než autor něčeho nového - dává jasně najevo, co je mu sympatické. Ale přitom je to psáno opatrně, aby se autor nedal chytit za slovo. Když se v únoru 1990 ministra Dienstbiera zeptal státní sekretář Baker, co má proti Atlantickému paktu, ještě Dienstbierova knížka nevyšla. Ale Američané si už vytvořili dojem z osobnosti československého ministra zahraničních věcí. Dienstbierova odpověď nemá jediný význam, jak by se dnes zdálo. A soudě podle knížky, Dienstbier by se byl nedíval se sympatiemi na Atlantický pakt ani kdyby byl třeba holandským ministrem. Jinak totiž není pochopitelné, proč se James Baker ptal takto na rovinu. A odpověď ministra Dienstbiera nebyla prostě pravdivá - jestli se vůbec takový rozhovor odehrál. Tenkrát se Jiří Dienstbier ještě pokoušel uvést ve skutek ony levicové fráze, které tolik obdivoval. A k tomu chtěl použít existence Varšavského paktu. Vždyťještě v červnu 1990 odmítla československá delegace maďarský návrh na likvidaci paktu a přivezla si do Prahy jeho razítko. Proto také to skrývání názorů ministra zahraničních věcí před Federálním shromážděním, které by žádný pořádný parlament tak dlouho nesnášel. Od té doby nalétal ministr Dienstbier tisíce kilometrů a zdá se, že se o mnohém poučil. Především o tom, že podobu Evropy nebude diktovat nějaký kompromis mezi Západem a Východem. A pak to, že fráze, které s takovou chutí citoval ve své knížce, se v evropském uspořádání neuplatní. I proto lednový interview s ministrem Dienstbierem vyznívá krotce, smířeně s komplikovanou realitou postkomunistického světa. Ministr Dienstbier se snaží ukázat zručnost a kvalifikaci diplomata, s níž se vypořádává s každodenními úskalími světové diplomacie. Moc se mu to nedaří. Hned na počátku rozhovoru uspokojivě objasňuje, proč se čekalo déle než rok najednání s Německem, zatím co Poláci obdobnou smlouvu měli hotovou ještě v době, kdy československá diplomacie se snažila hrát velkou šachovou partii o Evropu, o jakou se ucházeli někteří komunisté už v šedesátých létech. Tak se prohrálo mnohé ještě dříve než se začalo jednat. Teď musíme snášet německou argumentaci o neplatnosti mnichovské smlouvy až od 15. III. 1939 a nikoli od Samého začátku, jak to oduznali západní spojenci. Musíme se zabývat „nehoráznými“ (uvozovky proto, že to je citace, nikoli vyjádření pochybností) projevy sudetoněmeckého lands- manšaftu. Německo roku 1992 není Německem roku 1990 a na Západě je mnohem méně ochoty je okřiknout, než to bylo v r. 1990. To tenkrát nebylo panu Dienstbierovi jasné a to nechce připustit ani dnes. Naopak, říká: „Evropskou bezpečnost přece nelze zakládat na tom, co se stalo před padesáti nebo sedmdesáti léty. Máme-li vytvářet novou Evropu, kde jinde bychom se o to měli snažit více než právě na hranici, která nás rozdělovala.“ Proč nezakládat evropskou bezpečnost na historických základech raději než na momentálním ideologickém zmatku v postkomunistické demokracii? Kolik je věcí, které potřebují, abychom se vrátili o půl století, nebo i více, nazpět, abychom si udělali jasno, o co jde. Nakonec i československý stát vznikal před sedmdesáti pěti léty s odkazem na třistaletou porobu. Na Masarykově historické koncepci. To jen v současné československé vládě jsou lidé, kteří nechtějí uznat platnost a životnost ničeho, co se stalo před jejich vstupem do komunistické strany. Dnešní Německo dostalo příležitost a dokázalo se jí chopit. Stává se garantem evropského pořádku a nemá nic proti tomu, když se rozpadá versailleská mírová struktura. Před jedním a půl rokem tomu tak nebylo. Proto si myslím, že panu Dienstbierovi ujel vlak. Říká sice, že si se starým známým ministrem Gen- scherem všechno vypovídá na rovinu, ale podle toho, jak bylo nahraženo slůvko „odsun“ slovem „vyhnání“, málokoho o té „rovině“ přesvědčí. Vypadá to spíše na diktát, kde bylo dovoleno vypustit nejožehavější paragrafy, aniž bude dovoleno na ně zapomenout. Ovšem, smlouva s Německem, bude-li po- depsána, i v dnešní podobě je lepší než nic. Evropské společenství i převaha demokraticky vychovaných Němců dává stále naději, že se československo-německé vztahy nedostanou na starou kolej. A kdyby tomu tak nebylo, tak Československu stejně žádná smlouva nepomůže. A konečně: usuzováno podle současných schopností československé diplomacie, se ničeho lepšího nedočkáme. Je to třeba i proto, aby pominulo bratislavské vydírání. Na druhé straně chápu obavy mnohých. Jaké bude Německo v příštích deseti, dvaceti létech, o tom s jistotou ovšem mnoho nevíme. To bude věcí dalšího přežití Atlantického paktu a především vlivu USA, Francie a Anglie. Ale v tom směru je ministr Dienstbier mlčenlivý. Ví to, nebo ne? Kladné rozhodnutí o ratifikaci by měl parlament dát až po rozvážení těchto perspektiv do budoucna. Pokud se Východu týče, máme ještě v živé paměti trapnou československou taktiku okolo uznání baltických států. A do Kyjeva letěl zatím jen český premiér Pithart. Ukrajina, stát, který s námi sousedí a který je nejlepší barierou před nebezpečími, která nám včera hrozila, a který může být v mnohém směru Československu prospěšným, se dočkal tohoto komentáře československého ministra zahraničních věcí: „ ... je to země, přes kterou k nám vedou plynovody a ropovody, takže je v našem nej- vlastnějiím zájmu, aby tam nebyl chaos, ale stabilita.“ A ovšem ani slovo o Podkarpatské Rusi, zemi, kterou asi nikdo nepřipojí k Československu, ale vůči jejímž obyvatelům má Československo jakési povinnosti z hlediska slušnosti. Jako třeba se jim omluvit, že náš parlament v roce 1946 ostudně ratifikoval jejich odtržení a anexi SSSR. To jistě nenaruší dobré vztahy s Ukrajinou a patří to do agendy ministerstva zahraničních věcí. Mnoho jsme se nedozvěděli ani o našich vztazích s Polskem a Maďarskem. Tam, kde by měla být československá zahraniční politika nejaktivnější, se toho moc nedovíme. Jenom ohánění se helsinským procesem. Helsinky jsou pro svět tak mrtvé, jako jejich pravzor, ponapoleonský vídeňský kongres. Při čtení interview zachvacuje čtenáře pocit malomocnosti. Zcela se vypařil ideál politika, který bude zaujímat morální postoje v mezinárodní politice a bude ukazovat, že ví, co chce. Spíše vytváří dojem politika, který sice dělá, co může, ale jednoznačně si zaslouží parlamentní kritiku: „ Věřím, že to, co bylo v zahraniční politice učiněno, je maximem toho, co mohl ministr Dienstbier udělat, ale nedomnívám se, že je to maximum toho, co se udělat mělo...“ Posl. F. Kříž (ODS), L. N. 6. XII.1991. Ani s tou morálkou v mezinárodní politice - tak ostentativně proklamované ještě nedávno - není ani ministr ani vláda moc zadobře. Tady je nedávný příklad, o kterém se dotazující novináři Lidových novin nezmiňují: „Nebylo vhodné, abychom v rámci oficiální návštěvy premiéra ČSFR předložili seznam několika čínských politických vězňů, vypracovaný ministerstvem zahraničí ČSFR, se žádostí o zvážení jejich případů,“ řekl v rozhovoru pro ČSTK místopředseda federální vlády Pavel Rychetský. Dodal, že rozhodnutí o této otázce padlo při letu delegace z Pakistanu do Číny. Dokument bude předán na nevládní úrovni. (L. N., 6. XII. 1991) Kdyby morálka Jiřího Dienstbiera bylajiná než morálka místopředsedy vlády Rychetského, tak by ministr Dienstbier takovou ostudu československé zahraniční politice a tak skandální zacházení s dokumenty jeho ministerstva nestrpěl. Nevím, jestli ministr Dienstbier dělá, co může. Spíš bych věřil, že jinak by to dělat neuměl, jak sám prohlašuje. A to je dost málo. V celém interview není ani řádka o československé koncepci v zahraniční politice. Ministr Dienstbier jen reaguje na to, co se děje a vůbec se neprojevuje jako politik, který je schopen o věci přemýšlet a dát zahraniční politice pevný kurs. Pravda, trochu se o to pokusil s návrhem předneseném na Harvardu o tom, jak by Západ měl v Československu platit zboží pro SSSR (mluvilo se o miliardách dolarů), ale ani to nevyšlo. Tenkrát to však byla dobrá domácí propaganda, na kterou novináři nalítli a neodhalili naivitu celé věci. A přitom se neúspěch dal svést na Ameriku, jako v tom „Snění“. 4 POLYGON 1/92 [pageend4]Blíží se volby a pochybuji, že se ministr Dienstbier udrží ve vládě. Otázkou je však, kdo přijde po něm. Bude schopen dát zahraniční politice pevný cíl? Zatím se nikde nedo- čítáme o diskusi a úvahách na toto thema. Kromě prázdných frází se zahraničně politická koncepce republiky asi nestane součástí volebních programů politických stran. Je to paradox: za více než sedmdesát let často tragické československé existence byly to vždy zahraničně politické příčiny, které uvrhly náš stát do smrtelného nebezpečí. Nezasloužili by si českoslovenští občané, kteří vždy platili za ministerské neschopnosti svými životy, svobodou nebo exilem, lepší úděl a více pozornosti a umu svých zahraničních ministrů? * * * ZATRACENÝ EXIL ... národy bývalého východního bloku mají na Západě své zájmové skupiny, tvořené starou i novou emigrací, které účinně zasahují ve prospěch mateřské země. Jejich vliv je patrný v politickém i hospodářském životě, nejnápadnější je však v tisku. Prostřednictvím veřejného mínění lze nejsnadněji, a především nejlaciněji, získat přízeň kompetentních činitelů, která se pak může zhmotnit v přílivu kapitálu. ČSFR vlivnou zájmovou skupinu nemá. Příčiny jsou různé - od vyloučení našeho exilu z restitučních nároků, přes nevraživost české a slovenské emigrace až po malicherné osobní spory. Následkem je i skutečnost, Že Československo se objevuje ve světovém tisku zřídka, a když už, tak ve značně po- chroumané perspektivě. Dokonalý příklad poskytuje lustrační zákon. Zbyněk Petráček, Respekt 19.1.1992. Autor článku v Respektu vystihl v podstatě správně škody, které na národech Československa spáchal československý parlament manipulovaný „bývalo-komunistickým“ esta- blišmentem svým postojem vůči exilu. V zájmu národa by exil byl schopen spolknout leccos, ale jde o to, že exil, který po čtyřicet let si byl jist svým mandátem a právem jednat jménem národa, i když mu to Rudé právo neustále rozmlouvalo, tento pocit ztratil. Parlament, který byl zvolen svobodně, svým jednáním exilu tento pocit vzal. A nejen to, deklasoval nás na druhotřídní občany. Nemůže se tedy nikdo divit, že opět nesedneme, sotva přečteme něco falešného o Československu, a nepíšeme. Neprotestujeme, nedemonstrujeme jako kdysi. V jediném lednovém dnu jsme si mohli přečíst dva příklady téže nenávisti a závisti: Před projednáváním paragrafového znění poslanecké předlohy informoval poslanec V. Benda (Křes timsko demokratická strana) ústavně právní výbory, že politické grémium jednomyslně nedoporučuje tzv. korespondenční hlasování čs. občanů pobývajících v den voleb v zahraničí a výbory také většinou hlasů tuto variantu odmítly. Lidové noviny, 17.1.1992. Kolik v tom grémiu sedí poslanců, kteří odhlasovali lustrační zákon a kolik jich odhlasovalo protiexilovou restituci? A teď si stěžuje známý týdeník, že nefungujeme, jak by potřebovali? Poslanci demokratických stran si nevidí na špičku vlastního nosu, když nedávají exilu možnost se účastnit korespondenčními hlasy voleb. Spočítali si, kolik by dostala pravice mandátů navíc? Faktem je to, že kdyby s našimi hlasy mohla počítat levice, že by se to hnalo do mezinárodního skandálu o potlačování občanských práv. Nedávno jeden chytrák napsal, že kdyby se povolilo hlasování exilu, že by se kdekdo mohl přihlásit, že je Slovák. I jeho děti! Představte si, kdyby slovenský národ vzrostl o několik set tisíc lidí. A ti by třeba rozhodli o odtržení republiky! Jestli na tom závisí existence republiky, tak už ať to jde k čertu! Jenže tak tomu není. Pan Kirschbaum a slovenský exil nejsou totožní. Další příklad: Dvakrát vláda hlasovala o svém stanovisku k návrhu zákona o českém a slovenském exilu v létech 1948 -1989, který při restituci promíjí bývalým státním příslušníkům podmínku trvalého pobytu či občanství Má však určitá omezení: týkal by se pouze původních vlastníků (nikoli dědiců), jen zkonfiskovaného nemovitého majetku. Nepřipouštěl by restituce naturální Vláda se dohodla, že by takový zákon měl být přijat až po vyhodnoceníjeho dopadu na státní rozpočet a výsledků už probíhajících restitucí. Lidové noviny, 12.1.1992. Jaký jazyk! „Promíjí...“ Bývalí komunisté ve vládě nám nemají co promíjet! I oni to byli, s jejichž souhlasem jsme byli okradeni a vyhnáni z vlasti. Jsme Čechoslováci bez ohledu na trvalý pobyt. Další sprosťárny vylučující dědice, omezení jen na nemovitý majetek, za který můžeme však dostat jen nenatu- rální restituce, tedy inflační koruny podle svévolného odhadu - a k dostání to bude až to, co nám ukradli, bude všechno rozdáno - to je jedna facka za druhou! Ale to nepřekvapuje u takových autorů právnických lstivostí, jako je místopředseda federální vlády Rychetský, který se asi o tom taky dohodl v letadle při přeletu Pamíru. Čínští političtí vězni, československý exil, všechno je mu lhostejné nebo to nenávidí. Ale on by to taky asi „jinak nedovedl“. Aby bylo jasno, nehněváme se. Cítíme uvolnění. Dokud republika byla ve srabu (ne, že by dosud nebyla), jsme nechtěli, aby nám někdo vyčítal, že jsme ji opustili. Dnes jsme byli zproštěni funkce. I slavný český spisovatel prohlásil v českém časopise, že by nás „nejraději vykopal“ a nikdo doma se nás nezaslal. A tak ty pocity povinnosti k vlasti vyprchávají. Dnes, kdy československé zastupitelské úřady dosud vypadají jako bolševické pevnosti, s nimiž našinec se snaží mít společného co nejméně, kdy se chytrácky kalkuluje, že každý Čechoslovák v Americe nevyhodí v červnu za letenku tisíc dolarů, aby si zavolil v Praze a tak se Občanské hnutí a podobné strany komunistických sirotků a přifařených udržely spíše u vesla, nemáme mnoho chuti před světem bránit cokoli. Jen proto, že navzdory desetiletím v exilu nám to dosud myslí v mateřské řeči, píšeme, co si myslíme a hájíme tak poslední barikádu zdravého rozumu. V „Respektu“ se rovněž naráží na jakési rozpory mezi Čechy a Slováky v exilu. To je nesmysl. Ovšem ti, kteří se hlásí ke klerofa- šismu a Slovenskému štátu, se nehlásí k nám, a tím to končí. Nevraživost tu není. O malicherných osobních sporech si pan Petráček cosi vycucal z prstu. I když, ovšem, každý spolek doma jako v zahraničí má své baráč- nické charaktery a tudíž i rozpory, takhle pomlouvat seriosní novinář nemá právo. Namísto toho by měl ukázat prstem na ty, kdo v parlamentě zparalysovali nadšení a aktivitu exilových organisací i jednotlivých exulantů. Až voliči v Československu vyhážou z parlamentu ty, kteří štvali a štvou proti exilu, všechny ty nevraživce, závistníky i bývalé zhrzené budovatele světlých zítřků, pak se uvidí, jestli se do exilu vrátí bývalý elán. Nevím, možná, že už je pozdě. Edmonton, 4. února 1992 S Tuto fotografii (originál je barevný) poslal na Pražský hrad Ivan Hlobil z Brna, československý rehabilitovaný občan žijící ve Švýcarsku, s pripišem: „Okradli nás v roce 1942, když nacisté zatkli a popravili otce, v roce 1948, když přišli komunisté k moci, v roce 1968, když přišli ko- munisté-normalizátoři k moci, v roce 1989, když přišli komunisté-reformátoři k moci - vždycky stejní lidé.“ POLYGON 1/92 5 [pageend5]Život v našich republikách od 28.11.1991 do 20. f 1992 Jaroslav Bohanes 1. VZTAH ČECHŮ A SLOVÁKŮ Ani poslední měsíc roku nepřinesl žádné změny k lepšímu v průběhu lopotného jednání mezi českou a slovenskou reprezentací o konečné podobě našeho státu. Spíše naopak, jako by nestačilo, že se nedaří odstranit napětí mezi Čechy a Slováky, vyrostl nový problém, další zkomplikování již tak dost složité situace. Prezident a federální shromáždění se názorově viditelně od sebe vzdalují v řadě otázek uspořádání vrcholných státních a politických orgánů, voleb do těchto orgánů a jejich kompetencí. V průběhu prosince se to jasně ukázalo. Prezident se 3. prosince zúčastnil zahajovacího zasedání 19. schůze parlamentu a přednesl projev, v němž podrobně zdůvodnil 4 ze svých 5 návrhů zákonů, které předložil k projednání. V dalších dnech navštívil některé parlamentní výbory a i v nich vysvětloval a zdůvodňoval svou zákonodárnou iniciativu. Stále zřetelněji se při tom projevovalo, že poslanci se s jeho stanovisky neshodují. Ani jeden z jeho návrhů nebyl celkově přijat pozitivně. Snad nejmenší námitky vzbudil návrh volebního zákona. I když poslanci nesouhlasí s jeho koncepcí většinového zastoupení, považují některé myšlenky za zajímavé a přijatelné. Největší nesouhlas vyvolal návrh na novou strukturu federálního parlamentu, zvláště na zřízení federální rady, která by měla být vytvořena ze členů parlamentu (15 z ČR a 15 ze SR). Tento orgán je považován za cizorodou část ve federálním organismu, který by nemohl přispívat k integraci federace, ale naopak. Byl by s největší pravděpodobností zdrojem stálých česko-slo- venských konfrontací. A ještě jeden závažný a ožehavý problém rozvířil hladinu ke konci roku 1991: rozpočet na rok 1992. Hospodářství a politika Nevyřešené státoprávní problémy se logicky staly významným kamenem úrazu při projednávání rozpočtů federace a republik pro další rok. V napjatých vztazích mezi Čechy a Slováky se hospodářské a rozpočtové otázky nutně musí stát prvořadými problémy politickými. Protože je v československých podmínkách hospodářská síla obou republik velice nestejná, je to velmi ožehavý a citlivý komplex hospodářských a politických otázek, jejichž řešení by nepochybně bylo nesmírně obtížné i za ustálených, vyjasněných vztahů ústavněprávního uspořádání státu. Naše neutěšená situace v této oblasti dělá z této problematiky téměř neřešitelný neuralgický bod a zdroj opakovaných sporů. Česká reprezentace se v poslední době staví s rostoucí tvrdostí vůči stále bezvýslednému jednání o federaci. Zpevnila svůj postup i v rozpočtových věcech a nesouhlasila s návrhem státního rozpočtu federace, přesněji: s návrhem na rozdělení výnosů federálních příjmů z daní, jak se na něm dohodli tři ministři financí na Lzv. „malé finanční radě“ v Bratislavě. Hrozící krize byla zažehnána na schůzce mezi vedoucími všech reprezentací 4.prosince v Brně. Smír byl „vykoupen“ federálním rozpočtem, protože česká vláda nechtěla ustoupit a zájem zachování federace vyžadoval, aby slovenský rozpočet nebyl zatížen více, než by bylo pro něj únosné a než také bylo předtím dohodnuto v Bratislavě. Aby se předešlo neblahému rozpočtovému provizoriu, bylo velmi žádoucí, aby byl státní rozpočet, tedy všechny jeho části (česká, slovenská i federální) přijaty ještě před koncem roku. Obě národní rady proto začaly projednávat svoje rozpočty, aby umožnily přijetí i rozpočtu federálního. Snadnější pozici při tom měla česká vláda, která prosadila zvýšení svého podílu na federálních příjmech a která také svůj návrh poměrně dobře připravila. Český rozpočet byl proto celkem hladce projednán a přijat s řadou málo významných doplňků. Na Slovensku byla situace podstatně horší. Opozice ve Slovenské národně radě měla mnoho zásadních připomínek. Dramatické jednání přineslo několikrát neřešitelnou roztržku, t.zv. patovou situaci. Časová tíseň před vánočními svátky hrozila, že rozpočet nebude přijat a že se nevyhneme neblahému rozpočtovému provizoriu. Koaliční strany vyvinuly maximální úsilí a takřka v poslední chvíli, 20. prosince, se jim podařilo rozpočet prosadit rozdílem 7 hlasů. Tak se otevřela cesta ke schválení i rozpočtu federace. Opět se tedy po dramatickém boji prosadila střízlivost a racionální uvažování. Lze z toho čerpat naději na přijatelné řešení dalších složitých otázek na cestě, která vede k zachování společného státu. Urputnost těchto bojů a stále silně opakované pokusy separatistických hnutí na Slovensku však nedovolují, aby „federální“ síly sebeméně povolily ve svém úsilí, protože stále hrozí rozpad. Tato „rozpočtová bitva“ způsobila zdržení v jednání federálního parlamentu a přispěla k tomu, že parlament proti svému původnímu slibu, že projedná první dva prezidentovy návrhy zákonů ještě na svém prosincovém zasedání, rozhodl odložit tyto návrhy až na leden 1992. Předseda Al.Dubček to oznámil prezidentovi, který odklad pochopil a vzal na vědomí, i když - jak řekl - tím nebyl nikterak potěšen. Ohlédnutí za uplynulým rokem Máme-li, jak se to obvykle dělává, shrnout celoroční vývoj a výsledky úsilí o vyřešení základního československého politického problému, kterým je státoprávní uspořádání a vyřešení vztahů Čechů a Slováků, připomeňme si sled různých schůzek, usnesení a iniciativních kroků prezidenta, federálních činitelů a reprezentací obou republik tak, jak jsme je mohli po celý minulý rok sledovat. „Vyjednávači maratón“ zahájil prezident hned počátkertí února. 3.2. pozval na Hrad A.Dubčeka, M.Čalfu, F.Mikloška, P.Pitharta, V.Mečiara, V.Klause, F.Gála a J.Čamogur- ského k výměně názorů na státoprávní uspořádání. Bylo to v době obecné naděje, že vše půjde sice obtížně, ale přece jen úspěšně. Na této první poradě také panovala shoda v zásadních otázkách. Jen J.Čarnogurský vyslovil požadavek, aby byla uzavřena státní smlouva mezi republikami. Nehovořilo se však o jejím charakteru a jeho požadavek byl zcela osamocený, dalšími slovenskými účastníky porady nebyl sdílen. 17.2. pokračovalo jednání na Vikárce. Rozšířil se okruh účastníků, a to o Burešovou a Rychetského. Zde se již poprvé ukázal rozdíl mezi českým a slovenským stanoviskem ke státní smlouvě, kterou stále žádal jen J.Čarnogurský a kterou česká strana odmítla. Čarnogurský však trval na svém požadavku a označil ji za nezbytné právní zajištění rovnoprávnosti obou republik. Státní smlouva tak vstoupila na politickou scénu, aby ji až do dnešních dnů již neopustila, ale naopak, aby stále více získávala na vážnosti. 4.3. opět na Vikárce předložili zástupci Občanského fóra a Veřejnosti proti násiliu prohlášení, v němž v 10 bodech prohlašují zájem na zachování federace dvou rovnoprávných národů a republik. Čarnogurský opakoval požadavek, aby vztah mezi našimi národy byl založen na státní smlouvě jako závazném právním aktu. Na této poradě se jasně projevil zásadní rozpor mezi názory české a slovenské reprezentace. Prezident se z toho důvodu rozhodl projednat závažné sporné body s každou stranou odděleně. Nejprve svolal poradu se Slováky do Lán na 17. duben. Přítomni byli F.Mikloško, J.Čarnogurský, posl. Šimko a prezidentovi poradci Křižan a Zan- tovský. Na pořadu byly problémy slovenského politického i hospodářského života, zvláště hospodářské potíže v souvislosti s konverzí zbrojařské výroby na Slovensku, které představovaly nesmírné zatížení pro slabou slovenskou ekonomiku. Výsledek jednání nebyl příliš povzbudivý, komuniké hovořilo jen o sbližování názorů bez konkrétních údajů. 24.4. se prezident sešel s českými představiteli na Pražském hradě. Burešová, Pithart, Dienstbier, Klaus, Čermák, Kalvoda za přítomnosti poradce Křižana znovu odmítli státní smlouvu s mezinárodní platností. Poprvé se začalo hovořit o referendu jako možném způsobu východiska ze situace, která se začala jevit neřešitelná cestou vyjednávání. 30.4. se na Hrad dostavila federální reprezentace, kterou tvořili Čalfa, Rychetský, Jičínský, Battěk a Šútovec. Přítomni byli také kancléř Schwarzenberg a Křižan. Byli prezidentem informováni o jednáních s českou a slovenskou reprezentací. Dohodli se, že je třeba vyjít vstříc slovenským požadavkům 6 POLYGON 1/92 [pageend6]a poskytnout záruky právního charakteru. Není však možné dát tuto záruku formou mezinárodně platné státní smlouvy, protože by to předpokládalo zánik společného státu, jehož neporušenou právní kontinuitu je nutno zachovat, nemá-li dojít k nedozírným mezi- národně-právním důsledkům pro celou československou společnost. Dosud proběhlé prezidentovy schůzky s politickými představiteli vzbuzovaly již několik týdnů kritiku, že se projednává jen v uzavřeném kruhu. Kritika této „kabinetni“ politiky rostla a koncem dubna, když se ukazovaly stále větší neshody, nabyla velice na síle. Prezident se proto rozhodl rozšířit počet účastníků a pozval na 10.5. do Lán kromě dosavadních politiků také zástupce všech vládních politických stran. D.Burešová předložila návrh České národní rady na dohodu se Slovenskou národnou radou. Ten však slovenští představitelé odmítli a znovu trvali na státní smlouvě jako právním základu nové ústavy. Na smlouvě tentokrát již netrval jen J.Čamogurský jako představitel Krestiansko- demokratického hnutia, ale k němu se připojily ostatní slovenské politické strany. Slováci zde poprvé vystupovali v otázce státní smlouvy jednotně, čímž tato otázka získala novou a závažnou kvalitu. Smlouva má podle slovenské strany obsahovat zásady státoprávního uspořádání a rozdělení pravomocí. Okruh účastníků porad se dále rozrůstal a na další setkání, svolané na 31.5. do Bud- meric u Bratislavy byli pozváni zástupci nejen vládních, ale i opozičních stran v parlamentě. Všichni informovali o přístupu svých stran ke státoprávnímu uspořádání. Porada však byla přerušena tragickou událostí, smrtí předsedy Hnutí za samosprávnou demokra- cii-SMS B.Bárty, který byl stižen infarktem. Tato nedokončená porada byla ve svém průběhu naplněna rostoucím napětím a stále se zvětšujícími názorovými rozdíly, které přiváděly jednání do mrtvého bodu. Hlasy, volající po osamostatnění Slovenska se ozývaly stále silněji, separatisté vystupovali stále otevřeněji- Uklidnění měla přinést následující schůzka, konaná dne 17.6. v Kroměříži opět za účasti všech parlamentních stran. Jednání bylo dlouhé a obtížné. Výsledná zpráva byla podána v pozdních nočních hodinách jen ústně. Obě národní rady měly připravit státní smlouvu, na jejímž základě by federální shromáždění mělo přijmout federální ústavu a tu by měly opět národní rady ratifikovat. Zde se konečně plně prosadil požadavek slovenské reprezentace s tůn omezením, že smlouva nebude mít mezinárodní charakter, ale jen vnitrostátní platnost. Smlouvu měla připravit předsednictva obou národních rad a k tomu účelu se sešla 5. a 6.9. v Bratislavě. Podle očekávání bylo jednání opět velmi tvrdé. Výsledná zpráva slibovala, že do konce roku 1991 budou připraveny republikové ústavy i státní smlouva, ale ve sporných bodech se nepokročilo ani o krok. Napětí nepovolilo a - podobně jako drive - vyhlášená shoda nevydržela ani dva dny po schůzce. Názorové diference vypluly znovu otevřeně na povrch. Prezident rozhodl opětovně zasáhnout a svolal užší kruh vedoucích politiků na 17 .10. do Karlových Varů Dubček, Čalfa, Burešová, Mikloško, Pithart, Čarnogurský a náměstci premiérů Stránský, Vávro a Hoffman se radili s prezidentem, jak dál. Že byla situace nebývalé vážná, to naznačovalo komuniké, podle kterého bylo dohodnuto, že společný stát bude zatím zachován jako federace a že mu budou svěřeny oblasti zahraničních věcí, obrany, měny a rozpočtů. Nejprve bude uzavřena státní smlouva a potom budou přijaty ústavy. Předsednictva národních rad pokračovala ve dnech 22. a 23.10. ve Štiříně, ale jednání znovu nepřineslo žádný pokrok. Ke sporu o charakter státní smlouvy přibyly rozdíly v kompetencích v oblasti zahraničních věcí, kde slovenská strana žádala větší samostatnost. Podobně neuklidnila ani další schůzka 11. a 12.11. v Častej-Papierničke u Bratislavy rozbouřenou hladinu. Na pořadu byl obsah státní smlouvy, resp. 88 sporných bodů s ní souvisejících. Nevyřešilo se jich 22 a mezi nimi zůstaly ty nejdůležitější - procedura přijetí ústav, zásady státoprávního uspořádání a charakter státní smlouvy. Celoroční intenzivní jednání politických představitelů obou našich národů tedy nedokázalo sblížit jejich stanoviska. Naopak, v zásadních otázkách se rozdíly zvětšily a prohloubily a pozice české a slovenské reprezentace se jakoby „zabarikádovaly“, vůle ke kompromisu se vytrmácela. Slovenská strana slyšela za tu dobu mnoho názorů ze zahraničí, z Evropy i z USA. Koncem roku si dala slovenská vláda vypracovat rozbor, jaké hospodářské důsledky by pro Slovensko přinesl rozpad společného státu a osamostatnění Slovenska. Ukázal velmi přesvědčivě, že by na takový vývoj doplatily oba národy, ale na Slovensko by dolehl mnohem tíživěji. Snad toto poznání přispělo také k tomu, že se v poslední chvíli podařilo přijmout všechny tři rozpočty a že napětí ve vztazích Čechů a Slováků poněkud polevilo v závěru roku 1991. Vstup do nového roku Ve svém novoročním projevu vyslovil hned v úvodu prezident Havel otázku, „proč v době, kdy nás neohrožuje ani do našich věcí nezasahuje žádná cizí moc máme tak málo důvodů k radostné spokojenosti?“ A o několik slov dále sám odpovídá: „Příčiny tíživé situace, v níž se ocitáme, tkví totiž nepoměrně hlouběji. Jejich zdrojem je fakt, že nás historie postavila před zcela nevídaný úkol: znovu nalézt sama sebe... Hledáme - jako země opět plně nezávislá - své nové postavení ve světě...“ I v dalších částech svého nezvykle dlouhého projevu V.Havel trochu posmutněle bilancoval minulý rok a snažil se charakterizovat nedobrou vnitropolitickou situaci na konci 1991. V hospodářské oblasti je několik důvodů k naději, protože se podařilo zvládnout uvolnění cen, zabránit inflaci a stabilizovat celkové makroekonomické vztahy. I když výkonnost hospodářství klesala stále, je oprávněná naděje, že se podaří v tomto roce udržet kontrolu nad vývojem a že na konci roku může nastat žádoucí obrat. Naproti tomu v politické oblasti není zatím v dohledu ono „světlo na konci tunelu“, protože, jak se stále znovu a znovu potvrzuje, není zatím dostatečná oboustranná vůle k zachování společného státu. Toto poznání, i když nevyslovené, bylo patrně zdrojem oné málo optimistické atmosféry prezidentova projevu. I když konec roku a první dny nového viditelně uklidnily napětí politické v důsledku nezbytnosti řešit palčivé problémy hospodářské, ztělesněné v rozpočtech, zůstal „v kostech“ všech, kdo sledují dění u nás, nedobrý pocit ze „zamrznutí“ jednání mezi národními radami. V této souvislosti je novoroční uklidnění spíše jen přestávkou, která by sice mohla přinést chvíli pro zamyšlení a uvědomění si vážnosti situace, ale také nemusí. Boj o státoprávní uspořádání znovu pokračuje 7. ledna 1992 se sešli předsedové a místopředsedové obou národních rad a jednali o přípravě dalšího jednání. Předsednictvo Slovenské národně rady projednalo znovu všech 22 sporných bodů ze setkání v Častej- Papierničke a podle slov předsedy Mikloška a místopředsedy I.Čarnogurského vyřešilo většinu z nich tak, že by mohly být přijaty i Českou národní radou. SNR učinila vstřícný krok, ustoupila od názvu „státní smlouva“ a souhlasí s názvem „smlouva o zásadách státoprávního uspořádání společného státu“. Druhým ústupkem podle nich je, že SNR navrhuje dvě alternativy formulace: smlouvu uzavírají Česká a Slovenská republika nebo Česká republika, zastoupená Českou národní radou a Slovenská republika, zastoupená Slovenskou národní radou. 10. ledna se sešli znovu zástupci obou národních rad v Praze. Slovenská strana souhlasila s federálními kompetencemi v oblastech trhu práce, pracovního zákonodárství, soc. zabezpečení a zdravotního pojištění. Jiné otázky však zůstávají nezměněny. Slovenští představitelé oznámili, že se SNR shodla na všech sporných bodech až na 5 - ale to jsou právě ty nejdůležitější. Premiér fed. vlády to vyjádřil ve svém interview pro deník Telegraf 13. ledna: „Problém kompetencí v oblasti oznamovacích prostředků, spojů, dokonce i dopravy, se v předsednictvu SNR uzavřel způsobem, který nevzbuzuje důvěru ve funkčnost řešení... zrodil se konsensus, ale nefunkční.“ Naděje, které vkládají slovenští vedoucí politikové do dosažené jednoty ve SNR v bodech, které dosud byly sporné, proto nevzbuzují naději na opravdové řešení státoprávních otázek. Hospodářské problémy a jejich rostoucí tíha, jak se projevila na přelomu roku 1991/92, na určitou dobu překryly neshody politických představitelů obou republik. Nelze ovšem spoléhat, že to vydrží dlouho. Již v příštích dnech ledna, až se začne jednat ve fed. parlamentě a v nár. radách o nových zákonech, ať návrzích prezidenta nebo dalších, tento klid skončí. Blížící se volby, začínající velká a kupónová privatizace a další problémy budou poskytovat bohaté zdroje nových třenic a sporů. Prezidentovo „hledání sama sebe POLYGON 1/92 7 [pageend7]a svého nového postavení ve světě“ bude ještě stát velmi mnoho nervů a sebezapření. Rok, do kterého jsme před krátkým časem vstoupili, bude zřejmě mnohem těžší než byly předchozí dva od listopadu 1989. 2. VNITROPOLITICKÝ VÝVOJ Tendence postupného tříbení vnitropolitické situace, vyjasňování politických programů a sdružování jednotlivých politických stran a hnutí, která se začala výrazně projevovat v listopadu, pokračovala i v prosinci. Zvažovaly se volební vyhlídky a v souvislosti s tůn i možnosti koalicí a společného postupu v předvolební kampani na jaře 1992. V některých případech takových předvolebních spojení jde a půjde zajisté jen o dočasné seskupení, jehož trvání patrně nepřežije parlamentní volby. V jiných však může dojít k trvalejšímu sblížení, zvláště tam, kde jsou programy velice podobné nebo prakticky shodné, oddělené jen republikovou hranicí (případ české a slovenské soc. demokracie). Jak se očekávalo, uzavřela Občanská demokratická strana předvolební koalici s Klubem angažovaných nestraníků. Králce nato se z iniciativy KAN sešli představitelé desíti pravicových stran menšího počtu příznivců, mezi nimi však i ODS, ODA - občanská demokratická aliance, Křesťansko-demokratic- ká strana, ČSL a další, s cílem vytvořit společnou základnu demokratických sil a dohodnout se na společném předvolebním postupu. Stejně se podle očekávání vytvořila i Sociálně demokratická unie ze soc.-dem. strany české a slovenské, která kromě prosazování tradičních sociálních hodnot chce usilovat o zachování společného státu. Vytvářejí se další koaliční seskupení různých malých stran na pravém i levém křídle politického života. Na jeho levicovém kraji však proces názorového tříbení vede k diferenciaci. Od původně jednotné Komunistické strany se odštěpují síly, které nesouhlasí s nedostatečnou přeměnou této strany. Koncem prosince byla oznámena a 8. ledna uskutečněna ustavující konference Demokratické strany práce, která se chce distancovat od KSČM a přihlásila se k programu Socialistické internacionály. Předsedou byl zvolen bývalý poslanec za KSČM M.Kraus. Tato strana se chce podílet na široké levicové koalici - bez komunistů. Dalším desintegračním jevem levicových sil je rozpad Federace KSČM a slovenské SDL (strana demokratické levice). Je to opět výsledek opuštění ortodoxních komunistických zásad, které stále více ztrácejí na přitažlivosti i u býv. členů KSS. Federaci zrušil sjezd slovenské Strany dem. levice na svém zasedání 14. a 15. prosince. Na Slovensku je vývoj poněkud odlišný v tom smyslu, že se stále projevují desinte- grační tendence ve vedoucí vládní síle - Kres- tiansko-demokratickém hnutiu. Zatím jeho „pravicový“ proud J.Čamogurského udržuje hnutí pohromadě, ale „levice“ pod vedením J.Klepáče stále usiluje o sblížení s Mečiaro- vým HZDS, což by ovšem znamenalo konec slovenské vládní koalice a vyvolalo obtížnou situaci v celostátním, federálním měřítku. Vedle tohoto úsilí desintegrovat KDH, které nesporně nachází účinnou podporu právě u Mečiarova HZDS, však i na Slovensku jsou patrny snahy integrovat politickou scénu, především u pravicových politických sil, které také mají jasně federální zaměření. Celkový pohled na činnost politických stran a hnutí v Československu na konci r.1991 a na začátku 1992 ukazuje nesporně pozitivní vývoj v tom smyslu, že dochází konečně k přirozenému a potřebnému vyhraůo- vání programů, k jasnějšímu obrazu o jednotlivých cílech a záměrech. Postupně se přece jen začínají tvořit viditelné hranice mezi politickou pravicí a levicí. Integrační tendence, ač v některých případech jen krátkodobě účelové - volební -, přispívají k zjednodušení a stmelování pravého a levého bloku. To usnadňuje volbu pro občana, který začíná mít stále více možností vidět a hodnotit rozdíly. Získává tak poznatky pro své rozhodování, až půjde k parlamentním volbám. Jestliže se stále zřetelněji formují oba protilehlé „bloky“ - pravice a levice, zůstává ještě stále nedostatečně čitelný politický „střed“. Je tu sice několik politických stran a předvolebních koalic, které si činí nárok na tuto pozici, ale zatím nepřesvědčily dost průkazně veřejnost, že stojí opravdu uprostřed. Jejich programy nemají dosud potřebnou výraznost. Patří sem podle jejich vlastních prohlášení Občanské hnutí, koalice Liberálně-sociální unie a některé další malé strany. Zůstávají však všechny ve svém vývoji za oběma krajními tábory. Z hlediska zájmu stabilizované demokracie je to jistě nedostatek. Zkušenosti jednoznačně ukazují, že silná demokracie potřebuje především silný politický střed. Ukazují však také, že silná, stabilizovaná demokracie vyžaduje delší vývoj a že vždy po převratných změnách politického systému jsou nejprve v popředí krajní, radikální názory a síly a že síly středu získávají půdu postupně, později. Bylo by bláhové očekávat, že v případě Československa by tomu mohlo být jinak. ■ Čs. hospodářství v roce 1992 Dušan Novák ZÁVĚR ROKU 1991 Výsledky za prosinec 1991 potvrzují dosavadní vývoj, čísla jsou méně příznivá než v listopadu. V prosinci 1991 bylá celková průmyslová výroba o 36% nižší než ve stejném měsíci 1990. Roční míra inflace dosáhla 59%, v prosinci však spotřebitelské ceny vzrostly jen o 1,2%. Za prosinec se počet osob hledajících práci zvýšil o 23% a dosáhl 520 tisíc, míra nezaměstnanosti činí 6,6%. Na ČR připadá 220.000 (4%), ale na Slovensko 300.000, tj. téměř 12% disponibilních pracovních sil. Tyto výsledky jsou základem pro odhady vývoje pro rok 1992. Průmysl Vládní předpovědi referují o dalším vývoji výroby značně neurčitě. V polovině příštího roku má nastat určitý obrat. Ve druhém pololetí by se podniky již měly přizpůsobit novým podmínkám a vykázat určitý vzestup. SBČS očekává rovněž pokles průmyslové činnosti asi o 4 až 6% proti konci r. 1991, považuje rok 1992 pro reformu za klíčový, ale změny k lepšímu očekává až v roce 1993. Značnou pomoc pro vzestup hospodářství si české ministerstvo průmyslu slibuje od cizího kapitálu, neboť 90% podniků jedná se zahraničními firmami o založení společných podniků. (Zájem o Slovensko je u cizích investorů malý.) V příštím roce skončí mnohá jednání o rozsáhlých společných projektech, zahájená 1991. Siemens zakládá podnikatelský celek Škoda Energo v Plzni se základním kapitálem 170 milionů USD a účastí 2/3. Výroba motocyklů se soustředí do společného podniku Jawa-Cagiva s třetinovou italskou účastí. The Dow Chemical Company chce koupit 90% akcií Chemických závodů Sokolov ze sto milionů USD. Zahraniční obchod Po slabém začátku roku 1991 se čs. vývoz zlepšil, takže dosáhl jen o něco málo nižší hladinu než v r. 1990. Ztráty na východních trzích podniky do značné míry vyrovnaly vývozem do vyspělých tržních ekonomik. Proto ministerstvo zahraň, obchodu očekává, že navázané kontakty by měly v roce 1992 zahraniční směnu dále oživit. Je ovšem obava, zda se velmi negativně neprojeví rozpad SSSR. Rozsah zahraniční obchodní směny je však stále poměrně nízký, neboť na obyvatele ČSFR připadá za rok kolem 1500 USD, kdežto v Rakousku, SRN, Dánsku 11 až 12 tisíc USD. Při rozšiřování vývozu na Západ pomohla podnikům výrazná devalvace koruny (označovaná některými ekonomy za přílišnou). Dovoz přitažlivého západního zboží a postupné zřizování obchodních filiálek zahraničních firem přiostřuje diskusi, zda má vláda domácí podniky chránit před touto konkurencí, anebo ji nechat působit jako prostředek nátlaku na racionalizaci domácí výroby. Ministr Klaus trvá na liberalizaci dovozu, proto se od 1. 1. 1992 platí dovozní daň, která se rovná dani z obratu, aby zboží bylo stejně 8 POLYGON 1/92 [pageend8]zdaněno. Přechodnou dovozní přirážku vláda snížila z dosavadních 15 na 10%. Pokud nebudou dovozy tak vysoké, aby příliš ohrožovaly platební bilanci, přirážka se zcela zruší. Privatizace Federální min. financí na žádost ministra Ježka stanovilo pro zahájení kupónové privatizace pozdější termíny. Předkolo pro uplatnění kupónů v investičních fondech bude 17. února a vlastní kupónová privatizace zahájí 16. března. Důvodem odkladu termínů je velký počet privatizačních a konkurenčních projektů, které ministerstva projednávají. Sdružení čs. podnikatelů varuje, že většina podnikových návrhů chce nahradit státní vlastnictví desetitisíci drobnými akcionáři, aby „management, jmenovaný ještě okresními průmyslovými tajemníky KSČ ... mohl... vykonávat nekontrolovatelnou moc...“ (Ekonom 50/91 s. 21). Svaz proto vyzývá své členy, aby podávali konkurenční návrhy, které by posílily pozice malých a středních podnikatelů v lehkém zpracovatelském průmyslu, obchodě a službách. Jiné komentáře vyzývají občany, aby soustředili kupóny svoje, svých příbuzných a známých na podnik, ve kterém pracují a tak získali vliv na vedení. Zemědělství V zemědělství je prosazování ekonomické reformy obtížnější než v jiných oborech. Ostře se zde střetávají družstevníci, kteří brání dosavadní formy hospodaření, a nepočetná vrstva začínajících rolníků. Založení hospodářství je obtížné, neboť chybí potřebný kapitál a nadto ještě družstva kladou soukromníkům značné překážky. Vládní zpráva konstatuje, že potraviny pro rok 1992 budou zajišťovat družstva a státní Statky. Poněvadž přebytky výroby se s pomocí státních dotací vyvezly, očekává vláda tlak prvovýroby na zvyšování cen. Tyto tendence se projevily již v prosinci např. blokádou dodávek mléka na východním Slovensku, doprovázené požadavky zemědělců na zvýšení nákupní ceny mléka z 6,40 na 7,50 Kčs/1, což by zvýšilo prodejní cenu nad 10 Kčs. NESNÁZE REFORMY Proměna čs. ekonomiky se stále střetává s kritikou, přežitky minulosti a dalšími obtížemi, které ohrožují budoucí hospodářský vývoj. Typickým příkladem neslučitelnosti starého sociálního přístupu a tržní ekonomiky je bytová otázka. Nový občanský zákon (platí od 1.1.92) ve spojení s návrhem zákona ČR zaručuje každému občanovi právo na byt. Bývalí majitelé či jejich dědici, kteří získali zpět domy jako restituci, mají obytné prostory obsazené nájemníky, kteří platí velmi nízkou činži. Vystěhovat nájemníka může pan domácí pouze tehdy, když obstará náhradní byt. Poněvadž domy jsou ve špatném stavu, snaží se mnozí majitelé vypudit nepohodlné nájemce odpojováním vody, elektrického proudu, předstírají opravu střechy apod. Jestliže se jim to podaří, pronajmou volnou plochu za drahé peníze (nejraději za valuty), a tak získají prostředky na údržbu. Volné byty pro vystěhované zatmi nejsou. Je otázka, zda po zvýšení nájemného o 100% k 1.7.92 dostane domácí z bytu neplatiče. Bytové podniky si stěžují, že část nájemníků po zvýšení poplatků za teplo a teplou vodu neplatí. V Košicích ze 30 tisíc státních bytů neplatí 2500 nájemníků. Bytový podnik zůstává dlužen teplárně, která hrozí, že sníží dodávku páry. Poslední den roku 1991 vystoupila s kritikou reformy skupina nezávislých ekonomů. Jejich námitky byly podružného rázu: malá privatizace postupuje pomalu, podpora malých podniků je nedostatečná. Další bod žádal vládu, aby více podporovala příliv zahraničního kapitálu. Tím zasáhli do diskuse, ve které levice obviňuje hospodářské ministry, že podporují novou německou okupaci. Prore- formní ekonomové namítají, že „... investoři nepřicházejí s úmyslem odstěhovat příslušné továrny za hranice.“ (Lidová demokracie 17.1.92). Ve stejné době předložila firma Mercedes-Benz svoje požadavky na uzavření smlouvy s Avia Praha. Nabízí, že vloží do modernizace výroby 350 mil. DEM a bude ve společném podniku vyrábět ročně 30 tisíc nákladních automobilů. Zároveň však žádá na 10 let osvobození od daní a celních poplatků na zboží od firmy do ČSFR, ale 40% cla na dovoz cizích užitkových automobilů a bezúročné půjčky. Ministr Vrba požadavky Mercedesu ostře kritizoval, ale přivítal, že do ČSA (čs. aerolinií) vloží Air France 40% kapitálu a švýcarská Nestlé uzavřela smlouvu s Českými čokoládovnami o zakoupení akcií ve výši 3,2 miliardy Kčs. VELKÁ KUPÓNOVÁ HRA VRCHOLÍ Dlouho připravovaná, chválená i odmítaná privatizace pomocí investičních kupónů se stává skutečností. Až do konce minulého roku však účast neplnila očekávání. Z přibližně 11 milionů oprávněných, tj. dospělých občanů, se zaregistrovalo pouze kolem půl milionu zájemců. Zásluhou privatizačních fondů, které účastníkům slibují, že od nich za rok podíl na akciích odkoupí za 10 až 15 tisíc korun, se účast po Novém roce neočekávaně a prudce zvýšila. V neděli 20. 1. večer hlásil Podnik výpočetní techniky již 2,8 mil. registrovaných. V té době zmizely z prodeje kupónové knížky, údajně je vykoupily některé fondy pro svoje zájemce. Ministerstvo financí však rozhodlo, že akce bude pokračovat pomocí náhradní registrační karty a jako konečný termín přihlášek zůstává v platnosti 31. leden. O přízeň zájemců se nejvíce starají investiční privatizační fondy (IPF). Zakládají je především banky a spořitelny. První investiční a. s., založená Investiční bankou, nabízí občanům osm fondů: Fond rychlého výnosu, Fond bohatství, Rentiérský fond, Bankovní fond, Potravinářský fond atd. Mnoho zcela neznámých společností se chlubí svými odbornými znalostmi a láká od občanů jejich kupóny: Intersigma a. s. Praha, Rentia a. s. Brno atd. Rakouská Creditanstalt založila jeden fond v Praze a druhý v Bratislavě Také některé politické strany a neformální sdružení založily svoje fondy: předepsaný základní kapitál činí pouze 1 milion Kčs. Lidová strana, která rovněž založila svoje fondy, varuje, že mnohé instituce, vedené komunisty, si pomocí kupónů chtějí posílit svou ekonomickou moc. Ostrou kampaň pro získání DIKŮ (držitelů investičních kupónů, jak je označují úřady) zahájila Harvard Capital & Consulting a. s. Praha. Zavázala se, že do roka odkoupí od svého akcionáře jeho podíly za desateroná- sobek vložené ceny, minimálně za 10.350 Kčs. Vzápětí nabídla První investiční půjčku 1000 Kčs na zakoupení kolku a za rok 11.000 Kčs za získané akcie. Leták zdůrazňuje: „První investiční je ryze česká investiční společnost a chce zajistit úspěch českým, nikoliv zahraničním investorům.“ Oba IPF (investiční privatizační fondy) vyzývají DIKy, aby agitovali ve svém okolí a nabízejí prémie za získání dalších účastníků, popř. agentů. Komentátoři se obávají, že za mnoha fondy stojí zahraniční banky, které chtějí ovládnout valnou hromadu akcionářů vytypovaného podniku a levně nakoupit další akcie pro cizího investora. Předpokládají také, že zahraniční kapitál bude kupovat velmi výhodně akcie po provedení kupónové privatizace jednak od svých DIKŮ, ale také od ostatních občanů, kteří dají přednost hotovým penězům před akciemi. V této souvislosti kritizují ministerstvo pro privatizaci, že zpřístupnilo informace o čs. podnicích zahraničním „nezištným“ poradcům, kteří nyní vědí o privatizačních projektech více než tuzemští zájemci. Právně nedořešená zůstává otázka, zda občan může prodat akcie, které za kupóny teprve získá. V Jihlavě nejmenovaná společnost z Mostu po dva dny uzavírala příslušné smlouvy s místními Romy, kterých bylo kolem dvou tisíc, a zaplatila každému 400 Kčs. Podle některých komentářů je nárok na akcie za kupóny osobní a nepřenositelný, podle jiných jde o běžný termínový obchod. Pozorovatelé se však shodují v názoru, že jde o výnosnou investici, neboť i kdyby každý druhý občan smlouvu nedodržel, zůstane iniciátorům značný počet akcií určitého podniku, na který se soustředili. Fond může vlastnit jen 30% akcií jednoho podniku. Poněvadž do začátku ledna se poměrně málo občanů registrovalo, zesílila v tisku kampaň, aby zaměstnanci přihlásili kupóny na svoje podniky. Autoři článků doporučují, aby se pracovníci, jejich rodinní příslušníci, známí a lidé z příslušné obce soustředili na „svůj“ podnik. Když dosáhnou 15-20% a ostatní akcionáři budou rozptýleni, získají značný vliv na řízení. Vedení některých podniků hradí zaměstnancům výlohy, spojené s přihlášením kupónové knížky. Kritikové tohoto postupu však tvrdí, že jde o „třetí cestu“, propagovanou levicí, tj. kolektivní vlastnictví podniků, které nepovede k dobrým výsledkům. ■ POLYGON 1/92 9 [pageend9]Po více jak dvou letech od tzv. sametové revoluce se v Československu množí stále častěji projevy nespokojenosti a roztrpčení občanů s činností justičního aparátu. Nelze se tomu divit, neboť bez odpovídajícího postihu konkrétních a všem známých osob, jež nesly a stále nesou odpovědnost za porušování práv a svobod občanů, bude i známé listopadové heslo „láska a pravda zvítězí nad lží a nenávis- tí“ vypadat směšně a sametová revoluce jako fraška. Celkově špatný stav ve společnosti, zaviněný zřejmou nečinností orgánů prokuratury jako jediné kompetentní instance, vyústil v podání stížnosti skupinou občanů, jejíž poněkud zkrácené znění zde přetiskujeme. Za zaslání textu stížnosti děkujeme panu JUDr Milanu HULÍKOVl z Prahy, -red- STÍŽNOST na prokurátory Adresát: Branně bezpečnostní výbory Federálního shromáždění SN a SL. Věc: Stížnost na Generálního prokurátora ČSFR JUDr GAŠPAROVIČE Generálního prokurátora ČR JUDr BRUNNERA Hlavního vojenského prokurátora JUDr KŘIŽENECKÉHO Vážení členové bezpečnostních výborů, 10. prosince 1991, u příležitosti „Dne lidských práv“, se z naší iniciativy konala demonstrace na Václavském náměstí, kde byla přijata petice „Právo na spravedlnost“, která byla podepsána řadou spoluobčanů. Signatáři žádají, aby ze svých funkcí byli neodkladně odvoláni Generální prokurátor ČSFR JUDr GAŠPAROVIČ, Generální prokurátor ČR JUDr BRUNNER a Hlavní vojenský prokurátor JUDr KŘÍŽENECKÝ. Tento požadavek vyplývá z našeho přesvědčení, že nečinnost a nevšímavost představitelů prokuratur ke spáchaným trestným činům a jejich pachatelům v době totalitního režimu je hlavní příčinou současné neutěšené politické situace v ČSFR. Jednou z hlavních příčin politického napětí ve společnosti je zklamání občanů, kteří, nezkaženi totalitní mocí, očekávali, že po revoluci ústavní činitelé dají průchod spravedlnosti a potrestají hlavní viníky politických, hospodářských a morálních zločinů, kterých se od roku 1948 dopustili převážně představitelé a členové KSČ nebo jimi inspirovaní pachatelé. Mnohé z těchto zločinů byly způsobeny jednáním, jehož znaky naplnily skutkové podstaty trestných činů uvedených v trestním zákoníku č. 86/1950 Sb., tak i v zákoníku dosud platném, č. 141/61 Sb. Roztrpčení občanů je vyvoláváno nejen tím, že nedošlo k postihu pachatelů trestných činů, ale i skutečností, že mnozí reprezentanti a ochotní vykonavatelé totalitní represe v orgánech SNB, prokuratury a justice zůstali na svých místech, což vyvolává podezření, že to jsou oni, kteří se snaží, aby nedošlo k postihu těch, s nimiž je spojovaly nebo ještě spojují soudružské vztahy. Má-li dojít k očistě těchto orgánů, k očištění veřejného života, ke skutečnému rozchodu „s reálným socialismem“ a tím obnově pozitivních národních a morálních hodnot, je nutno se vyrovnat s minulostí a poskytnout obětem totalitního režimu právo na spravedlnost. Dosavadní námitky orgánů trestního řízení, zejména jejich představitelů, spočívají v argumentaci, že trestné činy spáchané za totality jsou promlčeny, amnestovány nebo že vůbec nepodléhají trestně právní kvalifikaci. Že jde o tvrzení účelové, je zřejmé z toho, že nejsou, s výjimkou některých odpovědných příslušníků z demonstrace dne 17.11.1989, vůbec stíháni příslušníci SNB a LM, kteří brutálně zasahovali proti účastníkům demonstrací v letech 1988-89. Dosud je v živé paměti teror, který na ulicích Prahy a jiných měst rozpoutali tito příslušníci, a to i proti ženám, starým lidem, nezletilým dětem. Ve své petici „Právo na spravedlnost“ požadujeme, aby byli před soud postaveni: • Velitelé jednotek, kteří zasahovali nezákonným způsobem proti pokojným manifes- tantům a účastníkům demonstrací. • Náčelníci a příslušníci II. správy SNB v Bartolomějské ulici, kteří bili zadržené při demonstracích, jakož i další náčelníci a příslušníci z jiných oddělení SNB, např. z pověstného dvorečku ve Školské ulici. • Vedoucí státní a straničtí funkcionáři, odpovědní za hromadný psychický a fyzický teror, kterému bylo vystaveno obyvatelstvo v době pokojných manifestací prodemokra- tické veřejnosti v letech 1988-89. • Příslušníci StB, kteří v letech 1988-89 psychickým a fyzickým terorem zastrašovali pořadatele a účastníky prodemokratických shromáždění v Praze, unášeli je, bili, vyhrožovali jim likvidací, čímž je chtěli odradit od jejich nezadatelného práva na svobodu shromažďování a svobodu slova a projevu. Všichni tito pachatelé se opakovaně dopouštěn trestných činů, které pro krátkost doby od spáchání nejsou promlčeny a některé nebyly amnestovány (§158 zneužití pravomoci veřejného činitele, §221 odst. 3 ublížení na zdraví). Pouze v těchto ojedinělých případech došlo k postihu některých příslušníků, zejména v souvislosti s demonstrací dne 17.11.1989. ZÁSADA OFICIALITY přikazuje všem orgánům trestního řízení - především tedy orgánům prokuratury, aby zahájily trestní stíhání jak v případě dosud neznámého pachatele, tak proti konkrétnímu pachateli v případě každého trestného činu, o kterém se dozví. Této zásadě neučinily orgány prokuratury zadost. Spáchání shora uvedených trestných činů je notoricky známo více než dva roky. Tyto trestné činy jsou také zadokumentovány na videozáznamech a byly opakovaně uváděny v televizi a filmových týdenících. Některé byly dokonce i vyšetřeny inspekcí bývalého Úřadu na ochranu ústavy a demokracie a uzavřené spisy byly předány vojenské prokuratuře k vypracování obžaloby, která však dosud vypracována nebyla. Orgány prokuratury zcela ponechaly bez povšimnutí jednání osob odpovědných za vydání rozkazů k potlačování demonstrací v letech 1988-89, při kterých docházelo k vyvolávání paniky, hromadnému útěku Udí, často ve stísněném prostoru a jejich stlačování, zvláště pokud zakročující jednotky a příslušníci útočili proti pokojným demonstrantům zepředu i zezadu. Jednání těchto osob zcela jednoznačně naplňuje skutkovou podstatu trestného Činu obecného ohrožení podle §179 tr.z. Hypotéza ustanovení uvádí, že tohoto trestného činu se dopustí, kdo úmyslně vydá lidi v nebezpečí smrti nebo těžké újmy na zdraví nebo cizí majetek v nebezpečí škody velkého rozsahu tím, že způsobí požár nebo povodeň nebo škodlivý účinek výbušnin, plynů, elektřiny nebo jiných podobně nebezpečných látek nebo sil nebo se dopustí jiného podobného nebezpečného jednání (obecné nebezpečí), přičemž komentář k trestnímu zákonu výslovně uvádí, že takovým jednáním může být vyvolání paniky v přeplněné místnosti (prostoru). Např. typickým příkladem tohoto trestného jednání bylo pronásledování účastníků demonstrace 28.10.1988, kteří byli z obou stran sevřeni v prostoru parku vedle Národního muzea a k útěku jim zbyl pouze prostor přes magistrálu (dálnici), která vede za budovou muzea. Obdobná situace, kdy byla vyvolána panika v uzavřeném prostoru, se opakovala vícekráte, jako další markantní případ je možno uvést způsob zásahu proti demonstrantům 19.1.1989 na Václavském náměstí v onen pověstný čtvrtek, který v historii demonstrací 1988-89 byl nej brutálnějším zásahem vedle zásahu 17.11.1989. Těchto opakovaných trestných činů ve stádiu dokonaném, nikoliv tedy jen pokusu, se dopouštěli jak velitelé zásahů, jednotliví příslušníci, tak i jejich političtí inspirátoři z řad představitelů strany a státu. Těmito trestnými činy se prokuratura nezabývala. Jestliže není možno některé trestné činy stíhat vzhledem k amnestii prezidenta republi10 POLYGON 1/92 [pageend10]ky, jako např. některé formy trestné součinnosti, jichž se trestnými činy podněcování podle §164 tr.z. a schvalováním trestného činu podle §165 dopustili někteří straničtí a státní představitelé svými opětovnými výzvami k tvrdým zákrokům, výhrůžkami a poděkováním příslušníkům SNB a LM, kterými veřejně schvalovali jejich zákroky, pak to neznamená, že je možno přistupovat stejně k dalším neamnestovaným a nepromlčeným trestným činům. PASIVITA ORGÁNŮ VOJENSKÉ PROKURATURY a GP spolu s neskrývanými sympatiemi, které se např. u vojenské prokuratury projevují v jejím přístupu k prověrkám SNV, kdy jednotliví prokurátoři podávají protesty proti rozhodnutím prověrkových komisí vč. žádostí o zproštění mlčenlivosti členů prověrkových komisí za účelem jejich výslechů, prokazuje, že tyto orgány, které pracují až na změnu ve svém nej vyšším vedení ve stejném personálním složení jako před revolucí bez jakéhokoliv prověření, mají zájem prověrkové řízení v SNV zpochybnit nebo anulovat. Mimo tento hlavní předmět stížnosti zůstává problematika postihu pachatelů trestných činů, které byly spáchány v letech sedmdesátých a osmdesátých, kdy se řada příslušníků StB dopouštěla trestného činu zneužívání pravomoci veřejného činitele svým nezákonným a brutálním postupem proti politickým odpůrcům - disidentům. Zde je možno uvést aktivitu StB, která směřovala např. k vytlačení nepohodlných politických odpůrců z republiky na základě jejich všemožného šikanování, pronásledování a postihů, nebo další zákroky při zadržování politických odpůrců, omezování jejich svobodného pobytu, zabavování jejich věcí, vyvíjení nezákonného nátlaku na ně a na jejich rodinné příslušníky, protiprávní způsoby výslechů, používání fyzického násilí a všechna ostatní porušování trestního zákona a trestního řádu a jiných právních předpisů v té době platných. ZCELA SAMOSTATNOU KAPITOLU tvoří event, trestní postih představitelů strany a státu, kteří schválili tzv. vstup sovětských vojsk a kteří se sovětskými okupanty až do revoluce spolupracovali, okupaci schvalovali a dokonce dávali příkazy k pronásledování lidí, kteří pouze verbální formou okupaci odmítali. Námitka promlčení, kterou GP vznesla, je problematická, nebyla podrobena právnické diskusi a lze o ní důvodně pochybovat vzhledem k tomu, že většina tehdejších představitelů jako poslanci disponovala poslaneckou imunitou, která stavěla promlčecí dobu. Neřešena zůstává i problematika pachatelů trestných činů proti lidskosti, které byly spáchány v padesátých letech. Protože některé trestné činy nebyly amnes- továny a navíc se jedná o typické trestné činy v padesátých a šedesátých letech, je jejich stíhání nejen možné, ale i nutné, podle článku II Úmluvy o nepromlčitelnosti válečných zločinů a zločinů proti lidskosti, sjednané Valným shromážděním OSN dne 26.11.1968, která pro Československo vstoupila v platnost 11.11.1970 a která byla vyhlášena ve Sbírce zákonů pod vyhláškou č. 53/1974, .jestliže dojde ke spáchání kteréhokoliv zločinu uvedeného v článku I, vztahují se ustanovení této Úmluvy na představitele státní moci a soukromé osoby, kteří se jako přímí pachatelé nebo účastníci podílejí na spáchání kteréhokoliv z těchto zločinů nebo přímo podněcují jiné k jejich spáchání nebo se k jejich spáchání spolčují, a to bez ohledu na stupeň dovršení a na představitele státní moci, kteří jejich spáchání toleruji"“. Protože je tedy možné stíhat i pachatele uvedených trestných činů - zločinů proti lidskosti, tak podle zásady oficiality zde orgány prokuratury opět neplní svou povinnost Tím jsou odpovědné za nepotrestání viníků - pachatelů trestných činů a to samo o sobě brání vytvoření právního státu, povzbuzuje pachatele trestných činů, iniciuje jejich další trestné činy a ve svém souhrnu s dalšími příčinami to vytváří ve společnosti morálně nepřijatelný stav, se kterým se nechceme smířit! Proto podáváme tuto stížnost a očekáváme, že členové branně bezpečnostních výborů ji posoudí s odpovědností, kterou vyžadují současné společenské a politické poměry v ČSFR a po jejím přezkoumání dají podnět k odvolání Generálního prokurátora ČSFR, ČR a Hlavního vojenského prokurátora. Petr PLACÁK Jana MIKLUŠÁKOVÁ Stanislav PENC Karmi ČERNÝ Lucie VÁCHOVÁ Vojtěch POKORNÝ Kontaktní adresa: Petr Placák, Chelčického 6, 13000 Praha 3 V Praze dne 10. ledna 1992 ■ „Volební právo krajanů" Jindřich Stikarovský Pod tímto titulkem vyšel 30.12.90 v Českém deníku článek pana Petra Pavlovského. Domnívám se, že s jeho obsahem by se měli seznámit i naši čtenáři. Přepisuji jej doslovně: „Představitel KAN v Německu pan Jindřich Reban připomněl (v Českém deníku Z 28.12.) téma, o kterém pravděpodobně ještě uslyšíme: volební právo krajanů v cizině. S tímto na první pohled samozřejmým požadavkem to ovšem není tak jednoduché. Volební právo nemůže být pochopitelně založeno na “krajanství,,, musí vyplývat z faktu státního občanství. Už tím jsou ze hry vyřazeni krajané v těch zemích, které neuznávají dvojí občanství (jejichž občanství je tzv. exklusivní), jako například v USA. Ale nedosti tomu. Je skutečně sporné, aby týž člověk svým hlasováním ovlivňoval život nejenom ve státě, kde žije a platí daně, ale i ve státě, jehož vývoj nemusí mít na něj ani na budoucnost jeho dětí vůbec žádný vliv. Takové volební právo realisované na dálku, je oproštěno od jakékoliv odpovědnosti. Chápu předpoklad příklonu zahraničních voličů k pravicovým stranám, zní mi velice sympaticky. Teoreticky si lze ale představit i opačný případ. Dejme tomu, že by se dva miliony voličů ^omunistů a podobných stran rozhodly emigrovat do Ruska a vytvořit tam skansen československého socialismu. Tyto dva miliony občanů by si ovšem ponechaly své československé občanství a při každých volbách by do našich parlamentů dodaly příslušné procento poslanců, které bychom my ještě navíc museli financovat. Ale fantazie stranou: koho by dodali do našich parlamentů například kanadští Slováci? Bylo by možno snést ještě řadu dalších argumentů vyplývajících z principu demokracie, které by ukázaly, že volit, a tedy spolupracovat, mohou jen ti, kteří ponesou následky. Mé aktivní a pasivní volební právo se musí týkat mé budoucnosti, a nikoliv budoucnosti lidí v zemi, kam jezdím jenom na návštěvu. “ O Potud tedy pan Pavlovský. Jelikož jsem v rozpacích nad výklady tohoto muže a jelikož mám obavy, že názory podobné nejsou ojedinělé, nezbývá mi, než se ozvat. 1. Češi a Slováci žijící v zahraničí, kteří se dožadují práva volit prostřednictvím zastupitelských úřadů ČSFR, nejsou naivními prosťáčky, jež se domnívají, že jakési všeobecné „krajanství“ je opravňuje k účasti na volbách. Taktéž nejsou občany USA. Jsou to však stovky a tisíce exilových emigrantů a dnes už též emigrantů „polistopadových“, z nichž všichni mají platné československé státní občanství a přesto volit nemohou. Nebo vlastně mohou, ale pouze „ve kterémkoliv volebním okrsku na území ČSFR...“ 2. Jde prakticky jen o dvě nepatrná slovíčka a jedno zájmeno ukazovací, o titěrnou maličkost, tak titěrnou a lišácky nenápadnou, že to ušlo i panu Pavlovskému. Nebo neušlo? Nelze soudit Faktem však je, že v jeho článku výše uvedená „maličkost“ chybí. Nechybí tam však křečovitá snaha přesvědčit ani ne tak opovážlivé emigranty, jako spíše národ, POLYGON 1/92 11 [pageend11]že dát emigraci možnost volit, bylo by nejen neuvážené, ale i zatraceně riskantní. Strach, že by se emigrace mohla protlačit do poslaneckých nebo i ministerských křesel, ve kterých se opět uvelebili pookřálí borci předlistopadového režimu spolu s přeliberalisovaný- mi sociálními teoretiky, kteří ještě před nedávném posílali vřelé zdravice a ujišťování plné podpory charakterům typu Mandely či biskupa Tutu, čiší z každého souvětí jmenovaného článku. Je to smutné čtení, o to smutnější, že je napsáno člověkem, který klade důraz na odpovědnost a přitom nemá sám dostatek odpovědnosti, aby napsal celou pravdu. Pravdu o tom, že v otázce volebního práva Čechů a Slováků žijících mimo území ČSFR došlo opět k jedinečnému podtrhu, kde vtipně vsunutým dodatkem „na území ČSFR“, bylo tisícům občanů jedním šmahem zamezeno aktivní spolupůsobení na volbách. 3. Na obranu pana Pavlovského nutno říci, že jeho dílko, byť obsahově demagogické a argumentačně pochybné, není nijak amorálním výstřelkem v současné myšlenkové rovině dnešního „posametového“ Československa. Neboť vězme, že: „tam na druhý straně světa podrývají každý náš nový krok, nepřejí, kritizují, urážejí ... Většina těch lidí už odjížděla od nás jako nuly, a tak bude ctí a potěšením, ZŮstanou-li dál na tý druhý polokouli. “ (Tamara Nathová, Zemědělské noviny - vánoční příloha 1990) Neméně jasně se vyjádřila mladá dívka Karolina Zarzycká v interview pro časopis Západ: „ Všechny emigranty a exulanty, ať již zdrhli z jakéhokoliv důvodu, považuji za zbabělce!“ Pakliže by někdo namítnul, že předcházející výňatky byly zaznamenány před rokem a půl a národ se mezitím přiblížil Evropě, zalistujme v lednovém čísle časopisu Vlasta z roku 1992. Tam se na stránce 12 ve sloupku „Dopisy“ docela nezakrytě rozhořčují jacísi „manželé F. ze Semil“. Pod titulkem „Co tím sledujete?“ píší: „ V poslední době není jednoho čísla, v němž by nebyl rozsáhlý rozhovor s jedním nebo dvěma emigranty - samozřejmě úspěšnými, ať už v hospodářské, umělecké nebo i jiné oblasti. Co tím prosím vás sledujete? Má to být návod pro naše lidi, aby se tu na vše vykašlali a utekli na Západ, kde se mohou podstatně lépe uplatnit, vyniknout, nabýt slávy a bohatství? Většina z nich neutekla proto, že by jim v boji proti totalitnímu režimu hrozil kriminál příp. jiné pronásledování, ale z touhy po dobrodružství, po lepším a snazším živobytí. Není naší povinností jako Čechů, promiňte nám i to vysmívané slovo >vlastenců<, když nás rodiče vychovali, společnost nám dala vzdělání, když jsme tu brali a dostávali, abychom to právě tady vrátili naší prací a výchovou další generace? Není to velké ochuzování naší země, když schopní lidé od nás utíkají a odevzdávají to, co mají vracet zde, na bohatém západě? Vysoce si vážíme lidí, kteří v boji za lepší společnost u nás přes všechna příkoří vydrželi. Nebýt jich, tak jsme se asi svobody nedočkali. Proč nenajdete lidi, kteří u nás vytrvali, dále pracují, úspěšně podnikají a také se zasluhují o mravní a hospodářské povznesení naší vlasti. Proč nepíšete právě o nich?“ O „Non est magnus pumilio licet in monte con- stiterit“ - Není velký trpaslík, byť i na horu se postavil -, prohlásď kdysi klasik. Nelze se proto hněvat na bližní, kterým převratné změny posledních dvou let pocuchaly celoživotní koncepci, bez ohledu, byli-li komunisté nebo bezpartijní. Až na čestné výjimky v tom jedou všichni. Proto kopou kolem sebe, proto nesnesou nikoho, kdo jim připomíná jejich slabost, která i z osob výjimečných učinila duchovní trpaslíky. „ ... my, kteří se za ta léta, co jsi byl v emigraci, jsme si to tady vyžrali, co jsme se museli nadělat kompromisů a trpkostí a podbízení, co já, Bohumil Hrabal, jsem se musel nachodit po besedách s úředníky ministerstva vnitra, aby mi vyšly knížky ... a teď, když oba už máme jméno a postavení, tak ty přijdeš udělat něco pro nás... Hele, jdi pryč, nic takovýho od nás nečekej, starej se sám vo sebe... “ B. Hrabal: „Listopadový uragán“) 4. Jak vidno z předešlého nástinu, „není to jen tak jednoduché“, v čemž můžeme s panem Pavlovským naprosto souhlasit. Jednoduché není vůbec nic. A proč by také mělo být? Do věcí jednoduchých nám každý vidí, má blbé připomínky a ještě by ho mohlo napadnout, že by vládnul za nás - za „nenahraditelné odborníky“... O Když před dvěma měsíci dorazil do Jižní Afriky pan ministr zahraničních věcí Dienstbier, měl jsem čest pohovořit si se členem jeho doprovodu. Kromě jiných věcí jsem se též otázal, budeme-li moci v Jižní Africe volit. My. Češi a Slováci, držitelé státního občanství (ČSFR, aby nedošlo k omylu). Ten dobrý muž, Zachar se tuším jmenoval, řekl, že zatím nikoli», a doporučil obrátit se v této věci na pana presidenta. S panem Dienstbierem jsem bohužel nehovořil, ale kolují chýry, že i on není nakloněn výstřednosti, aby se volilo z auslandu. Prý by mohlo dojít k různým iregularitám... Mezitím volili Poláci a Bulhaři. Volih jak doma tak i v cizině, k iregularitám nedošlo a pana presidenta též prosit nemuseli. Naopak. Podle polského zákona č. 59/1991 z 28. června 91 byli vyzváni: „Polští obyvatelé žijící v zahraničí a mající platný polský pas budou zapisováni do listiny voličů spravované příslušným teritoriálním konsulátem Polské republiky. Zápis se uskuteční na základě ohlášení podaného zájemcem ústně, písemně, telefonicky, telegraficky nebo telefaxem. Toto ohlášení musí obsahovat příjmení, jméno, jméno otce, datum narození, místo pobytu voliče, číslo platného polského pasu a datum vydání. Ohlášení musí být provedeno nejpozději tři dny před volbami...“ U Bulharů byla procedura obdobná. Jak to provedli, že volit mohli, není prozatím známo. Dá se však usuzovat, že jim doposud chybí lidé rozšafní a opatrní, jako je pan Dienstbier či prognostikové a lidoví vypravěči typu pana Pavlovského. O Dle poslední informace velvyslanectví ČSFR v Pretorii bylo sděleno, že na základě novely volebního zákona z ledna 1992 mohou se občané ČSFR žijící v zahraničí zúčastnit voleb pouze v tom případě, budou—li v den voleb přítomni na území ČSFR. Volit prostřednictvím zastupitelských úřadů či korespondenčně není povoleno... O Zdá se, že československá cesta do Evropy vede přes Tiranu... Johannesburg, 4. února 1992 ■ KLUB ANGAŽOVANÝCH NESTRANÍKŮ protestuje proti tomu, že přijatým volebním zákonem byly z účasti na volbách vyřazeny desetitisíce našich lidí, žijících v zahraničí a uvádí, že Československo se tak úrovní své demokracie dostalo na nižší úroveň než např. Bulharsko, které umožnilo všem svým občanům volit na zastupitelských úřadech jak v parlamentních, tak také presidentských volbách. Klub angažovaných nestraníků podává stížnost Radě Evropy prostřednictvím evropského soudu ve Štrasburku pro porušování základních občanských práv občanů ČSFR, žijících v zahraničí, -bd- „Já otevřu, ty chňapneš..., byl ten plán pro tebe příliš složitý ?" 12 POLYGON 1/92 [pageend12]Cui bono? - II aneb Tečka za případem >Baránek< Milena Wahlenová Po uveřejnění mého příspěvku Cui bono? (PO- LYGONreportér 8/91) vyhledal mě v redakci kpt. Žák s obálkou čerstvých materiálů k případu >Baránek<. Požádal mě, abych je jako nestranná osoba zpracovala. V obálce byly další novinové články, ohlasy občanů, osobní korespondence kpt. Baránka včetně lékařské zprávy a řada dalších zajímavých dokumentů. Na rozdíl od prvních, silně zavádějících informací o osobnosti a činnosti kpt. Baránka jako příslušníka bývalé čs. kontrarozvědky, násilníka a kverulanta, nota bene přítele uprchlého kpt. Žáka, přiznává dokonce i nový článek v Mladé frontě dnes („Pohřeb bez incidentu“), že „další výpovědi znovu potvrzují už několikrát prokázaný fakt, že napadeným se stal kpt. Baránek a nikoliv skupina rómských chlapců“. V těchto dnech zkoumá okresní prokuratura v Břeclavi, zda se „rómští chlapci“ nedopustili útoku na veřejného činitele... Což bystře předpokládal už náš starý příspěvek. Že k tomuto útoku skutečně došlo, dokazuje ostatně i lékařská zpráva: .Jmenovaný byl napaden a pobit několika Rómy dne 22.11.91 ve večerních hodinách. Ošetřen chirurgickou ambulancí nemocnice Valtice, ambulancí polikliniky v Břeclavi, neurologickým odd., chirurgickým odd. a zubní ambulancí v Břeclavi s tímto závěrem: zlomeniny nosních kůstek, zlomenina výběžku horní čelisti, zhmoždění obličeje a dolní čelisti vpravo, zhmožděnina hlavy a krku s de- kompenzací krční páteře-šálového svalu vpravo, vykloubení palce levé ruky se současným zhmožděním palce, zhmožděnina kloubu levého kyčle, odlomení zubu-šestky vlevo nahoře. Pacient práce neschopen od 22.11.91 a předpokládaná doba léčení minim. 4 týdny. Vzhledem k charakteru zranění bude pacient omezen v běžném způsobu života po celou délku předpokládané doby léčení.“ Další vyšetření ukázala, že pacient krom toho utrpěl otřes mozku a že mu hrozí opakované mdloby a další potíže. Pachatelé se tedy skutečně tužili, i když Baránek se musel bránit jako lev: jak by také ne, jednalo se o pět zkušených rváčů, kteří byli opakovaně trestaní v souvislosti s loupežnými přepadeními a ublížením na zdraví. Jeden z nich byl (už jako patnáctiletý) za loupežné přepadení několikrát trestán, dvakrát si odpykal trest za znásilnění a těžké ublížení na zdraví a mj. ubodal k smrti sedmdesátiletou důchodkyni. Je skutečně zarážející, proč se komunističtí novináři vrhli na oběť - tedy kpt. Baránka - a ne na násilníky? Ti byli přece v takové přesile, že každému muselo být jasné, že Baránek beze zbraně neměl nejmenší šanci, ani kdyby byl 007. Proč se tito redaktoři spojili se soudruhem Malým (jehož údajná nacistická minulost nezůstala utajena), dali na jeho očerňování a nepoužili vlastního rozumu k objektivnímu a pravdivému posouzení situace? Proč bylo nutné zkušenou zabijáckou přesilou mnohonásobně zraněnou oběť představit veřejnosti jako násilníka z StB, podivína, kverulanta a ještě ho jako entomologa spojit s KGB? Co si vlastně komunističtí žurnalisté o naší veřejnosti myslí? Že by je ani naše slavná sametová revoluce nezměnila? Že by pro ně a jejich soudruhy nadřízené i nadále platilo to, co před více než 100 lety napsal geniální exegeta socialismu F.M.Dostojevskij - ,Pohrdáte lidstvem anebo si ho považujete, vy, jeho budoucí spasitelé?“ (StarajaRusa 11.6.1879). Na rozdíl od komunistického tisku se zdá, že řada občanů s Baránkem sympatizuje (dva z mnoha dopisů, které obdržel, otiskujeme). Pro jeho profesionální kvality bude asi svědčit i fakt, že jej za svého člena přijala Mezinárodní policejní asociace - bavorská sekce se sídlem v Norimberku. Ostatně byli Baránkovi bavorští kolegové požádáni o dohled nad vyšetřováním jeho případu. Stalo se tak v důsledku toho, že lecjaká vyšetřování v sametovém Československu chcípají na staré a nám všem dobře známé komunistické úbytě. Dojde-li v civilizovaném světě k pošpinění občana veřejnými sdělovacími prostředky, jsou nuceny se veřejně omluvit a většinou též zaplatit horentní odškodné - to se rozumí jaksi samo sebou. Bůh ví, kudy Československo hodlá vstoupit do Evropy, když mu dělá takové potíže osvojit si jeden z nejdůležitějších zákonů spolužití - totiž slušné způsoby. A Bůh ví, proč občané komunistickou neslušnost v míře tak drtivé i po „revoluci“ tolerují. Snad jim musí být jasné, že pouhé, byťkrásné heslo: „Láska a pravda zvítězí nad lží a nenávistí“ za ně, jak se neustále ukazuje, ani lásku, ani pravdu nevybojuje. „Hrdina musí být bedliv“, říkával nám pan profesor Václav Čemý blahé paměti. Je opravdu s podivem, že občané dovolili, aby jim sametová revoluce dosadila do nejdůležitějších funkcí ve státě své lidi, totiž takové, o jejichž aktivní rudé minulosti bohužel nelze s úspěchem pochybovat... Náš tragický příběh, v němž nechybí ani mrtvý a několik zraněných, však má přece jenom šťastný konec: soudruh plk. Malý, známý normalizátor ze 70. let na Krajské správě SNB Brno, který ze svého pozdějšího postu podnikového právníka n.p. Potraviny byl za své normalizační zásluhy dosazen sametovými revolucionáři do funkce zástupce ředitele jihomoravské policie v Brně a který je spoluzodpovědný za zkreslený obraz kpt. Baránka v komunistickém tisku, byl na nátlak veřejnosti odešen do důchodu k 31.12.91. Takže nám ten rok přece jenom poněkud šťastněji skončil. Že by si naši sametoví politici také jednou - ač to od roku 1948 jejich zvykem nebylo - předsevzali, vzít si v novém roce z této veřejnosti příklad? ■ * * * DVA Z DOPISŮ, DOŠLÝCH KPT. BARÁNKOVI Vážený pane kapitáne, je mně 46 let a život mě zformoval tak, že jsem až donedávna cítil vyloženou aversi vůči všem bezpečnostním složkám. Tuto aversi upevnil 17. listopad 1989, ale v současné době vidím situaci zcela jinak a jsem vděčný, vidím-li na ulici (což se v podstatě nestává) nebo na silnici policistu. Věřím, že se blíží doba, kdy bude policista opět uznávanou osobou a bude mít i oporu ve veřejném mínění, tak jako to snad bývalo za časů rady Vacátka. O případu, který se Vám přihodil, jsem se dočetl v Mladé frontě z 25.11.1991. Nepochybuji, že jistě přemýšlíte o tom, co se stalo a situaci všestranně rozbíráte. Určitě budete mít spoustu problémů, což si dovedu jako dlouholetý pracovník státního orgánu představit, ale jsem si jist, že jste se zachoval jako správný policista, muž na svém místě, a že Vám za projevenou rozhodnost platí dík všech rozumných občanů. Neberte to jako ironii, ale v současném stavu děsivé kriminality a bezvládí v této oblasti jste snad měl být ozbrojen samopalem. Jednal jste vlastně za všechny, představme si jen, co by se stalo, kdyby v automobilu nebyl skutečný policista, ale řadový občan, případně invalida, žena s dětmi apod. Jsem přesvědčen, že náš tisk by z toho všeho udělal rasistický problém. Chápu, že Vám mé sympatie konkrétně nijak neusnadní situaci, ale svým jednáním jste odhalil skutečné jádro problému naší společnosti, kdy nám v tomto etniku vyrůstá parazitující vrstva, neschopná asimilace, schopná násilím, zastrašováním a uplácením z pozice „spolujezdce“ ovládat tuto společnost. Vaše jednání mě nadchlo. Byl bych rád, kdyby se Vaším případem mohlo co nejvíc zaobírat veřejné mínění, což ovšem vyžaduje publicitu, které v tomto případě dosáhnout nebude snadné v době, kdy i křivý pohled na vraždícího, loupícího a parazitujícího, hodnoty ničícího Róma je nejvyššími místy posuzován jako rasismus. Mně, stejně jako Vám, jistě nevadí barva pleti Rómů, ale to, co páchají pod nezájmem a přezíráním našich představitelů. Děkuji Vám za to, co jste byl nucen učinit, předpokládám, že by se mnou souhlasila většina občanů a přeji Vám uzdravení a „rehabilitaci“ před zákonem, stejně jako úctu občanů tohoto státu. íng.Pavel Procházka, Lipník n. Bečvou (25.11.1991) * * * Vážený pane kapitáne, není čeho litovat. Policista musí být sebevědomý člověk, dobře vybavený jak fyzicky, tak morálně a technicky. Musí být silný, spolehlivý, vybavený obuškem, revolverem, vysílačkou - a také podporou státní moci a hlavně podporou nás, občanů. Jaký by to byl policajt, který by se nechal odzbrojit od prvního pobudy, buď si ťo cikán nebo ne. Vy jste byl napaden, bránil jste se a dopadlo to talc, jak to dopadlo. Aspoň si dají podobní zajít chuť. Prostě - máte moji (a nejen moji) podporu. Nenechte se otrávit rozmazáváním události v části tisku. To někteří neodpovědní novináři rádi dělají. Přeju Vám ještě hodně úspěšných služebních let. Ing. Jaroslav Cirkl, Turnov (4.12.1991) ■ POLYGON 1/92 13 [pageend13]POHLED ZPÁTKY Alexe] Žák ZÁNIK SOVĚTSKÉHO SVAZU Rok 1991 máme za sebou. Rok neobyčejně bohatý na události zásadního významu v dějinách lidstva. Pod taktovkou členů ÚV KSSS se přerodil Svaz sovětských socialistických republik v nepatrně menší Společenství nezávislých republik slovanských a muslimských. Byli jsme svědky elegantního sesazení duchovního otce glasnosti a perestrojky, obdivovaného Západem vč. USA - soudruha Mi- chaila Sergejeviče Gorbačova z trůnu. Před tímto neslavným koncem ho nezachránilo ani přátelství s prezidentem Bushem, Miteran- dem či kancléřem Kohlem, ba ani udělení Nobelovy ceny míru, či v neposlední řadě ani jeho knižně zpracované poučení o „srpnovém puči“, které stejně nikdo nečte. Jeho vstup do velké politiky před sedmi lety byl provázen ve světě i v 51 1 samotném Sovětském svazu velkými nadějemi. Myslím , že všichni rozumní lidé už měli dost toho vzájemného zastrašování a předvádění čím dál tím ničivějších a jedovatějších zbraní, po jejichž nasazení by nepřežili ani nejodolnější švábi v nejzapadlejších koutech světa. Gorbačov ihned po svém nástupu do úřadu generálního tajemníka ÚV KSSS změnil dosavadní konzervativní kurs sovětské zahraniční politiky vč. strategie a začal hledat cesty k opozici, ztělesňované významnými osobnostmi, jako např. akademikem Sacharovem. Vyhlásil „GLASNOSŤ“, a tak se lidé v SSSR dozvěděli pravdu o zvěrstvech stalinské krutovlády před válkou i po ní a všechna ta otřesná svědectví o utrpení ruského a později sovětského lidu, počínaje žebráky a konče vyvražděním carské rodiny Romanových, včetně dětí i jejich nebohého psa, zajisté nebezpečného komunistické ideologii. Tímto politickým krokem však Gorbačov proti sobě postavil staré stranické kádry všech stupňů, které zavětřily nebezpečí, takže jeho další fáze přestavby sovětské společnosti - „perestrojka“ - se minula účinkem. Gorbačov při své inteligenci a zkušenostech dlouholetého aparátčika započal s převýchovou sovětských lidí hloupě tam, kde musel nutně narazit na tvrdý odpor: u vodky. To byl první krok k podkopání autority a poklesu obliby, nehledě na obrovské ekonomické škody a katastrofální důsledky pro státní pokladnu, protože okamžitě začaly problémy s cukrem, který zákonitě mizel z obchodů, neboť se používal na pálení zdravotně závadné samohonky. Další Gorbačovovy kroky nebyly o nic úspěšnější a jediným výsledkem jeho snažení byl přímo nevídaný hospodářský chaos, vzrůst kriminality a národnostní třenice, což ve svých důsledcích vedlo k rozpadu SSSR. Přesto, že zahraniční politika Gorbačovova byla nesmírně významná, jelikož vedla ke snížení stavu výzbroje a odstranění totalitních režimů ve východoevropských státech, vč. sjednocení Německa, na domácím hřišti však nic světoborného nepředvedl, ba naopak, jeho špatné skutky převážily ty dobré. Jeho politický konec tomu zcela odpovídá, protože nikdo z lidí se s ním nepřišel rozloučit. Znovu se potvrdila stará známá pravda, že když lid doma nemiluje svého politika, uznávaného v zahraničí, protože jeho sliby nedoprovázejí skutky a navíc lidem kručí v žaludku, pak ho před pádem nezachrání ani potlesk ze zahraničí. Zde je na místě pouze jedna otázka: kam se poděly ty miliardy dolarů, marek a franků, které Západ do Gorbačova investoval ve formě nejrůznějších pomocí, a jak je možné, že tento kolos má nyní zcela prázdnou pokladnu a není schopen uživit ani sám sebe? Tuto otázku by měl soudruh Gorbačov po sedmi letech své vlády zodpovědět. NAŠE DOMÁCÍ SCÉNA si také nemohla stěžovat na nudu. Hemžilo se to kompetenčními spory, souboji ambiciózních politiků kolem státoprávního uspořádání, problémy kolem velké privatizace, hladovkami atd. Nyní čeká na lid československý další zábava, kterou není možné nazvat srandou - a to volby. Ty předchozí srandou nazvat lze, protože totiž tak dopadly. Byla to opravdu fraška, kterou předvedli významní představitelé OF na účet svých voličů. Lze jenom doufat, že se tato lekce národu hluboce vštípila do povědomí a že se nenechá týmiž lidmi napálit ještě jednou. Nechci zde dělat žádnou předvolební kampaň, ale je zajímavé, že celá řada bývalých reprezentantů OF, kteří mají lví podíl na zoufalém stavu federace, se po rozpadu OF prezentuje v Občanském hnutí. Jsou to lidé, jejichž dřívější prohlášení se neslučují s pozdějším jednáním. Mohu je zde vyjmenovat: Ministr vnitra ČR Tomáš Sokol kdysi prohlašoval, že pokud KSČ neukončí svou činnost na území Prahy do 1.5.1990, bude tuto organizaci stíhat podle § 260 tr.z. a přirovnal ji k fašistické. Nyní se mu to v úřadu jen hemží bývalými politruky, funkcionáři KSČ a normalizátory jako rezavými mravenci. Za velice zajímavý tah tohoto „komunistožrou- ta“ považuji vytvoření jeho ekonomické kontrarozvědky, oficiálně nazývané Služba pro ochranu ekonomiky CR. Má se věnovat úniku informací důležitých pro ekonomiku republiDemonstrators outside the Kremlin last week protest the growing censorship of the media and tell Gorbachev, NO ONE TRUSTS YOU ANYMORE. GET OUT! ky, řešit případy „praní špinavých peněz“ a problémy kolem různých pochybných ak- ciovek a dalších společností. To mě silně překvapuje, protože vyšetřováním takovéto nesmírně složité trestné činnosti (viz případ DAK Slušovice), která většinou zasahuje obě republiky a nezřídka bude sahat i za hranice státu, by se měla zabývat federální policie společně s ekonomickou sekcí FBIS. Jelikož u tohoto útvaru se budou koncentrovat nejdůležitější informace pro ochranu ekonomiky nejen ČR, ale celé ČSFR, bude velice důležité jeho personální obsazení, a to zejména jeho vedení. V Lidových novinách byl 5.12.91 otištěn rozhovor s dr. Janem Šulou, nově jmenovaným ředitelem tohoto strategického útvaru, týkající se pouze jeho náplně, co bude řešit a jakým způsobem. O minulosti s. Šuly v těchto „nezávislých“ novinách, inklinujících k OH, nikde ani řádka. Tento nový ředitel, dá se říci informační banky MV ČR, je bývalý spolužák a dlouholetý přítel svého nadřízeného - ministra Sokola. Daleko zajímavější však je, že tento soudruh po rozhodující dobu, kdy DAK Slušovice provozoval své nelegální obchody společně s čs. rozvědkou v zájmové oblasti jihovýchodní Asie vč. Vietnamu, působil ve funkci ředitele slušovického hotelu právě ve Vietnamu. Pak přišel listopad 1989 a soudruh ředitel přesedlal ze slušovického podnikání na politiku. Proč asi a na pokyn koho? Vstupuje do Čs. strany lidové (Sacher je tč. ministrem FMV) a záhy je jmenován ředitelem lidoveckého nakladatelství VYŠEHRAD. Zde působí asi 8 měsíců. Mezitím se propracovává s. Šula také do aparátu FMV a stává se členem Ústřední prověrkové komise při FMV, která rovněž prověřuje příslušníky StB. V této komisi, známé mnoha skandály, rovněž plamenně obhajoval tehdejšího předsedu občanské komise při MV ČR p. Tonara (kolega z ČSL), který byl rovněž odhalen jako agent StB. Nad tím už opravdu zůstává rozum stát a člověk se nemůže divit tomu, že slušovická mafie má všude zelenou. Lépe jí už ministr 14 POLYGON 1/92 POHLED ZPÁTKY Alexej Žák [pageend14]Sokol nemohl „ublížit“. Teď je mi jeho postoj a jednání jasnější. Premiér české vlády Petr Pithart nejen jako čelný představitel OF zpochybnil výzvu hodonínského OF k debolševizaci společnosti, ale jako český politický reprezentant společně se slovenským premiérem Mečiarem (s prokázanými styky na KGB) začal v Trenčian- ských Teplicích zpochybňovat federaci kompetenčními spory. V závěru roku nakonec vystoupil coby architekt státoprávního uspořádání v podobě „dvojdomku“, a pokud se tento projekt nebude líbit „Moravanům“, zejména jeho kolegovi Šabatovi, jistě ho ochotně přebuduje na „trojdomek“, aby posléze skončil u bludiště. Místopředseda vlády ČSFR Pavel Rychetský zase rozvíjel právní teorie o nemožnosti potrestání bývalých komunistických pohlavárů za jejich činy a zpochybňoval lustrace. Nyní buduje „právní stát“ zejména pro sebe a své bývalé nomenklaturní kamarády. Emigrace mu byla dobrá jen do té doby (a nejen jemu), dokud se neuhnízdil v jedné z klíčových vládních funkcí. Ministryně obchodu ČR Štěpová minulý rok prohlašovala, že vymete rakouskou firmu WAR1MPEX pro její nepřípustné praktiky z ČSFR. Nyní v souvislosti s realizací projektu výstavby hotelu „Bristol“ na pankráckém Centrálním náměstí v Praze akciovou společností HOTELINVEST (Čedok & Warimpex), kdy bylo na její ministerstvo coby organizátora „nezávislé komise“ podáno trestní oznámení, Městská prokuratura v Praze po 4 měsících usilovného šetření oznamovatelům sdělila, že se spis týkající se této záležitosti, ztratil!! Neuvěřitelné, ale zřejmě v souladu s představou s. Rychetského o fungování „právního státu“, jehož je reprezentantem. 4. ledna 1992 podal demisi ministr spravedlnosti ČR Leon Richter se stejným zdůvodněním, jako býv. místopředseda vlády ČSFR Valeš. Na jasně položenou otázku, zda jeho odchod souvisí s pozitivní lustrací, neodpověděl jasně ANO ani NE, ale že se cítí přepracován a před nedávném byl blízko srdečního infarktu. Taky odpověď, zcela typická pro představitele OH. SOUDCI A SOUDY V čs. tisku byly nedávno publikovány zajímavé skutečnosti, zveřejněné soudcem Otakarem Kracíkem o poměrech ve východočeském soudnictví. Jednalo se o jmenování „nových“ osob do soudních funkcí přes odpor veřejnosti (protože se jednalo o zkompromitované lidi), které probíhalo kabinetně pod taktovkou předsedkyně ČNR Dagmar Burešové a Leona Richtera. Vedení Krajského soudu v Hradci Králové (celé vedení MV ČR pochází rovněž z Hradce Králové) občanskou statečnost soudce Kracíka označilo za „snahu zdiskreditovat úsilí o vybudování skutečně nezávislé justice“. Ve svém stanovisku píše o všem možném, ale věcné odpovědi na zcela konkrétní kritiku, namířenou na východočeskou justici, se neodvážilo. V této souvislosti se stala zajímavá věc, srovnatelná s případem kpt. Baránka z Břeclavi: 1.11.1991 kolem 18. hodiny byla v bytě svých rodičů přepadena 141etá dcera Otakara Kracíka dvěma Rómy ve věku kolem 30 až 40 let. Ohrožovali děvče noži a vyhrožovali, že podřežou celou její rodinu i se psem. Policie tento brutální případ vyšetřuje zatím bezúspěšně a JUDr Kracík se vyjádřil, že do té doby jemu ani rodinným příslušníkům nikdo nevyhrožoval ani je neohrožoval. Teprve po jeho kritickém vystoupení došlo k tomuto útoku na člena rodiny. Zřejmě to měla být výstraha pro všechny, kteří by chtěli Kracíka podpořit či nechat se strhnout jeho příkladem. ZAHAZOVÁNÍ LEGITIMACÍ KSČ Premiér federální vlády Marián Čalfa před volbami 1990 zjistil, že být v KSČ (s jejíž pomocí se vypracoval z kádrováka a předsedy ZO KSČ na 1. místopředsedu předlistopadové vlády) už nebude zapotřebí a tak legitimaci „zahodil“, neboť jeho myšlení náhle doznalo změn a z černocha se stal rázem eskymák. Jako zcela nestranický se pak objevil v řadách VPN po boku agenta StB Budaje. Jak později přiznal, získal právnické vzdělání na fakultě KU, kde v té době byl proděkanem profesor Zdeněk Jičínský - současný místopředseda FS (který jako předseda státoprávní komise v r. 1968-69 zakotvil do ústavy ČSSR vedoucí úlohu KSČ). Mezi asistenty zde působili ss. Pithart a Rychetský. Jistě si už v té době museli dobře rozumět a proto s. Čalfa nemohl chybět ani při rozdávání funkcí po „Sametové revoluci“. Sluší se pouze připomenout, že Čalfa byl jedním z duchovních otců a spoluautorem tzv. pendrekového zákona z února 1989, který předsednictvo vlády schválilo nesporně na základě jeho argumentů o nezbytnosti tohoto zákona. Soudruh Čalfa byl v té době zároveň i předsedou Legislativní rady vlády ČSSR. Tento zákon byl významným prostředkem v boji proti různým „protisocialistickým živlům“ a účinným způsobem byl využíván k potlačování práv a svobod občanů represivními složkami. PODVODY RUDÉ MINULOSTI K místopředsedovi vlády ČSFR a předsedovi OH Jiřímu Dienstbierovi se naprosto přesně vyjádřili ve svém dopise z 18.11.1991, otištěném v nezávislém tisku, předseda KPVČ Stanislav Drobný a člen polit. komise Miloš Slabák, z něhož cituji: „Ve federální i české vládě má OH majoritu díky předvolebnímu podvodu, jehož jste se dopustili vy všichni a k jehož uskutečnění jste použili i autority pana prezidenta. Za OF jste dosadili na většinu zvolitelných míst kandidáty s rudou minulostí, voličům jste předložili jejich neúplné, případně zkreslené životopisy, a prostý člověk, v domnění, že volí čestné lidi, volil převlečené komunisty. Protože jste tímto způsobem obsadili většinu ministerských křesel, stali jste se po rozpadu OF vládní stranou a podporujete sami sebe. Proto také z většiny vládních usnesení a návrhů zákonů zřetelně prosvítá vaše rudá minulost.“ LUSTRACE NA VLASTNÍM DVOŘE Zbývá pouze dodat, že s. Dienstbier byl jako ministr FMZV nedávno podroben interpelaci poslance Stanislava Devátého, týkající se tajných spolupracovníků StB v diplomatických službách, neboť pan ministr prohlašoval. že si lustrace prováděl sám. Podívejme se, kdo v jeho chaloupce přebývá, či do nedávná spokojeně vegetoval. Jedná se např. o tyto osoby: 1) Ing. Miloslav KOČÁREK („KAREL“), nar. 10.8.1953, velvyslanec, Bern 2) Jiří HOLUB („KANTOR“), nar. 3.4.1944, velvyslanec, Řím 3) Miloš POJAR („NÁKLAD“), nar. 8.4.1940, velvyslanec, Tel Aviv 4) Ivo KUBEŠ („BELA“), nar. 18.5.1950, velvyslanec, Tunis 5) Stanisl. DOUBRAVOVÁ („SOŇA“), nar. 23.3.1944, Bonn 6) Ing. Jaroslav KUBIŠTA („JARDA“), nar. 11.5.1948, Washington 7) Jaroslav KANTA („EZRA“), nar. 7.6.1943, Ottawa 8) Miroslav MÁŘA („PETR“), nar. 8.2.1936. Helsinky 9) G.DAREBNÍKOVÁ-Kotrádyová („GÁBA“), nar. 2.4.1960, Indonésie atd. atd. * * * Doufám, že tímto mým článkem nebude prezident republiky „zhnusen“, jako tomu bylo v případě zveřejnění faktu (v týdeníku DIE WELTWOCHE a následně v československém tisku) o bývalém místopředsedovi vlády s. Valešovi (který po svém odstoupení nyní působí jako poradce s. Čalfy), protože by to mohlo dojít tak daleko, že by dopadl stejně jako Gorbačov. Budiž mu fotografie z časopisu TIME č. 9/91 varováním. Proč na to poukazuji, je fakt, že po přečtení jeho novoročního projevu začínám pochybovat o jeho zásadovosti a sebekritičnosti. Pan prezident v něm totiž tvrdí, že „jsme všichni podcenili neobyčejnou prohnanost našich bývalých protivníků“, tj. nomenklatury KSČ a jejich přisluhovačů. Od samotného počátku svého prezidentského působení byl Václav Havel proti zásadnímu a nezbytnému omezení komunistické moci zejména v ekonomické sféře. Nyní z tohoto svého omylu, pokud to vůbec byl omyl, obviňuje nás všechny, tedy i ty, kteří jej na různá nebezpečí z toho plynoucí upozorňovali. Na tento jeho omyl teď všichni slušní a poctiví lidé v ČSFR doplácejí a budou ještě dlouho doplácet. Věřím však, že lidé v ČSFR nepropadnou malomyslnosti, o níž pan prezident hovoří ve svém projevu, v němž zcela zapomněl přiznat svůj podíl na jejím rozšíření, a půjdou k volbám. Lidé zcela jistě za ty dva roky poznali, kdo jaký je a zda to s nimi myslí poctivě, nebo prostě jenom žvaní. Tyto volby budou pro další osud státu i lidí v něm rozhodující. A ještě něco: Mám takový dojem, že prezident zřejmě doposud nepochopil, že slušný člověk ani nevykřikuje, ani nehází vejci, ani netouží po nějakém krveprolití. Není proto třeba ho neustále umravňovat a poučovat. Toto úsilí je třeba věnovat darebákům, kterých se doposud v marné víře po jejich nápravě zastával, a naučit je, třebas i tvrdě, slušnému chování, aby neohrožovali slušné lidi, jak je to nyní v ČSFR běžné. Ještě je čas a není vše ztraceno, ale záhy by už mohlo být pozdě. 5. ledna 1992 ■ POLYGON 1/92 15 [pageend15]Spíte, Židé na Slovensku ? Arnošt Wagner V květnu v roce 1990 jsem se třemi slovenskými Židy seděl na schodech torontské katedrály, postavené Štefanem Romanem. Povídali jsme si o zvěrstvech slovenských fašistů a o prodeji šedesáti tisíc Židů ze Slovenska, které po 500 markách prodávala vláda faráře J. Tisa do koncentračních táborů. Ti tři bratislavští Židé na schodech katedrály, v níž se právě sloužila slovenská mše, znali historii „Slovenského štátu“ dobře, neboť jeden z nich (Dr. Ivan Kamenec) byl historik a druhý (Dr. Pavel Traubner) je funkcionářem slovenské Židovské obce. Popíjeli jsme z papírových kelímků kávu a jedli koblihy, nabídnuté místní Slovenskou ligou jako občerstvení, zatímco v katedrále seděli soudruzi Dubček, Číč a dalších čtyřicet delegátů a hostů ze Slovenska, kteří se zúčastnili torontského sjezdu Světového kongresu Slováků (SKS). Pozvání oficiálních zástupců slovenského židovstva na sjezd této separatistické organizace bylo posledním husarským kouskem generálního tajemníka, reverenda Dušana Tótha, jenž na sjezdu zazpíval svou labutí píseň. Moji „Tři králové“, zástupci zbytku nevy- vražděných slovenských Židů, byli podvedeni, jak vyplynulo dále z našeho rozhovoru. Nikdo jim pořádně neřekl, co je SKS, jaký má program a kdo tuto organizaci representuje. Proto jejich překvapení, když jsem jim řekl, že den předtím odměnili potleskem projev Dr. Jožefa Kirschbauma, ideologa SKS a bývalého generálního tajemníka vládnoucí Hlinkový strany, která má na svědomí deportaci a smrt jejich rodičů a příbuzných, nebylo strojené. Jejich neznalost poměrů ve slovenském exilu několik měsíců po „revoluci" jsem omluvil a pochopil. Slíbil jsem také svým novým přátelům, že jim pošlu dostupné materiály, aby mohli na Slovensku objektivně referovat o činnosti slovenského exilu a bojovat proti stále existujícím fašistickým tradicím, jak to dělají již desetiletí jejich soukmenovci, slovenští a čeští Židé v zahraničí. Dva roky s obavami (a hrůzou, vztekem, nechutí, hněvem, strachem, odporem, úžasem a lítostí) sleduji situaci na Slovensku: Světovým kongresem Slováků a Slovenskou ligou umělé oplodňování méněvzdělaného obyvatelstva a lůzy, které pak, těhotné nenávistí k Čechům, Židům, Maďarům, Cikánům a všem nekatolíkům, navíc využíváni převlečenými komunisty a estébáky, rozbíjejí republiku a připravují těžké časy vlastnímu národu. Staří oprašují tradice, vlajky a uniformy fašistického „Slovenského štátu“, mládež si holí hlavy a čte zhovaděné dějiny Slovenska v Kirschbaumových, Vnukových a Ďurico- vých knihách. Před soudy by měli stát vlastizrádci a mafiáni Čamogurští, komunisti a estébáci Mečiar a Markuš, namyšlený a hloupý Kňažko a zrádce českých kolegů spisovatel Mináč. Avšak trestají se noviny Kultúmy iivot a jejich autor Kasandra, trestají se lidé, kteří mají jiný názor, jinou lásku než tu, která je předpisována Maticí slovenskou. Řádně zvolení poslanci ze strachu o rodiny emigrují do Čech a bratr se bojí říct bratrovi svůj vlastní názor. Slovensku vládne lůza, bojící se většiny, bojící se demokracie, referenda. Vláda vládne díky koalici a ne z vůle obyvatelstva. Poslanci již nevědí, kdo jsou jejich voliči a co jim naslibovali. Voliči již nevědí, kam se jim poslanec ztratil, s kým se miliskuje, koho se připravuje zradit. Tak vypadá mé rodné Slovensko! Kde je ta „mlčící většina“? Když ještě byla většinou, byla zticha, neozvala se slovem. Dnes se stala menšinou. Kdyby jí nebyla, musela by se již dávno ozvat. Kde jsou slovenští Židé? Proč nebrání své Slovensko proti vlivu starých luďáků, proti zlým heslům, zkaženým vejcím, proti zneuctívání hřbitovů? Na Slovensku je málo těch, kdo přežili řádění Kirschbaumovy strany. Ale v exiluje slovenských Židů ještě méně. Přesto nikdy nezapomněli na Slovenský štát a jeho vůdce. V dobách, kdy mě J. Kirschbaum žaloval, byli to právě oni, co mě nenechali finančně na holičkách a byli ochotni sehnat několik set tisíc dolarů na obhajobu pro mé - také židovské - advokáty. Kanadští a američtí Židé se snažili, aby trestu neušli váleční zločinci, kterým se podařilo utéct z vlasti, neboť jejich vlast nebyla v té době schopná demokraticky jednat a soudit. Kanada byla plná studu za to, že „otevřela náruč“ (nevědomky) stovkám válečných zločinců, jako poselství dobré vůle světu a potomkům všech mrtvých Židů, chtěla učinit spravedlnosti zadost. Pozdě! Svědci umřeli a nebo se svědčit báli. Měnili výpovědi - snad pod tlakem „rudověmých“, nebo dolarů. I vyšetřování Jožefa Kirschbauma kanadskou policií a prokuraturou zůstalo stát na mrtvém bodě. Jenom Američané, ti „neseroucí se“ Američané, alespoň zakázali Kirschbaumovi vstup na území USA. A Kanaďané zase skrytě doufali, že dnes demokratické Československo si - již na dvacet let odsouzeného - generálního tajemníka HS vyžádá a spravedlnosti dá volný průběh. V Československu se samozřejmě vědělo o případu >Kirschbaum< i o případu >Reištat- ter< velice dobře. Poslední dvě léta si čeští a slovenští novináři často smlsli na válečných zločincích žijících v Kanadě. Věděli však slovenští Židé, že „měli tu čest“ a příležitost loni na podzim potkat v bratislavských ulicích jeden z nosných pilířů slovenského fašistického státu, státu, který si objednal smrt jejich rodičů a příbuzných v plynových komorách? Věděli pánové Kamenec a Traubner, že Jozef Kirschbaum byl vřele přijat v Matici slovenské, v Akademii věd, ve státním archivu a bůhví, možná při obědě se seniorem Čarno- gurským zavzpomínal, jak těm Čechům u Svoradova dali na frak. Pochybuji, že by o tom věděli. Věřím, že Židé tak lehce nezapomínají... Kdo však velice pohodlně zapomněl, je tehdejší místopředseda federální vlády ČSFR, právník Ján Čamogurský, kterého jsem v Kanadě na jaře 1990 upozornil na „případ Kirschbaum“ a jenž po návratu do Československa dokonce zařídil, aby se zpráva dostala na FMZV, a tak se vzápětí jméno Kirschbaum objevilo na seznamu osob v ČSFR nežádoucích, pravděpodobně díky nějakému slušnému pracovníku se svědomím. Zatykač na Kirschbauma (těsně po válce) nebo lépe řečeno jeho existenci jsem také připomenul ministrovi vnitra J. Langošovi, jeho náměstku J. Rumlovi a poradci prezidenta 1. Křižanovi. Samozřejmě, že tito mladíci věděli starou bélu o tom, co se dělo před půl stoletím na Slovensku a potom v Kanadě, ale aspoň mi slíbili, že se „na věc podívají“. Věkově i povoláním biß k tomu, aby vzpomínky na fašistický stát a jeho představitele tak lehce nevymizely, mají tři spravedliví: generální prokurátor ČSFR I. Gašparovič, nej- vyšší soudce téhož státu O. Motejl a místopředseda vlády P. Rychetský, kteří - k mému obrovskému úžasu, berouce na sebe risk, žeje budu považovat za úplné blbce - mně do očí tvrdili, že o případu Kirschbaum nic nevědí. Seznam válečných zločinců, který chtěla Kanada po našich úřadech a kde měl být uveden i J. Kirschbaum, záhadně zmizel. (Snad na něm nikdy nebyl.) leho jméno se také ztratilo ze seznamů na velvyslanectvích a konzulátech. Na hraničních přechodech a letištích se také nevyskytovalo. (lenom na kanadsko- amerických přechodech na něj nezapomněli.) Jedním velikým, komunistům i fašistům odpouštějícím gestem rozmáchl se Největší Dobrák, aby společně s Nejvyšším Humanistou a Velikým Věřícím za pomoci vystrašených krejčíků šijících z rudého sametu taláry - všechno a všem - odpouštějícím soudcům objali šestnáct milionů důvěřivců do jedné křesťanské, láskou (již i tak) přetékající náruče. Díky jim se náčelník akademické Hlinkový gardy, generální tajemník Hlinkový strany, velvyslanec a hlídač bankovních účtů Tisový vlády ve Švýcarsku, pojišťovák, universitní učitel, ideolog separatistického exilu, „spisovatel“ a překrucovatel dějin, nositel kanadských a církevních vyznamenání, přítel papeže, důvěrník Štefana Romana, labužník a milionář, subjekt dlouholetého vyšetřování kanadské policie - vrací po padesáti létech do rodné země, do které se ze strachu před vlastními lidmi bál po válce ze Švýcarska vrátit. Něco je na Slovensku víc shnilého než v Dánsku. Něco se tam muselo od „revoluce“ velmi změnit, že můj národ se nechal za tak krátkou dobu zhypnotizovat „věrozvěsty“ v hnědých košilích. Ve jménu kterého boha chce pan Čamogurský odpouštět? Židovského, nebo toho pravého katolického? Který bůh odpustil Husákovi? Který Kirschbaumovi? A který má potrestat M. Kasardu? Ten Kirschbaumův pánbíček se jmenoval Antonín 16 POLYGON 1/92 [pageend16]Novotný a prostřednictvím svého anděla Tibora Böhma přesvědčil bratislavského soudce Petra Šaňka, aby na základě prezidentské amnestie z 9.5.1960 odpustil ovečce, která stádečko nikdy neopustila. Udělení milosti Jožefu Kirschbaumovi má na svědomí celková politická atmosféra na Slovensku, strach úřadů, absolutní suverenita a drzost separatistického exilu, jemuž po nezdařených pokusech Kanady soudit některé Slováky za válečné zločiny zatraceně narostl hřebínek. Na odpuštění Kirschbaumovi má podíl ta zbabělá mlčící většina, málo aktivní Židovská obec, vyčkávající slovenská inteligence, mládež posunutá na nepravou kolej, a farizejstvi babských poslanců. Zbabělost a podlézavost českých politiků, kteří nemají již odvahu a snad už ani sílu postavit se na odpor vydírání slovenských kolegů. Vinu ne- nese JUDr. Tibor Böhm, starý komunista, bývalý generální prokurátor a ještě předtím udavač'(viz >POLYGON< č. 5/91, str.13), jenž dostal jistě dobře zaplaceno, ani bratislavský soudce Šaňko (není synem Šaňo Macha!), kterého skřípli ve skulině nacházející se v každém zákoně. Ani prezident A. Novotný není vinen. Vinna je ještě stále existující Československá republika, jejímž jménem byl obviněný Jozef Kirschbaum odsouzen ze zločinu velezrady. Spáchal stejný zločin, který dnes (beztrestně) páší na Češích a Slovácích mnozí politici. „Pán Kirschbaum nebol vojnový zločinec, ako si mylné myslia kanadské úřady. Pán doktor bol odsúdený na Slovensku iba za vlastizradu, ale tú nespáchal na Slovákoch... Verte mi, že mu raz bude všetko odpuštěné,“ řekl mi jednou jeden kanadský Slovák. A bylo. A ještě bude. V pekle... H Mateřština a cizí jazyk v tvorbě českých autorů Antonín Měšťan Když se v druhé polovině 19. století začaly psát dějiny národních literatur, nastaly problémy s jazykem: co s těmi spisovateli, kteří nepsali ve své mateřštině? Ve středověku i později se psalo v různých zemích latinsky. Žádný národ nechtěl přijít o tyto spisovatele, a tak se do dějin literatury německé, polské, maďarské, české atd. dostali autoři, kteří v mateřštině nic nevytvořili. Od středověku psali čeští autoři některá díla také německy - a také oni se dostali do dějin české literatury a české kultury vůbec. Nebyli to ostatně autoři zanedbatelní, patřili k nim stejně Josef Dobrovský jako František Palacký, Josef Wenzig stejně jako T. G. Masaryk. Celá knihovna by se dala sestavit z textů, které napsali německy čeští autoři. Kdysi dávno J. A. Komenský, pak K. H. Mácha, K. H. Borovský, K. Sabina, J. Neruda, J. Svátek, K. Klostermann, E. Destinová, Ó. Lysohorský, J. Demi, A. Aškenazy, G. Laub, O. Filip, L. Moníko- vá, M. Nápravník, J. Morava a nespočet dalších - ti všichni psali či píší německy. Někteří z nich dokonce jen v tomto jazyce. Byli a jsou čeští autoři, kteří psali slovenský, srbsky, polský, maďarský, francouzský, anglicky a v dalších jazycích. A je jen několik spisovatelů, kteří psali česky, ač nebyli českého původu - např. Jan Kollár nebo Eudovít Stúr. Nikdo nepochybuje o tom, že psáf beletrii v cizím jazyce je obtížné. Psát básně v jiném jazyce než v mateřštině je obtížné dvojnásob. Ono je ostatně odvážné vydávat dnes české básně vůbec: v českých zemích se od známějších žijících básníků prodá kolem dvou stovek výtisků, od těch málo známých ještě míň. Básníci, vydávající své básně česky v cizině, jsou už skoro fanatiky svého poslání. A čeští básníci, kteří píší v cizím jazyce a v cizině vydávají svazečky svých veršů, málem provokují - a to jak české kritiky, tak i kritiky země, v jejichž jazyce svá díla uveřejňují. Kritikové všech dob a nejrůznějšího zaměření mají k dispozici bezpečně působící zbraň, která udolá jakéhokoli autora: mlčení. Pochválit dílo může hodně pomoci, strhat je někdy autorovi pomůže ještě víc. O nové knize nic nenapsat znamená téměř vždy vytlačit autora na okraj literárního života nebo dokonce až za tento okraj. Česká autorka německy a česky psaných básní Helena Aeschbacher-Sinecká žije v Curychu od roku 1973. Česky vydala v PmD v Mnichově první svazek básní Mlhavé dny, v roce 1986 vyšel svazeček německy psaných básní Am Rande der tiefsten Schlucht ve Frankfurtu (dočkal se i 2. vydání) a v roce 1989 autorka vydala další německou sbírku Hab keine Angst vor dem Winter. V létě 1991 vyšla v Curychu (nakl. Polygon) sbírka Podzimní čas - Herbstzeit, v české poezii velmi vzácný příklad lyriky, kterou autorka napsala česky a zároveň v cizím jazyce. Čtenář se u jednotlivých básní nedoví, která verze je originál a která překlad. Verše, které většinou vznikly v době nuceného odloučení od domova, mají jedno společné s poezií exulantů všech dob a národů: stesk po domově, vzpomínky na dětství v rodném prostředí a tíživý pocit samoty v cizině. Nikdy nebylo nesnadné najít porozumění pro takové verše v prostředí krajanů-exulantů, vždyť vyjadřovaly pocity všech: ach návrat ten si nedovedu představit i když o něm každou noc sním nikdo si nedovede představit návrat do svého dětství které je nenávratné a bezdomovec návrat do ztracené vlasti ten teprve ne Do této nálady se může vcítit i český čtenář doma - je však těžké očekávat, že takovým veršům porozumí v jejich německé verzi např. Švýcar. A přece se německy psané básně tohoto ladění čtou a kupují - dvě vydání první německé sbírky H. Aeschbacher-Sinec- ké o tom podávají nezvratný důkaz. Zájem o německy píšící autorku H. Aeschbacher-Si- neckou je zatím větší než o českou básnířku stejného jména. Bývalý český exil, který se mění v krajanské prostředí, by dneska sotva mohl poskytnout dostatečný čtenářský prostor pro básníky. A český knižní trh doma je teď na lyriku nepřipraven, musí se teprve vzpamatovat. Až k tomu dojde, bude moci zaznít ve sboru současných českých básníků a básnířek i hlas česko-německé autorky od Limmatu. V literárním životě německé jazykové oblasti už básnířka zdomácněla - svými verši se pak vrátí domů, k Vltavě a Labi. Básně mohou být módní, silácké a křiklavé, náporům času však lip odolávají verše, které svůj rodokmen vedou od nerudovské slovní úspornosti a od sovovské krajinomal- by: řeč Labe rovina břízy a topoly bažiny pastviny vřes vysoká oblaka dálka Široká Žádný kopec rozhled nekazí ani hora nehrozí na obzoru Těžko je básnířce z Polabí dívat se s láskou na Alpy za Curychem - a Švýcaři jí to nemají za zlé. Teď by si ji brzy měli objevit také čtenáři doma, v Čechách. ■ Helena .-Icsthbacher-Sinecka PODZIMNÍ _________ČAS HERBSTZEIT POLYGON 1/92 17 [pageend17]Otazníky nad listopadem Otakar Zoufalý „Zrychlený tep dějin“, vydaný nyní v OK Centrum (stran 512, cena neuvedena) a redigovaný MUDr Vladimírem Hanzelem, není autorovým literárním produktem. Toto „reálné drama : c .-j jednáních“ je souhrnem au- tentickýcn magnetofonových záznamů jednání představitelů státní moci s delegacemi hnutí Občanské fórum a Verejnosť proti násiliu v listopadu a prosinci 1989. Chce-li být někdo informován o politickém vývoji v Československu od doby ustavení Charty 77 až do konce roku 1989, pak doporučuji pročtení „Analýzy 17. listopadu 1989“ (Praha 1990, stran 25). Další vývoj a současnost je snad nejlépe líčena v měsíčníku Mezinárodního politologického ústavu právnické fakulty MU v Brně, který nese název „Budování státu“ a lze objednat u vydavatele za 5 Kčs + poštovné. Jsou to tři prameny, které se velmi liší. Dolejšího „Analýza“ jsou asi nedoložené domněnky, ale působí věrohodně. Uvádí, že Z prvních 217 signatářů Charty 77 bylo 156 býv. komunistů (str.5). Nevím, odkud jsou brány údaje a jak se dají ověřit, ale - citát - „ V období 1980-89 bylo prostřednictvím Nadace Charty vyplaceno cca 376.000 US$ na činnost Charty 77 v Československu a cca 1,341.000 US$ na osobní potřebu vedoucích činitelů Charty. “ Občas jsem se zamýšlel nad tím, z čeho někteří členové Charty žili, když byli třeba velmi problematicky zaměstnáni a podpora v nezaměstnanosti neexistovala. Nevím, zda správce financí Nadace Charty 77 prof. Janouch (studoval v Leningradě a v Moskvě, tedy komunista jako řemen, ale kde, kdy a za co získal titul profesora?) předložil někdy někde vyúčtování. Od koho dostával a komu vyplácel? Má Dolejší pravdu? Něco jiného jsou údaje o souhlasu Státní bezpečnosti a dokonce KGB s existencí a působením Charty. Na téže straně je uvedeno, že „ Charta bez jakéhokoli omezení vydávala knihy, prohlášení, poskytovala interview Svobodné Evropě, Hlasu Ameriky, BBC a v posledních měsících před převratem její členové cestovali dokonce do zahraničí (Jiří Hájek, Dana Němcová), kde vedli politické hovory. “ Tyto relace jsme sami v rozhlase slyšeli. Zlehčování věznění chartistů zní podivně, i když proti 50. letům to byl fešácký kriminál - propuštění někoho z vězení pro zápal plic se nedá srovnat s umíráním nevyléčitelně chorých v Leopoldově a jinde v 50. letech. Odkud čerpá Dolejší údaje o tom, že zmizelo 15.000 „Osobních svazků“ z Federálního ministerstva vnitra a jak ví, že jsou to právě materiály o vedoucích char- tistech? Dolejší uvádí ztrátu záznamů o Havlovi, Dienstbierovi, Jar.Šabatovi, Zd.Rychet- ském, P.Pithartovi atd. Odpovídá pravdě chronologické líčení událostí 17. listopadu v Praze (str. 8, 9), které my v exilu těžko posoudíme, ale které mohou potvrdit (nebo vyvrátit) obyvatelé Prahy? Kdyby souhlasilo Dolejšího líčení, skutečně by se jednalo o přípravu demonstrací orgány StB. Podtón antiamerikanismu a antisionismu extrémně zabarvuje Analýzu (úvahy o Velkém Israeli atd., str.15) a nedodává věrohodnosti. Hospodářské úvahy Dolejšího nesouvisí s listopadovými událostmi, proto se jimi nezabývám. * * * Něco naprosto jiného je Hanzelův „Zrychlený tep dějin“. Co těmto rozhovorům předcházelo? Autor udává, že schází tzv. „nultý rozhovor“. Kdo se ho zúčastnil? Proč není také uveden? K posouzení dalšího průběhu by byl nesmírně důležitý. Kniha o 500 stranách vyšla za dvacet dnů. Muselo prý se tak spěchat proto, že Rudé právo (!) začalo uveřejňovat prý nepřesnou verzi rozhovorů. Vydání Drtinových knih a knih Václava Černého, nesmírně důležitých pro hodnocení historie od roku 1945, bude asi trvat léta. Podtitulem „Zrychleného tepu dějin“ je „Reálné drama o deseti jednáních“. Hanze- lovi se podařilo nahrát vše na magnetofonový pásek. Jednotlivá jednání jsou vtipně označena. Orientace při čtení je zjednodušena tím, že - jako při divadelní hře - jsou nejdříve uvedeny osoby a současně místo konání (např. Modrý salonek Obecního domu v Praze, Úřad předsednictva vlády, salonek Cukrárna atd.) Pozoruhodně slabě je při jednáních zastoupena Verejnosť proti násiliu, což je jistě také způsobeno vzdáleností Bratislavy od Prahy, ale nejen tím. Zatímco partneři rozhovorů se mění, delegace OF, vedená vždy Havlem, zůstává celkem beze změn. Stěžejní osoby jsou Havel a J.Čarnogurský. Je nejasné, proč se zúčástňuje např. M.Kocáb a E.Kriseová. Není to také důležité, mnozí - jako třeba zástupci studentů - jsou pouze stafáž. Charakteristické je, že v seznamu osob např. není pan Pánek, který o stránku dále (s.347) je uveden jako zástupce stávkujících vysokoškoláků. Byli to přece vysokoškoláci, kteří jako jediní vyšli do ulic a strhli ostatní; až později dostali úlohu statistů. Chartisté při bouřích na ulicích zůstali kupodivu doma a čekali. Při jednáních vyniká tehdy ještě předseda vlády ČSSR Adamec. Doprovází jej několik vysokých funkcionářů, ale ti celkem mlčí. V Havlově ensemblů je např. jako zástupce dělnické třídy horník Milan Hruška. Během celého jednání nepromluvil. Vyšeriování událostí kolem 17. listopadu se řeší typicky: předá se prokuratuře - podle Adamce „nezávislému orgánu“ (s.26). Značně to připomíná slova, která k nám pronesl v koncentračním táboře „Rovnost“ na Jáchy- movsku náčelník: „Můžete si u nás na nás stěžovat.“ Od počátku do konce jednání z neznámého důvodu prohlašují Adamec i Havel, že se musí shodnout. Proč? Bylo to dohodnuto v „nultém“ setkání? Při druhém jednání se toho moc nedohodne, na straně 69 promluví konečně M. Kocáb: „Chtěl bych poprosit ještě o jednu pauzu.“ Třetí jednání, kdy se sejde delegace Koordinačního centra Občanského fóra s vládou ČSR, vyplňuje 70 stran. Debatuje se o zrušení vedoucí úlohy KSČ, mluví se o Lidových milicích, o demisi vlády. Předseda vlády ČSR soudruh Pitra zdůrazňuje zřízení ministerstva pro životní prostředí, navrhuje změny vysokoškolského zákona. Rekonstruovaná vláda má mít „kompetentní osobnosti s vysokými morálními vlastnostmi“. Ejhle! Jaképak vlastnosti měla odstupující vláda Národní fronty? Prosadí se, že OF dostane budovu a bude mu zřízeno bankovní konto. - Konečný závěr tohoto dne zní: jen nikoho nešikanovat. Hlavně nešikanovat darebáky! Nemá zase Dolejšího Analýza pravdu? V úřadovně předsednictva vlády ČSSR probíhá čtvrté jednání: jde o sestavení vlády. Zde je zajímavé, že podle požadavků OF má být ministrem zahraničí prof. dr. Miroslav Kusý - a ne Dienstbier! Když se při pátém jednání sejde KC OF a KV Veřejnosti proti násiliu s delegací ÚV KSČ, vedenou generálním tajemníkem Karlem Urbánkem, připomíná tento soudruh Havlovi, „že se mu lije dobře, protože dostává peníze ze zahraničí“. Nečetli jsme to již v Analýze? Jinak ale Urbánek hodně mluví a málo řekne, „dává čestné slovo“ a pod. Přece ale se zmíní (s.206), „že máme armádu jen na to, aby se živila a když je národ v nebezpečí, vždycky armáda zklame“. Konstatování soudruha Urbánka, že „... jsme našli k sobě takový vztah, že na sebe nebudeme vytahovat nějakou špínu z tohoto jednání“ zavání připomínkou dřívějších dohod. Proti komunistům vytáhli vysokoškoláci, ale jejich zástupce při tomto jednání chybí. Jednání vedli - a celkem si rozuměli - representant KSČ Urbánek a representant OF Havel. Ostatní byli statisté. Jinou úroveň má šesté Jednání, probíhající mezi předsedou vlády ČSSR Adamcem na jedné a OF spolu s NPV na druhé straně. Havlova sametovost je charakterisována citátem (s.236),....že jaksi to nejsou žádné přemrštěné, nebo drzé nebo provokativní nebo ultimativni návrhy, ale jsou spíše skromné.“ Prostě dovolujeme si žádat jen to, co vy nám povolíte. Ani slovo o kritice strany, která o něco později, koncem roku 1991, je dána konečně na úroveň nacistů a kdy je podle §260 zakázáno šíření fašismu a komunismu. Poprvé zaznamenáváme účast tehdejšího prvního místopředsedy vlády ČSSR Calfy, který pronese jedinou větu (s.240). V pozdějších setkáních však vidíme, že Čalfa ostatní partnery vysoko přesahuje a je mistrem kompromisu. Nikdo jiný by asi neuměl v tak těžké 18 POLYGON 1/92 [pageend18]ústupové situaci uspokojit obě strany tak, jako on. Adamec se snaží o určitou pseudole- gálnost celé záležitosti častým zdůrazňováním Národní fronty. Při suverénním a diktátorském ovládání této vasalské organisace všemocnou KSČ víme, že kolaborující socialisté a lidovci k tomu nemají co říci. V dopise premiérovi Adamcovi, podepsaném Havlem a Kňažkem, je již nyní doporučen jako ministr zahraničí Jiří Dienstbier. Po pravdě je uvedeno, že je bývalý člen KSČ. Zajímavé je odůvodnění jeho doporučení: „... dlouholetý zpravodaj z různých zemí a komentátor světového dění.“ Objektivní prameny většinou uvádějí, že byl šiřitelem komunistické ideologie, nenávidějícím vše demokratické. V dopise se dále servilně sametově přešlapuje kolem toho, kdo má převzít vedení Státní bezpečnosti. Havel a Kňažko opakovaně chtějí v této věci soudruhu Adamcovi „pomáhat“. Protože armáda hrála vždy v Československu (mimo kdysi legie a mimo skvělé nasazení v druhé světové válce na Západě i Východě) tristní roli, můžeme sedmé jednání, kdy se sejde delegace Federálního ministerstva národní obrany s KC OF, skoro vynechat. S Havlem se zúčastňují scénárista Křižan, architekt Masák a hudební publicista Hanzel. Na straně 253 uvádí Havel: „Napíšeme jakési společné komuniké, které by vyhovovalo vám i nám." Soudruh genplk. Vacek se vyjadřuje o úloze armády v roce 68. Na jeho řečnickou otázku, zda měla armáda (s.266) „vstoupit do jakéhokoli boje nebo rozpoutat občanskou válku“ se dá odpovědět, že armáda je na to, aby bránila hranice - a to v roce 68 určitě nesplnila. Dále zde upoutá Havlovo vyprávění o tom, jak sloužil v Budějovicích u ženistů a jak tam hrál divadlo. Než si dali pánové rozchod, dohodli se na setrvání ve Varšavské smlouvě a vyjádřili naději, že se oba vojenské bloky zruší. Nevyšlo to: NATO jako ochránce míru a svobody přetťvává. Proč je osmé jednání označeno jako jednání rozhodujících politických sil, není úplně jasné. Národní fronta je přece od prvopočátku ve veřejném životě úplná nula. Zakončení representantem Strany slovenskej obrody Troka- nem ukazuje, jak to vše šlo rychle: „Ani som minerálku nedopil. “ (s.341). V druhé části tohoto jednání je OF posíleno tehdy velmi populárním V. Komárkem a Vl.Drobným. Zástupce vysokoškoláků je sice přítomen, ale v seznamu účastníků opět vynechán. Ke slovu se trochu více dostávají Slováci, representovaní hlavně Jánem Čarno- gurským. Předseda slovenské vlády Hrivnák nehodlá podat demisi, ale VPN už navrhuje na jeho místo prof. Milana Čiče, dosavadního komunistického ministra spravedlnosti. De- votně děkují Václav Havel a Radim Palouš representantu KSČ Vasilu Mohoritovi zajednání s generálním tajemníkem KSČ Urbánkem a s. Čalfou, jakož i s. Husákem. Gustáv se rozhodl abdikovat. Mohorita skromně (s.252):....to vše je výsledek vůle KSČ k tomu, aby se skutečně situace v naší republice změnila.“ Pak následuje popis handlování o ministerstva. Mohorita (!) požaduje naprosto jasně pro KSČ méně než polovinu ministerstev (s.354). Obyčejně každý žádá více. OF zdůvodňuje kandidaturu pana Sachra tím, že je křesťan. Designovaný premiér ČSSR Čalfa v devátém jednání definitivně rozhodne o jednotlivých vládních postech. Účastníky jsou OF a VPN. Na scéně jsou staří známí, poprvé se zúčastňuje J.Šabata. Sedí mezi delegací OF, ale měl by být na druhé straně vedle svého soudruha, nyní designovaného předsedy. V době, kdy věšeli dr. Horákovou a gen. Píku, oba popravě radostně tleskali. Čalfa je výborným organisátorem. Jednání vede s přehledem, takticky a dobře. Věc má promyšlenu a dojde-li občas k zádrhelům, mistrně z toho vybruslí. V Havlově výroku (s.388) „jestli je komunista, socialista, lidovec, není pro nás důležité" chybí pouze „nacista“. O obsazení některých křesel se dá diskutovat, jedno však je Havlem žádáno ultimativ- ně: ministr zahraničí Jiří Dienstbier (s.395). Handrkování podle politického klíče Čalfa odmítá. K obsazení místopředsedů nechce mít politické figury, ale „To má být místopředseda - člen federální vlády -, který musí dělat!“ (s.404). To imponuje. Rozhodnutí o Dienstbierovi, kterému se Čalfa vlastně brání, padne od Šabaty (s.415): „Ustanovit Dienstbiera někde za velvyslance? To by přijal, řekl bych, jako urážku. “ Čalfa kapituluje. Bývalý komunista je do této funkce prosazen bývalým členem ÚV KSČ. Komunisté ruinovali stát přes 40 let a nyní jsou tedy dál na rozhodujících postech. V novoročním projevu na závěr roku 1991 se na věc již Havel dívá jinak, když říká: „ Velmi mne trápí to, co slyším už dva roky a všude: že různá nomenklaturní bratrstva, včetně příslušníků bývalé Státní policie, mají stále pod kontrolou mnoho podniků a úřadů, dál se nepoctivě obohacují, vesele kapitalisují nakradené peníze a vesele dál vládnou těm, kteří žili vždycky poctivě a bezúhonně. “ Uvědomuje si, že začátek nynějšího stavu je právě v těchto jednáních? Uvědomuje si, kdo jsou mnozí jeho poradci? Na straně 422 s. Sabata - nyní samozřejmě za OF - taxé rozuodhe o jmenování Millera ministrem práce a sociálních věcí. Čestmír Císař se také tlačil do popředí, ale je zase týmž Šabatou odmítnut. A nakonec tento výtečník zlikviduje suverénně ministra Rotha. Tomuto - nyní už bývalému ministru - je na přímluvu vysokoškoláka Pánka („abychom panu Rothovi neublížili“ - s.444) dáno vedení Federálního úřadu pro tisk a informace. Lze obsazovat tak vysoké úřady s takovým doporučením? - Ministrem vnitra měl být p.Kaňa - ale s.Šabata uvedl, že (s.455) „jeho prestiž za dobu krisepoklesla". Nikdo si nedovolil oponovat, kandidát Kana je z tohoto důležitého místa škrtnut. Na str.476 je opět nepochopitelné Havlovo prohlášení: „Mně to nevadí, že je jedenáct ministrů komunistů, vadí to někomu?“ Ano, prosím, vadí: oněm statisícům, kteří byli komunisty persekvováni; celému národu by to mělo vadit. Demokratický svět klade rovnítko mezi komunisty a fašisty. Bylo by možné, aby v Německu byl ministrem bývalý člen NSDAP? Závěr je označen jako desáté jednání. Jménem KSČ gratuluje soudruhu Čalfovi soudruh Mohorita. „Kašulíruje“ i pan Trokan za Demokratickou stranu, bratr Skoda za socialisty a bratr Svoboda za lidovce. Vyhodnocení deseti jednání však pronáší Havel (s.495):.... celé pohnuté občanské vzedmutí nebylo revoltou proti komunistům jako takovým, ale bylo revoltou proti totalitě, proti starým pořádkům. ... Domnívám se, že je z tohoto hlediska lepší člověk, který je přítelem nových pořádků a je členem komunistické strany, než člověk, který je přítelem starých pořádků a je nekomunista. “ Cožpak ale nebyli a nejsou právě komunisté strážci totality a starých pořádků? ■ Setkání na Dobříši Ještě před několika měsíci se o tom nikomu nezdálo - a teď se to stalo skutečností. Poprvé ve své téměř čtyřicetileté historii se členové exilového PEN Clubu setkali v zemi bývalého komunistického bloku: v Československu, na zámku v Dobříši, který byl ještě nedávno sídlem prorežimního Svazu spisovatelů. Přijelo na šedesát členů exilového PEN Clubu, kteří se zde setkali nejen s představiteli českého a slovenského PENu (I. Klíma, P. Vilikovský, s předsedou Obce spisovatelů M. Jungmannem a dalšími autory, ale i s místopředsedou české vlády prof. Milanem Lukešem. Jak oni, tak i náměstek pražského primátora Jiří Exner při přijetí na Staroměstské radnici, ujistili exilové autory, že na ně nikdy - ani v dobách nejtemnějších - nebylo zapomenuto, že si čeští i slovenští spisovatelé, umělci, váží jejich podpory v zahraničí. Bylo to ostatně poprvé, kdy se členům exilového PENu dostalo uznání od oficiálních českých a slovenských představitelů. A že k této dobré atmosféře přispěl i pozdravný telegram prezidenta republiky Václava Havla, je samozřejmé. Nemělo by být zapomenuto, že setkání bylo umožněno pomocí Nadace Konráda Adenau- era ze Spolkové republiky Německo. A vzpomenout by se mělo i přátelské atmosféry při přijetí, které se členům exilového PEN Clubu dostalo u německého velvyslance v Praze H. Hubera v jeho sídle v Lobkowiczově paláci. A facit: Bylo to plodné setkání, které bude mezníkem práce všech, kteří jsou v exilovém PENu činni. -rst- POLYGON 1/92 19 [pageend19]Diskuse a fakta Vlastimil Radkovický Diskuse, rozpravy, debaty, besedy, dialogy, rozhovory, popovídání... Všechny tyto formy mezilidské komunikace mají sloužit k objasňování názorů, hledání společných stanovisek, mají vést k upřesňování hodnot, záměrů, činností, vztahů, mají informovat, poučovat, atd. Ale ne vidy vedou k tomuto cíli. Zneužití a tím i ztráta účelu je velice často způsobena pozicemi těch účastníků, jimž jde o osobní prestiž a argumentaci jiných nechtějí přijmout ani v nejpřesvědčivějších podobách, nebo jsou tyto komunikační formy zneužity pro propagandistické a sobecké cíle se záměrným užitím polopravd a falešných vazeb, případně i skrytím existujících vazeb a informací. Když kterýkoliv účastník odmítá zásadní argumenty a navíc svoje postoje žádnými průkaznými argumenty nedokáže podložit, komunikace se přesouvá do zdeformované podoby, do hádky, jejíž výsledkem může být jen další zhoršení rozporných stavů a vztahů. Nejdůležitějším faktorem diskusí a obdobných forem komunikací je úroveň znalostí problémů - témat, stejně tak úroveň myšlení účastníků. Významnou, ale přesto druhořadou je i schopnost vyjadřovat přesné informace, názory, stanoviska; tento nedostatek je většinou kompensovatelný prodloužením diskuse. Obdobně lze někdy faktorem času kom- pensovat i ty úseky diskuse, kdy účastník podlehne jen citovým přístupům a zaujetí proti partnerovi mu dočasně nedovoluje přijímat argumenty ani informace. Lze to shrnout do lapidárních variací: někdo chce a může, jiný chce a nemůže, další nechce a může, někdo nechce a ani nemůže. Chce-nechce je odvozeno od záměru a přístupu, může-nemůže závisí na zmíněných úrovních znalostí a myšlení, stejně tak ovšem i na postoji partnera, jak je schopen a ochoten argumentaci přijímat. Na základě uvedeného schématu lze velice přehledně určit příčiny úspěchů i nezdarů diskusí. Např. tříhodinový dialog o slovenských snahách o suverenitu vyústil do partnerova resolutního ukončení: „Ty máš svoji pravdu a já mám také svoji pravdu.“ Příčina? Partner moje argumenty anulovat nedokázal a ani nemohl - a svoje anulovat nechce! Uchýlil se proto k variantě „dvou pravd“, aniž mu vadí jejich krajní rozpornost. Partner např. zdůrazňoval svoje „bohaté“ informační zdroje: denní poslech rozhlasu, denní sledování televizního zpravodajství a komentárů, denní četba novin. Detail, že všechny tyto zdroje jsou slovenské a na poslech jiných rozhlasových stanic či na sledování např. rakouské televize mu „nezbývá čas“, nepovažoval za důležitý a ani nezaregistroval, že tím podléhá národnostně propagandistickým záměrům. Tuto výhradu vyvracel ujišťováním, že slovenské informační zdroje uvádějí i zahraniční názory na situaci Slovenska - a vynesl „trumf*: článek z deníku Práca ze dne 8.11.1991, nadepsaný výrazně „Prirodzené ašpirácie Slovákov“. V překladu citace N.Ascherona z Velké Britanie je ukončení: „Povedal by som, že tak o dvadsať rokov uvidíme české historické krajiny ako časť Európskeho spoločenstva a vedl’a nich Slovensko ako ďalšieho člena. Tí, ktorým sa na Slovensku stala samostatnost zaklínadlom, si však asi málo uvedomujú, že v jednotnej Európe sa jej budú musieť znova zriecť.“ Výrazný nadpis článku vůbec nerespektuje nejvážnější obsah v závěru citace, ale naopak primitivní manipulací se zněním titulku jakoby dokazuje, že i podle zahraničních zdrojů jsou separatistické snahy Slovenska přirozené a tedy správné. Manipulace, jak bylo zřejmé, je úspěšná. A redaktoři Práce mají jistě dobrý pocit, že posloužili „správné věci“. Ve zmíněné diskusi jsem musel vyslechnout mnoho obvinění na Čechy, na Prahu. Na můj dotaz, zda to byla v minulosti rozhodnutí jen Čechů a Prahy (federálu), jsem dostal odpověď: „A koho jiného, kdo je k tomu nutil?“ - „Třeba bodně sovětští generálové a další poradci.“ - „O tom nic nevím, to jsem nikde nečetl!“ A tůn byl argument smeten ze stolu! Protože neví a nečetl, argument neexistuje! Podobně moje poznámka, že účast Jána Čar- nogurského na pohřbu G. Husáka byla krajně nevhodná, byla odmítnuta slovy: „Ján Čamo- gurský je katolík, křesťané nepřátelům odpouštějí, byl to šlechetný a velkorysý čin!“ atd. atd. Částečný popis a rozbor diskuse předkládám jako ilustraci k objasnění toho, jakými cestami se dochází k nekritickému přijímání ideí, od kterých je jen krůček k fanatismu. A nemohu nevzpomenout, že podobný ráz diskusí jsem zažil od padesátých let mnohokrát - i když idea byla jiná. * * * V rámci vánočních, relativně klidnějších dnů jsem se konečně dostal k přečtení knihy Václava Bartušky „Polojasno“ (vydal Exlibris Praha 1990). Podtitul zní „Pátrání po vinících 17.1istopadu 1989“. Autor, narozený 1968, student žurnalistiky, byl v době studentské stávky členem celostátního koordinačního výboru. Jako jeho zástupce byl vyslán do parlamentní komise, vyšetřující příčiny a pozadí 17.1istopadu 1989. Touto komisí byl posléze pověřen zvláštním pátráním v oblasti Státní bezpečnosti. Díky tomu měl mimořádnou možnost mluvit s mnoha funkcionáři StB a udělat si vlastní úsudek o tom, kdo zásah na Národní třídě připravil a proč. Je to otřesné, ale poučné svědectví! Lze v něm najít i klasické příklady dialogů a diskusí s prvky chce-nechce, může-nemůže. V obsahu knihy jsem našel další závažný podklad k tomu, proč nelze mlčet, podklad, který dává naprosté většině příspěvků „Polygonu“ nejenom smysl, ale tvoří i základ práva, nutnosti i povinnosti bojovat s čs. podvodníky a žongléry! Posuďte sami některé postřehy a závěry dvaadvacetiletého studenta: „Státní bezpečnost by’a součástí určitého systému, který ji potřeboval a vytvářel jí ty nejlepší možné podmínky. Byla by bezmocná, kdyby existovaly nezávislé prokuratury a soudy, kdyby noviny psaly pravdu a lidi se nebáli mluvit StB je vřed, který musíme vypálit. Ale nesmíme zapomenout, že jde jen o vnější projev daleko závažnější choroby.“ „A jestli chceme mluvit o obecné vině, proč ji omezovat jenom na jeden a třičtvrtě miliónu členů KSČ? Vždyť i mezi nekomu- nisty bylo mnoho těch, kteří společnost ždímali ze všech sil a byli větší oporou režimu než leckteří straníci.“ „Svou zbabělostí, neznalostí, apatií, lhostejností a přizpůsobivostí jsme tuto zemi - všichni společně, ruku v ruce a s písní na rtech - dovedli až k hospodářskému a morálnímu krachu.“ „Zákulisní svinstva mě už přestávají bavit. Místo vyšetřování probíhá potyčka o co nej- výhodnější místo na startovní čáře dalšího běhu.“ „Ta skvělá souhra mezi starými a novými strukturami mi bere dech.“ „Nějak si pořád nemůžu zvyknout, že ten, kdo drží v hrsti několik vysoce postavených lidí (a třeba i samotného ministra vnitra, kdo ví?), je ceněn víc než člověk s čistým svědomím.“ „Přišla sláva a začalo se ukazovat, kdo je kdo.“ „Učím se cynismu, neboť je esperantem moci.“ „Přestávám mít žaludek na tuhle hru. Chci pryč, vypadnout z týhle země dřív, než ji začnu nenávidět!“ „Měl jsem tak málo rozumu, že jsem se octnul v parlamentní komisi, která měla za úkol na nic nepřijít a předhodit veřejnosti pár předem vybraných viníků.“ Autor knihy „Polojasno“ podává o sobě mezi řádky jedno zajímavé svědectví. To, s čím jsme se my, dříve narození, setkávali denně desítky let a také tuto dobu vše vstřebávali, vyhodnocovali a hlavně naplno prožívali, to poznal on do hloubky v rozmezí několika měsíců. Proto dochází k tak krajním závěrům, proto tak silné duševní záchvěvy. Tato kniha by se měla stát v ČSFR povinnou četbou - a nejen pro školáky! * * * Střet faktů a argumentů v komunikačních formách má ještě jedno úskalí. Je jím strach, obavy účastníka před projevem, který by odhalil jeho nízké znalosti a mohl vést k ztrap- nění až zesměšnění - nebo obavy před následky projeveného názoru ze strany mocensky výše postavených osob a institucí. Mezi těmito stupni se nachází ještě jedna důležitá forma: právo na omyl. Toto právo v oficiálních a veřejných komunikačních projevech dříve celá léta neexistovalo, protože vládnoucí nomenklatura i její mocenské orgány měly vždy pravdu, nikdy se nemýlily. Právo na omyl je stále považováno za něco, co se prostě nehodí v jakékoliv komunikační formě uplatnit a přijmout - a tak dochází k trapnostem. Možnosti k projevení takových trapností 20 POLYGON 1/92 [pageend20]dává i čs. rozhlasová stanice „Československo“, která do jednoho pořadu umožňuje přímé telefonické vstupy posluchačů. Jeden občan ze Slovenska se ve svém vstupu „obul“ do redaktorů a jejich práce. Ne za překrucování či neúplnost vysílaných zpráv, ale naopak za vysílání všech zpráv! Začal „takticky“ otázkou, proč vůbec redaktoři a novináři na sněm , jeho“ politické strany přišli. Odpovědí, že byli pozváni vedením strany, byl posluchač znatelně zaskočen. Proto se jeho kritická slova soustřeďovala na vysílání zvukových záznamů z tohoto sněmu, cítil se dotčen zveřejněním i těch částí jednání, které měly charakter bouřlivých dohadů. Redaktor se výhradě divil a posluchače se zeptal, co podle jeho názoru měli s autentickými nahrávkami v rozhlase udělat. „Vytřídit a nevysílat to, co poškozuje naši stranu,“ odpověděl posluchač bez váhání. „Ale redaktor nemá právo k cen- suře a úpravám dokumentů s cílem vysílat jen to, co tomu či onomu prospívá!“ Posluchač- demagog ukončil svůj vstup prohlášením, že redaktoři nepracují dobře a neměnnost svého přesvědčení uzavřel slovní tečkou: „A stejně jste to měli upravit!“ Je to názorná ukázka toho, jak je demokracie mnohými chápána. Tento způsob myšlení i stupeň znalostí v ČSFR povážlivě setrvává a nic nenasvědčuje tomu, že se je podaří v dohledné době výrazně změnit. Je to infekce... a lze jen doufat, že se geny nepřenáší na další generace. * * * Diskuse kolem lustračního zákona dostala korunu: Zákon bude nutno novelisovat, protože odporuje lidským právům. Znemožnění výkonu povolání z důvodu politického přesvědčení je nepřípustné. A je to! Když politické přesvědčení umožňovalo desítky let krajní zneužití moci proti mnoha zákonům lidskosti, bylo vše v pořádku. Zbídačené národy nemají nyní právo na spravedlivé odsouzení svých tyranů a usurpátorů moci? Mají, ale nesmějí si ho prohospodařit nepochopitelnými ohledy a váháním. Konstatování reality 42 roků totalitní moci je platonickým gestem, pokud na něj nenavazuje příslušný zákon, spravedlivě zúčtovávající reálné činy minulosti. Spravedlivě účtovat je demokratické! Lhostejnost ke spravedlnosti demokracii brzdí a přímo ji poškozuje! Nesrovnatelně víc nežli zákonné procesy! Je tu ovšem dilema: Zákony schvaluje federální shromáždění - a tam jsou „z vůle lidu“ i mnozí ti, kteří by měli být zákonem přímo postiženi. Nelze také vynechat otazník nad kvalitou soudů, které by podle zákonů soudily, vždyť je v nich personální obsazení z 90% stejné jako v době totality. Kdo bude soudit ty soudce, kteří „jménem socialistické republiky“ posílali nevinné do Jáchymova a do dalších podobných „účelových zařízení k převychování“? Ano, dilema polovičatosti je neřešitelné! Jako nemůže být žena tak trochu v jiném stavu a někdo tak trochu zemřít, tak nemůže země jít tak trochu k demokracii. (Nabízí se příklad Jugoslávie!) Snaha obcházet a ošidit primární zákonitosti je snahou pošetilou a bez výjimky vždy jen škodlivou. Jestliže dnes národy ČSFR pykají za svou dlouholetou apatii břemenem výrazného snížení životní úrovně (inflace, nezaměstnanost, zdražování...), lze sice obdivovat jejich trpělivost v přijímání nevyhnutelného trestu, ale na straně druhé nelze nevidět jejich rozpačitý úsměv nad tím, jakými formami pykají ti viníci, kteří v minulosti národy do takové apatie a marastu dotlačili. Jak se tyto současné rozpačité úsměvy projeví zanedlouho u volebních uren, děsí už dnes mnohé politiky. Jiné ovšem naplňuje nadějemi. * * * Československé volby 1992 už byly tématem jedné rozhlasové besedy. K otázce volební účasti občanů ČSFR, mající trvalé bydliště v zahraničí (tedy především emigrantů), se vyjádřil jeden politický činitel: „To není tak jednoduché a jednoznačné, jak se nám snaží emigranti vnutili Jako by nevěděli, že řada cizinců nesmí ve svých zemích volit např. i proto, že tam neplatí daně...“ Žasnul jsem nad touto formou ohlupování čs. posluchačů! I nad tím, jak se politik snažil nenávist k emigrantům elegantně „zabalit“ do polopravdy. Podmíněností volebního práva placením daní se totiž v některých zemích sledují zcela jiné cíle. Např. jde o záměr, aby výsledky voleb nebyly ovlivňovány těmi občany, kteří svobodně, bez komplikací a beztrestně odešli do jiné země jen pro získání větších ekonomických osobních výhod, a politický vývoj ve vlasti je jim vzdálený a často i lhostejný. Případně jde o osoby, které převedly svůj kapitál do jiné země a tam žijí jen proto, že jsou tam daňové předpisy pro ně mnohem výhodnější. Kterou variantu chtěl čs. politik aplikovat na emigranty, to nevím, ale každopádně se snažil srovnávat nesrovnatelné, čímž klamal čs. veřejnost - nepochybně úmyslně! Jeho záměr se mu vydařil jen proto, že v rozhlasové besedě se nenašel ani jeden účastník, který by chtěl - a nebo z důvodů znalostí mohl - politikovi úspěšně oponovat. V naší vlasti tedy snahy ignorovat práva vlastních občanů-emigrantů stále pokračují. Ale asi existují i výjimky. Usuzuji tak ze zprávy čs. rozhlasu o panu Baťovi. Pan Baťa se cestou do Austrálie zastavil v ČSFR a v poskytnutém rozhovoru sdělil, že jeho prodejna obuvi v Praze už bude v provozu, po dvou až třech měsících še v ní budou prodávat i boty jeho výroby. Redaktor vysílané zprávy dodal: „Pan Baťa se mi pochlubil, že už má i čs. občanský průkaz.“ Tak je to normální, správné a spravedlivé. Čs. občan, byť s dalším občanstvím a žijící trvale v cizině, může mít ve vlasti druhé bydliště, může tam uplatňovat své zájmy, dostane od úřadů potřebné dokumenty atd. Ovšem ne každý emigrant má věhlas, vliv, majetek a možnosti jako pan Baťa. To ale není závist nebo útok na pana Baťu! To je jen připomenutí, že naše vlast - s velkým vývěsním štítem o demokratických změnách - ponechává dále v platnosti diskriminační zákon; jen ve výjimečných případech, když hrozí následná rizika mezinárodní ostudy a odsouzení, se „najde legální cesta“ k jeho obejití. Persekuce vlastních občanů, trvale žijících v zahraničí, zřejmě nikomu v ČSFR nevadí... Čs. právní specifika mají i další odrůdy. O průběhu převodu majetku bývalých KSČ a SSM zpět na stát vysílal čs. rozhlas dne 16.1.92 zprávu v rámci přehledu denního tisku. Nej zajímavější části této zprávy bylo konstatování, že se ve sdělovacích prostředcích uvádějí miliardové majetkové položky, ale zatím byly zjištěny položky „jen“ několika set miliónů korun. Objasnění? Mnohé objekty sice bývalá KSČ zabrala, ale dala je do užívání státním orgánům, jako např. bohoslovecký seminář v Praze-Dejvicích. Objasnění čtenářům: Tyto objekty, vč. jmenovaného bohosloveckého semináře, předala KSČ většinou ministerstvu vnitra, tedy hlavně rozšiřujícím se složkám StB. Že StB sloužilo výhradně zájmům KSČ, není československými zákony postihnutelné a majetek i jeho převod nespadají do zmíněné nápravy dřívějšího zneužívání moci monopolní KSČ! A aby bylo jasno, v současném procesu náprav nejde o vyrovnání těch finančních prostředků, které si desítky let přivlastňovali komunisté ze státní kasy na placení svého rozsáhlého aparátu: ÚV KSČ, ÚV KSS, 12 sekretariátů na úrovni krajů, 114 na úrovni okresů, vysoká škola politická, různé ústavy, musea, instituce... Jde o pěkných pár desítek tisíc pracovníků, jejichž platy vysoce přesahovaly celostátní průměr. Třetí a poslední objasnění: Zpráva v čs. rozhlase byla citací - z Rudého práva! Stále nemohu pochopit, jakou že to odrůdu demokracie českoslovenští politici zasadili a pěstují. Její výhonky mne ale často udivují a děsí. % Vážený pane ministře vnitra! Předem se omlouvám, že Vás neoslovuji konkrétně jménem, neboť ministři se v Praze mění tak často, že by se ten nový mohl vymlouval na starého a také nevím, zda mám psát na českého i slovenského ministra vnitra, když se to potom bude týkat už jen jediného. A tak tedy, vážený pane ministře vnitra v Praze! Jistě víte, snad i z českého tisku, že od 1. ledna 1992 má každý německý občan bez rozdílu východu či západu právo nahlédnout do STASI-Akten, tedy po česku do SťB-tiskovin, podkladů, nákladů, svodek, protokolů, zkrátka do toho, o čem si armádafíz- lů vedla prakticky od našeho narození dlouholeté záznamy. Přede dvěma roky jsem nechal na toto téma v redakci Lidových novin u spolubijce Z vojny J. Jírů článeček či prosbu, že bych i já do toho rád nakoukl. Sestra z Československa, občas předvolávaná na celodenní kafe, mě informovala o hodných pánech z Plzně, mávajících před jejími zraky tlustými fascikly a já tak rád čtu detektivky! A pak, jako vydavatel nejdřív novin, pak knihkupec a nepatrný reprintový nakladatel vím, že jsem občas zažíval podivné návštěvy i fotografy z protějšího chodníku, kteří vždy utekli, když jsem se za nimi vydal. A také ochotné turisty opisující poznávací značky čs. aut či propuštěné náhle a neuvěřitelně z vězení a rovnou ke mně na Západ, pak si to doseděli. Byl jsem jen malá, nepatrná ryba, co potom ty velké, to musí být počteníčko, ale do toho mi nic není a nebude. Ale dovolte, milý jsoucí ministře vnitra v Praze, požádat o něco podobného, i parlament by to měl uzákonit jako tady v tom demokratickém Německu. Jen kouknout a dost! V dokonalé úctě i víře v československou demokracii Váš Václav Hora i za Dialog ve Frankfurtu POLYGON 1/92 21 [pageend21]JFK a půvaby konspirace Ota Vlč Slyšíme-li slovo VRAŽDA, zpravidla zbystříme pozornost: tím spíš, když jde o zabití významné osoby. Takové činy mívají i významné následky. Střelbou do následníka trůnu Františka Ferdinanda započalo veliké střílení v první světové válce. Po válce se s atentáty pokračovalo, podlehli jim jugoslávský král Alexander, rakouský kancléř Dol- fuss. Stalin poručil zabít Kirova a krátce poté se takto zachoval Hitler vůči Roehmovi. Po roce 1945 tradice přetrvává. V Indii, zemi s neutuchající sebechválou svého údajně nejmírumilovnějšího temperamentu, si oddělali vůdčí osobnosti tři: Mahatmu Gandhiho, Indi- ru Gandhi a jejího syna Radžíva. Nevysvětleno zůstává zabití Olofa Palmeho na cestě z biografu, exploze letadla s paki- stánským prezidentem Ziou na palubě a střelba v texaském Dallasu 22.1istopadu 1962. Téměř sto let po atentátu na Abrahama Lincolna, největšího prezidenta amerických dějin, tragedie Johna Fitzgeralda Kennedyho nadále fascinuje, je zdrojem dalších, stále bizarnějších teorií, interpretací a reinterpretací. Zabili ho komunisté nebo Castro, antikomunisté a militaristé, mafiáni či burziáni? Knih, z nichž každá tvrdí jinou pravdu, už vyšlo snad veletucet. V jednom z filmů, věnujícím se tomuto tématu, je Kennedyovým atentátníkem vlastní otec. V divadelní hře >MacBird vraždí* tehdejší viceprezident Lyndon B.Johnson. V televizním dramatu nedávného data stříleli v Texasu tři najatí profesionální zabijáci z Marseilles. Syn policisty z Dallasu přišel udat vlastního otce, že ten to byl. Tatínek se nemůže bránit, už je na pravdě boží. Stále přibývá dobrovolníků, přiznávajících se k této vraždě století, ve veřejném povědomí stále přesvědčivě nevyřešené. ♦ ♦ * Vláda ustanovila vyšetřovací komisi v čele s Earlem Warrenem, předsedou Nejvyššího soudu. Tato komise vyslechla více než 500 svědků a vydala zprávu v obrovském rozsahu 26 svazků. Došla k závěru, že vrahem Kennedyho byl Lee Harvey Oswald a že jednal sám. Náboj, který zasáhl Kennedyho hlavu, vyšel stoprocentně z Oswaldovy zbraně, na níž se zjistily otisky Oswaldovy dlaně. Střílel z místa, kde pracoval a odkud po střelbě prchal. Z dvaceti odborníků, kteří studovali pitevní nález a roentgenové snímky, se jich devatenáct shodlo v závěru, že prezident byl zasažen zezadu, tedy ze směru Oswaldova stanoviště. Zpráva Warrenovy komise, složené z řady velmi vážených osobností, byla ale přijata s řadou otazníků, pochyb, ba i podezření. Národu se zkrátka nechtělo věřit, že život prezidenta mohl končit banalitou zásahu pošaha- ným, bezvýznamným jedincem. Ve zprávě se tedy hledaly a věru našly různé mouchy. Lékař, který prováděl pitvu, své poznámky spálil a později vysvětloval, že je nepokládat za důležité. Po vyšetření Kennedyho mozku se jeho část „ztratila“, zmizela! Nejslabším bodem zprávy byla tzv. magic- bullet theory: zda a jak bylo možné, aby osudná kule putovala tím a pak oním směrem. Jestliže za oněch osudných pět a půl sekund padlo víc ran, než mohla zvládnout Oswaldova puška, měli bychom tak důkaz o více než jednom střelci - a tedy o konspiraci. Kolik ale těch ran celkem bylo, se nikdy přesvědčivě nezjistilo. V roce 1979, čili mnoho let po události, se zvláštní vyšetřovací výbor kongresu do věci znova pustil. Konala se řada pokusů o rekonstrukci, včetně střelby do mrtvol. Výbor zapochyboval o teorii osamělého střelce, ale nevyloučil možnost Warrenovy teorie o fragmentu kule, jež zasáhla Kennedyho hlavu, uvíznuvším pak v zápěstí guvernéra Connollyho. Výbor se zabýval všemožnými alternativami. Byl snad v pozadí Sovětský svaz, ve snaze pomstít se za fiasko potupného odvozu raket z Kuby rok předtím? Oswald tam dezertoval, v Minsku se oženil s Marinou, dcerou plukovníka od policie. Zázračně snadno dostali povolení k sňatku a k odjezdu ze země. Zpět v USA se Oswald angažoval v organizacích, podporujících Fidela Castra. Významná žumalistka Georgie Anne Geyer, autorka Castro vy biografie Guerilla Prince (1991), uvádí, že tolik maličkostí a souvislostí věru vylučuje, že by Kuba v akci nebyla aspoň poněkud namočena. Naproti tomu kongresman Stokes, člen vyšetřovacího výboru, v r. 1978 jel na Kubu a vrátil se s přesvědčením, že Castro se smrtí Kennedyho neměl nic společného. „Musel bych být blázen něco takového udělat - vymazali byste moji malou zemi z mapy,“ prý mu řekl. Výbor rovněž vyloučil spoluúčastenství kohokoliv jiného, s jednou ale výjimkou - role americké mafie. Pohlaváři gangsterů soptili nad Kennedyho neochotou, nerozhodností či neschopností odstranit Castra, který jim v Havaně znárodnil výnosná kasina. Prezidentův bratr Robert jim též příliš šlapal na paty za jejich činnost v některých dělnických odborech. Podezření padalo především na gang- sterské kmotry jménem Carlos Marcello z New Orleansu a Santo Traficante, původní adresou v Havaně. Michael R.Beschloss, autor knihy The Crisis Years (1991), zjistil, že jak Oswald, tak jeho vrah Ruby, měli styky s Marcello-gangem. Senátor Arlen Spector, který pracoval jako právní poradce u Warrenovy komise, ale upozorňuje na nepravděpodobnost, že by mafie si k tak důležité akci místo chladnokrevných spolehlivých profesionálů vybrala Oswalda a Rubyho, pravý opak. ♦ ♦ * Vynořili se ale další teoretici s interpretacemi tak pokrokovými, až marx-leninskými, že na nic lepšího by se nezmohlo ani Fojtíkovo či Bil’akovo pero: Kennedyho že zabili váleční štváči, vojensko-průmyslové, světovému míru nepřátelské kruhy. Právník Maik North napsal knihu, příhodně nazvanou „Akt zrady“ (Act of Treason), v níž bídákem toho všeho v pozadí je J. Edgar Hoover, tehdejší šéf FBI. Autor Jim Marks - čti Marx - teorii ještě více rozkošatil. V knize „Přestřelka: spiknutí, jež zabilo Kennedyho“ obvinil kapitalisty, imperialisty, vykořisťovatele. S touto inspirací k vlastnímu vykořisťování a účtů vyřizování dostal příležitost hollywoodský režisér Oliver Stone. Svou rodnou americkou zem postavil na pranýř bídáctví už několikrát - zejména ve filmech „Četa“ a „Narozen 4. července“, zabývajících se vietnamskou válkou. Tento Stone ve Vietnamu sloužil, je produktem let šedesátých, dekády v USA pokládané za revoluční. Charakterizuje ji jako dobu občanské války. Též to byla doba, kdy mladá generace včetně Stonea, jak on i přiznává, započala hodně experimentovat s drogami. V interview s týdeníkem Time (23.12.1991) Stone tvrdí, že zpráva Warrenovy komise, oněch 26 svazků, byl mýtus a on že tedy prezentuje protimýtus: zavraždění Kennedyho vedlo k úmyslnému ohrožení světového míru, velkému vstupu USA do vietnamské války, rasovým bouřím na domácí frontě, hnutí hipíků a chuti po omamných drogách. Šlo věru o převrat v zemi, nechť o této eventualitě diváci uvažují. K uskutečnění této možnosti dala společnost MGM Stoneovi k dispozici 40 milionů dolarů. Hlavní roli svěřil Kevinu Costnerovi, momentálně hollywoodské hvězdě číslo jedna: diváci v Československu se s ním seznámili ve filmech o Robinu Hoodovi a v pokrokovém, Indiány glorifikujícím opusu Tanec s vlky. Ve filmu J.F.K. rovněž hraje hvězda Sissy Spacek, slečna Špačková z Texasu, a Jack Lemmon. (Tito dva měli též významné role ve filmu „Nezvěstný“, lživé, vymyšlené obžalobě amerického establišmentu, representovaného americkým velvyslancem v Chile, s výsledkem, že dotčený podal u skutečného soudu žalobu pro urážku cti.) Scénář se Stonem psal chlapík jménem Sklar - Sklář bez háčku. Stone pomíchal postavy skutečné a smýšlené, záznamy dokumentární a scény hrané, černobílé s barevným, kamera fofrem přeletí přes svazek papírů s razítkem TOP SECRET, aniž by ovšem zpomalila a divák mohl zjistit, že to není dokument, ale fikce, konfabulace. Divák je zavalen množstvím pseudofaktů, film je komplikovaný, rekordní počet herců. Hvězda Costner se představuje v roli Jima Garrisona, tvora nevymýšleného. Tento Garrison býval prokurátorem v New Orleansu. Krátce po Kennedyho smrti se jeho jméno rozlétlo po Americe, neboť zahájil trestní řízení - to jediné, které se v této věci konalo - proti občanu jménem Clay Shaw, obviněnému z komplikované konspirace, na níž nebylo zbla pravdy. Porota obviněného promptně osvobodila. Po veliké publicitě bažící Garrison podplatil svědky k usvědčení nevinného člověka, přišlo se na to, jeho kariéra tím skončila. Zmrtvýchvstání uskutečnil režisér Stone. 22 POLYGON 1/92 JFK a půvaby konspirace Ota Ulč [pageend22]Ve svém filmu dokonce dal Garrisonovi roli - soudce Earla Warrena, zde tedy padoucha z největších. Nemohu nevzpomenout na padesátá léta, když stalinisté filmovali šarádu se zázrakem v Čihošti a posléze k smrti ubitého faráře Toufara hrál partajní prokurátor Karel Čížek. Gostner - Garrison je hrdina, J.F.K. je mučedník a padouchem je celičký americký vládní systém: CIA, FBI, armáda, letectvo, námořnictvo, policie v Dallasu, L.B Johnson v Bílém domě, antikomunisté a mnozí další. Takže v zavraždění je zapleten i Kennedyův bratr Robert. Perfektní paranoidni vize země, spějící k fašismu. Stone, vypůjčiv si motiv z Hamleta, posílá svého hrdinu Garrisona pomstít smrt duchovního otce J.F.Kennedyho. Kennedyho parádně předělal: z tohoto stu- denoválečníka udělal peacenicka, bojovníka za práva černochů. Ač tedy svou zemi do vietnamské války zabředl, ve Stoneově interpretaci velmi usiloval ji z války vybřednout. Stone též prezentuje Kennedyho jako převěr- ného manžela, ač tedy to ve skutečnosti byl proslulý proutník, zanášeč s mnoha milenkami, o jednu se dokonce dělil s šéfem chicagských gangsterů. V této pohádce došlo k zabití Kennedyho proto, poněvadž byl přespříliš dobrý, aby mohl dále žít. A kdo by zapochyboval o takových fantaziích, dostává se do nebezpečí, že na něm spočine režisérův prst s obžalobou ze spoluúčasti na celé této zlo- činné konspiraci. * * * Tak takovýmto výtvorům se říká DOCU- DRAMA - útvar, patvar typu kočkapes. Ne sice pravdivé, ba ani příliš pravděpodobné, ale možné. Podle potřeby přizpůsobená, předělaná realita - tedy nerealita. Snaha přimět diváky, aby uvěřili v něco, co se nestalo. Tedy lež. Docudramatem není Sněhurka a sedm trpaslíků. Jejich poskakování není prokládáno černobílými, údajně reportážními záběry a listováním v údajně policejních archivech. Divák není přesvědčován, že tak se věru stalo, není ponoukán psát svému kongresmanovi, není podrývána jeho víra v přednost zachování pluralistické demokracie. „Nemyslíte, že filmař má odpovědnost držet se historických faktů?“ zeptali se tohoto filmaře. „Jakmile začnete umělci takto diktovat, dostáváte se do oblasti cenzury,“ odpověděl. Stone též tvrdí, že jeho film je z 50 procent pravdivý a je na divákovi, aby si vybral a pravdu posoudil. Těžko ale vybírat z díla, založeného na těch nejvíce zdiskreditovaných tvrzeních. Jestliže dodám z poloviny lež a z poloviny pravdu, ze směsi nevznikne poloviční pravda. Milada Horáková nemilovala komunismus (pravda), ale nebyla hlavou protistátního spiknutí, za těž byla s velkým jásotem loajálních pracujících mas stoprocentně popravena. Když se mi někdo vymočí do polévky, přestane mi chutnat, i když z 95 procent polévkou nepochybně zůstala. Celostránkový inzerát v nedělních New York Times (5.1.1992), stránka za aspoň 20.000 dolarů, hýří superlativy, že je to film electrifying, obrovské, mocné, strhující mistrovské dílo - slova vytržená z kontextu úsudku kritiků. Ti ale bez ohledu na svou politickou orientaci, hodně z leva až hodně do prava, se shodli v soudu, že tento film je PODVOD. Stone se odvolává na KONSPIRACI. Vynikající výhodou každé konspirace je její nevy- vratitelnost. Nelze ji sice dokázat, ale rovněž ji nelze vyvrátit. Proč to tedy Stone dělá, udělal? Inu, nenávidí americkou vládu a na nenávisti si udělal velké jméno a vydělal mnoho peněz. Výtečný americký publicista George Will se o čtyřicátníkovi Stoneovi vyjádřil, že dospívá do věku osmiletého hošíka. V této předpubertální vizi, americká vláda jakkoli tedy neschopná, nemožná, nemorální, je přitom nesmírně nelidsky schopná tak obrovskou konspiraci zatajit - stovky lidí v tom namočeny až po řidiče ambulance a zřízence na prosektuře a přitom ani jeden z nich slovo nepípl. Porovnejme např. s aférou Watergate, v níž se namočil jen tucet lidí a jaký z toho vypukl malér. „V této zemi se přece nedá ale naprosto nic utajit,“ rezignují znalci. Porovnejme Stonea s panem Dolejším, českým spisovatelem konspiračních báchorek. Ten sice též získal v národě jméno, ale ze slávy nezbohatl, nadále žije ve skromňoučkých poměrech s bídnou penzí. Ve fungujících tržních podmínkách by takového zboží konspirace třeba dobře zpeněžil. Doufejme, že Stone se s Dolejším nespojí, aby nám zkombinovali drama s Havlem - Jakešem - Kocábem - Lorencem - Adamcem - Mohori- tou, takhle pěkně to uplést. S dokumentárními záběry někdejších disidentů a estébáků v černobílém. Přimíchat CIA, KGB a Mossad. Costnerovi zas svěřit hlavní roli - třeba Živčáka. * $ „Ti mladší tomu spíš uvěří,“ řekl Stone v interview. Bodejť, tehdy nežili. K vlastní slávě a k ještě většímu vlastnímu jmění Stone též přispěl k rostoucí skepsi národa. Podle průzkumu veřejného mínění, uskutečněného v prosinci 1991 pro společnosti Time a CNN, se zjistilo, že pouhých 11% americké veřejnosti věří, že Oswald jednal na vlastní pěst. Veliká většina - 73% - je přesvědčena, že to byla konspirace. Tři čtvrtiny národa nevěří, že se někdy úplnou pravdu dozvíme. Patřím k těmto nevěřícím. Věci neprospívá rozhodnutí kongresu otevřít archivy až v roce 2029 - s odůvodněním, že je v tom příliš mnoho pověstí, jež by mohly ublížit. Zemi, vládě, důvěře v demokratický způsob vládnutí se tedy ještě dlouho bude ubližovat tímto mlčením. S Kevin Costner a režisér Oliver Stone při natáčení filmu JFK POLYGON 1/92 23 [pageend23]Jablka a hrušky Jan Beneš Jaksi apriorně napomenul mě Polygon 7/91 ad vocem růžových brýlí, kterými jsem se rozhodl pozorovat rodnou hroudu v uplynulém květnu až srpnu. Přičemž nikoli, že by se věci odbývaly tak, abychom s nimi mohli být spokojeni. A věru, že telefony v Mogadishu, pokud se tam k telefonu dostanete, fungují spolehlivěji než v Praze. Objev? Mám pocit, že jsem rovněž neuspokojil návštěvníky autogramiády, kterou pro mne uspořádal Hlas Bohemie tohoto listopadu v Bonnu. Jenže o negativní zážitky jako takové nemusí být nouze nikde. V květnu mi, na dálnici z Paříže do Rouenu, zastávkoval vypůjčený mercedes 170. Naštěstí na odpočívár- ně Josephe. Jenže na odpočívárně nebylo fungujícího telefonu, kterým by se bylo mohlo dovolat firmy Hertz (a kdopak ví, že zakladatel, pan Hertz, byl z Vrútek a svou podnikatelskou činnost zahajoval se dvěma páry koní, ukradených - jak místní zlé jazyky dodaly - maďarské armádě). Zažili jsme mnohá lopotná, leč v podstatě roztomilá dobrodružství, když manželka odejela stopem z odpočívámy Josephe přivolat pomoc, a trvalo sedm hodin, než jsme se jí dočkali, vzdorující vozidlo odtaženo a zpro- vozuschopněno. Další čtyři měsíce, než to Hertz zaplatil. Mnohem beznadějnější byla však situace s naprosto neprovozuschopným renaultem 21, vypůjčeným v pražském Avisu, kterým jsem hodlal chytnout v srpnu roku minulého svůj letoun ve Frankfurtu. Zastávkoval, zcela definitivně, na dálnici kousek za Norimberkem, a to ve dvě ráno. Letadlo jsem, díky tureckému náklaďáku, sice chytil a pražské vozidlo dopravil na nej- bližší motorest. Klíče a kopii nájemního dokumentu s udáním lokace dodal Avisu ve Frankfurtu. V říjnu mne pražský Pragocar upomíná, kam že jsem to vozidlo zašantročil, ale k uhrazení nákladů vzniklých zákazníku díky rozhašenosti vozidla se nechystá. Přinejmenším se o tom nezmiňuje. Přejezd hranice v Rozvadově podobá se scénám z hrůzostrašných filmů, bankovní služby v zemi československé jsou obrazem nesolidnosti a jakákoli jednání s kýmkoli nutně vedou ke dvojboru: buď si nechat i nadále věšet hejly na nos, protože kdokoli vypouští sliby, případně návrhy, s jejich naplněním se nikdy nehodlá obtěžovat. „Cizinec“ se vztahem k zemi přinese předmětnému podniku doma hotovou záležitost doslova až pod nos, a nikdo se s ní nadále nezabývá. Případně mu to zapřou do očí, případně svou liknavost udělat cokoli zdůvodní nesmírným počtem příčin. Od umírajících členů rodiny až po zlou vůli nějaké další osoby, a nevůlí světa vůbec. Podle měřítek, kterým jsme uvykli a kterým jsme se musili přizpůsobit, všichni ti dobří lidé právě jen neustále lhou. Tragické je, že zhusta i sami sobě. Dostavil jsem se ve 13.00 na předem sjednanou schůzku s ředitelem X. Ale zastihl jsem právě jen balící sekretářku, která věc ozřejmila: „On pan ředitel zapomněl, žeje pátek.“ A nechápajícímu návštěvníku vysvětleno, že v pátek se - jaksi - pracoviště opouští podstatně dříve, třebas se plat pobírá za plnou pracovní dobu. Nelenil jsem také a navštívil Slovinsko a Chorvatsko. Země samostatnost vyhlásivší, ale dosud de iure neuznanou, přičemž Chorvatsko tvrdě a branně musí zápasit i o její faktický výkon. Následující řádky tudíž, byť mohou připomenout situaci československou, patří do těchto zemí. Plukovník Y. založil své soukromé nakladatelství, aniž ovšem opustil své zaměstnání v nakladatelství dosud patřícím státu. Zda ještě jugoslávskému či už slovinskému, jsem se zapomenul zeptat. Dotyčný plukovník za svou práci/nepráci pro toto nakladatelství bere plat, úřaduje v jeho kancelářích, telefonuje jeho telefonem (fimgujícím pravda spolehlivěji než pražské), svítí si elektřinou podnikem placenou, tiskne knížky svého soukromého podniku v jeho tiskárně a distribuuje je distribuční sítí státního podniku - pouze zisk z prodeje poukazuje na své osobní konto. Nic, co bychom, včetně té plukovnické hodnosti, nemohli nenalézt i v Praze. Mladý Chorvat v nejlepších letech, syn druhdy jugoslávského šéfa protivzdušné obrany Jugoslávie, ze mne ždímá možnost nějakého stipendia v USA, případně kdekoli jinde, aby mohl udělat cosi pro svou vlast, prý. V Chorvatsku je ta stísněnost lidská odůvodněna bombami, které dopadají na Záhřeb, takže mladá maminka, doktorka medicíny s tříletým synem a vyřízeným povolením pobytu a zaměstnání v Německu, vyžaduje ještě dopravu rodičů, tchýně, sourozence, kteří potřebné papíry nemají a do dvousedadlové hondy se ani nemohou vejít. Jenže to pořád hudráme na následky, aniž se pídíme po jejich příčinách. Zabrusme opět do vlastních vod, a to ještě dávnějších. Na počátku roku 1917 vypadala situace československé budoucnosti značně zachmuřeně. Briand, předseda francouzské vlády, sice lO.ledna odpovídá presidentu Wilsonovi (USA ještě nebyly v konfliktu) na dotaz o cílech války mimo jiné: ... osvobození Italů, Slovanů, Rumunů a Čechoslováků z cizího panství, ale předsednictvo Českého svazu říšských poslanců ve Vídni - pobouřeně - dne 31.ledna 1917 Wilsonovi odpovídá:... presidium Českého svazu odmítá tuto insinuaci, která spočívá na předpokladech úplně nesprávných, a rozhodně prohlašuje, že národ český, jako vždycky v minulosti, tak také v přítomnosti a době příští, jen pod žezlem habsburským vidí svou budoucnost... Dokument podepsal nejen Šmeral, kterému nevůle k československé samostatnosti zůstala až do smrti, ale byl jednomyslně schválen už 23 .ledna i muži, ze kterých se do dvou let stanou Muži 2&října. Proti usnesení Českého svazu a s požadavkem samostatnosti tehdy vystoupili jen dva. Poslanci Kalina a Prunar. Ani jednomu z nich se za to nedostalo v poválečném Československu přílišných poct. Zásluhy byly nalezeny jinde. V dubnu 1917 Masaryk a Beneš píší do Prahy (Maffie) dopis zapřísahající české poslance ve Vídni, aby zahraniční odboj nějak veřejně podpořili, jinak je ztracen. Díky vojenské akci legií na Sibiři to pak ovšem dopadlo jinak. A poslanci Kalina a Prunar svou parlamentní akcí vyhověli - Kvapilovu Manifestu českých spisovatelů (222 jich ho podepsalo). Ve zmíněném dopisu z Paříže žádá mimochodem dr.E.Beneš rovněž české poslance o snahu o amnestování profesora Masaryka (byl v Rakousku stíhán) a jeho návrat do (vídeňského) parlamentu. Měl provést nový císař Karel. Což vše, abychom tak řekli, poněkud nezapadá do obrazu boje o československou samostatnost, který jsme si vytvořili, a idealisa- ce těch, kteří ho pak vyhráli, když Rakousko- Uhersko, tak říkajíc dobrovolně spáchalo sebevraždu. Tak, jako ji spáchala komunistická moc v sovětské satelitní Evropě v listopadu 1989, přátelé. Američtí Čechoslováci - ze svého pohledu právem - se cítili ošizeni. Neboť 78% příjmů T.G.Masaryka od útěku za hranice (Masaryk 18.12.1914, Beneš 3.9.1915) pocházelo z darů těchto Američanů, a trpěli tudíž dojmem, že si čs. samostatnost jaksi zaplatili. Dra Karla Perglera, který se stal v republice senátorem, nakonec za setrvávání v tomto dojmu Československo roku 1931 deportovalo za své hranice. Nejsme tedy první Falstaffové československé historie, přátelé. Ignorací negativ československých zajisté neprospějeme ničemu, ale příčiny daného stavu věcí československých, a zejména československých, nevězí v negativitě důsledků, leč v negativitě jejich příčin. Právem cítili se ošizeni oni Čechoslováci, pokud to přežili, kteří zahájili vojenskou akci proti Rakousko-Uhersku už v srpnu 1914, v Rusku i ve Francii, když ještě nikde jinde o nějaké samostatnosti české, ba československé, neslyšet. Zmiňuje se o ní jen Manifest cara Mikuláše. Krev krve vaší, nešťastná větev slovenská od staletí úpící pod jařmem maďarským bude jako nejbližší pokrevenec národa českého k zemím českým připojena, praví se v carově textu závěrem. Dával vědět Petrohrad. Jenže o jeho pravost veden je dodnes spor. Sčítáme jablka a hrušky, ve snaze domoci se nějakého výsledku. Sčítají jablka a hrušky doma, ve snaze cosi trhnout. Na rozdíl od situace třeba v Rusku se Čechoslovákům zatím tak moc neděje, jedině si připadají nezaslouženě chudí. Garnitura vládní postavena je dosud na garniturách bolševických, leč pravda, mnozí u bolševiků byli, by většího chleba s máslem se domohli. Co v Československu chybí nejvíce, je až byzantský, a věru nikoli po Rakousku-Uher- sku poděděný, nedostatek pravidel. Změť zákonů a předpisů zcela volně vykladatelných 24 POLYGON 1/92 [pageend24]a četné výjimky vyžadující, ani vcelku nový zákon lustrační se jim nevyhýbá. „Své ministerstvo jsem si prolustroval sám, “ prohlašuje ministr věcí zahraničních na důkaz pružnosti zákona, a věru, že to jednoho přivádí k pochybnostem a smyslu tak zvaných lustrací vůbec. Na degradaci komunismu podíleli se zajisté všichni. Slyšel jsem pana ministra spočítat, že s členstvím v KSČ svázáno je (rodinní příslušníci) na osm milionů obyvatel Československa. Nuže, vylustrujme si takovouto část populace! A miřme do vlastních řad! Co s těmi, kteří si pilně se soudruhem Husákem a jeho partou vztahy upravili? Ti jsou čistí, upravení? Masaryk měl roku 1917 zájem o amnestii císaře Karla, neboť mu právě zemřel syn Hubert. Syn Jan v rakouské armádě sloužil, žena byla nejprve zavřena, pak v sanatoriu, a bylo mu 67 let. První republika existovala jako slušný stát, protože valnou část své slušnosti, bať, je tomu tak, podědila po ústavních poměrech rakouských. Protože zhruba sto předcházejících let Čechové dbali své malé prosperity a nebývalou pilností jí také dosáhli. Text Adolfa Hitlera, zvaný Mein Kampf, zalyká se nejen nevůlí k Židům, ale i nevůlí k Čechům., kteří si podle autora textu žili lépe než si zasluhovali, byť z výsledků své práce, což ovšem tnilý Dolfa nedodává. Havlova republika se zalyká problémy poděděnými po padesátiletí neprosperity a v duchu své marxisty odchované inteligence (tak či onak) přichází s programy velikosti zeměkoule spíše než s programem malé, ale naší prosperity. Až do listopadu 1989 se čelilo nedostatku masa. Například. Výrokem Maso bude v Brzku! vstoupil do dějin president Novotný. Tržní hospodářství, ač by mělo, kupodivu na maso při dosavadní funkci státního velkoobchodu nezabralo. Masa je přebytek. V leckteré obci nalezneme už soukromé obchody, bať, znám takovou: třikrát boutique, dvě prodejny elektroniky, ale ani stopa po pekaři a řezníkovi, ač tam byli ještě v letech šedesátých. Pravda, nikoli soukromé. V sobotu mamě hledáte po Praze otevřeného holiče, tak jako už v pátek v jednu marně hledáte ředitele podniku, se kterým jste měli domluvenou schůzku. A soukromý drogista ve Stříbře, s nesplaceným úvěrem a nezaplacenou režií, úpí pod účty, zatímco mu státní velkoobchod nedodá objednané zboží, od kterého si sliboval zisk i zaplacení účtů. Vládní garnituře právem vyčítám a budu vyčítat, že má čas na Roiling Stones a Franka Zappu a že si svých uměleckých a jiných soukromých chlebíčků hledí spíše než věcí veřejných, a že Frank Zappa má místo na rozlúč- kovém koncertě s okupační armádou, zatímco Karel Kryl, který je autorem i zpěvákem prvého protiokupačního protestsongu, se tam musí vetřít. Není pro činitele dost světový; budu jí rovněž vyčítat, že nepřipravila podmínky pro existenci pekařů, řezníků a jiných a podstatnějších tvůrců malé prosperity, a vůbec pokračuje ve vesele nezávazném šlendriánu komunistického nedostatku pravidel, ale jen těžko jí lze házet na hlavu rozsypanou renaultku na silnici u Norimberka. Budu jí vyčítat věru povrchní a věru bolševickou snahu neustálého lezení do vlastního trousidla, a věru i nedostatek vděčnosti a závazku z ní plynoucího, ke všem, kteří pro tuto vládu připravili okamžik triumfu. Nabubřelost a zjevnou myšlenku, že kdosi další je za funkci Československa odpovědný, zvláště pak finančně. Nejsou v tom ovšem sami. Právě jsem dostal dopis od čerstvě osvobozeného člověka ukrajinského. Prý nějaké stipendium, nadaci, či vůbec možnost pomoci Ukrajině - v USA. Abych tak řekl, nejsme Sami a jsme-li považováni za blbce, naše vina, kamarádi. Přisoudili jsme, bloudi, důstojnost tam, kde jí nebylo. Kde však existovaly a existují pudy. (Prosinec 1991) S Proti komu jsme tedy vlastně bojovali? Adolf J. F. Karlovský Nedávno jsem se v českých novinách dočetl, že se v Praze uvažuje o zřízení musea boje proti fašismu. V současné době mám ovšem dojem, že bychom měli mít naléhavější starosti a máme už koneckonců skoro sedmdesát let Historický ústav čs. armády a Vojenské historické museum, jejichž aktivitu, při zcela nedostatečných finančních prostředcích, které mají k disposici, musíme v posledních dvou letech jen obdivovat. Zřizovali bychom tedy nejen novou vědeckou instituci, ale navíc bychom ji dali i jméno, které neodpovídá dějinné skutečnosti. Snad mám právo k tomu něco říci, protože jsem si svůj čs. Válečný kříž vysloužil už nedlouho po maturitě, a ke konci války, ač sotva dvaadvacetiletý, jsem velel pěší rotě, aniž jsem ovšem tušil, že bojuji proti fašismu, s nímž nás dodnes soudruzi straší. Pravděpodobně proto, aby tak odvedli pozornost od nebezpečí puče bolševického, jak se o něj v srpnu 1991 pokusili. A tak se trochu vraťme do minulosti a připomeňme si, jak to tehdy vlastně opravdu bylo. Koncem první republiky mi sice bylo jen šestnáct let, ale jako skaut v Civilní protiletecké ochraně jsem už přesto stačil prodělat jak naši květnovou, tak i zářijovou mobilisa- ci. Nadšení, s jakým tehdy celý náš stát mobi- lisaci uvítal, se dá dnes těžko popsat a osobně zůstávám pevně přesvědčen, že jsme do toho tehdy měli jít. Jenže proti komu vlastně? Na to se dalo v té době zcela jednoznačně odpovědět: „Proti Němcům!“ Nikdy jsem tehdy jiné označení pro našeho nepřítele neslyšel a tvrdí-li dnes někdo něco jiného, pak hlásá, ať už z nevědomosti nebo úmyslně, nepravdu. Na válku jsme si tehdy museli ještě rok počkat, ale dříve než začala, byli jsme svědky spojeneckého paktu mezi Adolfem Hitlerem a soudruhem Stalinem, paktu, v jehož tajné doložce teprve nedávno zveřejněné si také svorně rozdělili východní Evropu. Bratrství ve zbrani pak zpečetili, když Rudá armáda hrdinsky přepadla už poražené Polsko a když později Sovětský svaz s Hitlerovým požehnáním anektoval i tři baltské republiky, jejichž nezávislost Lenin o dvacet let dříve v mírové smlouvě slavnostně uznal. Po válce nám to vše sice bylo vysvětleno jako Stalinův geniální tah, kterým prý získal další dva roky, potřebné k dokončení sovětského zbrojního programu. Tomu ovšem může věřit jen člověk naivní, nebo fanatický komunista, který věří všemu, co mu rodná strana k věření předkládá. Rudá armáda šla totiž do války částečně vyzbrojena puškami, které byly zastaralé už v roce 1904, když s nimi carští vojáci odcházeli do války proti Japonsku, s kulomety maxim, chlazenými vodou a s protitankovými puškami, které byly nebezpečné hlavně tomu, kdo z nich střílel. Stalin sám odmítal věřit ve válku s Hitlerem tak tvrdohlavě, že nenařídil ani minimální ostrahu hranic, strategické rozložení sovětských sil zůstalo jako v nejhlubším míru, a tak byly pohraniční jednotky Němci překvapeny doslova v postelích a zajaty ve spodním prádle, jak. to dokumentuje řada filmových záběrů z té doby. Přitom dostal Sovětský svaz včas varování jak od Churchilla (jehož informace pocházely od presidenta Beneše a dodal je šéf naší zpravodajské služby, tehdejší plukovník František Moravec), tak i od vynikajícího ruského špiona v Tokiu, dr. Sorgeho. Rovněž čeští komunisté věřili na opravdovost německo-sovětské smlouvy (vzdor pozdějším vysvětlováním, že tomu tak nebylo), sabotovali v té době jakýkoliv český národní odboj jako „buržoasní“ a v ilegálním Rudém právu se dokonce psalo o „německých soudruzích v uniformě“! Německým přepadením Sovětského svazu se ovšem situace značně zkomplikovala a stala se i poněkud trapnou. Pro sovětská media byl tehdy už skoro dva roky trvající konflikt na západě „imperialistickou válkou“, Francie a Britská říše byly důsledně označovány za „kapitalistické a kolonialistické mocnosti“ a teď najednou byl Sovětský svaz s nimi ve společném táboře a navíc odkázán na jejich vojenskou i ekonomickou pomoc! K čemu ale bychom měli bolševickou dialektiku? Tatíček Stalin prohlásil tedy imperialistickou, válku přes noc za „velkou válku vlasteneckou“, z carské historie byly oprášeny osoby jako Suvorov, Kutuzov, Bagrantion nebo Na- chimov, přestal se hlásat „vědecký atbeis- mus“, pár kostelů bylo vráceno pravoslavné církvi a Internacionála byla nahražena na- POLYGON 1/92 25 “ [pageend25]rychlo zkomponovanou sovětskou hymnou. Taky pro nepřítele bylo promptně vynalezeno nové označení, a tak se z německých vojáků stali fašisté a ze včerejšího spojence fašistický agresor a okupant. To byla ovšem novota poněkud odvážná, protože přes mnohé společné rysy, které bezesporu německý nacismus s italským fašismem měl, je dosti absurdní, považovat je za tentýž politický směr. Hitler sám se za fašistu nikdy nepovažoval a bez rozpaků provedl an- schluss Rakouska, nebo útok na Polsko, ač v nich vládly režimy italskému fašismu podobné. Dokonce ani Česká obec fašistická, vedená generálem Gajdou, sice extrémně pravicová, ale, podle názoru členů, česky vlastenecky zaměřená, se jako organisace nikdy s německým nacismem nesmířila a během okupace jej nepodporovala. To zůstalo vyhrazeno skutečnému mravnímu odpadu národa z Vlajky a Kuratoria pro výchovu mládeže Emanuela Moravce. Ovšem geniální vůdce sovětského lidu řekl fašismus a fašisté, a tak se všichni pisálkové Západu, kteří do té doby psali o Němcích a Německu, okamžitě přizpůsobili. Takové věci jsme konečně zažili i za našich časů, když se dnešní generace těchto „informátorů veřejnosti“ zamilovala do Gorbačova a soudružky Rajsy a převzala jejich slovník, aniž jim přitom vadilo, že třeba soudruh generální tajemník a potomní první a poslední president byl kdysi jedním z vedoucích kádrů zlo- činecké organisace zvané KGB! Vzpomínám si při takových redaktorských kotrmelcích vždy na Karla Čapka, který o polovzdělan- cích od medií napsal, že ještě nikdy nečetl o někom, kdo by se uchytil jako sekční šéf, nebo jako divisní generál, ale u novin že se člověk, který nic nedostudoval, obvykle „uchytí“. Tak se tedy alespoň v novinách a rozhlase, kde se nestřílelo ani nepadaly bomby, začalo bojovat proti fašismu, že se z toho stalo synonymum pro Němce vůbec. A nikdo se přitom samozřejmě neobtěžoval zeptat se třeba frontových vojáků, jak oni nepřítele nazývají, ač jejich názor by byl snad nejvíce kompetentní. Nu, a protože po únoru 48 jsme se dozvěděli, že Hitlera vlastně porazil jedině milovaný Sovětský svaz, bylo pak jaksi samozřejmé, že čs. Svaz bojovníků za svobodu - z něhož nás soudruzi promptně vyloučili - byl přejmenován na Svaz protifašistických bojovníků. Po sametové revoluci se sice svaz ke svému původnímu názvu vrátil, ale někteří Stalinovi sirotci se s tím dodnes nemohou smířit a tak oba názvy alespoň spojují a mluví a píší o Svazu bojovníků za svobodu a proti fašismu, jako kdyby to byly dvě různé věci. Není se ovšem čemu divit, když v čele svazu přetrvával do nedávná soudruh generálporučík Kužel, bývalý důstojník Rudé armády, jehož dobré styky s NKVD jsou známy. Po válce, když Stalin s pomocí domácích zrádců vnutil zrůdnou komunistickou ideologii skoro polovině Evropy, přešlo pak - přesně v jeho intencích - označení fašisté pro Němce vůbec (až ovšem na hodné soudruhy Ulbrichta, Honneckera et consortes), dokonce i do podvědomí mnohých státníků. A tak při oslavách výročí konce války mluvil i president Havel v Plzni o „fašistické armádě generála polního maršála Schömera“, ustupující přes naše území, aby se vzdala Američanům. Podle této zjednodušené praxe by tedy bylo možné označit za fašistu i plukovníka hraběte Schenka von Stauffenberg, protože než spáchal atentát na Hitlera, přišel v boji proti Britům o pravou ruku (mimochodem: Stauffen- bergům kdysi patřil i zámek Žinkov u Nepomuku v Čechách, kde je dodnes zachován i jejich štukový, polychromovaný erb). A znám osobně řadu německých důstojníků, zvláště z řad aristokracie, kteří nacisty prokazatelně nikdy nebyli, ale když už bylo Německo jednou v boji, a dokonce i proti bolševickému Sovětskému svazu, o němž si nedělali žádné iluse, považovali za svou povinnost sloužit své vlasti podle svých schopností, jak tomu bylo tradicí v jejich rodinách. Nemálo k tomu přispěla i značně krátkozraká politika Spojenců, ovlivněná Stalinem, ale representovaná především presidentem Rooseveltem, která od Němců nesmlouvavě vyžadovala bezpodmínečnou kapitulaci, a tím i ti, kteří s Hitlerem nesouhlasili, byli vlastně doháněni k dalšímu zoufalému odporu, kterým se válka prodlužovala. Nevím, zda snad synonymum Němec = fašista zaváděli u našich jednotek na ruské frontě podle sovětské praxe „osvětoví důstojníci“, když tam byli - proti vůli ministra národní obrany generála Ingra - pod tímto označením zřízeni, aby se nepoužíval příliš zkompromitovaný výraz politruk, nebo dokonce rudý komisař, s nimiž měli své zkušenosti už naši legionáři. V armádě na Západě, stejně jako v domácím odboji, se ale až do konce války mluvilo jen o Němcích, jak je možno se dokonce přesvědčit i v původní versi Drdovy „Němé barikády“! Teprve v dalších vydáních tam byli čeští bojovníci důsledně nahrazeni soudruhy a Němci fašisty. A tak můžeme podle pravdy prohlásit, že v celém našem druhém odboji bojovalo skutečně proti fašistům jen těch 634 „tobruckých krys“, tedy vojáků československého 11. pěšího praporu - východního, kteří pod tehdejším podplukovníkem Klapálkem bránili v týlu německo-italské fronty lybijský přístav Tobruk. Tam totiž mezi Italy v obléhající armádě jistě nějaké procento těch skutečných, Mussolinimu věrných fašistů bylo. Ironií osudu došlo k tomuto boji sotva několik měsíců po tom, co z československé armády ve Velké Britanii odešlo demonstrativně několik set bývalých španěláků, kteří vždy hlučně hlásali, že prý „u Madridu bránili Prahu“. Po porážce „lidové fronty“ byli pak ve Francii internováni, a protože se s nimi Francouzi v lágrech nemazlili, vděčně uvítali, že je naše exilová vláda v roce 1939 vytáhla a umožnila jim vstup do vojska. Za pouhý rok jim už ale otrnulo a protože Stalin byl v té době stále ještě Hitlerův kamarád, odmítli soudruzi prolévat krev za „buržoasní republiku a imperialistickou Anglii“. Takže tyto „zocelené prole- tářské kádry“ propásly příležitost, jak proti těm „německým fašistům“ přecejen bojovat zbraní a ne pouze ústy. Jestliže se ale opravdu chceme vrátit k historické pravdě, pak musíme už konečně přestat mluvit o fašistech, máme-li na mysli Němce! Spolková republika Německo se s minulostí, kterou bez své viny zdědila, dokázala už dávno vypořádat a nejen nazývá dějinné skutečnosti pravými jmény, ale i způsob, jakým odstranila skutečné Hitlerovy stoupence z vedoucích pozic a jak vyřešila denacifikaci veřejného života, by nám asi mohl být vzorem při řešení našich dnešních problémů s komunisty. ■ Sděluju vám s potěšením, Že jsem strávil v říjnu tři týdny v ČSFR a že mi moje hodná žena Irena udělila propustku a směl jsem jet sám. Jak uvidíte z dalších řádků, bylo to dobré a nebylo to dobré. Na 28. října jsem byl pozván na Hrad v Praze, abych byl přítomen jako host udílení nově zřízeného řádu Tomáše G. Masaryka. Dva dny předtím prohlásil Ján Čamogurský v Bratislavě, že nastal konec Masarykovy republiky. A vůbec nic se nestalo. Ve čtyři odpoledne jsme jeli s Jiřího autem do Prahy a já jsem řídil. Ceremonie se konaly ve Vladislavském sále, který byl krásně osvětlen a vytopen. Na průčelní zdi, nad monogramem krále Vladislava Jagelonského visí znak království českého. Lev nemá hvězdu, nýbrž korunu. A po těch leštěných dřevěných podlahách kráčí prezident Václav Havel se svým kancléřem knížetem Karlem ze Schwarzenbergu, vévodou krumlovským, za doprovodu čety hradní stráže, nesoucí prezidentovu standartu, za fanfár z opery „Libuše“, aby udělil nebo propůjčil nově zřízený řád TGM 140 osobám, které se zasloužily o udržení demokracie a lidských práv. 90 řádů bylo uděleno in memoriam, ostatní osobám ještě Žijícím. Mnohé z nich jsem znal osobně a měl jsem pocit, že jsem opět přítomen historické události a pociťoval jsem přímo intenzivně historickou souvislost českého království a Československé republiky, T. G. Masaryka a Václava Havla a všech těch význačných vyznamenaných osobností. Všichni trpěli za své přesvědčení a mnozí byli obětmi justičních vražd. Věřil jsem a věřím, že přes ta prohlášení o konci Masarykovy republiky Masarykova republika přetrvá. Pak následovala recepce v nádherných společenských sálech Pražského hradu. Když vstoupil jeden z vyznamenaných, opat Anastáz Opasek ve svém vlajícím hábitu, bylo to, jako by prorok Hoseáš sestoupil ze stěny sixtinské kaple. Po půlnoci jsme jeli zpět do Světlé a ráno místo do Kolína na schůzku se spolužáky mě dovezli do Havlíčkova Brodu do nemocnice, kde mě velmi dobře ošetřili a odmítli jakékoliv zaplacení. Pak pro mě přijela z Vídně naše přítelkyně Andulka Kreiská a odvezla mě do Vídně. Byl jsem přes 14 dní v nemocnici, potom jsem odletěl domů a teď se zotavuju. Je tomu teprve asi pět dní, kdy mohu opět psát a myslí mi to. A tak náš vánoční dopis je letos opožděný. Irena nebyla se mnou a nedávala na mě pozor a já jsem se choval jako třicetiletý mladík. Ale stálo to za to. Vaši Irena a Frank Marlowovi Sherman Oaks, California, vánoce 1991 26 POLYGON 1/92 [pageend26]Mrzne až praští Josef Koláček Už po léta, snad od tatínkovy smrti, je jakýmsi signálem pro zahájení „vánoční pošty“ svátek sv.Ondřeje apoštola. On se totiž narodil 30. listopadu. Když jsme ten den přicházeli ze školy, linula se z kuchyně celá směsice roztančených vůní. Všechny už měly mikulášskou či vánoční příchuť. Možná právě ty vůně a laskominy táhnou svým příkladem - podle latinského úsloví „verba movent, exempla trahunt“ - pustit se do předem prohraného boje s vánoční korespondencí. Navzdory tak velkému předstihu téměř vždy zjišťuji, na kolik známých a přátel jsem pozapomněl, či jimž jsem prostě nestačil napsat ani řádeček. Vyčítají mi to mlčky i hořce a halasně. Jak jim mám vysvětlovat do omrzení, že taková každodenní dávka napsaných slov, a k tomu ještě opravovaných, zkoušených, natáčených a od- poslouchaných při kontrole vlastního vysílání by uondala i silnější náturu! Než...!!! Letos, tedy v roce 1992, nastal náhlý obrat. Ani na vzdychání, ani na nadávání (v duchu, ovšem!) mi nezbylo. Vrátil jsem se z vánoční „spanilé jízdy na sever Evropy“ odpočatý, s náramnou chutí do práce. Doma i v kanceláři na stole hromada „vánoční pošty“. Jiná léta bych hromžil (a ne jen v duchu!), kabonil bych se. Chudáci spolupracovníci! Letos tedy ne! Když jsem rozstřikoval ty kopky obálek, táhlo mi hlavou konejšivé, vlastně se mi to vracelo v rolničkových dnech vánoční doby jako refrén nějaké kouzelné koledy: „vánoce jsou svátkem pravdy!“ - Hmmm! zašklíbí se skeptik. Ale já se nedám odradit žádnou škarohlídnou grimasou ani nadřazeným zvedáním obočí. Měl jsem to připraveno pro přímý přenos vánočního poselství na vlnách pražského rozhlasu. Minulý rok mě pustili „do luftu“ s pětiminutovým předstihem a i pak jsem nemusel spěchat s uzavřením přenosu vánočního poselství Jana Pavla II. Letos tedy byla k disposici jen půlhodina. A protože jsem už léta trénovaný dodržovat délku vysílám 14 minut 40 vteřin, nepřekročil jsem ani tentokrát vymezený čas. Snad proto mi to uvízlo v paměti a dere se to i nyní na papír. .Proč Boží Syn vzal na sebe lidskou přirozenost? Proč Bůh vstoupil do našich dějin?“ I ta největší lidská slova - věčný, všemohoucí, nekonečný - stačí jen mátožné zachytit něco z jeho postavy. Proč se tedy podrobil všemu časovému i prostorovému omezení. Odpověď dává sám Je- žš při rozmluvě s Pilátem: ,Já jsem se proto narodil a proto jsem přišel na svět, abych vydal svědectví pravdě. Každý, kdo je z pravdy, slyší můj hlas.“ Pravdě se protiví hřích, který je ve svém nejhlubším kořenu - lež; vykoupení z hříchu obnovuje pravdu, jaká má vládnout mezi člověkem a Bohem. Ježíš přišel na svět, aby zjednal platnost této zásadní pravdě. Proto jsou vánoce svátkem pravdy. Z toho důvodu i Dítě, narozené v Betlémě, prohlásí jednoho dne:, Já jsem pravda. Já jsem světlo světa.“ Vánoce by ztratily svůj skutečný význam, kdybychom je nechápali a neprožívali jako oslavu pravdy. Z jednoho dopisu vypadla pohlednice, ojíněný sen doprovázený červánky, na druhé straně natištěno: Jesličky - (tužka, 1976). Na svém lůžku nakreslila a Výboru dobré vůle pro podporu zdravotně postižených dětí (The Olga Havel Foundation) věnovala sama od roku 1945 těžce tělesně postižená Marie Poláčková - A můj za- mžený pohled se nemohl dopočítat těch 46 let. ZmoH jsem se jen na úžas před krásou sálající z jejího srdce. Ci tahle supernova na temném nebi současnosti. Za motto si můj přítel zvolil trojverší Ivy Kotrlé: „Zásluhou vynalézavosti Boha - nacházíme stálá východiska - z těch nejsložitějších situací“ - a k tomu vánoční přání. - A současná situace - národní, světová, mravní - naléhavě volá po nějakém tom zřejmě jediném východisku. Ale právě proto přišel a znovu přichází o vánocích na svět a znovu se nabízí. Jeho přijetí a spolupráci s Ním vyprošuje a zdraví z kostela sv. Ducha, který 45 let čekal na své otevření: MUDr Ladislav Kubíček, dlouholetý farář v nej- zazším pohraničí, ve Frýdlantu. Jako doušku sděluje svou tichou radost: Letos jsme tady otevřeli už druhý kostel. Není co závidět. Má jich ještě devět polorozbořených ve své správě. Nebo paní Míla mi vypráví o brněnských vánocích: „Když jsem přestupovala v Komíně u ’axicu* (to je po bměnsku akcíz), četla jsem na vývěsce místního zastupitelstva Komín, že každou neděli ve čtyři je pod vánočním stromkem (stojí na místě dřívější kašny) vánoční program, zpívají se koledy, recitují básničky. Bylo mi blaze na duši. Je to prostě moc prima. Když přijedete do města, všude jsou vánoční stromky, plno světel a ulicemi táhnou melodie koled. Nevím, zda jsou i ostatní tak spokojeni, ale já se jen nadnáším, jak je mi blaze. Mrzne až praští, na ledové řece plují labutě, i když teploměr ukazuje 17 stupňů pod nulou. Včera jsem byla v kostele u jezuitů, na besedě s P. Krátkým. Je pořád plný elánu, informací o kdečem, zahanbuje mladší svou činností, i když má pomalu sedm křížků na bedrech a také desítky let práce na jeřábu jako otec Pavlík. Promrzla jsem, ale besedovali jsme až do 21 hodin. Byla tam i Marie Šumberová, doprovází otce Vítka-Petrína při návštěvách vězňů v Kuřími. V sou&isné době se stará o ty, kteří mají být propuštěni a nemají kam jít. Říkala nám, že chtěla na počest svého muže koupit dům >Maria-Josef< a připravit přechodné ubytování pro propuštěné. Dalo jí to moc běhání. Zaplatila přes 400.000, ale město jí dalo 260.000 a také něco vyžebrala na Petrově (u biskupa Cikrleho). V Králově roli je nechtěli a tak jsou v Komárově. Má tam několik případů, jež budí soucit. - Chlapec, 21 let, byl od malička posílán ústavu do ústavu. Nikdo ho neměl rád. To musí být strašné. Já to viděla na Karlovi v neděli (nemocný sklerózou multiplex). Už tři dny je na tom opět hůř. Pořád je sám, špatně mluví, celý den s ním nikdo pár vět nepromluví, jen mu přinesou oběd a večeři. Jinak je sám a jen s televizí. Má důchod 3000 Kčs, takže by mohl slušně žít, ale je obklopen lidmi, kteří ho jen odírají. A tak nějak jsou na tom i ti vězni-děti. Když je pustí z vězení, přijdou domů a tam je nechtějí. Těch pár korun, co mu dají, projí. Pak ho jen trápí hlad a zima, spí po nádražích a v podchodech, nakonec rozbije výlohu, aby se najedl a je v base znovu. Prostě otřes! A tak Marie i otec Vítek se za něho zaručili, že se o něj postarají, aby ho nesoudili. Kudy chodím, tudy přemýšlím, jak dlouho to bude trvat, než bude všechno v pořádku; často slýchávám v tramvaji nebo ve frontě, že komunisti byli darebáci, ale teď žeje to ještě horší. Ty záblesky solidarity a nezištnosti, víte, jako Marie a otec Vítek, mi nedovolují být škarohlídem. Chce to hodně modlitby a také hodně přiložit ruku k dílu.“ Nebo vánoční blahopřání jako vystřižené z Bemanosova „Deníku venkovského faráře“. Jenomže nedýchá z něho atmosféra biedermeieru či secese, nýbrž sálá horkem současnosti jako housky vytažené z pece. Můj přítel otec Jan si počíná jako rytec. Ani jeden rys při vyprávění není zbytečný: „Přišel jeden famík, který si mys- lí, že zastupuje ’lepší část věřících' a hned po pozdravu spustil: 'Pane faráři, přestaňte už konečně v kostele s tím Chorvatskem. Politika do kostela nepatří!' Dávám mu pod nos poslední číslo Katolického týdeníku a povídám: ‘Člověče, čtete vůbec, co o tom říká Svatý Otec a co naši biskupové?' - 'Čtu, a rozčiluje mě to. Dnes jsem platil za máslo víc, a kdo mi co dá? Vysvětlete mi, proč ta ženská (dr. Svatošová z České katolické charity) objednala ten kamion obvazů na dluh? Přece jsme v tržním hospodářství!' - 'Milý Františku, vzala to na dluh, protože tam ti lidé krváceli. Tak to asi nemohlo počkat,* snažím se vysvětlovat. ‘Ale co nám je po tom? To je daleko!', vyhrkl na mne. Nechtělo se mi věřit, že přede mnou stojí katolický křesťan, že on také při nedávném sčítání lidu napsal do kolonky > vy- znání< římsko-katolík. Posmutněl jsem. ‘Nic jsem nedal a nic nedám,' hodil mi pod nohy ještě z dálky, na odchodu. Provázel jsem ho myšlenkami, kolikrát asi za svůj život slyšel Kristova slova: *... měl jsem hlad a nedali jste mně najíst, měl jsem žízeň a nedali jste mně napít; byl jsem cizí a neujali jste se mě, byl jsem nahý a neoblékli jste mě...*, slyšel, jistě je slyšel, ale nechápal, či nechtěl chápat. A já prosím o světlo pro jeho rozum. Modlím se, aby se jeho tvrdé srdce přece jen obměkčilo, aby jednou nemusela slova Krista-Soudce. těm po levici platit i pro něho. Mám o něj opravdu veliký strach, protože věřím, že trápení lidí v Chorvatsku přece jen drive či později skončí, ale ti, co nepomohli, půjdou podle slov Krista do věčného trápení.“ Vánoce jsou svátkem pravdy, oslavou života v pravdě. Otec Jan by to rád dosáhl u všech svých famíků. Nemůže-li, trpí. Je pak samozřejmé, že i v přání sdílí svou bolest; ona je pak poloviční. Před vánocemi jsem vysílal pořad k výročí smrti Karla Čapka. Dr. Anděl mi k němu poslal doušku, ano, čapkovskou. 27.prosince 1938, tedy po spisovatelově smrti, byla v Lidových novinách uveřejněna jeho odpověď, adresovaná jedné mladé studentce. Přesto je možno toto „post- scriptum“ označit za Čapkův odkaz českému národu: „Milá slečno, prosím Vás, nepřeceňujte tak divadelní kulturu. Národ se může cítit nesmrtelným jenom tehdy, když se bude cítit mravným, když bude mít své vědomé mravní poslání: na to ovšem nestačí divadlo, i když musí být součinitelem toho mravního povědomí. To musí být v politice, v hospodářství, v knize a škole, v denním Životě, všude. A obráceně, vemte národu jeho mravnost a berete mu i jeho nesmrtelnost. Asi Vás ta odpověď neuspokojí, ale jiná není. Váš Karel Čapek." Je 5. ledna. Před 132 léty umíral na zledovatělém chodníku jedné filadelfské ulice biskup Jan Nepomuk Neumann, dnes říkáme hrdě: sv. Jan Pra- chatický. Také mrzlo, až praštělo. (Řím, 5. ledna 1992) ■ K 44. výročí ostudného převzetí moci v Československu komunisty vzpomeneme jako už tradičně po mnohá léta obětí režimu při zadušni bohoslužbě v sobotu, dne 22. února 1992 v 15,00 hod v kryptě Herz-Jesu-Kirche v Cury- chu- Wiedikonu. Mši sv. celebruje dp. šimčík, promluvu má farář Svatopluk Karásek. Záštitu přebírá Světové sdružení býv. čs. politických vězňů. POLYGON 1/92 27 [pageend27]Masarykův JAN HUS: Naše demokracie a otázka náboženská Erazim Kohák Vycházím z předpokladu, že naše budoucnost bude evropská, ne „východoevropská“, a výrazně křesťanská, nejen liberálně laická. Evropská proto, že zkušenost s jaltským uspořádáním nás definitivně vyléčila z pan- slavistických iluzí o „východní“ orientaci; křesťanská proto, že křesťanství se dnes stává hlavní oporou středoevropského sebeurčení. Za těchto předpokladů mi vyvstává otázka, zda naše budoucnost může být také demokratická. Naše předválečná „masarykovská“ demokracie, v podstatě laická, se dnes jeví spíš jako dílčí program tehdejšího politického středu než jako sdílený předpoklad celé československé polis. Velká část našeho socialistického myšlení oproti ní stavěla heslo „Lenin, ne Masaryk!“. Pro velkou část našeho náboženského myšlení byla Masarykova demokracie stejně problematická svým důrazem na husitství i Masarykovým kritickým postojem vůči katolicismu a církvím vůbec. Naše budoucí demokracie však musí být sdíleným předpokladem celé polis, nejen dílčím programem. Vztahem demokracie a socialismu jsem se zabýval v jiné souvislosti: tu mi jde o vztah demokracie a křesťanství. Začínám otázkou o Masarykově demokratickém programu a úmyslně se obracím k přednáškám o Janu Husovi, protože tu je kritika církví a katolicismu nej výraznější. Jednoznačně odmítám sektářský výklad, podle něhož by česká otázka byla pro Masaryka otázkou náboženskou v tom smyslu, že by usiloval o nahrazení údajně „cizáckého“ katolictví údajně „vlasteneckým“ českobratr- stvírn. Tak Masaryka vykládají ti kritici, kteří proti němu poukazují na to, že jsme katolický národ a že naše historická tradice je s výjimkou dvou století katolická. Masaryk sám však takový výklad svého programu jednoznačně odmítá. V souvislosti Masarykova myšlení má výrok o české otázce jako otázce náboženské dvojí význam, mravní a kulturně politický. Za základní mravní úkol demokracie považuje Masaryk budování předpokladů svobodného soužití v lidech, postojů osobní odpovědnosti, spoléhání na vlastní úsilí, úcty k svobodě svých spoluobčanů a k jejich právům, ochoty k vzájemnému pochopení a porozumění. Základem těchto postojů je pro Masaryka osobní zbožnost. V této souvislosti kritizuje Masaryk církevní katolictví své doby pro formální obřadnost a proto, že podle něho podporuje postoje závislosti, dogmatismu a spoléhání na zázraky. V kulturně-politické souvislosti jde Masarykovi o svébytnost českého evropanství. Spolu s Havlíčkem odmítá Masaryk pokus o zakotvení češství v sounáležitosti se slo- venstvím a v zamítnutí Západu. Stejně však odmítá pojetí české sounáležitosti s Evropou, zprostředkované s němectvím. Jádrem jeho humanitního programuje představa svébytného českého evropanství, tedy sounáležitosti československých národů s Evropou na základě vlastní myšlenky, která je zároveň svébytně česká a obecně evropská. Masaryk ji nalézá v bratrství, jež chápe jako svérázně český výraz obecně evropského humanitního ideálu. V této souvislosti odmítá katolickou církevní tradici jako nástroj rakouského absolutismu. Sám pro sebe řeší Masaryk otázku demokracie dvojím způsobem. Nedogmatickou osobní zbožnost, pocit života v Boží přítomnosti, považuje za nezbytnou složku demokracie v nás. To však je „náboženství jako soukromá záležitost“. Všechno církevnictví, evangelické stejně jako katolické, Masaryk odmítá. Tak dochází ke koncepci humanitní demokracie výlučně světské ve vnějších strukturách, avšak založené na osobní zbožnosti všech jednotlivých občanů. Tato koncepce mi dnes připadá nedostačující za prvé proto, že víra, která dnes vyrůstá z dlouhého zkoušení, není jen neurčitá osobní zbožnost, nýbrž výrazně křesťanské a především katolické náboženské přesvědčení; a za druhé proto, že tato víra znovu nachází „odvahu být církví“ (Zvěřina), zatímco souběžně selhání světských struktur vytváří objektivní potřebu nejen věřících, nýbrž církví. Tuto koncepci - stejně jako Masarykův dobový proticírkevní a protikatolický podtón - však nepovažuji za to, co je na Masarykovu programu demokracie podstatné. Za základní pro dnešek považuji Masarykovo opření demokracie o mravní kvality, které náboženství buduje v nás, a opření československého bytí v Evropě o myšlenku, která je zároveň svébytně československá a obecně evropská. Dochází tedy k posunu v důrazu v našem chápání Masarykova programu, zcela v Masarykově duchu. Myslím, že zároveň dochází k posunu důrazu v křesťanském chápáni víry a církve (mj. Vatikán II). Prožili jsme konec konstantinské- ho věku církve jako státu a víry jako státní ideologie. Víra se rodí znovu bez státního patronátu, z osobního rozhodnutí a odpovědnosti - tedy personálních rysů, které Masaryk považoval za základ demokracie. I církev se rodí znovu, ne jako státní orgán, nýbrž jako výraz této víry. Tato církev - u nás především katolická - už není nástrojem státní nadvlády, nýbrž výrazem svébytné víry, výrazně české a slovenské a zároveň obecně evropské, přesně to, na čem Masaryk zakládá svoji koncepci československého evropanství. Základní, rámcová platnost Masarykovy koncepce naší demokracie tudíž nejen trvá, nýbrž se rozšířila z dílčí laické části evangelické základny na základ celonárodní, tradici svatováclavskou stejně jako bratrskou. Masarykova demokratická koncepce nevylučuje křesťanství a může být sdíleným předpokladem naší polis i v křesťanské budoucnosti. Svou platnost pro církevně angažované věřící si však zachovává i Masarykova kritika, i když ji považujeme za neplatnou ve vztahu k dnešní víře a církvi. V křesťanském věku se církev nevyhne pokušení moci a slávy, posílenému skutečností, že mnozí věřící byli chtě-nechtě odchováni komunistickou mentalitou boje a dogmatismu, ne křesťanskou mentalitou lásky a smíření. Tu si Masarykova kritika uchovává platnost stálé výstrahy, abychom neupadli do návyků, které vztah demokracie a křesťanství problematizovaly v dobách Masarykových. ■ Jako Hurvínek válku.., Dostal jsem obsáhlou obálku z Prahy. Kromě rukopisu obsahovala průvodní dopis, který bez oslovení začíná hned slovy „prosím o urychlený výtisk mojí knížky... “ a pokračuje „prosím o poslání do všech důležitých nakladatelství po celé zemi, zvláště do českých, za jistou provizi, kterou Vám po obdržení honoráře vyplatím... prosím i o sepsání smlouvy mezi mnou a všemi nakladatelstvími, i k ochraně autorských práv, dostanete i provizi za rozmnožení na xeroxu, aby byla hned rozeslána ... aby byla daná k dispozici k urychlenému překladu, kam ji ještě pošlete kromě českých, za každý úkon dostanete zaplaceno po vyjití knížky až obdržím honorář i za...", ale nechrne toho, ani jsem ten mnoho- stránkový dopis nedočetl, jen rukopis zabalil a poslal na své náklady zpět. Když nestojím ani za oslovení... Nepochybuji, že se brzy dočtu, jak jsou zase ti emigranti zlí. Nemají skutečně nic jiného na práci, jen jít do své práce na plný úvazek, pak večer dělat noviny, knihkupectví, organizovat kulturní akce, ubytovávat zadarmo návštěvy z Československa (a za oplátku platit v devizách svůj pobyt v Praze, donedávna i pohonné hmoty), platit cla za dovážené i vyvážené věci včetně knížek hodným českým celníkům a pokud by chtěli v Československu podnikat, tak platit až dosud pod jhem komunistů trpícím majitelům v devizách částky od 30 DM do 200 dolarů za metr a na to vydělat v korunách. Je to tak jednoduché, Že se divím, že to stále ti zatracení emigranté (nebo zrádci, mám-li citovat mínění mladé Ženy ve vánoční příloze Zemědělských novin 1990) nemohou nějak pochopit. Že to nechápou velké německé firmy, denně zavaleny dopisy z Čech, samozřejmě v češtině, žádající práci nebo nabízející stavební materiál (někde ukradený?), lze přičíst jejich neznalosti světového českého či slovenského jazyka, ale „naši“ v cizině? -vah- OPRAVA V č. 8/91 v článku „Kdo kalí vodu?“ došlo k malým chybám, za které se čtenářům omlouváme: 1) Gen. ředitel a. s. MOR AGRO Slušovice se jmenuje ČMOLÍK (nikoliv ČMELÍK). 2) Náměstek min. zem. ČR, který byl zároveň členem DAK Slušovice až do svého odvolání z úřadu, byl ing. Vladimír PROCHÁZKA a nikoliv Stanislav Procházka, který rovněž musel opustit tento úřad v souvislosti s únikem informací do DAK Slušovice. ■ 28 POLYGON 1/92 Masarykův JAN HUS: Naše demokracie a otázka náboženská Erazim Kohák [pageend28]Vybledlá fotografie Kniha Mileny Bubeníčkové „ VYBLEDLÁ FOTOGRAFIE" je těžko žánrově zařaditelná: vznikla bez literárních ambic a nedělá si nároky estetické. Není to tedy beletrie v pravém slova smyslu. Vymyká se také z kategorie literatury faktu: jak sám název naznačuje, je to pokus o fotografický záběr, o co nejvěrnější, nejvěcnější dokumentaci určitých událostí, ale vypravěčem není ten, kdo byl jejich účastníkem a navíc i fotograficky přesná paměť časem bledne. Není to ani v poslední době dost obvyklá memoárová literatura, kde i ten vypravěč, který ustupuje' do pozadí a zaměřuje se především na druhé, je centrálním ohniskem vědomí. Ve „Vybledlé fotografii“ je vypravěč vlastně zdvojený a současně dvakrát potlačený.do pozadí, proměněný v nástroj. Milena Bubeníčkové je jen mediem, jehož prostřednictvím se čtenář seznamuje s osudem jejího bratra Radima. S osudem, který je, byť i výjimečný, přecejen mnohem častější v životě generace, která nabývala plnoletosti krátce po druhé světové válce, než v české literatuře. Radim Kuthan byl studentem právnické fakulty, když byl 9. června 1948 zatčen a v roce 1949 odsouzen na 15 let. Koncem sedmdesátých let ho Milena přemluvila, aby jí odvyprávěl své vzpomínky z vyšetřovací vazby, procesu a z různých táborů na Jáchy- movsku, odkud se vrátil až v roce 1956 s podlomeným zdravím. Radim se k tomu odhodlal tak trochu proti své vůli: podstupoval to jako těžkou oběť otvírání starých ran. Dělal to z pocitu povinnosti vůči svým kamarádům, z nichž mnozí nepřežili nebo nebyli schopni podat svědectví. A Milena se stejnými motivy dala svůj rukopis k disposici jako samizdatovou literaturu, což bylo další nelehké rozhodnutí: mohlo ohrozit její vlastní rodinu i rodinu jejího bratra. Kniha není klíčovým románem, je dokumentární v tom slova smyslu, že jmenuje osoby jejich pravými občanskými jmény, identifikuje tedy přímo či nepřímo mnohé příslušníky StB, kteří tehdy měli všechny motivy a možnosti se mstít. Kniha Mileny Bubeníčkové vznikala téměř zároveň s Peckovými „Motáky nezvěstnému“ a, aniž o tom věděla, dotýká se někdy stejných episod a míst. Zatímco Pecka píše román s hlubšími filosofickými podtexty, tedy fikci, byť i založenou na vlastní zkušenosti. Bubeníčkové velice střídmě referuje vzpomínky svého bratra a uvádí dobové dokumenty ve formě dopisů, soudních spisů, korespondence s advokáty a podobně. Její vyprávění se zastavuje v roce Radimova propuštění a jen velmi stručně v závěrečné kapitole shrnuje jeho další osudy, což je opět symptoma- tické. Dál už to byl jen individuální osud, rodinná historie, i když tak velmi typická tím, jak mnoho let potom byla celá rodina poznamenána Radimovým stigmatem bývalého politického vězně. Účelem knihy nebylo žalovat na vlastní osud, ale upozornit na úděl těch, kteří už nemohli vydat svědectví. A právě tento základní přístup, nikde v textu přímo neproklamovaný, mu dává dimensi, která ve vnímavém čtenáři zanechává nejhlubší dojem. Je to záznam o střetnutí dvou světů: světa pevných a ušlechtilých morálních norem se světem té nejhrubší lidské nízkosti. Radim, který uprostřed Jáchymova dokáže uvažovat o nespravedlnosti československých retribuč- ních soudů vůči Němcům, pro kterého otázky odpovědnosti vlastní i národní jsou za každých okolností nej důležitější, jeho matka, která nese synův osud s nevšední statečností a snaží se mu jej ulehčovat a v neposlední řadě vypravěčka, která se v textu objeví jen v nepřímých zmínkách Radimových dopisů - to všechno vytváří plastický obraz prostředí, ve kterém byl život prosycen tradicemi masarykovského humanismu. Samozřejmost osobních obětí, noblesa, se kterou je pozornost záměrně odvrácena od vlastního osudu k osudům druhých, k obecnějším otázkám, je neustálým protipólem v podstatě velmi strohého, věcného a nepatetického vyprávění o všednodenním životě jedné rodiny na začátku padesátých let. Použití dokumentů, důsledné omezení se na fakta, záměrná uméře- nost a věcnost stylu popisuje dojem naprosté autentičnosti. Texty soudních rozsudků, korespondence a faktury obhájce jsou do textu vloženy bez komentářů a tím silněji vystupuje jejich juxtaposice dvou světů. Světa Radimových spoluvězňů od státního soudu, kde v nepředstavitelně těžkých podmínkách přežívají tradice evropského humanismu v nepa- tetické skromnosti, v podivném a podivuhodném spojení samozřejmosti, s jakou jsou kladeny vysoké nároky na vlastní osobu s tolerancí k druhým, která je téměř bezmezná. Radim odmítá přijmout snížení trestu, o které zažádala jeho matka, a prohlašuje veliteli tábora, že jeho poměr ke komunistickému režimu se nezměnil; dostává se do korekce vždycky proto, že se zastává druhých vězňů; kompromisy jsou pro něj nemyslitelné, stejně tak jako víra v krátkodobé trvání režimu neotřesitelná. Čtenář má někdy dojem, jako by se mezi elitou jáchymovských vězňů - která byla často taky elitou národa - zastavil čas se svým postupným rozkladem hodnot. Tento svět je konfrontován se světem lidských zrůd v podobě sadistických dozorců, bývalých kolaborantů, kteří v době odpykání trestu podle retribučního zákona jsou využíváni k ponižování bývalých antifašistických bojovníků: na nejvyšších místech vězeňské hierarchie jsou lidé typu Adolfa Hanslitschka, účastníka vyvražďování Lidic; generál Daniel Danielovič, který bojoval ve Slovenském povstání, musí podávat hlášení Richardu Fuch- sovi, bývalému členu Hitlerovy armády. „Justiční aparát“ je velice působivě charak- terisován citováním autentických dokumentů, které obvykle nepotřebují komentář: dobrým příkladem je obsáhlý citát z obžalovacího spisu Radimovy skupiny „Šeřík“, kde byly vyneseny tři rozsudky smrti (věk odsouzených 22, 24 a 71 let) a 67 vesměs dlouhých trestů odnětí svobody. V posledních řádcích knihy je citováno rozhodnutí městského soudu ze 14.4.1969 o zproštění obžaloby pro Radima, se stručnou poznámkou vypravěčky, že obžaloby byli zproštěni všichni členové skupiny „Šeřík“, včetně popravených. Je to velice typické pro styl celé knihy, jehož záměrná stručnost a úměrnost je velice působivá. Předkládá fakta, která jsou pořád málo známá a nechává na čtenáři, aby k nim zaujal stanovisko. * * * Pro svou látku, v české literatuře z pochopitelných důvodů pořád jen řídce zastoupenou, i pro způsob, jakým je tato látka zpracována, si kniha Mileny Bubeníčkové zaslouží pozornosti čtenářů. Je malou splátkou na dluh těm, kteří celým svým osudem, celým svým životem zaplatili za ideály masarykovské humanistické tradice a na které se dnes často zapomíná. A především: je ve svém obsahu i formě, ve své perspektivě těmito ideály tak prolnuta, že by měla být povinnou školní četbou pro všechny mladé lidi, kteří už tuto dobu nepoznali z vlastní zkušenosti. (Vydal „Vyšehrad“, Karlovo n.5,12078 Praha 2) Helena KOSKOVÁ Vladimír Škutina, jeden ze zakladatelů exilového časopisu „REPORTÉR“ (jehož je nynější POLYGON- reportér pokračovatelem) a do jara 1990 jeho šéfredaktor, byl v poslední době opředen zvěstmi, že byl spolupracovníkem StB. Nyní se na nás obrátil s přáním, abychom publikovali část jeho dopisu, který odeslal svému velkému příteli Vladimíru Valentovi do Kanady. Z dopisu vyplývá, jak to skutečně se „spoluprací“ bylo. Rádi vyhovujeme jeho přání: .Nechtěl jsem psát dříve, dokud nepřijdu na zdroj oněch hrůzných informací, které jsem od tebe v telefonu slyšel. Je taky typické pro toto uspořádání čs. společnosti, že nejprve »zaručeně ověřené< pověsti obíhají po Kanadě, pak po Švýcarsku, odtamtud proskočí do Čech, a ten, jehož se týkají, se o nich musí doslechnout až přes oceán! Dnes už mám v ruce potvrzenku, že nejsem a nikdy jsem nebyl v žádném t.zv. registru svazků. Mohl bych tudíž každého, kdo by opačné zprávy šířil, žalovat. Jenže - než soud žalobu vyřídí, už na tebe plive každý santu- sák. Nejvíc ten, kdo byl celých 40 let buď zalezlý, anebo byl bolševik, který to všechno rozjel. Anebo aspoň kolaborant. Kolovalo několik verzí. Jedna, že jsem se dal zavřít a nechal se bít celých 5 let jen proto, abych o tom mohl napsat knížku. Druhá - Že jsem vůbec nebyl zavřený, ale že jsem žil v nějakém rekreačním domě StB. Třetí verze - dokonce prý úřední, že jsem se nechal naverbovat v průběhu kriminálu, že jsem dostal krycí jméno >Historik< a že jsem byl vyslán jako rezident do Švýcarska. Tato verze byla nejrozšířenější - byli i tací (blízcí Hradu, přímo poradci, mezi nimi Otká Bednářová), kteří prý můj svazek na vlastní oči viděli. Že jim ho na Hradě ukázali. To mě nejvíc zarazilo. Materiály, které nesměl mít v ruce nikdo mimo komisi parlamentu, mohl mít na Hradě každý harmonikář? Pak se mi jedna kopie dostala do rukou. Nikde nebyl papír, že jsem pode- psal nějakou spolupráci. Bylo to pár stránek Z mých výslechů - dole podepsaných jako každý výslech, kde jsem vůbec o nikom nic nevypovídal. Většina stránek zněla: 'Nevím, nepamatuji se ‘. Jen jedna jediná stránka byly nesouvislé bláboly, dole mnou podepsané, které ovšem nesly datum z května 1971, kdy POLYGON 1/92 29 [pageend29]jsem byl v bezvědomí po mozkové mrtvici! O tom, že jsem byl ty dny v bezvědomí a neschopen nejen vypovídat, ale především jsem nemohl nic podepsat, jsou doklady a svědci Z řad lékařů a bachařů. A to je celé. Ten blb, který tohle falšoval, netaktně převzal poslední větu ze skutečného registru svazků sledovaných osob - nikoli spolupracovníků. Tam stojí: ’Ještě před vystěhováním do Švýcarska v prosinci 1978 bylo sledování Škutiny z příkazu řídícího orgánu zastaveno, protože Skutina se ukázal pro Krajskou správu Státní bezpečnosti nepotřebný'. To je vše. Důvody, proč proti mně určití lidé kolem Hradu rozpoutali tuhle hysterii, znáš stejně dobře jako já. Od svého návratu jsem ukazoval na hochštaplerství pánů poradců a lidí kolem pana prezidenta. Dělal jsem si z nich veřejně a na tv—obrazovce srandu. To spiknutí neschopných nemohlo snést. Proto si vymysleli, že jsem fízl. Moc bych tě prosil, kdybys mohl tuto část dopisu okopírovat a poslat ji Otovi Rambouskovi a lidem do Toronta či kde všude se chýry a fámy o mně šířily. Moc tě o to prosím. ... “ ■ * * * Co si od nás vydají v Německu Někteří čeští autoři se mohli vydat do německého světa díky nakladatelstvím v bývalé NDR. Politicky byl tento stát papežštější než papež, ale literárně zde často vycházeli i autoři, kteří byli v Praze tabu, za všechny vzpomeňme dříve téměř umlčenou poslední německou pražskou spisovatelku Lenku Reine- rovou nebo do NDR přišlého experimentálního Jana Faktora. Západoněmecké pokusy s českou literaturou - s výjimkou Kundery a Hrabala - nekončí právě šťastně. Velký projekt desetisvazkového vydávání Čapkových spisů v nakladatelství Sachon (který vydal dvě knihy Ladislava Fukse) skončil hned po vydání Čapkových Hovorů s TGM, vydanými německy již několikrát. Vídeňský Zsolnay musel také předčasně ukončit řadu jednotlivých knih autorů „českých vesnic“, jak nazýval německé spisovatele narozené v Čechách. A jak vypadá vydávání bohemik ve sjednoceném Německu? Bývalí východní ještě trochu pokračují, vyjde zde znovu Čapkův Krakatit, neváhali vydat dokonce Durychovo Requiem. Již delší čas si nejlépe vede mnichovský Hanser. Po Kunderovi a Moníkové zahájil vydávání knih Ivana Klímy v nových překladech (prvním je román Láska a smetí). S knihou Nemilovaná Arnošta Lustiga sice mnichovský nakladatel ruského původu štěstí neudělal, jeho píli a zanícení pro jiné (Hamí- ček, Bittman) je nutné ocenit. Velký nakladatel Lucbterhand vydá nyní Modlitbu za Kateřinu Horowitzovou, vyšlou nedávno i v Praze. Z exilového Indexu byl znám román Zuzany Brabcové Daleko od stromu, který vyšel u Rowohlta v překladu L. Lustykové. Z příkladů je vidět, že český autor se může prosadit jen pomocí velkých nakladatelů. Ti malí připravili knihu Mlýn od Josefa Hiršala a Bohumily Krogerové, v Mnichově vyšel Vaculíkův projev v dvojjazyčném vydání Ach, Stifter. Po delší době vyjde další Ladislav Klíma v němčině „Postmortalien“ (dvakrát vyšlo německy Utrpení knížete Stemenhocha). A na jednu knihu již zemřelého autora Götze Fehra bych chtěl zvlášť upozornit. Byla dávno rozebrána a lidé se stále po ní ptali, nevychází každým dnem humorná kniha o češtině, zvycích, jídle apod. Nyní ji opět máme pod názvem „Femkurs in Böhmisch“ (Insel-Verlag). Mnohem více než v Čechách se drží tradice antologií. Nejnovější je „Die Prager Moderne“ s úvodem Milana Kundery, sdružující texty jednoho století - poetisty, surrealisty, skupinu 42 apod. Ve Vídni vyšly české a slovenské novely z let 1970-1990 pod názvem „Aus zwanzig Jahren Finsternis“, připravené Paulem Kruntoradem, Milanem Jungmannem a Josefem Bžochem. Obsahují Hrabala, Bělo- hradskou, Beneše, Kantůrkovou, Klímu, Pecku, Škvoreckého, Tatarku, Vaculíka, Vejvodu aj. Kruntorad vydal i jako „Taschenbuch“ u Luchterhanda další sbírku s názvem „Tschechoslowakei. Geschichten aus der Geschichte“, texty z let 1918-1989. Je zde TGM, Čapek, Weiner (od něho vyjde samostatně Der Bader), Poláček, Olbracht, Neff, Lustig, Mňačko, Uhde, Kundera, Havel aj. Václav Hora „SKRYTÁ TVÁŘ ČESKÉ LITERATURY“ V roce 1987 vydalo knihu „Skrytá tvář české literatury“ZáeňJta Rotrekla nakladatelství „68 Publishers“ v Torontu a brzy se ukázalo, že právě tento typ publikace až dosud chyběl jak zájemcům doma tak i v exilu. Jsou samozřejmě literární historikové a kritici, kterým se zdá, že zabývat se životopisy autorů nepatří v dnešní době k zaměstnání, kterým by se odborník na literaturu měl věnovat. Nevadí, ať se jim to i nadále zdá. V Brně v nej temnější noci neostalinistické tzv. normalizace nebylo snadné vyděděnci literárního a veřejného života vůbec, Rotreklo- vi, získat životopisné údaje o umlčovaných či zatajovaných českých autorech dvacátého století. S údivem zjišňijeme, že se mu to přesto dokonale podařilo. Osmadvacet autorů je teď představeno ve snadno dostupné knížce, která poskytuje desetitisícům zájemců o českou literaturu naší doby neuvěřitelné množství informací. Kde jinde se můžeme dovědět, že bibliografie děl O. Bablera je obsažena v dosud nevydaných pracích J. Kovalčuka, B. Lifky a B. Smejkala (s. 15)? A že o mladého Ivana Blatného se jednu dobu starala matka Josefa Kainara (sí 19)? František Halas by zřejmě nikdy nepoznal „svůj“ Kunštát, kdyby ho do něj nezavedl Klement Bochořák (s. 25). Jan Čep nesl v roce 1937 na hostivařském hřbitově rakev s tělem F. X. Šaldy ke hrobu - společně s F. Halasem a J. Seifertem (s. 35). Sotva někdo ví, že svatebními svědky Zdeňka Kalisty ve Svatováclavské kapli byli básník Karel Toman a historik Josef Pekař (s. 65). Kněz a spisovatel Dominik Pecka působil v Jihlavě v roce 1945 v ROH - a stal se tam dokonce místopředsedou této organizace (s. 105). Někdejší komunistický novinář a funkcionář Zdeněk Řezníček je spolupracovníkem známého katolického vydavatele Josefa Floriana ještě dřív, než se stai konvertitou (s. 127). Známý katolický autor Timo- teus Vodička byl až do začátku univerzitního studia českobratrský evangelík (s. 141). A kdo by se domníval, že Halas je ryze slovanské jméno, doví se (s. 164), že v rodě F. Halase se udržovala tradice o původu z Maďarska a příjmení se vyslovovalo dlouze - Halás (což je z maďarského halász - rybář). A asi nevíte, že spisovatel Jan Trefulka byl na brněnském gymnáziu spolužákem Milana Kundery (s. 201). Rotreklova kniha je napínavé čtení, které vypovídá o české literatuře našich dní víc než celá knihovna lehce nahozených esejů. Začtěte se do ní - a dojdete k závěru, že by Rotrekl v této záslužné činnosti měl pokračovat. Další desítky autorů čekají na podobnou důkladnou a vtipně napsanou knížku. (Vydal „Blok“, Brno 1991.) Antonín Měšthn PRODEJ ČASOPISU POLYGONreportér V ČESKOSLOVENSKU Dik dvěma větším a mnoha menším sponsorům můžeme prodávat omezený počet našeho časopisu v Československu za koruny. Je k dostání na následujících místech. Kancelář ODS, V olšinách 80,100 00 Praha 10 Strašnice, © 781 30 85 Prodejna knih „Vyšehrad“, Karlovo nám. 5,120 00 Praha 2 Lidová demokracie Bmo-Petrov, Běhounská 22-24,657 28 Brno Cena: 10 Kčs v prodejně, 12 Kčs pň zásilce poštou. 30 POLYGON 1/92 [pageend30]WaMNlV für Versicherungs-, Finanz- und Unternehmensberatung sowie Immobilienhandel und V ■ Čtyř- a vícenásobné zvětšení kapitálu ■ Neutrální expertizy ■ Porady, týkající se pojištění, financí, podnikání, koupě a prodeje nemovitostí ■ Budete dědit ve Švýcarsku, v Německu, v Československu ? Pozor na §§§ / ■ Jak vysoký bude Váš důchod? ■ Jak dlouho budete pobírat svou výplatu v případě nemoci nebo úrazu ? ■ Zajímáte se o koupi akcií, obligací apod. ? ■ Znáte výhody »třetího sloupce jistoty« ? Chtěli byste vědět, co je bezpodmínečně nutné a co méně nutné v otázkách pojišťování se ? Vyřizujeme náhrady škod z pojišťoven ve Švýcarsku, Německu, Československu ■ Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stoji k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištěni (ČSFR a Evropa), rehabilitaci majetku. Mámě zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 93252 03 DIVADÉLKO BI 8103 UNTERENGST RINGEN Protože program divadélka »II Vagabondo« je na březen a duben velmi bohatý, rozesíláme jej na separátních letácích. Informace na telefonech: 01 - 980 21 73 (David), 01 - 937 34 95 (Kučera) ÚŘEDNÍ PŘEKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 955273 POLYGON 1/92 31 [pageend31]Český zahraniční časopis Zeitschrift in tschechischer Sprache VYDA VATEL / HERAUSGEBER: Nakladatelství POLYGON, Zürich POLYGON-Verlag, Zürich Vychází 8x ročně / Erscheint 8x im Jahr ASSOCIATION OLGA HAVEL SUISSE vydala 12 motivů PRAHY na pozdravných kartách formátu A5 s obálkou. Výtěžek je určen pro tělesně postižené v ČSFR. Byly vydány 2 série po 6 kusech á sfr. 15.-. Objednávky zasílejte na adresu: ASSOCIATION OLGA HAVEL, BRANCHE HELVETIQUE Valmont 20, CH-1010 LAUSANNE Telefon 021/731 3072 nebo 653 1439 REDAKCE: Jaroslav Lambert, tel. +41-1-372 0930 (CH) Rudolf Ströbinger, tel. +49-4931-7525 (D) Milena Wahlenová, tel. +41-1-272 1560 (CH) STÁLÍ SPOLUPRACOVNÍCI: dopisovatelé: Jan Beneš, USA Jaroslav Bohanes, Československo Adolf F. J. Karlovský, Švýcarsko Josef Koláček, Vatikán Helena Kosková, Švédsko Robert F. Lamberg, Argentina Jindřich Lion, Rakousko Antonín Měšťan, Německo Dušan Novák, Československo Vlastimil Radkovický, Německo Jindřich Stikarovský, Jižní Afrika Pavel Stiller, Německo Ota Ulč, USA Vladimír Valenta, Kanada Arnošt Wagner, Kanada Otakar Zoufalý, Německo Alexej Žák, Švýcarsko výtvarníci: Milan Cimburek, Švýcarsko Jan Kristofori, Norsko / Švýcarsko VYDAVATELSTVÍ A ADMINISTRACE: Ludvík Friede tel. +41-1-432 1768, fax +41-1-433 0620 Administratorka pro Austrálii a Nový Zéland: Mrs Marcela Cech, 65 Kiama Av., Yeppoon 4703 QLD, AUS - tel. 079-397 624 ADRESA (pro redakci, vydavatelství i administraci): POLYGON, Postfach 1737, CH-8048 Zürich 48 ROČNÍ PŘEDPLATNÉ: Evropa: sfr.48.-; zámoří (let.) sfr.54- (Jednotlivé číslo: sfr. 6.- + porto) TISK: Milan Cimburek, Badenerstr. 698, 8048 Zürich tel. +41-1-431 6878 Printed in Switzerland ****** Přetisk článků a kreseb je dovolen bez předchozího svolení vydavatele, ale pouze s poznámkou: „Převzato z časopisu POLYGON reportér, Curych“. FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGARDSGATAN 2 411 08 GOTEBORG Telefon 031 / 130129 Majitelka: Jana Šrámová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velikou slunnou terasu. — Místnosti pro asi 20 osob pro soukromá setkání. Máte-li čtyřnohého přítele, může přijít s Vámi. 8500 NÜRNBERG 40 Comeniusstr. 8 Telefon 0911/44 84 48 (přímo proti jižnímu východu hlavního nádraží) POLYGON reportér [pageend32]