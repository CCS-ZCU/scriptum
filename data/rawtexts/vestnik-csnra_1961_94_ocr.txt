V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 94 Listopad 1961 Spojené státy obvinily Sovětský svaz ze zotročení milionů lidí pod systémem kolonialismu. Adlai Stevenson předložil dne 28. listopadu ostré memorandum své vlády Valnému shromáždění, v němž Spojené státy prohlašují: “Protože svět nemůže dlouho zůstat půl otrockým a půl svobodným, Spojené státy očekávají, že Spojené národy soustředí svou pozornost tak pozorně na kolonialismus Sovětského svazu, jak to činí v případě Portugalska nebo kterékoli jiné země. Dojde-li Sovětský svaz k přesvědčení, že může vnucovat dvojí standard ve světě v naprosté imunitě, pak žádná země na světě nebude bezpečna.” Koloniální systém sovětský byl označen jedním z nejkrutějších a bezohlednějších, jaký kdy byl vynalezen a vyjmenovány byly státy, kdysi svobodné, nyní pohlcené Sovětským svazem, státy baltické, balkánské, Polsko, Maďarsko a ovšem Československo. Je to po druhé v krátké době, co Spojené státy obviňují Sověty na světovém fóru z kolonialismu za železnou oponou. Poprvé sám president Spojených států ve Valném shromáždění označil stav za železnou oponou za kolonialism nejhoršího ražení. Konečně jsme byli oslyšeni! Opakujeme, co již bylo psáno v minulém čísle Věstníku, z proslovu br. Dr. Františka Schwarzenberga, který navazuje na činnost a cíl Československé národní rady americké, na naše telegramy do Bílého domu, memoranda presidentovi, dopisy kongresu atd.: “Po léta jsme si přáli, aby Amerika veřejně odsoudila dnešní status quo v našich zemích. A nyní jsme se dočkali toho, protože jsme o to výslovně žádali, že president Spojených států na nej- vyšším fóru světa, označil stav za železnou oponou za kolonialism nejhoršího ražení. Můžeme a musíme dosáhnout i svého dalšího cíle — aby osvobození Československa bylo prohlášeno za jeden z cílů americké zahraniční politiky.” V komunistické velkoříši se objevila nová velká trhlina. Na nejvyšších místech v Moskvě řádí spor mezi zbývajícími členy gardy velkého Stalina a Chruščovem, který vystěhováním Stalina z pantheonu nesmrtelných pokračuje v jeho degradaci. Obviňuje Stalina z vraždění, nejbrutálnější vlády, tedy z hříchů, které velmi ochotně ještě nedávno za něho vykonával. Před několika málo lety plakal u jeho rakve a teď na 22. sjezdu komunistické strany, prohlašuje ho za zločince. Nařkl ho sice z těchto hříchů již na předminulém sjezdu strany, ale bylo to za zavřenými dveřmi. Teď přestěhováním jeho tělesných pozůstatků z hrobu na velkém náměstí za vrata, dává Chruščov na vědomí obyvatelstvu Sovětského svazu, svým satelitům, i celému světu, že musí být konec kultu. To znamená, že komunisté, kteří by se ještě teď odvážili držet se padlého hrdiny, budou považováni za kacíře. Až dosud jim bylo úchylkářství odpouštěno, ale teď již nesmí nikdo oponovat rozhodnutí z Moskvy. Zaživa mu ještě nohy lízali, města po něm pojmenovali, dějiny přepisovali, aby se mu zavděčili, miliony lidí ochotně pomáhali mu zotročovat, pronásledovat, věznit a navždy umlčovat, teď musí však uposlechnout nový rozkaz z Moskvy a udělat nadiktovaný kotrmelec. Před tímto úkolem stojí teď pražský režim: z posvátného ochránce země se musí stát zločinec. Není to pro Novotného snadné, poněvadž v Československu, kde odpor ke komunismu je stále zarytější, každé uvolnění komunistické morálky je nebezpečné. Musí se vládnout železnou rukou. Jen demokracie připouští chyby, ale diktatury? Jak oznámit lidu co se stalo ? I když lid nesmí nahlas mluvit, přece jenom nevyslovená otázka zní pronikavě celou zemí: Proč vybudoval komunistický režim, za velkého nákladu a uctívání Stalinovi největší pomník, když dnes nám říkáte, že byl zvrhlým zločincem? Teď stojí v Praze obrovská, ohavná postava, nenáviděná a zesměšňovaná obyvatelstvem. Co s ní? DŮLEŽITÉ PROHLÁŠENÍ VE SPOJENÝCH NÁRODECH. M O D L Y P A D A J Í. [pageend1]VĚSTNÍK LISTOPAD 1961 Orgán Československé národní rady americké Vychází měsíčně (s výjimkou dvojčísla v červenci-srpnu). Predplatné $2.00 ročné. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNIK NOVEMBER 1961 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. Co vtipů koluje Prahou! Anekdoty se rojí po celé zemi a nedočkaví občané škodolibě pozorují rozpaky komunistů. Oh, být tak jen jeden den v Praze, naslouchat tajným proudům a ptát se s ostatními: “Tak kdy poletí do luftu?” S kamením falešné modly poletí i nános lží nakupených od r. 1948. Se Stalinem musí být degradováni jeho mrtví věrní, živí se budou zachraňovat, jak se dá. Zaplatí to posmrtně Gottwald, nástupce presidenta Beneše, jenž hrál důležitou úlohu ve zradě národa a zaprodání Moskvě. Nevzkřísí to ovšem mrtvé odpůrce v komunistické straně samotné, oběti velké stalinovské čistky ve vlastních řadách, v které padli generální tajemník Slánský a mnoho jiných, mezi nimi Clementis, jehož hříchem bylo, že nesouhlasil s paktem Stalina s Hitlerem. S padající modlou má československý režim velké starosti a právě proto to může znamenat pro československý lid další utužení nadvlády a pronásledování, alespoň v prvním kole. Komunisté ví, že všechny modly mají hliněné nohy a že jejich vlastní stojí v bahně. Na každého z nich dojde! STŘEDOVĚK A THEORIE RELATIVITY. Trochu sensační titulek tohoto článku by mohl vzbudit dojem, že nějakým více méně duchaplným způsobem budeme hledět prokázat, že už před objevením Ameriky evropští učenci znali theorii relativity. Budiž tedy nejprve poznamenáno, že nic podobného napsáno nebude a snad ani býti nemůže. Potřebovalo to tehdy ještě dobrých 400 let, než ji mohl náš současník Albert Einstein stvořit a bude trvat další dlouhý čas, než se jeho theorie i pro nás stane běžným a naprosto srozumitelným pojmem. Přes to však nelze popřít, že mezi středověkem i starověkem a právě začínajícím věkem atomickým vztahy jsou, ba dokonce vztahy hluboké už proto, že nynější stav vědy, se vším co k ní náleží, jo výsledkem tisíciletého souvislého lidského snažení, úspěchem, o nějž se zasluhovaly nespočetné generace známých i dávno zapomenutých vědců nejrůznějších plemen a národů. A dnešní věda má proto také plné právo hlásit se ke kterémukoliv období tohoto slavného usilování, neboť stále běží o tutéž vývojovou linii, ať již její představitelé byli oděni v antickou tógu či středověký mistrovský talár. Proto také naši mistři, doktoři a vůbec představitelé vědy v celém západním světě oblékají při slavnostních příležitostech svůj starožitný akademický šat a proto se i všechna vrcholná místa vědeckého snažení po celém světě cítí spřízněna, usilujíce o vzájemnou spolupráci. Patří to k právům učenců a povinnostem vědeckého světa. Věda vždy byla a navždy zůstane nadnárodní. Jsou s tím v souhlasu i staré latinské pergameny, jimiž si středověké evropské university sdělovaly výsledky svého badání a v tomtéž duchu jsou psány i tehdejší listy a glejty, jež byly universitami vydávány profesorům a učencům, kteří odcházeli na měsíce^ i leta trvající vědecké cesty. Tyto ctihodné dokumenty, zpravidla bohatě iluminované, mají dodnes svůj zvláštní půvab a krásu. Mimo to však jsou též svědectvím o nejvyšší úctě, kterou veřejnost již v dávných dobách k vědě chovala a o respektu k osobám, jež vědám zasvětily život. Není proto divu, že se i dnes moderní učené společnosti při slavnostních příležitostech k podobné formě písemného styku vrací a že středověká latina přichází ke cti všude tam, kde má být vyzvednut význam té či oné vědecké události. Bude Vás zajímat, že podobná listina vznikla na sklonku minulého roku i ve Spojených státech. Vydala ji naše Společnost pro vědy a umění (SVU). Je to průvodní list matematika Dr. Václava Hlavatého, dříve profeesora pražské Karlovy university, dnes profesora university ve státě Indiana, jenž, jsa pozván řadou universit, rozhodl se vykonat před2 VĚSTNÍK [pageend2]náškovou cestu kolem světa, aby mluvil o výsledcích své vědecké práce. A zde tedy, právě v tom jeho “glejtu” se — jistě nikoliv poprvé — alespoň vnějšně setkal středověk s posledními výboji matematické vědy a tím i s theorií relativity. Běží o listinu ručně švabachem psanou na silném papíře, kde na prvé straně ozdobené velkou iniciálkou je především latinský pozdrav všem, kteří ji budou čisti. Stojí tu doslovně: “Praeses et Notarius Generalis Artium et Scientiarum Societatis Czecho- slavicae Americae Lectori Salutem”. — Po tomto pozdravu následuje další latinský text, kde Společnost profesora Hlavatého představuje a doporučuje vlídnému přijetí. Prakticky to ovšem ani třeba nebylo, protože našeho vynikajícího matematika, amerického občana československého původu a Einsteinova pokračovatele, zná celý vědecký svět a o jeho díle ví více, než my všichni Češi i Slováci v Americe dohromady. — Leč starému ušlechtilému zvyku bylo touto listinou učiněno zadost, učenci ji s opravdovým porozuměním a obdivem přijali a university i jejich fakulty k ní také vesměs a samozřejmě připojovaly své znaky. Tak vznikla unikátní sbírka universitních pečetí, která dnes, spolu se zmíněnou průvodní listinou a — bohužel — velmi neúplnou sbírkou novinových výstřižků (prof. Hlavatý nedbá o světskou slávu), tvoří silný svazek, jenž bude co nevidět uložen k vzácným tiskům v archivu Bloomingtonské university. Měli jsme tu knihu v ruce. — Sama průvodní listina jo již poněkud zažloutlá, nikoliv ovšem stářím. ale spíše hnědým, žlutým či bělošským pigmentem ne asi vždy čerstvě umytých rukou čtoucích vědátorů, ale ze sedmdesáti připojených pečetí mnohé se stále ještě třpytí novým zlatém. Jsou to zejména pečeti universit amerického západu. — Pak jsou tu ovšem i pečeti staroslavných universit evropských a jejich erby, z nichž na nás dýchá historie. Je to na příklad pečeť university pařížské, jež byla založena roku 1215, erb pařížské Sorbonny a Akademie Věd, znaky slavných universit italských, belgických i britských a posléze pečeti předních universit a vědeckých společností asijských. Mnohé z nich jsou raženy zvláštní červenou barvou a písmem východních národů, jiné zlatém na modré kůži, na některých jsou zvláštní symboly a hesla. Nad nimi naše všeobecné vzdělání ovšem již selhává a bylo by třeba, aby buď sám profesor Hlavatý či některý znalec východních jazyků a kultury připsal vysvětlení. Z pořadí těchto pečetí můžeme vyčisti i průběh Hlavatého cesty. Vedla z Bloomingtonu na západ na university v Kalifornii, odtud na Hawaii a do Japonska, kde přednášel asi na patnácti různých vysokých školách, dále přes Hongkong do Indie (přibližně 20 universit), Afganistanu, Iránu a Isra- le a pak do Itálie, Francie, Belgie, Anglie a Irska. Bylo to sedm měsíců úspěchů a triumfů a profesor Hlavatý, ač nerad mluví o sobě, přece jen přiznal, že byl překvapen, jak známé jsou dnes i východním matematikům jeho spisy a kolik pozorných žáků má ve světě. Jsou mezi nimi i Rusové, kteří si jeho poslední knihu přeložili, aniž mu o tom ovšem řekli. Třetí část svazku tvoří novinové výstřižky, telegramy, pozvánky a texty některých projevů, jež se během cesty ocitly v aktovce pana profesora spíše náhodou, než záměrně. Odhaduje se, že to je sotva jedno procento z toho, co o něm bylo napsáno. — Na prvních stránkách jsou výstřižky ze. Spojených států s obrázkem prof. Hlavatého stojícího u tabule popsané nám nesrozumitelnými rovnicemi, ale angličtinu zde záhy vystřídávají texty v jazycích Dálného i Blízkého východu, o nichž zatím nemůžeme spolehlivě říci ani to, nejsou-li nalepeny hlavou dolů. Poslední stránky jsou však již zase anglické a francouzské a konečně i české a slovenské. To už jsou sloupce vystřižené z našeho amerického krajanského tisku, psané pod částečným vlivem pana profesora a proto stručné a skromné. Zde však se už nemluví jen o matematice, ale i o Československu, jehož osud — jistě ještě před matematikou — leží dru. Hlavatému nejvíce na srdci. V něm totiž máme nejen učence, který šíří slávu národa z něhož vyšel svým vědeckým dílem, ale zároveň věrného bojovníka za věc československé svobody a nadšeného národního buditele. — Pokud také víme Hlavatý při všech svých projevech nikdy nezapomíná zdůrazňovat svůj československý původ a posluchače seznamovat s dnešní situací své staré vlasti i úsilím o obnovení její samostatnosti. Cestou profesora Hlavatého bylo vykonáno dobré dílo. Škoda jen, že o ní stále víme tak málo. Čekali jsme, že po jeho návratu dostaneme do rukou knížku “S velkou násobilkou kolem světa”, (tak alespoň on, jenž je člověk veselý a společenský tuto cestu žertovně pojmenoval) ale nedočkali jsme se. Doufáme tedy, že nám poví více alespoň na prvém sjezdu Společnosti pro vědy a umění příštího dubna ve Washingtonu, D. C., který, jako předseda SVU bude řídit. — Se svazkem universitních pečetí i jeho latinským gleitem, který má být vystaven, se tam jistě znovu shledáme. ČEŠTINA NA CHICAGSKÉ UNIVERSITĚ. Dne 17. listopadu, ve výročí zavření Karlovy university v Praze, Masarykovy university v Brně a zahájení studentské persekuce nacisty, Československá národní rada americká svolala důležitou poradu krajanských organisací i jednotlivců se členy fakulty Chicagské university, s prof. Hugh Mc- Leanem a Dr. Edwardem Stankiewiczem, aby nám vysvětlili postup při organisování zabezpečení českého a slovenského oddělení v departmentu slovanských jazyků. Již tento semestr bylo zahájeno vyučování začátečníků češtiny, ale našim cílem je vyučování češtiny a slovenštiny pro pokročilé odborníkem, vyučování i literatury a dějin, a konečně v ě s t n ík • 3 [pageend3]zřízení české a slovenské stolice na universitě, kde před první světovou válkou působil prof. Tomáš Masaryk a po Mnichově československý president v exilu Dr. Edw. Beneš. Náš dávný sen se dá uskutečnit. Rozeslali jsme pozvánky a dopisy a všude naše zpráva byla přijata nadšeně. Na večírek ve “Staré Praze” se dostavili zástupci těchto organisací: Československé spolky v Americe ČSA, Čsl. ženská národní rada v exilu, Americká obec sokolská, Slovenský Sokol, Jednota českých dam a pánů, Společnost věd a umění, Bohemian Women’s Civic Club, Masarykův klub při Chicagské universitě a ovšem členové předsednictva ČSNRA. Účast přihlásily Ústředna moravských spolků i další organi- sace, které se jistě práce zúčastní. Přišli známí veřejní pracovníci, mezi nimi soudce Frank Bicek, prof. Julius Kuchyňka, právník George Bouček, John Vaněk a jiní a jiní. Z Chicagské university to byli Dr. Tomáš Říha a Dr. Josef Andrle, který dal popud k poradě a je naši spojkou s universitou. Při. šli dva graduate students slovanských řečí, Američané, kteří mimo ruštiny se učí česky. Ovšem při vyučování pokročilých studentů se nehledí na počet, spíše na úroveň vědecké práce, jsou to vlastně většinou budoucí profesoři a odborníci. Chicagská universita má pověst “research center”. Potěšila nás účast p. Joe Jahelky a sl. Jahelkové, která letos vyučuje češtinu na Sterling Morton West vyšší škole a přivedla 3 žáky, kteří slyšeli z úst povolaných profesorů o významu české literatury a dějin a přínosu českého a slovenského národa evropské kultuře. Je dobře, že vyslechli výklad prof. Mc- Leana a Dr. Stankiewicze a že se jim dostalo ujištění, že university uznávají češtinu a dají studentům při vstupu na universitu plný “kredit”. (Panovaly o tom dlouhá léta falešné názory na high schools.) Vyučování na Chicagské universitě pro pokročilé již ie zajištěno darem Matice vyššího vzdělání $4,000 ročně po dobu tří let. Večírku předsedala Vlasta Vrázová, která představila čestným hostům účastníky schůze. S velkým zájmem bylo vyslechnuto povzbuzení prof. McLeana, který zdůraznil, jak je důležité, aby právě v době temna v Československu bylo v Chicagu středisko svobodného u- čení nefalšovaných dějin českého a slovenského národa. Byl zvolen výbor, který bude později rozšířen o další organisace. Jeho hlavní povinností ie získávání finančních prostředků. Čestným předsedou bu- do Rev. Preston Bradley, předsedou James V. Krákora, tajemník ČSA; místopředsedou James Či- hák, vzdělavatel Americké obce sokolské; tajemníkem Dr. Jos. Andrle; pokladní pí. Josephine Drnco- vá, předsedkyně JČDaP. Do širšího výboru zvoleni: Adolph čierny, starosta župy Ľudevít Štúr Slovenského Sokola, Milada Ferjenčíková, předsedkyně Ženské rady, p. George Bouček, Emilie Welclová, tajemnice ČSNRA, a Vlasta Vrázová. Přirozeně vítá se spolupráce všech jednotlivců a organisací zajímajících se o tuto krásnou myšlenku. Ses. Ferjenčíková za Čsl. ženskou národní radu dala $250.00 a pí. Růžena Smetánková, vdova po prvním čs. konsulu v Chicagu, osobní check na $100.00. ČSNRA dala tedy iniciativu a zahájila první kroky, nyní předává širší krajanské veřejnosti tento důležitý úkol. Jo to záležitost nás všech. Začátek je velmi slibný, takže se těšíme na budoucí události. PODĚKOVÁNÍ BR. A. LEŠOVSKÉMU. Děkujeme br. A. Lešovskému z Los Angeles za zapůjčení štočku jeho původní vánoční kresby. Lístky byly tištěny v Chicagu a jsou ručně kolorovány několika členy ČSNRA. DEJTE KNÍŽKU K VÁNOCŮM. OBJEDNÁVÁM: □ Půlnoční pacient — Egon Hostovský. . . $2.50 □ Počítadlo—Petr Den............................... 2.00 □ Ve Vládách Druhé Republiky — Dr. Ladislav K. Feierabend...................... 2.50 Upozorňujeme zvlášť na brožuru velké důležitosti, o které psaly americké časopisy, This Week magazine, atd. Vyšlo nejdříve v anglickém překladu v Londýně, nyní v původním českém znění: □ Zneužití parlamentu k zničení demokracie — Jan Kozák.................. 1.00 (Návody komunistického odborníka, jak zmocnit se demokratické vlády.) PŘIKLÁDÁM OBNOS ............................. Zašlete na adresu: JMÉNO .................................................................................... ADRESA .................................................................................. Hot Springs, Arkansas. Výprava měla v každém ohledu úspěch, což účastníci nám denně potvrzují. Někteří se již hlásí na příští zájezd, “s vámi třeba na Mars”, jak píše pí. Petříková. Ubytování bylo prvotřídní, péče vedoucích ses. Welclové, Boženy Janoušové a br. Antona Smunta výborná, program prakticky zorgani- sovaný, takže každý den byl pestrý, i jízda zvláště krásnou horskou krajinou byla příjemná. Vrchol zájezdu byla oslava 28. října v prostorném sále Mayfair hotelu Majestic. Ze zprávy br. Antona Beneše z Detroit vyjímáme hlavní body: “Síň byla zcela zaplněna. V předsíni byla uspořádaná zajímavá výstavka výšivek, okrasných předmětů, literatury, obrazů. Některé věci přivezla vedoucí výpravy, jiné byly zapůjčeny p. a pí. Wondá- lovými a Ducháčovými. Velikou pozornost a pochvalu vyvolaly krásné kroje, český z kraje Králo- 4 • VĚSTNÍK [pageend4]ZE SLAVNOSTI 28. ŘÍJNA V HOT SPRINGS, ARK. Účastnice výpravy obdivují dva původní národní kroje. — Od leva do prava: pí. Emilie Welclová, výk. tajemnice ČSNRA a vedoucí výpravy, v starém královehradeckém kroji, pí. Marie Kyndlová, pí. Rose Pohajdová, pí. Vlasta Pálková, pí. Kristina Staňková a pí. Božena Janoušová, asistentka vedoucí výpravy, v kyjovském kroji. vého Hradce ses. Welclové, kyjovský ses. Boženy Janoušové a slovenský pí. Anny Pappové. Místní lázeňský časopis Hot Springs Sentinel věnoval oslavě celou stranu. Program byl zahájen ses. Janoušovou, načež ses. Welclová, která řídila program, představila starostu města Hot Springs p. Dana Wolfa a starostu města Berwynu p. Kříže. Starosta Hot Springs odevzdal starostovi Berwynu a ses. Welclové klíče k městu. Starosta Kříž, v anglickém i českém proslovu vyzdvihl velký význam 28. října, účast československé Ameriky na odboji, mluvil o úsilí komunistů proniknout do USA a o snaze vrátit svobodu a demokracii staré vlasti. Ve svém proslovu ses. Welclová vysvětlila něco z bohaté historie českého a slovenského národa, o Masarykově republice, o utrpení za nacistů a nyní za komunismu. Líčila chytrost režimu, který vymáhá dolary od nás, při tom nedovoluje balíčky příbuzným uvalením nemožného cla a vřele apelovala, abychom semkli řady ku svorné činnosti. Večírek byl obohacen zpěvy národních písní, které nacvičili účastníci výpravy za vedení sboru br. Albertem Svobodou. Ku konci byly hrány desky Pražských učitelů a hymna. Ač oslava byla narychlo připravena, měla řadu zajímavých dodatků a ač jsme stále slýchávali, že se v Hot Springs nedá nic společného podnikat, krajané přidali ruku k dílu a sami se těšili nejvíce z úspěchu oslavy. Tak na př. p. Jan Sýkora, majitel Holly Hill Court, daroval velkou zásobu vonné rozmaríny. České restaurace, Czechoslovak Villa, dále Little Bohemia Restaurant (majitelé br. a ses. Ducháčovi) darovaly koláčky. Byl to radostný večer pro domácí i hosty. Jeďte s námi za sluncem. Koncem února vyjede výprava ČSNRA na Floridu, aby se zúčastnila oslavy 7. března v Miami a cestou navštívila naši odbočku “James Hovorka” v St. Petersburgu. Tak jako při plánování zájezdu do Hot Springs, bude opět pamatováno na vaše pohodlí, zábavu, pěkné cestování i na vaši kapsu, aby to byla cesta co nejzajímavější za dané peníze. Zájezd není dosud propočítán, ale uvažujte již o tom dnes a darujte si “cestu na Floridu” k vánocům. Sledujte naše zprávy a přihlaste se co nejdříve. Z OBLASTÍ A ODBOČEK. 28. ŘÍJEN VE WASHINGTONU. Oslava čs. národního svátku 28. října byla význačným dnem čs. krajanské obce ve Washingtonu. Pořadateli těchto oslav jsou sdružené krajanské spolky a Rada svobodného Československa a tradičně je jejich první částí ceremonielní položení věnce u hrobu presidenta Woodrow Wilsona ve Washingtonské kathedrále a u pamětní desky T. G. Masaryka v Hotelu “2400”. U Wilsonova hrobu pronesl stručný projev Dr. Petr Zenkl. Večer 28. října se konal koncert Pěveckého sdružení “Dvořák”, současně též k oslavě slavného patrona sdružení, Antonína Dvořáka, jehož 120. výročí narození bylo po celý letošní rok hojně vzpomínáno uměleckými podniky. Prostorná “Pierce Hall” v All Souls Church se naplnila nadobyčej hojným posluchačstvem, v němž bylo i mnoho amerických hostů. Zvláště “Library of Congress” byla početně zastoupena. Jistě hojnost tak distingovaného poslucháčstva měla příznivý vliv na výkon pěvců, jenž byl nejzdařilejší, jaký náš sbor i sólisté kdy podali. Mnohá čísla obsáhlého pořadu byla opravdovým uměleckým překvapeVĚSTNÍK • 5 [pageend5]ním a jak pěvci, tak i nezmarný sbormistr Jan Klimeš si plně zasloužili pochvalu a potlesk, jichž se jim dostalo. Před pořadem proslovil slavnostní řeč o významu 28. října i k jubileu Ant. Dvořáka předseda washingtonské odbočky ČSNRA, Dr. Juraj Slávik. Chorálem “Svatý Václave” (jímž tradičně “Dvořák” zahajuje své vážné koncerty) otevřel sbormistr Jan Klimeš se svým sborem i sólisty pravou pokladnici klasických zpěvů Ant. Dvořáka a českých, moravských i slovenských národních písní. První část pořadu byla věnována skladbám Ant. Dvořáka. Dr. Karel Kaše krásným baritonem zapěl dvě “Biblické písně” a se znamenitým doprovodem sboru skvělou árii vodníka z “Rusalky”. — Tenorista Samko Krištofík výtečně podal árii prince z “Rusalky” a ženský sbor z Moravských dvojzpěvů píseň “Zajatá” a smíšený sbor půvabné “Žitné pole”. — K dokonalému úspěchu pěvců nemálo přispěl skvělý klavírní doprovod Dr. Františka Kaše. Druhou částí pořadu byly národní písně, které ve vybroušeném podání washingtonského sboru jsou pravými muzikálními klenoty. Obecenstvo a to zvláště i Američané, to také vděčně přijímalo a nekonečný potlesk byl radostnou odměnou sólistům, sboru i sbormistru. Přímo jedinečná byla čísla “Na popovském poli” a “Podlužácké písně”, které pro sbor upravil znamenitý znalec moravských písní, Dr. Jaroslav Němec, jenž i sám má v nich basové solo. Znamenitě se uplatnila solová čtveřice: Jarošová, Klimešová, Fusková a Dvorská. — Píseň “Na popovském poli” s doprovodem dvojích houslí (Jaroš a Dvorský) nádherně přednesla Anna Dvorská, ve které sbor má znamenitou sólistku (alt). — Bouřlivý potlesk po těchto dvou číslech nebral konce, až se sbormistru Klimešovi podařilo doslova “vytáhnout” úspěšného aranžéra “Podlužáckých písní” Dr. Němce, aby ho představil posluchačům. Velkolepý úspěch washingtonského sboru (i sólistů) není ovšem nezasloužený. Je to výsledek tvrdého zkoušení a stálého pilování, které stojí nemálo času a vytrvalé píle. Aby nám připravili takové krásné dvě hodiny poslechu, pracují a nacvičují zpěváci a sbormistr především, dlouhé týdny a měsíce. Po koncertě se konala přátelská beseda (s koláči a kávou), při které si návštěvníci se zpěváky sdělili své radostné dojmy a pochvalu. J. K. (Pěv. spolek “Dvořák” pozůstává ze členů odbočky washingtonské a je našim velkým kulturním přínosem. Pozn. redakce.) Se stejným programem byl koncert opakován v neděli 29. října odpoledne v sokolovně Baltimore, jako tamní oslava památného 28. října. — Úspěch koncertu byl znamenitý, neboť Baltimore má obzvlášť vděčné publikum, pro čs. koncerty. V den 11. listopadu budou washingtonští pěvci i se sólisty účinkovat v Pittsburghu jako závěr tamní oslavy čs. národního svátku i Dvořákova jubilea. ODB. “JAMES HOVORKA”, ST. PETERSBURG, FLA. Dne 3. a 17. prosince pořádá se pravidelný večírek v Letter Carriers Hall, 314 — 15th Ave. South, v St. Petersburgu. Neopomeňte si poznamenat tyto dny a dostavit se mezi naše krajany. Taj. br. Jahoda dále referuje o velké oslavě 28. října v Masaryktownu, které se zúčastnili členové odbočky se ses. Helenou Hovorkou, předsedkyní. Deník St. Petersburg Times píše, že oslavy 28. října se zúčastnilo na tisíc lidí. Hlavním řečníkem byl kongr. Syd Herlong, který mluvil o významu dne, o dlouhém boji národa za svobodu, o jeho dnešním utrpení a pravil: “Nezoufejte a neříkejte, že situace je beznadějná, poněvadž historie vám nedá za pravdu.” Dále byli přítomní státní senátor James Connor a několik dalších Američanů v zastoupení veřejných úřadů. Přivítal je starosta Masaryktownu, p. A. G. Mazourek. Mládež v krásných krojích zatančila ve třech kolonách českou besedu a 1 kolona starších slovenské národní tance. Bylo podáno na 800 obědů. Po oslavě bylo pokračováno v tanci. Plánujete-li cestu na Floridu, zastavte se “u našich” v St. Petersburgu. KRÁSNÉ OSLAVY V NEW YORKU. New York, N. Y. — Veľký počet našich krajanov sa zišiel v T. J. Sokolovni v New Yorku, aby si vzpomenul na 43. výročie založenia Československej Republiky. Oslava sa konala pod záštitou Východnej oblasti Československej národnej rady americkej a Československých legionárov, a to v nedeľu odpoľudnia. Slávnosť bola zahájená americkými a československými hymnami, ktoré zaspievala pani Lída Brodenová z Washingtonu, D. C. Ján Mlýnek, predseda Československých legionárov, mal uvítací pre- slov, v ktorom vzpomenul význam dňa a žiadal prítomných, aby pokračovali v boji za slobodu Československa. Naša mladá krajanka prečítala slavnú Washing- tonskú deklaráciu a ako aj odozvu na ňu vo forme básne. Andrej J. Valúšek, predseda Československej národnej rady, vyzdvihol zásluhy Československých legionárov v boji za slobodu a demokráciu a apeloval na prítomných, aby sme všetcia dobrovoľne pracovali za tie idoály, za ktoré oni boli ochotní dať svoje životy. Po ňom následoval spev pani Lídy Brodenovej. Táto si vybrala ľudové piesne z Čiech, Moravy a Slovenska ako aj klasické skladby. Jej spev krásne pôsobil a obecenstvo ju obdarilo potleskom. Vzpomenula, že brat Albert Kalabza, dobrý vlastenec, venoval 50 dolárov na úspech oslavy. Krásny a hlboko premyslený prejav urobil známy národovec, dobrý vlastenec, Rev. Dr. Andrej Balaška z Yonkers, N. Y. Tento zhodnotil význam citátu T. G. Masaryka “Ježiš a nie Cézar”. Jeho 6 • VĚSTNÍK [pageend6]reč bola prijatá s veľkým potleskom. Taktiež prehovoril Robert A. Low, ktorý zastupoval mayora mesta New Yorku. Low je jeho osobným asistentom a sa stáva členom mestského zastupiteľstva. Tento zhodnotil význam 28. oktobra a poukázal na to, čo Československá republika znamenala. Taktiež prečítal proklamáciu, ktorou mayor Robert F. Wagner prehlásil 28. oktobre Československým dňom v New Yorku. Potom bola prednesená recitácia Čsl. matkám k 28. oktobru. Pani Brodenová zakľúčila program spevom. Takto naši krajania oslávili tento tak významný národný sviatok a dokázali, že sú verní tradíciám T. G. Masaryka a žo neupustia od svojich snáh v boji o slobodu Československa. CHICAGSKÁ OBLAST. Holiday Folk Fair na Navy Pier v Chicagu končili jsme únavou z velké dřiny, ale i radostí z úspěchu. Po práci se sháněním, rozvážením, nakládáním, vykládáním zboží na obrovském výstavišti bloky dlouhém, měli jsme to zadostiučinění, že jsme stáli v neděli večer, dne 12. listopadu, “u snědeného krámu”. Naše jídelna byla stále nejpopulárnějším dostaveníčkem, kde šunka, taliánky, pravý žitný chléb a velký výběr chutného domácího pečiva lákaly obecenstvo. Máme co děkovat štědrosti našich sester za zásobení našeho stánku po celou sobotu a neděli závinem, koláčky, dorty a drobným cukrovím. Jedině obětavost velké skupiny spolupracujících v prodejně, v dodávce a tvorbě nám umožnila tak dobré výsledky. Ve stánku se zbožím byl sice zájem o ruční práce, ale žádní kupci. Za to byl odbyt na drobnosti “souvenirs” ponejvíce domácí výroby, malé dřevěné panenky, vánoční lístky, knížky cukrářských receptů atd. Prodávala se literatura, rozdával American Bulletin a Věstník atd. Nejlepší propagandou byla velká mapa Československa s patřičným nápisem: “Occupied by Hitler 1938-1945 and seized by the Communists in 1948,” zhotovena br. J. Jaklem, která nám dělala dobrou službu již na Československém dnu a hlavně na televisi. Kulturní stánek československého umění měla Československá ženská národní rada v exilu. Byly to překrásné výrobky lidového i moderního umění, staré i nové broušené české sklo, keramika z různých krajů Československa, od Domažľc až po Modrou na Slovensku, porculán, staré šátky, výšivky, krajky. Krásné kroje našich žen upoutaly pozornost návštěvníků, byly zastoupeny starý český kroj čáslavský, zajímavý a málo známý slovenský kroj z horského kraje, bohatý píšťanský, hra- dištský atd. Nezapomeňte navštívit tradiční vánoční bazár Ženské rady v neděli od 11 hod. dop. do 6 hod. večer dne 3. prosince, ve velké síni ČSA v Ciceru. Členky budou prodávat své neobyčeiné zboží, vánoční cukroví, marcipán, perníková srdíčka, vánoční okrasy, panenky a různé předměty v československé tradici. Bazár se stal dostaveníčkem krajanů a nových občanů. Sotva skončil bazár na Navy Pier, již se konají přípravy na ples v sobotu večer dne 13. ledna v síni Sokola Havlíček-Tyrš. Byl svolán pořádající výbor a v krátké době se budou rozesílat pozvánky a lístky sponsorům. Pravidelná schůze Oblastního výboru se koná vždy poslední středu v měsíci, předse-dá br. Břetislav Vaněk. Poslechněte si rozhlas chicagského oblastního výboru ČSNRA od 7 do 7:15 hod. každé úterý večer na hodince manželů Faltových. Minulý měsíc mluvila na našem programu: ses. Ferjenčíková k desátému výročí založení Ženské rady v Chicagu, br. Oskar Pejša a ses. Jaromíra Žáčková o významu 28. října a ses. Welclová o zájezdu do Hot Springs. Vyslechněte si zprávy o naši činnosti na stanici WEDC. KRAJANSKÝ VÝBOR V CLEVELANDU. “Československý Cleveland se znovu a hrdě přihlásil k tradici 28. října”, tak zněl nadpis článku na první straně “Nového Světa”. Česká národní síň byla zaplněna krajany. Předseda přípravného výboru br. Karel Zahradníček uvítal návštěvníky a připomněl význam dne. Koncertní kapela Sokola Tyrše za dirigování James Humla podala líbivý program. Sólisty byli pí. Emma Kubelíková, p. Ludvík Rychtera, za doprovodu na klavíru pí. Milady Hanzlíkové. Bylo to velice zdařilé vystoupení. Krúžek generála Štefánika uvedl sólistku Margaret Miho- kovou, která krásně zpívá slovenské lidové písně, a dále sourozence Anku, Růženku a Palka Sichových, velmi u nás oblíbených. Doprovázela je pí. Alice Tothová. Slavnostním anglickým řečníkem byl generál v záloze Frank C. Maňák a českou řečnicí pí. Jaromíra Žáčková, členka předsednictva ČSNRA v Chicagu, o které napsal br. Zahradníček: “Její proslov byl takový, jaký jsme již dlouho z jeviště Národní síně neslyšeli. Byla to řeč strhující. Také anglický proslov gen. Maňáka byl velice dobrý. Líbil se již proto, že řečník je z pionýrské české rodiny a že se zajímá o naše kulturní věci. Je bývalým předsedou Kulturní zahrady. Ze slavnosti byl odeslán telegram presidentu Kennedymu. V Clevelandu byla založena organisace “Council for Information on Communism”, která spojuje všechny složky porobených národů zde v Clevelandu. Něco podobného isme zde dlouho potřebovali.” K. Z. Ze San Franciska. Sokol San Francisko, kolem kterého se sdružuh krajané z celého zálivu, je členem ČSNRA a je si toho plně vědom, protože mimo své tělocvičné činnosti pracuje i na poli naši národně politické povinnosti v boji proti komunismu při každé příležiVĚSTNIK 7 [pageend7]tosti, která se naskytne. Nezapomenutelně bude zapsáno do jeho historie postavení pomníku T. G. Masarykovi v městském parku San Franciska. I letošní oslava 28. října by mohla býti příkladem mnohým sokolským jednotám v Americe. Cvičitelský sbor využije každé příležitosti a přijímá pozvání od amerických organisací, takže sokolská cvičení a národní tance jsou s úspěchem zařazovány do jejich programů. Poslední dvě vystoupení v organisacích cizonárodních skupin v San Francisku a v Oaklandu měla velký úspěch před tisíci diváků. Je nepopiratelné a může to sloužit ku cti některých nověpřijetých krajanů, že pomáhají udržet činnost této sokolské jednoty společně se staršími členy. Dalo by se ještě více vykonati, kdyby všichni pochopili nutnost naší národní práce a pomáhali zvoleným činovníkům v jejich těžké povinnosti. Většina členů Sokola zde pochopila, že národně politická činnost nemá nic společného s nějakým stranickým politikařením. Jiří Špánek. JAZYKOVÝ KOUTEK kule i koule kulička i koulička, kuličce i kouličce kulich, kuliší kulisa, kulisový kůlna i kolna kuloár, kuloárový kulový od koule, kůlový od kůl kultivace, kultivační, kultivátor kultura, kulturní kůň, koně, mn. č. rychlí koně běželi kuna, kuní Kunštát, kunštátský, kunštátští Kuomintang, kuomintangský kupa kupě kupodivu i ku podivu kupole i kopule kupón, kupónový, kupónek kupředu kupříkladu i ku přikladu i na příklad: zkratka: kupř. kur (pták) kůr, kůru (v kostele) kúra (léčení) kůra, kůry, kůře, kůrou i korou, kůry, kůr i kor, kůrám i korám, kůrách i korách, kůrami i kôrami kurát, kurátní, kuratela, kurativní, kurátor, kuratorium kuráž, kurážný Kurd, kurdský, kurští kurděje kurfiřt, kurfiřtský, kurfirtští kurie, kuriový kurikulum Kurily, Kurilské ostrovy kuriosita i kuriozita, kuriosní i kuriózní kůrka kurník kuropění kůrovec kurs, kursu, kursista, kursistka kursiva, kursivka i kurzíva a kurzívka kursovní kurt i court kurtoasie i kurtoazie kurýr, kurýrní, kurýrský kurzíva atd. viz kursiva kursorický i kurzorický kuře, kuřecí, kuřítko, kuří oko kůstka kustod, kustódka, kustodský, kustodští Kutná Hora, kutnohorský; Kutnohorský dekret kuvert kůzlátko i kozlátko, kůzle i kozle, kůzlečí i kozlečí kůže, 7. p. kůží i koží atd. kužel, mn. č. kužele i kužely, s kuželi i kužely, kuželka d ar y n a č in n o s t č s n r a. Joe Buršík, Chicago, Ill. ....................................................$ 3.00 Anthony Jedlička, San Diego, Calif .............................. 5.00 American Czechoslovak Ladies Club, Miami ............ 150.00 Rose Hastava, Island Park, L. L, N. Y........................ 3.40 Odb. Dr. Milada Horáková ČSNRA .— na “Milion 8 • VĚSTNÍK centů za svobodu” ...................................................... 55.00 Růža Stackhouse, N. Hollywood, Calif......................... 5.00 Staze Batka, Englewood, Calif...............................................5.00 Anežka Procházka, Goshen, N. Y................................... 2.00 J. Sladeček, Cicero, Illinois ....................................................3.00 John Studenka, Owosso, Mich................................................5.00 Mrs. Maru Prokop-Fried, Hollywood, Ill..................... 3.00 Joe Procházka, Summerdale, Ala.................................. 1.00 B. Baumann, Forest Hills, N. Y.................................... 4.00 S. Omelina, Chicago, Ill................................................. 5.00 Mrs. Anne K. Turnovec, Geddes, S. Dak..................... 7.50 Mrs. Žofie Hradecký, El Campo, Texas ..................... 1.00 Mr. & Mrs. Joe Malý, Moulton, Texas ....................... 5.00 Kateřina Hrachovská, Niles, Ill.................................... 5.00 Michael Stančík, Chicago, Ill.......................................... 5.00 F. Cernohouz, Cicero, k uct. pam. otce James Cernohouz ..................................................................... 5.00 Mrs. Marie Novák, Cicero, Ill., k uct. pam. p. Ant. Nováka ................................................................... 2.00 Dr. Sigismnud-Zawadowski, Beyrouth, Libanon, sbírka milion centů .............................................................2.00 W. M. Knourek, River Forest, Ill................................ 4.00 Evelyn Zacharias, Long Island City, N. Y.................. 2.00 V. G. Němec, Brookfield, Ill.......................................... 3.00 Mrs. Agnes Zadražil, Los Angeles, Calif., k uct. pam. Cl. Klamicer ..............................................................2.50 Joe Procházka, Summerdale, Ala................................. 1.00 Václav Pultar, Richmond, Texas ............................................4.00 Louis Markvart, Berwyn, Ill., k uct. pam. manželky pi. Jessie Markvart .................................................... 10.00 F. Voženílek, Cicero, Ill..........................................................3.75 Mrs. Růžena Malý, Garber, Okla., k uct. pam. manžela Pavla Malého .............................................. 5.00 Philip H. Shaaf, Shaker Heights, Ohio ..................... 10.00 J. Cheniček, Chicago, Ill................................................. 2.00 Mrs. M. K., Chicago, Ill............................................... 10.00 F. Cernohouz, Cicero, Ill., k uct. pam. pi. Žofie Ryšavé v Československu .......................................... 2.00 Mrs. Emma Mařík. Mr. a Mrs. Charles A. Smith, Mr. a Mrs. John A. Mařík, k uct. pam. zesnulého p. Petra Rabštejnka, Oklahoma City, Okla................... 10.00 Mr. a Mrs. James Kalivoda, Oklahoma City, Okla., k uct. pam. p. Petra Rabštejnka ............................. 5.00 Mr. Joseph O. Hanus, Miami, Fla., k uct. pam. sestry pí. Terezie Mrkvičkové .......................................................5.00 Mr. Paul Dayton, New York, N. Y.................................15.00 Mrs. Marie Hlinka, Lake Villa, Ill...........................................5.00 K uctění památky Václava Špirocha, člena odb. “Česká Kalifornie”. Mrs. Julie Špiroch, Chicago, Ill., k uct. pam. manžela p. Václava Špirocha .........................................................25.00 Mr. a Mrs. Jos. Brodecký, Chicaog, Ill........................ 5.00 Mr. Frank Kubina, Riverside, Ill.................................. 1.00 Mr. Frank Valvoda, Chicago, Ill.................................... 5.00 Mrs. Marie Veselý s rodinou, Chicago, Ill................... 10.00 Karel Glaser, Chicago, Ill............................................... 2.00 K uctění památky br. Kovaříka, čestného předsedy Oblasti v Detroit. Fr. Šimůnek ..................................................................... 3.00 Josef Malý ...................................................................... 5.00 Sw. a Zd. Chrástkovi ................................................... 5.00 K uctění památky pí. Vlasty Vrázové. Vlasta Paclík s rod. Jerry Páv .................................... 5.00 Anton a Stella Vlčkovi .................................................. 5.00 Vincent a Kristina Plevovi .......................................... 5.00 Frank a Anna Millerovi ................................................ ... 5.00 Josef a Pavla Janečkovi ................................................ ...5.00 Ludmila Kosová ............................................................. ... 5 00 Dr. Richard a Maru Friedovi ...................................... ...5.00 Rose Schultzová ............................................................. ... 5 00 Přítelkyně ........................................................................ ...5.00 [pageend8]Marie Vitek, Cedar Rapids, Iowa................................. 10.00 Peter a Marie Hanke .................................................... 2.00 Václav Kubíček ............................................................... 1.00 Josephine Hajnová .......................................................... 1.00 Paní Hromádková ........................................................... 1.00 Libuše Hrazdilová, Washington, D. C.......................... 25.00 Anthony Juliš, San Carlos, Calif................................... 25.00 Dr. Joz. a Irena Lettrichovi, Washington, D. C.....................20.00 SBĚRACÍ AKCE PRO FOND SVOBODY. Sběrací listina čís. 132 — Emma Smeadová, 3353 Mills Ave., La Crescenta, Calif. — Rose Kříha, $25.00. Alois Jelínek, $5.00. Po $1.00: ses. Karásková, Karel Pele, Emma Smead, Ladislav Erban, Anna Kubačová, Frank Teplý. Celkem $36.00. Sběrací listina čís. 134—Masarykovo Sdružení v Los Angeles. — Mrs. F. Pekárek, $5.00. F. H. Cykydal, $3.00. Po $2.00: Miroslav Stříbrný a Joseph Jana. Po $1.00: Adolf Le- šovský a Frank Teplý. Mrs. V. Hanush, 50c. Celkem $14.50. Sběrací listina čís. 138—Masarykovo Sdružení v Los Angeles. — Renata E. Brase, $5.00. Stazie Batka, $3.00. Po $2.00: Berta Kučera a Helena Rohr. Po $1.00: Edward Batka a Anton Kratochvíl. Celkem $14.00. Na sběrací listině odevzdali manž. Čechovi z Owosso, Michigan. — Po $5.00: manž. Oldřich Čech, John Studenka. Řád Owosso č. 242 ZČBJ., Joe Sovis, Frank Černý, Antonín Čech, Tom Bradley, Lada Heinz, Joe Hájek, Dominik Mina- řík, Frank W. Haynock. Po $3.00: manž. Frank Gazda, Edward W. Sedláček, M. J. Martinka, pí. M. Černý. Po $2.00: Jerry Soupal, Joe Miros, Frank Petrů, Frank Wondal, Louis Březina, Frank Vykydal, John Chmelař, Anna Kopáček, Václav Tibutin, Frank Tibutin, George a Alice Zelenka, John Valušek, Frank Sovis, Joe Houska, Joe Červený, Henry Staša. Frank Tomčala, $1.00. Celkem $100.00. Na sběrací listině p. James Rozsypal z Flint, Mich. odevzdal: Po $5.00 od manželů Edward J. Rozsypal a Joseph Kolder. Po $3.00 od manž. James Rozsypal, Frank Sukany, Joseph Formánek. Po $2.00 od manž. James Bejček, Anthony Simčik. John Vávra a August Balun. Celkem $27.00. Ich Bin Gesund. . . Neběží v těchto řádcích o boj s komunismem, jeho metody a chance, jde o něco mnohem skromnějšího — o lidské vztahy k těm, které jsme tam zanechali a o jejich vztahy k nám. Třináct let iso- lace nic neubralo z naší lásky k starým rodičům, sourozencům a dětem a kdybychom jim mohli psát jak bychom rádi a oni stejně odpovídat, byly by mnohé z těch dopisů často na úrovni nejkrásnější poesie. — Co si však navzájem píšeme? — Že dosud ještě žijeme, že se nám daří dobře, že na ně vzpomínáme a nanejvýš, -— že přes všechnu nepřízeň doby stále ještě věříme v návrat nebo aspoň v shledání. To je asi tak vše, co si, s ohledem na ně, můžeme dovolit. — A oni ? — Mohou si troufat ještě méně. Ve skutečnosti se některé ty dopisy již ani příliš neliší od těch, jež nám psávali naši drazí z nacistických koncentráků. Byla to jediná gestapem dovolená věta: “Ich bin gesund und es geht mir gut”. (Jsem zdráv a vede se mi dobře.) To je ovšem v šestnáctém roce po válce a “osvobození” zatraceně málo. Díváme se ze svých nových domovů pod naše staré rodné střechy asi tak, jako hvězdáři na měsíc. Co vidíme, jsou jen hrubé obrysy nějaké — často nesrozumitelné skutečnosti. Nejen tedy, že našim rodinám vzali co se vzít dalo, ale nařídili jim i hluboké a stálé mlčení. — Ty hmotné ztráty, ty tam asi už nikoho dávno nemrzí. Krádež je celkem všední věc a ti co přišli k moci nic jiného než krást zprvu ani neuměli; ale vzít člověku i ten poslední kousek svobody ve styku s jeho rodinou a přáteli, to je zvrhlost. Proto radíme, vyškrtněte ze svého slovníku, soudruzi, slovo lidskost vůbec. Třeba jste tisíckrát popřeli existenci komunistických koncentračních táborů a začali mlčet o politických procesech, nebude Vám uvěřeno, pokud budete držet ruku na ústech svých poddaných a bát se toho co by ve svých soukromých dopisech byly schopny napsat staré babičky a nezletilé děti. Vaše censurní praxe je jen odleskem zlého svědomí a strachu. A již ten váš strach nás přesvědčuje, že to nevyhrajete. I kdybyste všechnu svou elektřinu spotřebovali na rušení zahraničních vysílaček a všechno železo proměnili v ostnatý drát, svoboda opět vstoupí v zemi Masarykovu a bude mocnější a pevnější než kdykoliv před tím. DP. OD SKROMNÝCH POČÁTKŮ K VŮDCOVSTVÍ VE SVÉM OBORU. Před více než sto lety shomáždila se skupina českých lidí v Mottlově hospodě v St. Louisu, Missouri, aby uvažovali o založení spolku, ve kterém by pomáhali jeden druhému v dobách potřeby. Rozhodli se založiti spolek, který by poskytoval finanční pomoc vdovám a sirotkům po zemřelých členech. Tak byla ustavena Jednota Č.S.A. dne 4. března 1854 a brzy začala uváděti v život ideály vzájemné pomoci. Oni dávní pionýři Č.S.A. byli vedeni týmž duchem, který najdeme u hrdinů naší historie. Jejich moudrost ve výběru zásad při založení naší organisace a jejich naprostá shoda, pokud šlo o cíl, se plně osvědčily, jak patrno z vývoje naší Jednoty. Pod pevným a důvěry hodným vedením rostla Č.S.A. nejen hmotně, ale také duchově. Od samého jejího založení byly humanitní ideály jejím cílem. Když bude napsána jednou historie bratrského pojištění, pak zajisté musí býti v ní připsán velký kredit v pionýrství naší Č.S.A. a jejím vůdcům. Pionýrství toto umožnilo bratrskému pojišťování prokazovat větší služby veřejnosti. Naše organisaco se nikdy nezastavila ve svém vzrůstu, neboť jest protkána rozhodností, jest silná talenty a plným uvědoměním si svých povinností. V očích oboru pojišťovacího je to zajisté cenný příspěvek. JEDNOTA ČESKOSLOVENSKÉ SPOLKY V AMERICE 2138 So. 61st Court, Cicero 50, Illinois VĚSTNÍK 9 [pageend9]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association by! založen r. 1907. CHARLES T. SALAK, předseda (Advertisement) XI. PLES Chicagské Oblasti ČSNRA V SOBOTU VEČER, DNE 13. LEDNA 1962 v sále SOKOLOVNY HAVLÍČEK-TYRŠ, Lawndale Ave. a 26. ul., Chicago, III. RENTAL OF CZECH AND SLOVAK FILMS CZECHOSLOVAK NATIONAL COUNCIL 4125 West 26th Street Chicago 23, Illinois Půjčujeme české a slovenské filmy (nekomunistické) Celovečerní — zvukové — 16mm. Zapůjčení filmu — $25.00. Krásné představení pro odbočku, spolky: “Zlaté ptáče” “Záhada modrého pokoje” “Z českých mlýnů” “Pantáta Bezoušek” “Súmrak nad Detvou” (slovenský) DÁLE MÁME KRÁTKÉ CESTOPISNÉ FILMY (shorts) 16mm. Zapůjčení jednoho krátkého filmu — $3.00. “Západočeské lázně”, “Pražský hrad”, “Přístav v srdci Evropy”, “Zlín”, “Věčná píseň” (slovenský). — POSÍLÁME POŠTOU — V Ě S T N Í K 4125 West 26th Street Chicago 23, Illinois SECOND CLASS POSTAGE PAID at Chicago, Illinois EXCURSION TO FLORIDA Join us in February - March 1962 (See page 5) [pageend10]