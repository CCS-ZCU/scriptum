Kvart únor 1994 SOKOLSKÝ LIST T.J. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 Ncbazt lúuý, buzkt ^t, pzjcL ei x námi cuzoaiatí Qt Pczze bude zn&M Skt, tu celý, säet. Pozvánka Strahov dříve a dnes Programy XII. sletu na XII. všesokolský slet Co je slet? » Přehlídka dvanácti pohybových skladeb pro tisíce cvičenců. » Setkáni generaci na ploše největšího stadionu - nejmladším cvičencům bude méně než I0, nejstarším více než 70 let. • Spojení české tradice a současných trendů při tvorbě hudebně pohybových tělovýchovných skladeb. * Příležitost pro všechny, kteří se v České republice zajímají o tuto specifickou formu gymnastických cvičení bez ohledu na spolkovou příslušnost. » Setkání sokolů ze všech koutů světa. * Unikátní strahovský areál byi během 48 let vybudován z podnětu ČOS s přispěním práce i prostředků sokolů, státu, magistrátu Prahy a čs. tělovýchovy. * Od roku -1926 se na největší ploše stadionu na světě o rozměrech 310 x 202 metrů (zhruba 6 fotbalových hřišť) vystřídalo na více než 15 000 značkách několik desítek milionů cvičenců. * Pro XII. slet se počítá s úpravami plochy (v níž bude zabudováno 72 zemních reproduktorů) se síti zhruba 10 000 značek pro cvičence. Pro diváky bude připraveno 40 000 sedadel na západní, východní a jižní tribuně. Severní tribuna bude pro cvičence, cvičitele, doprovod a další, kteří si zakoupí účastnický odznak. Pro zdravotně postižené diváky bude upraven zvláštní sektor severní tribuny. * V areálu budou další příležitosti k zábavě i nákupům po celou dobu sletových dnů. * K dopravě na stadion lze využít metro (výstup trasa A stanice Hradčanská), tramvaji (č. 8, 22), autobusů (č. 176, 217), * Jízdné pro všechny dopravní prostředky: jednorázové 4 Kč denní 35 Kč dvoudenní 50 Kč třídenní 65 Kč pětidenní 200 Kč. * 1.7.-pálek: sportovní soutěže všestrannosti - poznávací a kulturní programy - příjezdy cvičenců, * 2.7. - sobota: zkoušky žákovských a dorostových skladeb na Strahově - zahájení sletu představením v Národním divadle; * 3.7. - neděle: zkoušky skladeb dospělých na Strahově - odpoledne - sletový průvod - večer - Gala Praha - sletový gymnastický festival pořádaný Asociací Sportu pro všechny ve spolupráci se sletovým výborem; * 4.7. - pondělí druhé (veřejné) zkoušky všech skladeb strahovského vystoupeni - kulturní a zábavne programy, * 5.7. - úterý (státní svátek ČR): - poznávací programy Prahy - odpoledne první veřejné sletové vystoupeni na Strahově (40 000 cvičenců), * 6.7. - středa (státní svátek ČR): setkání hostů s představiteli Sokola, hlavního města Prahy a státu odpoledne druhé veřejné sletové vystoupení cvičenců na Strahově - večer rozloučení se sletem a Prahou. Jedete do Evropy? Využijte zlevněných letenek v době sletu. -BOHEMIA TRAVEL Jiří Sedláček a Eva Jančíková obchod 6l176 Commercial Road, P rahran 3181 ♦ Nabízíme kvalitní služby za bezkonkurenční ceny. Tel: 51Ö 2474,510 8717. Fax: 510 2482 [pageend1]2 l^vart = Ubytování a stravování Praha vás vítá Zajímavosti * Pro ubytování návštěvníků jsou připraveny hotely a ubytovny různých kategorií - objednávky dle ceníků Hotely **** 100 DM 40-48 DM ** 18-22 DM Turistické ubytovny a hostely 50 - 100 Kč. * Stravování v restauracích nižších a středních kategorií je v rozmezí 50 - 100 Kč za jedno jídlo. * V době sletu bude otevřena většina historických a kulturních památek. * Doporučujeme návštěvu Pražského hradu, Strahovského kláštera, Lorety a romantických zákoutí Malé Strany, Staroměstské radnice s orlojem a Vyšehradu a dalších zajímavých míst, o kterých se dočtete v Průvodci Prahou. * Nabízejí se návštěvy muzeí a zábavných parků, procházky hradními zahradami, po Petříně, letenské pláni i rázovitými uličkami Starého Města. * Oblíbené jsou i výlety parníkem po Vltavě od Palackého mostu do Troje (ZOO) nebo do Štěchovic a na Slapskou přehradu. * Návštěvníci Prahy obvykle nezapomenou navštívit královský hrad Karlštejn nebo Křivoklát - event, i zámek * Trasa sletového průvodu: Václavské nám. - Národní divadlo - Smetanovo nábřeží - Pařížská - Staroměstské nám. * Gala Praha je gymnastický festival elitních skupin z domova i ze zahraničí. Koná se 3.7. od 19“ hodin ve sportovní hale Sparty na Letné. * Pro zájemce ze zahraničí zajistí ubytování, stravování a další služby Jasmín, s. r. o., Legerova 22, tel + fax (02)24913419 přes centrálu (02)24915283 I 220 (dr. Pavel Haleš a pan Jiří Mach) » Pro zájemce z řad návštěvníků připraví sletový výbor seznam ubytovacích a stravovacích zařízení, jejichž cenová hladina je únosná pro průměrného občana ČR. » Nejvyšší místa k pohledu na Prahu jsou Petřínská rozhledna, Staroměstská radnice, Petřín a Pražský hrad, televizní věž na Žižkově a restaurace Paláce kultury. » Střediskem informací a setkáni sokolů v době sletu bude Tyršův dům - Praha 1, Újezd 450 s nabídkou prohlídky muzea, nákupů v sokolské prodejně sportovních potřeb a besed s předními činovniky ČOS i s dalšími zajímavými osobnostmi. PŘÍLIŠ SILNÝ ZÁŽITEK V MEXIKU. Bylo to právě v jižním Mexiku, kde mne potkalo obrovské neštěstí. Můj život tam doslova visel na vlásku. Před několika lety jsem navštívil tuto oblast se čtyřmi přáteli z Melbourne, pro omitology je to pravý ráj, nabízející jinde nevídané hodnoty. Pozorovali jsme tam téměř 400 druhů ptáků, poprvé jsem tam viděl ve volné přírodě tukany, kolibříky, motmoty, ta- nagery a další zajímavé druhy. Byla to nepopsatelná nádhera Jako omitolog jsem většinu vzrušujících zážitků zažil v jihovýchodní Asii, kam jsem se vždy rád vracel. Byl to ale vždycky můj velký sen se alespoň jednou podívat do neotropické oblasti. Můj sen se splnil! Byl jsemv Mexiku,v zemi kaktusů, 112 druhů dubů, 40 druhů borovic a s více než tisícem druhů ptáků. Je to země sopek a vysokých hor, Orizaba dosahuje 5563m V roce 1857 zoolog P.L.Sclater klasifikoval zemský povrch na základě studia výskytů ptačích druhů a rozdělil jej na šest zoogeo- logických oblastí. Nejbohatší na množství ptáků a jejich variant je právě neotropická oblast zahrnující rozlehlé území od středního Mexika po všechny země střední a jižní Ameriky. Náš mexický pobyt začal přistáním v městě Merida a týdenním pobytem na málo obydleném poloostrvě Yukatan. Odtud vedla naše cesta na západ do města Palenque ve státě Chiapas, viděli jsme tam komplex zachovalých staveb starých Mayů a navíc tato oblast je Mekkou omitologů s nejbohatším výskytem ptáků v Mexiku. Je to kopcovitá [pageend2]Evart 3 krajina s hustými tropickými pralesy a močály. Plánovali jsme tam zůstat několik dni. Pozorovali jsme ptáky i v noci pomocí reflektorů, k přilákáni jsme na magnetofonu pouštěli nahrávky jejich hlasů, zvukové snímky jsme měli vypůjčené z arizonské univerzity v Tucsonu. Ptáci se tak k nám dobře přibližovali a mohli jsme je zblízka i fotografovat Nikdy v životě nezapomenu na sobotní večer 26.března 1988. Šli jsme na silnici, vedoucí prudkým pralesním svahem. Byla již téměř úplná tma a právě se začaly ozývat dva druhy sov. Zpomalili jsme chůzi a připravovali magnetofony a reflektory. Náhle jsem pocítil nepředstavitelnou bolest u kotníku pravé nohy. Šok a okamžitá slabost mně okamžitě podrazily nohy. Začal jsem křičet jako nikdy před tím. Reflektory mé ozářily, vedle mne se plazil had, kterého moji přátelé na místě zabili. Bolest se stupňovala k šílenství a nesnesitelnosti. Nohu jsem měl již značhě oteklou a napuchlou. Náš mexický řidič věděl, co má dělat, za necelou hodinu velmi rychlé jízdy jsme byli v nemocnici v Palenque. Lékař ránu po uštknutí ošetřil a dostal jsem injekci specifického séra proti hadímu jedu. Mrtvého hada jsme přinesli sebou, takže mohl zjistit, o jaký druh se jedná Byl to plaz, jehož uštknuti se pokládá za smrtelné, Bothrops atrox, Mexikánci mu říkají Barba Amarilla, v angličtině se používá tento španělský nebo častěji francouzský výraz Fer-de-lance, česká herpetologie /nauka o hadech/ jej nazývá křovákem kopinatým *1. Ten "můj” křovák byl přes metr dlouhý, uprostřed těla byl silný jako dětské zápěstí, měl výraznou hlavu trojúhelníkového tvaru jako hrot kopí, proto kopinatý, byl šedohnědý s výraznou kresbou na hřbetě. Jak jsem zjistil, je to had místními lidmi velmi obávaný a nenáviděný, patří mezi chřestýše, i když nemá chřestidlo, zato ale dlouhé jedovaté zuby, takže toxin se dostane oběti hluboko do tkáně a okamžitě tak působí na cévní soustavu. Patří mezi dvacet nejjedovatějších druhů na světě *2. Žije v suchých i vlhkých krajinách, často v křovinách na plantážích a v blízkosti lidských obydlí, je aktivní ve dne i v noci. Nesnáší vajíčka, je živorodý, ve vrhu mívá 60-80 mláďat, která jsou vybavena plně vyvinutým jedovým aparátem již při narození. Donesli mě na lůžko, bolest se nedala srovnat s ničím, co jsem dosud zažil. Myslel jsem si, že se nedočkám rána. Špatně jsem slyšel, hlasy přicházely jakoby ze záhrobí a nemohl jsem určit směr, odkud zněly. Přestal jsem vidět, zrak jsem pak zvolna nabýval nejprve v rozmazaných a rozpitých tvarech. Zvracel jsem krev po celou noc až do úplného vysílení. Ležel jsem pak na nemocničním lůžku dva následující dny zcela bez pohnutí, dostával jsem cévní infuse. Stav se pak zlepšoval, byl jsem zachráněn! Většina lidí uštknutých tímto hadem umírá do dvou dnů, jsem velmi vděčný všem, kteří zmírňovali moji agónii a zachránili můj život Krátce po návratu do Melbourne noha znovu otekla. Na kůži lýtka se vytvořil široký tmavý pruh, na kterém vyskočily nekrotické vředy. Na nohu jsem se nemohl vůbec postavit, bolesti se znovu vrátily. Byl jsem okamžitě přijat do nemocničního léčení /Royal Melbourne Hospital/, kde jsem zůstal dva měsíce! Můj stav tam konzultovalo mnoho specialistů, lékařů i herpetologů, jak australských, tak i z Evropy a USA, kteří se v té době zúčastnili vědecké konference v Melbourne. Jednoho dne mi bylo řečeno, abych se psychicky připrvil na amputaci nohy. Šokující a příšerná zpráva! Odmítl jsem a tak mi řekli, že mne z nemocnice propustí, protože mně nemohou pomoci. Po propuštění z nemocnice jsem většinou ležel. Dozvěděl jsem se pak o přírodních léčebných metodách, zejména o té, která pročišťuje krev a tkáně tekutou dietou. Téměř tři týdny jsem pil jen šťávy čerstvě vytlačené z ovoce a zeleniny a zředěné stejným dílem čisté vody, dále jsem si připravoval zeleninové vývary a bylinné čaje*3. Do sedmi měsíců jsem se pak uzdravil, běhal jsem denně deset kilometrů a cvičil tři "aerobic sessions non-stop". Chyběl mi rok do padesátky, cítil jsem se ale lépe, než za mlada. Jarka KLÁPŠTĚ REFERENCE: 1/ RNDr Otakar Štěpánek: Přírodopis živočíšstva. 2/ The Guinness Book of Animal Facts and Feats. 3/ Tyto metody popsal dr Paavo Airola ve své klasické knize "How To Get Well", která vychází každoročně v nakladatelství Health Plus Publishers. Dále doporučuji nesmírně zajímavou knihu lékaře RS.Mendelsohna "Confessions Of Medical Heretic", která mnohokrát vyšla v nakl. Warner Books. - O - %ufcumí strip ty Kubánsko-americkou autorku divadelních her v Melbourne Maria Irene Fomesjiž známe, před několika lety jsme na zdejším festivalu viděli její vynikající hru Abingdonské náměstí (Abingdon Square). Píše pro experimentální a progresivní divadelní scény, které se ubírají poněkud jiným dramatickým a režijním směrem. Nyní v melboumském divadélku La Mama Theatre běží další hra této autorky s tématikou, která je nám geograficky i obsahově blízká a řekl bych i důvěrně známá. Hra se jmenuje Dunaj (The Danube), není realistická, jak by titul napovídal, ale mírně dislokovaná a naplněná sny, tak jako konečně jsme my všichni měli a snad ještě máme, když jsme přistávali u australských břehů. Děj hry je postaven na struktuře jazykového vyučování, maďarská přistěhovalkyně se učí anglicky. Její osobní život nese osu děje a její národnost naznačuje rozdíly ve sféře kultury a politiky. V Melbourne vychází již téměř 40 let politicko-literámí měsíčník Quadrant, na jehož stránkách publikují autoři, kteří se neslučují s levicovými trendy australského intelektuálního fóra V [pageend3]4 Evart i letním dvojčíslí (1-2, 1994) jsem si pobaveně přečetl povídku nazvanou Kocour (D.M.Travers: Tomcat), je zasazena na kolonádu Mariánských lázní. Dočetl jsem se, že "Czechs usually go on spa cures without their husband or wife and many find a spa spouse' for the time their are there". Autor mínil, že by mu taková léčebná kůra také prospěla, proto "kocour", pohříchu se nedobral její kýžené blahodámosti, nebyl odborář. V minulém Kvartu jsem se zmínil, že koncertní provedení Dvořákovi Rusalky bude v Melbourne řídit dirigent Národního divadla Zdeněk Košler, jak bylo uvedeno v oběžníku Melboumské symfonie. Košler pro zaneprázdnění nepřijede, u dirigentského pultu se objeví František Vajnar, také z Prahy. Dnes je již definitivně potvrzeno, že to nebyl kapitán Cook, který v roce 1770 objevil Austrálii. Byl to Holanďan Willem Janszoon na plachetnici Duyfken, který dosáhl severních australských břehů v r. 1606. Portugalský nárok na objevitelskou čáku nebyl dosud objektivně potvrzen, pro nás má zajímavou příchuť. Pedro Fernandes de Queiros se vylodil v r. 1606 na Vanuatu, domníval se, že objevil "čtvrtou část světa", dosud neznámý jižní kontinent a nazval tuto zemi "la Austrialia del Espiritu Santo" k poctěni austriáckých (rakouských) Habsburků, možná uvažoval o jejím připojeni k Vídni. Ta se pak stala na tři sta let naším hlavním městem. Antidemokraté, antiemigranti a antisemité zaskřípali zuby - exulant a protikomunistický publicista Pavel Tigrid byl jmenován ministrem kultury České republiky. Tigridovu záslužnou práci jsem s obdivem sledoval po 25 let při čtení jeho v Paříži vydávaného časopisu Svědectví. Z období 1992-1993, kdy se vrátil po více než 40 letech do vlasti a působil jako poradce prezidenta Havla, vytěžil právě vydanou knihu Jak to šlo. Melboumský univerzitní profesor se v Literárních novinách zamyslel o češtině emigrantů. Ludmila Seflová vydala bibliogrfickou práci Knihy českých a slovenských autorů vydávané v zahraničí v letech 1948-1978 (Exil), Ústav pro soudobé dějiny, Praha, 1993. O téměř třiceti spisovatelích, kteří byli na indexu v období 1948-1989, referuje Zdeněk Rotrekl v knize Skrytá tvář české literatury, Blok, Brno, 1993. Po ročním pobytu v České republice se vrátil do Austrálie katolický kněz P.Hrdina, jeho působiště bude Brisbane, pro nepřítomnost českých misií v Sydney a Melbourne bude také občas zajíždět do těchto měst. V Sydney působí slovenský kněz P.Čemaj, známý svou národnostní tolerancí a ochotou pastorační činnosti i mezi Čechy. Proč další slovenský kněz byl církevními úřady dosazen do Katherine v Severním teritoriu, mi zůstává záhadou. Výraz 'sexual harassment' se dnes často objevuje ve sdělovacích prostředcích, soudnictví aj., Překládá se jako sexuální donucování, zneužíváni, tyranizování, sekýrování, obtěžování. Čeština je jazyk vtipný - začal se používat nikoliv zcela přesný, ale zato zvukomalebný a poněkud komický výraz " sexuální harašení”. Karel Hvižďala před několika lety připravil pro 68 Publishers v Torontu rozhovory se Zdenou Salivarovou a Josefem Škvoreckým o jejich spisovatelské a publicistické práci, o exilu a životě vůbec. Doslov napsal v r. 1989 Milan Kundera. Nyní tato kniha s názvem Opustiš-li mne, nezahyneš vychází v nakladatelství Ivo Železný v Praze. Pro zajímavost dodávám, že v poúnorové a protiexilové histerii vyšla kniha Z. Pluhaře Opustíš-li mne, zahyneš, negativně popisující poměry v uprchlickém táboře Valka v NSR. S údivem zjišťuji, že v Praze se stále vzpomíná na krátký pobyt amerického spisovatele Allena Ginsberga v Československu - před 28 lety. Byl tehdy od nás vyhoštěn - jako homosexuál, i když tehdy představoval provokativního levicového spisovatele, napsal kdysi sbírku básní Pád Ameriky. V Praze se zúčastnil studentského majálesu, byl slaven českými Který aktivní penzista by chtěl utéci melboumské zimě a po dobu dvou až tří měsíců v Queenslandu dohlížet na pejska, zahrádku a dům na břehu moře? Telefonujte 079 397 624 nebo 079 397 552. Dne 29. ledna zemřel po krátké nemoci pan Zdeněk DIVIŠ milovaný manžel Helenky a náš dobrý přítel. Chodil mezi nás do sokolovny každý čtvrtek. Byl veselý a dobrý společník, pomáhal kde mohl, at to bylo roubování stromů, nebo oprava televize. Bude nám všem, a hlavně čtvrtečním mariášníkům velmi scházet. [pageend4]5 Evart intelektuály, po celém světě se recituje jeho báseň inspirovaná Prahou I am King of May, k tématu se vrátil v roce 1990 básní Návrat krále Majáles. Můj dojem ze zahájení výstavy grafiky Václava Ježka v Národním domě v neděli 13. února odpoledne: Výstavu otevřel první tajemník velvyslanectví České republiky Judr. Jan Dufek. Výtvarná úroveň vystavených prací se mi velmi zamlouvala, instalace vystavených prací byla vtipně vyřešena, hudební část - violoncello paní I.Snajdrová, flétna paní J.Úlehlová - výborná. Výstava pokračuje 19.-20. a 26.-27. února. IP - O - Výroky a různosti Citáty z Českého tisku □ Guvernér České národní banky J.Tošovský oznámil před vánoci úmysl zavést k 1.lednu 1995 úplnou sménitelnost české koruny. Po rozdělení Československa a následné měnové odluce před necelvm rokem za nejblíže možný termín označoval rok 1997. □ Podle prohlášení ministerstva vnitra České republiky vánoční svátky proběhly relativné klidně. Mezi zločinem poškozenými patřil i minister vnitra Jiří Ruml, kterému někdo ukradl vypůjčený drahý vůz.. Na otázku, zda příští rok bude lepší než uplynulý, třetina občanů očekává zlepšení v kontrastu se stejnou otázkou před rokem, kdy zlepšení očekávalo jen 18% dotázaných Ve stejné době očekávalo zhoršení 64%, dnes 35%. Život beze změny dnes očekává 27%, oproti loňským 13%. Více vnitřních konfliktů před rokem očekávalo 42%, dnes 33% - názory na pravděpodobnost mezinárodních konfliktů se nezměnily - před rokem i dnes je očekávalo a očekává pouze 5% dotázaných □ Před čtyřmi lety jsem v tento den řekl, že naše země nevzkvétá. Co mohu říci dnes? Neodvážil bych se říci, že už vzkvétá, ale rozhodně už na mnoha místech začala rašit", řekl Prezident republiky ve svém novoročním projevu. Ocenil také postoje občanů a trpělivost, s jakou se vyrovnávají s tíživými průvodními jevy, vyplývajícími ze změn společnosti. Za největší úspěch České republiky označil udržení tempa hospodářské transformace, neuchýlení se od její koncepce a prokázáním, že postup transformace byl správný. Současné ale zdůraznil, že ekonomická reforma musí být doprovázena dlouhodobou a vytrvalou péčí o rozvoj občanské společnosti. V tomto úkolem státu podle názoru Prezidenta je: "Odváží-li se včas a vskutku koncepčně decentralizovat sám sebe, snést různé typy svého rozhodování vždy na ten nejnižší stupeň, který je ještě schopen je účinné převzít, a dát větší prostor samosprávě - a to i na vyšší než jen obecní rovině -, pak tím může k tvorbě Česká pohádka, kde dobro určitě zvítězí, koncertně provedená Melbournským symfonickým orchestrem J vedeným českým dirigentem Františkem Vajnarem. 9. a 12. března v 7.30 večer v MELBOURNE CONCERT HALL Vstupné od $ 24 Reservace u BASS 11500 [pageend5]fívart 6 skutečně občanské společnosti významně přispět" "Nejde o nic jiného, než promyšleně delegovat část přerozdělovacích funkcí státu na jiné subjekty." □ Prezidentovu vizi vytváření občanské společnosti jakožto mnohotvárného, bohatě diferencovaného, ze skutečného života vyrůstajícího společenství, pokud možno co nejméně závislého na státu a oproštěného také od tradičního nacionalismu, ministerský předseda Václav Klaus hned druhý den v televizní debatě ne výslovně, ale zřetelně popřel. Podle jeho vize společnost musí být sice založena na jednotlivci, ale v jeho vztahu k státu. Ten vztah je jasný a zřetelný a nemůže být nahrazen těžko definovatelným vztahem k neurčitým strukturám, zájmovým, místním, náboženským a jiným skupinám, z nichž se skládá občanská společnost. □ Jeden z tři místních skinů byl v létě loňského roku napaden Romy a koncem září 17 skinheadů se sjelo do Písku, aby prý "dali nějakým Romům lekci". Na městském ostrůvku narazili na čtyři mladé Romy, kteří tam v skrytu používali drogy. Po objevení maskovaných skinů Romové ze strachu naskákali do Otavy, a skinheadi jim nedovolili návrat na břeh, až jeden z Romů utonul. V současné době všech 17 skinů je vyšetřováno a stiháno za vyhrožování a organizování násilí proti skupině obyvatelstva (rasové pohnutky jsou prý v tomto případě neprokazatelné). Za smrt osmnáctiletého Roma zatím nikdo stíhán není, je prý těžké nalézt přímého viníka a navíc nelze s jistotou určit, zda k utonutí nepřispělo nadměrné použití drogy.Pracovnici okresního státního zastupitelství vysvětlují potíže obžaloby tím, že je neprokazatelné, že skini chtěli někoho zabit a mohou být stíháni snad jen za úmysl ublížení na těle. "Bohužel" také prý bylo září a voda byla teplá. Navíc skini do vody Romy nenaházeli. □ Během krátké přestřelky v Praze na Pankráci zahynul jeden Malajec a několik Číňanů bylo těžce raněno. □ "Západ tím, že nedávno v Bruselu prohlásil, že nemůže poskytnout východní Evropě bezpečnostní záruky, přistoupil prakticky k novému dělení Evropy," prohlásil předseda zahraničního výboru českého Parlamentu Jiří Payne. "Padá nová železná opona, zbývá již jen pár centimetrů, musíme se snažit proběhnout dřív, než dopadne docela". □ Myslím, že nebezpečí nového appeasementu, nové Jalty, si už demokratický Západ dostatečně uvědomuje a že řešení, k nimž se přikloní, budou možná sice opatrná, možná pomalá, možná až příliš pragmatická, nebudou však mít povahu zrady střední a východní Evropy," předpověděl prezident Havel výsledky jednání NATO o žádosti přijetí postkomunistických zemí do Severoatlantické aliance. □ Prezident Bili Clinton při své návštěvě Prahy vysvětlil čtyřem prezidentům (Maďarska, Polska, ČR a SR) principy "Přátelství pro mír". Mimo to, že si v Redutě zahrál na saxofon a prohlásil, že setkání s prezidentem Havlem je velkou poctou demokracii, v odpovědi na položenou otázku vyjádřil také názor, že v USA by se nemohlo stát, aby byl odstraněn pomník vlastenci, který položil život v boji proti fašismu. Jedná se o pomník Jana Švermy (jemuž Pražané udělili titul “Sypejte ptáčkům") a přejmenování Švermova mostu na most Janáčkův, o kterém rozhodla městská rada Prahy 1. Proti návštěvě amerického prezidenta protestovalo na Staroměstském náměstí asi dvacet anarchistů. Klub českého pohraničí z Ústí nad Labem vyzval prezidenta, aby potvrdil oprávněnost poválečného vyhnání sudetských Němců. □ Vydavatel Českého deníku Josef Kudláček, založil další politickou stranu - Iniciativa pro sjednocení pravice (IPSP). "Nejsme přesvědčeni, že vznikem nové strany by se začaly problémy řešit. Myslíme si, že by to znamenalo další tříštění sil," prohlásil nedávno zvolený předseda Křesťansko demokratické strany I.Pilip (vystřídal jednoho z posledních bývalých disidentů mezi vedoucími politiky V.Bendu) □ Předseda bezpečnostního výboru Parlamentu Vladimír Šumava oznámil, že ministerstvo vnitra dokončilo plán na zveřejnění jmen agentů StB. Podle zatím neúplných informací plán by měl být podobný zpřístupění archivů bývalé východoněmecké STASI. □ V pondělí 17.1. náhle odstoupil J.Kubát, ministr kultury České republiky. Na jeho místo byl na návrh Křesťansko demokratické unie jmenován 19.1. Pavel Tigrid. Prezident V.Havel řekl, že si P.Tigrida váží jako odvážného a čestného člověka a premiér V.Klaus ho před jeho jmenováním označil za velmi kvalitního kandidáta a za posilu vlády i rezortu. Generální ředitel České televize I.Mathé označil jmenování P.Tigrida za "svátek české kultury", oproti tomu, co mluvčí Sládkových republikánů vyjádřil přesvědčení, že Tigrid dokončí "likvidaci naší, české kultury". Mluvčí komunistické strany prohlásil, že stranu jeho jmenování "poněkud překvapilo, ale nezaskočilo". Místopředseda České sociálně demokratické strany vyslovil obavu, zda Tigrid nebyl příliš dlouho v zahraničí a neztratil kontakt s českou kulturou, ale jinak že mu přejí hodně štěstí. Řada kulturních pracovníků vyslovila nad jmenováním uspokojení. Předseda krajanského Sdružení českých a slovenských dobrovolníků ve Francii je přesvědčen, že jmenování Tigrida bude přínosem pro českou i francouzskou kulturu a dodal, že od návratu P.Tignda do vlasti krajané mnoho o něm neslyšeli. "Mezi krajany jsou rozdílné názory na to, zda vracet se domů po tolika letech je zrovna šťastné... snad Tigridovi trochu zachutnala moc". □ "Situace není dramatická," prohlásil premiér V.Klaus poté, co na pět dni byly přerušeny dodávky ropy z Ruské federace. "Zakolísáni dodávek vysvětlujme spíš jako výsledek politického a ekonomického chaosu v Rusku." [pageend6]—........ i Evart 7 Vánoce ve Sněžných horách. Poprvé otištěno v časopise Skaut-Junák 12/93 Pravidelně každý rok na vánoce se sjíždíme na Gee Hi, bývalém městečku stavitelů hydroelektrámy, po němž zůstalo jenom jméno na mapě, Češi a Slováci prakticky z celé Austrálie. My melbournští to máme pětset padesát kilometrů. Přes Benallu do Wodongy po dálnici, potom skrz Talangatu a Khancoban na okresních silnicích a posledních padesát kilometrů po horské cestě, místy prašné, kde se stěží vyhnou dvě větší auta. Před pár lety Venca s Ivou Smetákoví potkali autobus, který si nadjížděl do zatáčky a skončili zavěšeni na obrovském stromu, který k jejich štěstí se udržel na příkrém svahu rokle možná dvěstě metrů nad jejim dnem. Poslední dva kilometry jedeme údolím Kosciusko národního parku, kde cesta s výjimkou opuštěné přistávací plochy letiště GeeHi, je sotva znatelná a někdy si musíme skrz vysokou trávu razit novou cestu. Přebrodíme řeku a jsme na místě. Před námi je velký palouk. Kolem se zatáčí řeka a z druhé strany jsou nad ní nakloněné nízké-kopce, do nichž si řeka vyhlodala koryto. Louce dominuje horská chata, kterou postavili v čtyřicátém osmém roce bývalí majitelé údolí. Krytinu a cement museli dovézt na koňských hřbetech, zbytek stavebních materiálů rostl kolem, anebo byl vydolován z řeky. V padesátých letech bylo údolí přičleněno k národnímu parku. Po dvacet let se o ně nikdo nestaral a pomalu ale jisté začalo zarůstat bušem. Chatu jsme prakticky znovu objevili v sedmdesátých letech, to už z ní byla napůl zřícenina. Místní ranger nás má od té doby rád, protože jsme prakticky celou chatu přestavěli. Dokonce i vnitrní zařízení jsme udělali nové. Na tom má největší zásluhu Venca Sosnovec. Jemu se totiž nejlépe odpočívá, když pracuje. Vždycky se mu podaří přemluvit několik dalších šílenců a potom bušem celý den řvou motorové pily a zní sekery. Takto udělaný nábytek byl vždy přes zimu spálen vandaly. Poslední stůl a lavice, vyřezané ze soušky více než metr v průměru, přežily. Místní turistická organizace je považuje za dostatečně zvláštní na to, aby byly pod její ochranou. Naše chata není jediná, je jich u řeky několik. Jsou od sebe asi kilometr daleko. Vždy otevřené, poskytují přístřeší turistům na pěší tůře, nebo těm, kteří zabloudili. Zabloudit je totiž poměrně snadné, protože les je prakticky neprostupný. Navíc před stopadesáti lety, německý zakladatel melbournské botanické zahrady všude rozhazoval semínka ostružin, domnívaje se, že tím zajistí stravu hladovým zbloudilcům. V tom neuspěl. Ostružiny jsou sice strava dobrá a zdravá, bohužel ale jenom jeden měsíc v roce. Co se mu podařilo je, že znepřístupnil řeky a potoky zvířatům, která se nemohou trním prodrat A v tomto, pro milovníka přírody kouzelném koutě, se scházíme. Kdo přijede první, zabere palouk. To je velice důležité, protože místo se stalo docela populárním a nás se zde sjíždí kolem stovky. Protože všichni mluvíme česky, ptal se nás jeden zvědavý Australan odkud jsme a jakým jazykem mluvíme. Někdo mu řekl, že jsme kongres linguistů, a že se takto sjíždíme každý rok, a také že každý rok mluvíme jiným jazykem. Prozradili jsme mu, že příští rok budeme mluvit italsky. Naštěstí nám důvěřoval a nepřijel se přesvědčit Při stavbě stanů musíme být opatrní s výběrem místa. Na palouku bydlí několik vombatů a my se vyhýbáme jejich obrovským norám, někdy až třičtvrtě metru v průměru.. Jsou velice krotcí a v noci kontrolují vybavení našich kuchyní. Mají ještě jeden zvyk, značí si oblast působení. Značkou obyčejně bývá trus na vyvýšeném místě. Jako třeba na kamenu, nebo zapomenutém ešusu. Když jsme zabydlení, vyzdobíme chatu. Vánoční výzdoba je velice důležitá, protože nechceme děti připravit o vánoční pohodu. Vyrostli v Austrálii a neznají, jak tatínek roznášel chrámovou vůni svátého Františka a maminka smažila kapra. Neznají přítmí vánočního odpoledne, zpěv koled a pohádky z rádia. Pro ně je to hlavně konec školního roku, dárky a začátek léta. Bývá při tom zdobení horko. Teplota přes den málokdy klesne pod pětatřicet stupňů a když se v devět hodin začne stmívat, vykoupeme se v řece a v chatě pak zpíváme koledy. Po koledách zase zpíváme všechny známé i neznámé trampské písničky , a protože hlasivky jsou ještě čerstvé, zpíváme až do rána. Druhý den připravujeme nohejbalové hřiště. Je totiž čas na každoroční nohejbalový turnaj Melbourne- Sydney. Hraje se o putovní pohár, do kterého je vítězovo jméno slavnostně vyryto. Je to vlastně jenom stará konvice na čaj, ale to nemá vliv na kvalitu zápolení. Po dvou dnech je hřiště samý drn a odhadnout, kam míč odskočí, je umění. Ti kdo nehrají nohejbal, popíjí kafe a sbírají nejnovější novinky, které se za uplynulý rok udály. Já chodím na ryby. Reka je plná pstruhů a musím vyrazit brzo, než budou vyplašení. Každý ráno chodím dál a dál. Řeka je většinou ze břehu nepřístupná kvůli tomu německému dobrodinci a tak se musím celou cestu brodit. Lidé, kteří nás přijedou navštívit z Evropy, mají vždycky strach z hadů. Jenže had před člověkem uteče. Daleko horší jsou mouchy, ovádi. Ti vás totiž vyhledávají a když máte pstruha na udici, jste v plavkách po pás ve vodě, kousající ovád udělá z chytání ryb utrpení. Netrvá to obyčejně dlouho a všichni s výjimkou Vency zleniví, čas se zpomalí a někdy snad úplně zastaví. Protože jsme v údolí, neslyšíme ani rádio, zprávy pro nás přestanou být důležité. Horko je takové, že po několika dnech si dáme židle i stůl do řeky a tam trávíme odpoledne. Nějaký čas trvá než se otužíme, ta voda teče rovnou z hor kde je stále ještě sníh. Oblíbená je také cesta na Mount Kosdusko 2220m, nejvyšší horu Austrálie. Z našeho tábora je to asi osm kilometrů daleko a dva vysoko. Zkušenému turistovi trvá cesta jeden den, ale ne každý ji vydrží a stalo se už, že slabší jedinci byli přineseni na zádech. Silvestra slavíme u ohně. V létě ve vyprahlém údolí je otevřené ohniště dost nebezpečné a musíme mít za sebou nádoby s vodou jen tak pro případ. Vždy čekáme na rangera, který nám řekne, jestli je dovoleno oheň zapálit. Porušení zákazu otevřeného ohně je pokutováno značnou peněžní částkou, někdy i žalářem. Pod oblohou, kde jsou vidět pouhým okem tisíce hvězd, mlhoviny a padající hvězdy, oslavíme příchod Nového roku. Nový rok je znamením, že se naše setkání chýlí ke konci. I počasí se obyčejně zhorší, promoknou nám stany a máme starosti, jestli se přebrodíme přes řeku. Za pořádné bouřky stoupne hladina řeky i o metr. Jako trosečníci se strachujeme, jestli se dostaneme zpátky do civilizace. Zatím se to vždycky povedlo. Dokladem toho jsou i tyto řádky. Pavel Pospíchal. [pageend7]Sofafcfcé Zprávy Únor 1994 Sokolské zprávy jsou pro nemoc sestry jednatelky velmi stručné. Na schůzi výboru dne 31. ledna byl projednán program Národního domu na příští měsíc a schválena činnost za měsíc právě uplynulý. Program na příští týdny: 19.2. - KUPODIVU 19.-20. a 26.-27. 2. Pokračování výstavy Václava Ježka 5.3. Josefská zábava - STUDIO 4 13.3 Narozeniny TGM - oběd 20.3. Výstava sochařky Katky Kovácsové. Dary na Sokolský List: P.Bejček $10, J.Kos- ková $10, F.Kubík $5, N.Hudský $20, Omlouváme se za neúplný seznam dárců. Důvod je stejný jako dříve. Slávinko, uzdrav se, moc nám scházíš. anketa Před čtyřmi lety jsme obnovovali melboumský Sokolský List. V té době zanikly Radovy Hlasy i Hodačova Panoráma a zde nebylo jediného (nepočítaje rádio, které v té době mělo minimum posluchačů) sdělovacího prostředku, který by nás upozornil na to, co se děje v Melbourne a Austrálii s československou příchutí. První krok byl vymyslet název. Jirka Špígl přišel se jménem KVART - velikost papíru, na kterém je měsíčník tištěn. Nelíbilo se nám, že předchozí generace Čechoslováků se nemohla smířit s tím, že někdo cvičí v Sokole, někdo hraje ochotnické divadlo, někdo zase fotbal, někdo chodí do kostela a někdo si jen tak hraje na vlastním písečku. Neviděli jsme nic špatného v tom, že lidé užívají těžce nabyté svobody a svobodně jednají. Proto Kvart. Ani Češi ani Slováci ani křesťané, ani židé, ani staří, ani mladí nikdo nemohl říct, že Kvart znamená něco víc pro jedny než druhé. Kvart začal lavinu, kterou bude nesnadné zastavit. V nově svobodném Československu nás začali napodobovat tak, že v nynějších novinách obou republik je nemožné rozumět textu článků bez znalosti několika evropských jazyků živých, či mrtvých. Proto naše anketa - Hledáme nové jméno pro Kvart. Chceme jméno, které by vystihlo nové smýšlení naší společnosti - emigrantské, exulantské, krajanské - kde dřívější divize pomalu vymírají. Jméno, které by bylo srozumitelné a přijatelné jak Čechům, tak Slovákům. Nové jméno, které by udělalo Kvart ještě populárnějším. Za čtyři roky jsme skoro zdvojnásobili počet čtenářů Kvartu. Náš cíl je, aby každý Čech, Moravan nebo Slovák v Melbourne náš měsíčník se zájmem četl. Napište nám, jaké jméno by se vám líbilo. Pavel Pospíchal. Můj návrh na nové jméno Kvartu je:____________________________________ [pageend8]Výstava umění. V současné době probíhá v prostorách Československého národního domu prodejní výstava grafických prací pana Ježka, který je také zakladatelem První australské ikonografické školy. Kdo je tento umělec, jaké lidské touhy jeho tvorba vyjadřuje, a co je filosofií a programem jeho školy? Na tohle vše a podobné jsem se pana Ježka narychlo vyptávala za sebe i za ostatní ještě před otevřením výstavy. Zde jsou - v zhuštěné formě -. jeho odpovědi. Václav Bohumil Ježek von Thienfeld, abychom malíře představili alespoň v úvodu plným jménem, se narodil v rodině česko-německé. Vyrůstal studoval i byl činný v Československu. Nicméně, než se před dvěma lety znovu a na trvalo usadil v Austrálii, žil též v Kanadě, Německu a několika dalších zemích, kde všude též vystavoval. Jak sám říká, narodil se "téměř se štětcem v ruce". Tento vrostlý talent ho později dovedl na pražskou Akademii výtvarných umění ke studiu malby a grafiky, zatímco jeho jiné zájmy ho přivedly ke studiím na technické fakultě v Ostravě. Svého času praktikoval obojí, ale dnes se už kromě studia theologie věnuje plně jen umění výtvarnému. Z bohaté tvorby zahrnující jak různá témata - od duchovních ikon přes zátiší po krajinomalbu - tak rozličné techniky: olejomalbu, akrylik, kresbu či linoryt, je na výstavě postupně kolem stovky grafik ze tří cyklů. První část obsahuje desítky grafických listů krajin nebo zátiší. Část druhá je inspirována českou historií a kulturním dědictvím českých hradů a zámků, a v neposlední řadě pak Prahou. Třetím tématem - dnes umělci nejbližším - jsou grafické portréty světců. Všechny vystavené práce jsou ručními tisky, tzn. v detailech vždy trochu odlišnými. Václav Ježek ovměňuje tradičně jednobarevný linoryt používáním barev či jejich kombinací. Tak se např. hrad Okoř, jeden z opakovaně zpracovaných námětů, jeví jednou jako majestátní připomínka české historie a podruhé jako přitažlivé místo dnešní hravé omladiny. Václav Ježek totiž vidí Čechy jako starobylou zemi a vědomě poukazuje na její památky, které jsou s češstvím tradičně spojovány (Mělník, Trosky, Kokořín..). Zvláštní pokoru pak pociťuje před symbolismem Řípu. Jeho kresba Řípu - centra Evropy, jak říká - vyjadřuje radost z našich předků a z naši spojitosti s nimi. Plody překypující pole pod horou a Říp sám krajně dominující, je zpracován téměř něžnou kresbou tužkovou, čímž se těchto několik variací na Říp odlišuje od ostatní vystavené grafiky. Václav Ježek však nepátrá jen po dobru representovaným českým člověkem, pátrá po dobru universálním, po dobru v člověku všeobecně. Soustředění na duchovní rozměr každého z nás ho dovedlo ke zkoumání života svédeů a k malbě ikon. Říká: "Tak jako má každý národ své význačné osobnosti politické a kulturní, tak má i své svaté. Možná, že všude na světě, ale v ateistických zemích rozhodně, se přikladnost života svědců dostala přinejmenším do pozadí, ne-li zcela vytratila Zpřítomnění osudů mučedníků a svátých bych chtěl poukázat na vlastni možnost každého z nás být nositelem a ochráncem dobra A jestli toto snažení někoho změní na věřícího, to je navíc.... je na každém, kam dospěje". Sv.Václav, Sv.Ludmila, Sv.Prokop a Sv.Ivan Český jsou jen příklady, které Ježkova tvorba zahrnuje. Zvláštní místo pan Ježek však přikládá Svatému Gorazdovi. Metropolita pražský, biskup Gorazd, byl prohlášen pravoslavným svátým poté, co padl v roce 1942 za oběť Heydrichiádě. Sv. Gorazd, původem ze selského rodu Pavlíků, si zvolil jméno po světci z doby pravoslavné Moravy. Zasadil se o rozvoj církevní, ale současně představuje vzor i svým chováním občanským. Tento mučedník je naším nejmladším a nejposlednějším světcem. Tato moderní událost tak přibližuje celé téma k současnosti: jak zlo, tak dobro je representováno ještě živou pamětí. Filosofie příkladu dobra je centrem umělcova snažení a je i v základu jeho nedávno založené První australské ikonopisecké školy. Ikona sama není dekorativním předmětem, je prostředkem, který sám o sobě je představitelem duchovnosti, a k ní i dovádí. Václav Ježek věří, že tato působnost ikoně zůstává i mimo spirituální prostředí kostela. Ikonopisecká škola je přístupná všem bez ohledu na vyznání či věk. Jedinou podmínkou je potřeba poznávání. Výuka bude zahrnovat kresbu a malbu všeobecně s možnosti specializace na malbu ikon. V životě svátých vidi vzor pro současné lidi, žijící převážně bez vzoru. Přeji tomuto člověku a umělci mnoho následovníků. ZK Československý Národní dům v Melbourne vás zve na výstavu sochařského díla Kataríny Kovacsové Výstava bude slavnostně otevřena chargé d'affaires Slovenské republiky panem Ivanem Spildou dne 20.3.1994 ve 2 hodiny odpoledne Výstava bude pokračovat příští dva týdny s výjimkou pondělí a úterý. [pageend9]Konzulát České republiky 500 Collins Street, Melbourne 3000. Telefon: 629 6196 Fax: 629 1311 Kompletní domovní údržba a renovace. Tonda Šrom Tel: 701 0207 V.M.K. Design Architect. Commercial Design & Consulting; Urban Landscape Design; Computer Design & Drafting; House Inspection Service. Vladimír Kapusta A.R.A.I.A M. A rch .(Czechosl ov a kl a) M.L.Arch.(Mdbourne) Tel: 481 5308, Fax: 481 5308. MARTIN VÁŇA (B.Bus) MANAGEMENT ACCOUNTANT 9 Sackville Street, Heidelberg Heights, 3081 Tel. & Fax: 459 4312 Komerční ing.M.Váůa nabízí účetní a daňové služby v Melbourne a okolí. Xa/iAwic XXÁm 34 Alfrieda Street, St.Albans Prvotřídní maso a uzeniny vyrobené tradičními metodami. Dodává pro Národní dům. Telefon: 366 2492 Trague Cafces jemné Čes£é pečivo a zápusty Otevřeno denně od 8.30 do 5.30, mimo pondělí a úterý. 31 BLUFF RD.BLACK ROCK, 3193. TEL: 589 0110 MEL: 85 - K4 Eden Park Landscaping Services Provedu veškerou práci kolem vašeho domu a zahrady V. Ambrož Tel: 715 1116 Siovnwnd iPph/ij Manufacturers of Precision Industrial Diamond Tools 14 Shearson Crescent, MENTONE VIC,, 3194 Ph: 584 5566 Fax: 583 9339 Standa legman Odborně položí dlaždičky a mramor. Omítne dům (Solid plastering). Volejte tel: 583 0352 COOL ZONE REFRIGERATION P/L Opravy, konstrukce, prodej chladících zařízení Petr Kubásek, Tel: 587 1488, Fax: 587 3754 Několik výtisků knihy Milana Touška JASNOVIDNOST je ještě k dostání. Cena $12-00 i s poštovným. Volejte tel: 03- 531 6897 Inzerce v KVARTu: Měsíčně $15, ročně $120 . [pageend10]DANUBE TRAVEL AGENCY Zpáteční i jednosměrné letenky do Evropy, Ameriky, Asie. Cestování ve vnitrozemí Cestovní pojistky, víza, šeky Informujte se česky - slovensky. 106 Chapel Street, Tel: 525 4733 St. Kilda, Vic. 3182 534 4993 AUSTRALIA Fax: 534 4993 TGM Narozeniny prvního prezidenta Československé republiky budou připomenuty dne 13. března 1994 v Národním domě. Slavnostního oběda se zúčastní Velvyslanec České republiky RNDr. Jaroslav Suchánek Fly Czechoslovak Airlines Airbus A310-300 from Singapore, Bangkok and Jakarta via Prague to all Central and Eastern European destinations. Contact your travel agent or Czechoslovak Airlines, Suite 808, Australia Square Tower Sydney i 2000. Phone: 247 6196 Fax:232 1713. ....... ....... .......... iiit iii—n ......................................................................................... ' ' .............. . RMI [pageend11]i o Tvart ... A SAFEWAY TRAVELS* W agent for LUFTHANSA. LAUDA AIR, ČSA^ 4- $ 1570 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 .Fax: (03) 534 4206. 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 ----- Josefská zábava v sobotu 5. března v 7.30 V^^rodním domé, 497 Queensberry St., 9(.9delbourne Hraje STUDIO 4, vaří Libor Adam. Večeře je nutné objednat, místa si zamluvte na tel: 744 1691, nebo 435 3895. Vstupné $10, se slevou $ 8, Večeře $10. V 11 hodin večer bude vylosován výherce zpáteční letenky do Prahy darované Československými Aeroliniemi. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List THE CZECHOSLOV ""'»'MASTICS ASSOCIATION LTD. REGISTERED BY AUSTRALIA POST ------------------------------ PUBLICATION No. VBH 6363 POSTAGE PAID AUSTRALIA IF UNDELIVERED, RETURN TO 497 QUEENSBERRY STREET, NORTH MELBOURNE, VICTORIA 3051 [pageend12]