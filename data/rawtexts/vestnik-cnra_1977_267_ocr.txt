VĚSTNÍK ČESKOSLOVENSKÉ NÁRODNÍ RADY AMERICKÉ Čís. 267 Červenec-srpen 1977 Ku dni 21. srpna 1977 Letošního 21. srpna uplyne devět let ode dne, kdy vojenské oddíly Sovětského svazu a jeho spojenců násilně obsadily Československo. Touto sovětskou invazí byl krůtě přerušen nadějný vývoj, směřující k uvolnění útlaku, k vzrůstajícímu uplatňování právního řádu, k ponenáhlému obnovování demokracie a svobody a k postupnému zmenšování závislosti Československa na Moskvě. Takovýto vývoj si totiž přálo zdravé jádro národa, nesené souhlasem široké veřejnosti; ono zdravé jádro, které se nikdy nevyrovnalo se stavem, který byl roku 1948 lidu vnucen komunistickou menšinou, udržovanou u moci jedině Moskvou, úslužnou jedině M oskvě. Toto zdravé jádro národa se však nevzdalo naděje ani po sovětské invazi a dodnes trvající vojenské okupaci Československa. Promluvilo opět a zcela jasně v dnes již slavné “Chartě 77’’. Snad všichni lidé dobré vůle na celém světě nyní znají požadavky této Charty a vědí, že v dnešním Československu jsou lidem upírána základní lidská práva, zaručená závaznými mezinárodními smlouvami, vyhlášenými samotnou československou vládou. Pro nás však nestačí litovat a naříkat. Je nutno přiložit ruku k dílu. Proto nejlépe vzpomeneme tohoto tragického výročí, když udržíme ve světě vědomí křivdy, spáchané na našem lidu jak dodnes trvající sovětskou okupací, tak i stálým upíráním základních lidských práv a svobod; když se vynasnažíme, aby se naše americká vláda, spolu s jinými vládami svobodných národů přičinila o brzké odčiněni těchto křivd, kdykoli a kdekoli se k tomu naskytne vhodná příležitost a zcela zvláště právě nyní na chystané konferenci v Bělehradě. O to o všechno se arci především stará Československá národní rada americká. Týden Porobených národů Rezoluce 249 Týdnu předcházela rezoluce kongr. Ed. Derwinského (R-Ill), který je členem Mezinárodního výboru v kongresu a dne 15. června uvedl House Resolution 249, která byla výborem jednohlasně přijata a předložena k schválení v Domě zástupců kongr. Dante Fascellem (D-Fla) a kongr. Derwinským. Se souhlasem senátu se v rezoluci připomíná delegátům Spojených států před jejich cestou do Bělehradu, aby vytrvali v hájení lidských práv a trvali na “důkladné diskusi” týkající se porušování Helsinské dohody. Kongres Spojených států projevil “intensivní zájem” - jak pravil kongr. Derwinski - o lidská práva. Varoval, že “až bude dnes zahájena konference v Bělehradě projeví se bezpochyby snaha ze strany Sovětů zpomalit průběh jednání na konferenci, takticky roztříštit a znehodnotit otázku lidských práv v Sovětském svazu a v zemích Východní Evropy”. Rezoluce 224 Dne 19. července převzali iniciativu senátoři Robert Dole (R-Kans.) a Charles H. Percy (R-Ill.) a předložili rezoluci 224 týkající se porobených národů. Rezoluce navazuje na “koš 3” Helsinské dohody a upozorňuje, že se nesmí přehlížet ani “koš 1”, zásada VII, která hájí práva plné svobody všech lidí rozhodovat ve své zemi v otázkách hospodářských, politických, atd., bez vměšování se ciziny. Rezoluce naléhá na delegaci Spojených států, aby v Bělehradě trvala na zásadách sebeurčení národů a práva všech lidí spravovat svou vlastní zemi. Senátor Dole opět zdůrazňoval důležitost Týdne Porobených národů a spojoval význam s Helsinskou dohodou (Congressional Record, 21. července). Snad právě proto, že se současně konala konference v Bělehradě, Týden Porobených národů nabyl většího významu. Reči senátorů a kongresmanů, články otištěné z denního tisku, proslovy, rezoluce, atd., zabraly přes sto sloupců Congressional Recordu a byla by z nich obsáhlá kniha, např. kongr. Daniel J. Flood D-Pa.) po řadu dní dal uveřejňovat nejen svoje proslovy, ale řadu významných článků, proklamací guvernérů a starostů měst, atd. Proklamace vydali guvernér státu Joseph P. Tesdale z Missouri, guvernér Richard A. Snelling z Vermont, guvernér James R. Thompson z Ill., guvernér Mills Godwin z Virginie, guvernér Raul H. Castro z Arizony, starosta města N.Y. Abraham Beame, starosta Michael A. Bilandič za Chicago, starosta Vincent J. Thomas za Norfolk, Va. a řada dalších. Prezident Carter vydal prohlášení opožděně, až 21. července, a byl za to pokárán senátorem Dolem, kongr. Derwinským a některými redaktory denního tisku. Výtka byla oprávněná pokud se týká zahájení Týdne Porobených národů (které promeškal), ale má tu omluvu, že od svého nastolení razí vytrvale cestu v boji za lidská práva. Je těžko zachytit všechna jména řečníků, redaktorů, atd. ale vynasnažíme se alespoň zachytit jména senátorů a kongresmanů: mimo již jmenovaných byli to v Domě zástupců: Claude Pepper (D-Fla.), Peter W. Rodino D-N.J.), James J. Cleveland (R-N.H.), Joseph P. Addabbo (D-N.Y.), John J. Rhodes (R-Ark.), Larry McDonald (D-Ga.), Samuel S. Stratton (D-N.Y.), John M. Ashbrook (R-Ohio), Joshua Eilberg (D-Pa.) - měl delší článek dne 20. července - Norman F. Lent (R-N.Y.), John W. Wydler (R-N.Y.), John D. Dingell (D-Mich.), William S. Broomfield (R-Mich.), Joseph A. Le Fante (D-N.J.), C. W. Bill Young (R-Fla.), Joseph M. McDale (R-Pa.), Henry J. Hyde (R-IU-), Henry J. Nowak (D-N.Y.), Mario Biaggi (D-N.Y.), Eldon Rudd (R-Ariz.), Peter H. Kostmayer (D-Fla.), Frank Horton (R-N.Y.), [pageend1]VĚSTNÍK July-August 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Červenec-srpen 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 J. Herbert Burke (R-Fla.), Louis Frey (R-Fla.), Ronald A. Sarasin (R.-Conn.), Clement J. Zablocki (D. Wis.), Silvio O. Conte (R-Mass.), Glenn M. Anderson (D-Cal.), Richard L. Ottinger (D-N.Y.). Kongr. Ed Derwinski, který nikdy neopomene Týden Porobených národů, 21. srpen, a který vždy upozorňuje na osud národů za železnou oponou, pronesl a dal uveřejnit svůj projev dne 20. července. Dále, uveřejnil v Congressional Record proklamaci starosty města Providence, Rhode Island, Vincent A. Cianciho. Náš dík patří dalšímu obhájci; je to kongr. Frank Annunzio, který dne 15. července uveřejnil svůj proslov, citoval v něm z inaugurační řeči prezidenta o lidských právech a upozornil na organizaci Captive Nations v Chicagu (kde Rada působí od jejího vzniku), na proklamaci starosty města Bilandiče a na rezoluci Captive Nations Committee, na průvod městem Chicagem dne 14. července, kdy má být Annunzio hlavním řečníkem. Ve své řeči uvádí seznam národů porobených Sovětským svazem od r. 1920 až podnes. Je to výpočet děsivý a tragický. V senátu měli proslovy o Porobených národech: v prvé řadě senátor Robert Dole dne 18. července. Podal přehled od vzniku Captive Nations Week za prezidenta Eisenhowera až po dnešní dobu. Dále byl to senátor Charles Percy, který téhož dne mluvil o významu této akce. Následovali je: H. John Heinz (R-Pa.), Thomas J. McIntyre (D-N.H.), Harrison A. Williams (D-Conn.), Harrison H. Schmitt (R-N. Mex.). Senátor Claiborne Pell (D-R.I.) mluvil o povinnostech americké delegace v Bělehradě hájit zásady Helsinské dohody. Měl též na mysli pronásledování disidentů v Polsku a upozornil na případ Adama Michníka z Krakova. Jsme vděčni opět poslankyni Millicent Fenwickové (R-N.J.), velmi činné člence “watchdog committee”, která dne 4. srpna v Congressional Record dala zveřejnit svůj projev o Chartě 77. Dává správný přehled událostí a končí těmito slovy o bělehradské konferenci: “I když se konference nedopracuje skvělých výsledků, bude nicméně důležitá, poněvadž upevní základní princip, totiž že osud a zacházení s občany jednotlivci není jenom domácí záležitostí, ale diplomatického jednání. Tento vývoj dává nám naději do budoucna, tak jako nám dala naději Charta 77. Den Hanby Vděčíme br. Dr. Josefu Haškovi a ses. Anně Faltusové ve Wash., že včas upozornili členy kongresu na blížící se deváté výročí sovětské invaze. Dne 1. srpna senátor Charles Percy vzpomenul smutného výročí a pravil: “Dnes, devět let po obsazení Sověty, československý lid stále tím trpí, že mu není dopřáno svobody. Tato situace trápí zejména nás, kteří jsme za svého mládí uctívali jména Masaryka a Beneše, nás, kteří jsme si byli vědomi, jak konstruktivními občany jsou Češi a Slováci v Americe. Je důležité, aby členové kongresu si uvědomili tohoto výročí a dali se slyšet, aby se nezapomínalo na Československo a jeho osud”. 2 - Věstník Následujícího dne senátor Pell podal výklad o situaci a projevil obzvláštní zájem o osud Československa, který se datuje od konce světové války, kdy byl jmenován americkým konsulem v Bratislavě. Mluvil o r. 1948 a 1968, kdy bylo zapotřebí hrubé vojenské síly Sovětů, což mluví výmluvně o neúspěchu komunismu. Sověty odůvodňují invazi v zájmu mezinárodního proletariátu. Ve skutečnosti, co to znamená? Že 70,000 sovětských vojáků musí hlídat, aby se pražské jaro neopakovalo. Nesmíme nikdy zapomenout, co se stalo v r. 1968 a nedat Sovětům zapomenout, že trvalé obsazení Československa je proti všem úmluvám”. Ku konci svého proslovu senátor Pell dal uveřejnit prohlášení Československé národní rady americké z r. 1971: Freedom is indivisible. K protestu proti okupaci se vyslovili: Senátor Robert Dole vzpomenul sovětské invaze, kdy bylo zapotřebí půl milionu vojáků na potlačení pražského jara a od té doby 80,000 sovětských vojálů se stará o “normalizaci”. Invaze způsobila mnoho utrpení v Československu, svoboda a lidská práva jsou pošlapána. Podepsání Helsinské dohody nic nezměnilo na tomto stavu a to si musíme připomínat v Bělehradě. Senátor Dole vzpomenul Masaryka: “Úsilí o dosažení hodnot, které on representoval je stále živé a je na nás, abychom také nezapomínali”. K 21. srpnu se připojili James J. Blanchard (D-Mich.) a Lionel van Deerlin (D-Cal.), který varoval před monolitickým komunistickým imperialismem a citoval Slova Dr. Josefa Haška o osudu národa ujařmeného sovětským neokolonialismem. “Prohlašuji, že devět let poroby Československa je naší ostudou. Zůstaňme resolutní ve své snaze jednoho dne opět přivítat Čechoslováky mezi svobodné národy. Dne 1. srpna Frank Annunzio (D-Ill.) též uveřejnil v Congressional Record svůj projev o sovětské okupaci a o touze československého lidu po svobodě. K proslovu připojil prohlášení Československé národní rady americké “Freedom is indivisible” v plném znění. Bude jistě celá řada dalších projevů během měsíce srpna. Jmenujeme dnes jen ty, které došly před uzávěrkou listu. Konference v Bělehradě Sovětský svaz dlouho vzdoroval, ale nakonec ustoupil od svých původních požadavků a přistoupil na kompromis nám přijatelný. Původně chtěl omezit rozhovor programu, aby se nemohlo debatovat o lidských právech. Trval dlouho na tom, aby jednotlivé země podaly svůj vlastní výklad, aby se tak předešlo obvinění Západu, že sovětský blok nedodržuje Helsinskou dohodu. Pak se snažil zkrátit dobu, aby mohl “libovolně” udělat konec debatám. Spojené státy byly dobře připraveny na sovětskou taktiku a společně s podporou Britanie a jiných západních spojenců, trvaly na svých požadavcích. Hlavní jednání v Bělehradě má být zahájeno v říjnu. [pageend2]Cesta do Bělehradu Senátor Dole, v minulých prezidentských volbách kandidát na úřad viceprezidenta, je členem senátního výboru “watchdog committee”, výboru, který má za úkol sledovat vývoj v duchu Helsinské konference. Na cestě do Bělehradu se setkal ve Vídni s řadou emigrantů ze zemí Východní Evropy: s Dr. Zdeňkem Mlynářem, který opustil Československo se svou manželkou, Irenou Dubskou, a emigroval do Vídně; s Jurigem Mňukem, členem bývalé moskevské skupiny, která dohlížela na plnění dohod Sovětským svazem a byla postupně likvidována; s představitelem lotyšských baptistů, Pavlem Bruversem, s litevským katolickým biskupem a s několika emigranty z Polska a Maďarska. Senátor Dole byl potěšen uznáním disidentů, z nichž většina byla vděčna Spojeným státům za obhajobu lidských práv. Domnívají se, že by ve Východní Evropě nastalo ještě větší pronásledování disidentů, kdyby se Spojené státy nezastávaly lidských práv. Dr. Mlynář projevil názor, že by sice pevný americký postoj mohl vyvolat zhoršenou reakci proti signatářům, ale že z dlouhodobého hlediska americký postoj bude chartistům jen k prospěchu. Senátor Dole je ujistil, že jak demokraté, tak republikáni v kongrese jsou zajedno v otázce postoje vlády k lidským právům, že mezi nimi není prakticky žádného rozdílu. Spojené státy však musí důsledně vytrvat ve svém postoji. Z Vídně senátor Dole odcestoval do Izraele. Vztahy Čs. vlády s Washingtonem Čs. minister zahraničních věcí Bohuslav Chňoupek referoval ve Federálním shromáždění, že zůstávají nevyřešeny finanční otázky, které brzdí zlepšení vztahů mezi Prahou a Washingtonem. Projevil zklamání, že nová americká vláda prezidenta Cartra nezlepšila ovzduší vzájemných vztahů, jak se očekávalo. Od jeho poslední zprávy, podané krátce po amerických volbách, nedošlo prý k žádné změně. Minister Chňoupek však stále doufá, že se budou ve vládě ve Spojených státech prosazovat ti představitelé, kteří nechtějí pokračovat ve studené válce. Nesnáze jsou vlastně ozvěnou problémů, které existují mezi Washingtonem a Moskvou. Pak je tu nevyřešená otázka zlatého pokladu. Spojené státy mají ve své správě 18 tun československého zlata, které až dosud vláda Spojených států odmítá vydat, dokud čs. vláda nezaplatí Američanům za jejich majetek, který jim byl komunisty zabaven. Praha nabídla před třemi roky částečnou úhradu za tento majetek, ale dva členové amerického senátu odmítají schválit dohodu a trvají, že československá nabídka je nedostatečná. Další velkou překážkou je otázka lidských práv. Po zvolení prezidenta Cartra prohlásil Department of State, že Spojené státy budou podporovat cíle Charty 77. Československá vláda považuje toto americké prohlášení za vměšování se do vnitřních záležitostí (obsazení Československa Rudou armádou není vměšování). Situace se zhoršila, když čs. vláda začala odmítat viza zahraničním novinářům (případ Eric Bourne-ho, Christian Science Monitor) - zejména americkým když nechtěli slíbit, že se nebudou v Praze scházet s mluvčími Charty 77. Takzv. “podmínečná” viza jsou v celé východní Evropě unikátem. Prosíme oznamte včas změnu adresy Národnostný výbor vo Washingtone Vo Washingtone bolo plenárne zasadnutie komisie pre ľudské práva a slobody, ktoré sa konalo dňa 2. augusta 1977 v senátnij miestnosti v Rayburn Office Building na Kapitole, pod egidou Národného komitétu Demokratickej strany. Československá národná rada americká bola na tomto zasadnutí reprezentovaná podpredsedom Ing. Štefanom Papánkom a p. Šturmanom. Prítomní boli aj iní členovia a príslušníci českej a slovenskej národnosti. Prítomných bolo asi 120 delegátov rožných národností, najma tých, ktoré sú ovládané Sovietskym zväzom, alebo sú ním priamo okupované, Schôdzi predsedal mayor Robert Wagner. Predseda demokratickej strany Kenneth Curtis vo svojej reči v prvom rade veľmi vrele pozdravil zástupcov jednotlivých delegácií a pripomenul, že taká veľká účast dokazuje, že je veľmi naliehavé, aby sa otázka ľudských práv stále naliehavo pripomínala. Sľúbil, že demokratická strana a jej zástupcovia vo vláde budú stále naliehať na medzinárodnom fóre, aby osud ľudí a národov za železnou oponou sa zlepšil. Povedal, že je presvedčený, že idea, ktorú postil do sveta prezident Carter ostane v popredí záujmu a prezident nedovolí aby zaspala. Táto idea je zbraňou, ktorej sa nepriatelia slobody najviac boja. Ing. Štefan Papánek mal potom s predsedom Curtisom dlhý rozhovor, v ktorom mu vysvetlil súčasnú situáciu v Československu. Predseda Curtis s veľkým záujmom sledoval tento výklad. Národnostný výbor pri Národnom výbore Demokratickej strany vedie p. Andrej Valúšek, ktorý sa zaslúžil o úspech tejto konferencie. Sekretár pre agrikultúru, ktorého predkovie prišli z Norska, priniesol pozdrav od prezidenta Cartera. Tlmočil aj prezidentov sľub, že vo svojej politike ľudských práv neustúpi a nedá jej zaspať. Podal potom podrobný výklad o stave zásob potravín v celom svete. Konferencia bola zakončená rozpravou, na ktorej sa mnohí delegáti zúčastnili. Prijatá rezolúcia zhrnula výsledok rokovania a určila program ďlšej práce komiesie, Stručný záznam o schůzi, kterou svolala Helsinki Commission na 10. června 1977 do kongresu Schůzí zahájil předseda komise, posl. Fascell. Poděkoval přítomným za spolupráci a podporu, kterou komisi poskytli od jejího ustavení. Vedení schůze pak předal Mr. Spencer Oliverovi, vedoucímu řediteli komise, který t.č. je členem vládní delegace v Bělehradě na konferenci, která byla zahájena 15. června. Spolu s Mr. Guy Coridenem, zástupcem vedoucího americké vládní delegace (jimž je býv. americký vysl. v ČSSR a vedoucí vládní delegace na konferenci v Ženevě v r. 1973) informovali zástupce organizací o hlavních bodech, která budou na pořadu jednání přípravné konference v Bělehradě: a. bude stanoven pořad jednání hlavní konference, která se bude konat na podzim t.r.; b. bude stanoven počet “dosed meetings or sessions” a počet “open meetings or sessions”. Americká delegace bude prosazovat co největší počet veřejných schůzí (plenary sessions); c. bude dohodnuto, zda budou bilaterální diskuse mezi jednotlivými státy; d. U.S. delegace a západní státy budou prosazovat, aby se nejdříve projednalo, jak dalece bylo splněno ujednání helsinské Věstník - 3 [pageend3]dohody - zda byl zaznamenán pokrok - dříve, než dojde k projednávání nějakých nových návrhů - což je pravý opak toho, co chce sovětský blok, který diskusi o Závěrečném aktu chce odbýt jen všeobecným prohlášením; e. Velkým problémem bude stanovení data skončení podzimní konference. Sovětský blok chce mít definitivní “termination date” - bez ohledu na to, zda věci budou projednány či nikoliv. Je obava, že by v tom případě státy sov. bloku užívaly “delaying tactics”, aby znemožnily diskusi o plném znění Závěrečného aktu. USA jsou pro to, aby toto datum zůstalo otevřené a aby konference trvala tak dlouho, jak bude třeba k projednání všech otázek. Jak posl. Fascell řekl: “We are prepared to stay there to discuss everything until hell freezes over”. Je však obava, že bude nutno učinit kompromis a stanovit, jak to nazval “target date”, datum, kdy asi by konference měla skončit; f. Jedním z problémů je fakt, že jakékoliv usnesení nebo rozhodnutí této konference musí být podporováno všemi státy. Proto se bude vždy musit hledat kompromis přijatelný všem delegacím; g. USA budou také zastávat stanovisko, aby po Bělehradě bylo “follow up conference”, která by zhodnotila pokrok od Bělehradu. Schůze měla dobrý průběh, každému byla dána možnost podat doporučení, vznést dotaz a zúčastnit se všeobecné diskuse. Zástupci organizací, které mají vztah k Střední a Východní Evropě zastávali stanovisko, že v těchto zemích “lidská práva, politická práva a národní práva jsou jedno”, zejména zástupci baltských organizací byli názoru, že by se otázka sebeurčení těchto států měla dát na pořad jednání konference v Bělehradě. Panelisté vyslovili sympatie k tomuto stanovisku a souhlasili s názorem, že tato práva jsou ve zmíněných zemích úzce spjata, což bylo na rozdíl od názoru Miss Derian, která se domnívá, že by se otázka lidských práv neměla “politisovat”. Převládal názor, že otázka sebeurčení těchto národů nebude možno jako takovou zařadit na pořad jednání bělehradské konference. Diskutovalo se též o náboženském útisku, o kterém mluvila zejména zástupkyně jednoho církevního řádu, která se také zúčastnila schůze CSCE 17. května na State Departmentu. Schůze se zúčastnil také zástupce ministerstva pošt, který doporučoval sbírání dokumentace, pokud se týká vrácení poštovních zásilek jako “nepřípustných” a to nejen proto, že tato prakse je v rozporu s duchem helsinské dohody, ale také proto, že porušuje konvenci mezinárodní poštovní unie, která má možnost v případech porušování určitým způsobem zakročit. Zástupci zúčastněných organizací doporučovali, aby ve vládní delegaci byl také zástupce těch organizací, které mají vztah k východní Evropě. O takovém řešení byly panelisty vysloveny silné pochybnosti. Na můj dotaz, zda informace o jednotlivých případech, získané z dokumentačního materiálu, budou prodiskutovány se zástupci vlád, jichž se týká, bylo odpovězeno “...at some point - yes...”. Nebylo však ještě rozhodnuto při jaké příležitosti tak bude učiněno, zda na schůzích jednotlivých výborů, zda při plenárním zasedání nebo “...during bilateral discussions...”. Na podzim - pravděpodobně počátkem září - bude svolána další konference, na kterou budou přizváni další členové tam přítomných organizací, jakož i zástupci jiných zainteresovaných organizací či skupin. A. Faltusová Prosíme, oznamte včas změnu adresy Amnestie pro exulanty Československá národní rada americká byla již před delší dobou informována, že v průběhu jednání v Bělehradě přijde komunistická vláda Československa s nějakou amnestií! Současná amnestie není tedy žádným překvapením. Je pouze jedním z obvyklých a více-méně přežitých prostředků komunistické propagandy, jehož se prostě znovu použije kdykoliv se režimu zdá, že by mu mohl být užitečný. Československá vláda bude musit čelit pravdám a nepříjemným důkazům o nedodržování helsinské dohody ve věci lidských práv, v otázce osudu podpisovatelů “Charty 77” a pod. Současná amnestie má tedy posloužit jako clona, propagační prostředek a důkaz - i když málo přesvědčující - “dobré vůle” komunistické vlády. Nejen nám, ale i svobodnému světu je známo, že Československo, které'čelí vážným hospodářským těžkostem, potřebuje dolary a chtělo by je získat i prostřednictvím 60-tisícové emigrace z roku 1968-69. A to - ať již častými návštěvami příbuzných uprchlíků, nebo trvalým návratem exulantů i s jejich úsporami, či dokonce udělením vystěhovaleckého pasu, jehož vydání je podmíněno zaplacením útrat komunistické vládě za vzdělání, obdržené v Československu, za které se platí v některých případech desetitisíce korun. Nezaplacení může být pokutováno několika měsíčním vězením. Není též neznámo, že českoslovenští komunisté již dlouho těžce nesou, že se Československu nedostává od Ameriky hospodářských a obchodních výhod, jakých se dostává nyní Polsku, Rumunsku a Maďarsku. Též se nevzdali naděje na vrácení t.zv. zlatého pokladu, nějakou pro ně výhodnou dohodou. Zkrátka a dobře, chtějí naši Ameriku nějak obměkčit, a současná amnestie jim v tom má pomoci, aby USA dávaly a nic dalšího nežádaly. Tato amnestie však nedává a neslibuje nic nového; vše již bylo slibováno v amnestiích předchozích. Říká jen: můžete se vrátit, nebo navštívit své příbuzné bez obtížných formalit. Co se však bude dít dál a později, o tom se nemluví. Je však dobře známo, jak se zacházelo s těmi, kteří uvěřili a vrátili se na dřívější amnestie! Ve slovníku komunistů totiž není slovo svoboda, lidskost a odpuštění, a proto i tato amnestie zůstane prázdným slovem, nestane se skutečností a nic neznamená. Z událostí v Československu Pod nátlakem vlády, vystaveni stálému útisku, po ztrátě zaměstnání, rozhodli se další podepisatelé Charty vycestovat z Československa. Jeden z nich je Zdeněk Mlynář, bývalý tajemník ústředního výboru komunistické strany Československa, někdejší spolupracovník Alexandra Dubčeka. Byl od ledna v domácím vězení v Praze a několikráte vyslýchán, aby prozradil jména autorů Charty 77. Po svém příjezdu do Vídně měl interview s redaktorem italského listu Corriere della Sera a rakouského listu Arbeiterzeitung. Krátce nato zúčastnil se novinářské konference v Londýně, kterou svolal britský dramatický spisovatel Tom Stoppard. Na konferenci se jednalo o “Bíle knize”, kterou připravili Českoslovenští aktivisté za lidská práva pro zástupce 35 států, které podepsaly Helsinskou dohodu o spolupráci a bezpečnosti v Evropě. Je to svazek dokumentů o porušování lidských práv v Československu. Spisovatel Tom Stoppard informoval novináře, že účelem československé “Bílé knihy” je ukázat signatářům Helsinské dohody, kteří tou dobou zasedají v Bělehradě, jak utrpěla otázka lidských práv v Československu a jak jsou pronásledováni lidé, kteří podepsali Chartu 77. 4 - Věstník [pageend4]Dr. Mlynář podal výklad o významu Charty. Nebylo účelem signatářů usilovat o změnu režimu v Československu a vyvolávat konfrontaci v Bělehradě. Dr. Mlynář potvrdil novinářům, jak zacházejí čs. orgány STB s představiteli Charty. Za těchto okolností byl donucen se vystěhovat. Dr. Mlynář přiznává, že je Marxista. V padesátých letech studoval práva v Moskvě a před rokem 1968 spolupracoval v Českolovensku ve výboru na nových útvarech socialistické společnosti. Za československého jara byl v nejvýšším vedení komunistické strany a v delegacích, které jednaly se Sověty. Letos se přidal k hnutí Charty. Na vídeňské novinářské konferenci připustil, že se komunismus dostal do slepé uličky a že hledá cestu z ideologického zmatku. Sám se zajímá o eurokomunismus, který považuje za pokračování vývoje, který se projevil v roce 1968 v Československu. V současném Československu se tyto obrodné myšlenky považují za protisociální a kontrarevoluční, zatím co jinde, např. v Itálii, se stávají součástí ideologických programů a změn v komunistické straně. Hnutí Charty 77 je stále živé a má pozitivní výsledky, tvrdí Dr. Mlynář. “Síla Charty spočívá v tom, že vyvolala diskusi v Československu o lidských a občanských právech. S tím souvisí i sovětská okupace, na kterou Charta nepřímo poukazuje, na otázku nevměšování se do vnitřních záležitostí a na zahraniční intervenci”. Dr. Mlynář soudí, že se pronásledování signatářů v Československu přiostří a že dojde i k politickým procesům. Obžalovaní nebudou obviněni v souvislosti s Chartou, nýbrž z nějaké vymyšlené činnosti proti zájmům státu. Ale ani politické procesy nezastaví demokratické hnutí, které se teď šíří v krajích mimo Prahu. Přibývá nyní občanů, kteří naléhají na místní představitele, aby plnili vládní sliby. Politické vědomí občanů roste, podle Mlynáře, a zásluhu o to má Charta. Dr. Mlynář se chystá napsat knihu o socialismu ve východní Evropě a o problémech, před kterými nyní stojí západní komunisté a socialisté. Československo opustil též Dr. Jaroslav Krejčí z pedagogického ústavu v Ostravě, využil nabídky rakouského kancléře Bruno Kreiského a vycestoval koncem června se ženou a dvěma dcerami. Krátce před tím opustil Československo spisovatel Ivan Binar s rodinou. Zvláštní pozornost si zasluhuje odchod Jana Manďáka se ženou Michaelou. Napsal o tom původní zprávu z Londýna J. Josten, redaktor FCI. Díky jemu, rozepsaly se o případu londýnské časopisy the Sunday Times, dne 3. července a Daily Mail, 4. července. Případ je proto obzvlášť zajímavý a pozoruhodný, že oba mladí lidé se těšili všem výhodám komunistické elitní třídy, žili si nepoměrně lépe než ostatní občané, a přece se rozhodli opustit Československo po návštěvě Anglie. Josten nám představuje Jana Manďáka, komentátora zahraničních událostí týdeníku komunistické strany “Tribuny”, a jeho ženu, sekretářku na ministerstvu kultury. Byli vychovanci komunistického školení, nic jiného nepoznali, až když loni navštívili Západ. Rozhodli se opustit nový byt, auto, “dobré” zaměstnání a mnoho jiných výhod, aby šli za svobodou. Josten usuzuje, že v jejich případě “komunismus, jako způsob výchovy a vlády neuspěl, jinými slovy zkrachoval”. V Londýně redaktor Manďák napsal pro západní tisk řadu článků o stavu novinářského zpravodajství, o antisemitismu, o hospodářské situaci v Československu. V původním článku pro FCI líčí velké problémy v průmyslu. Skutečný stav se podstatně liší od optimistických zpráv československého tisku. Strojírenský průmyls nesplnil plánované úkoly z celé řady příčin. Zaostalost zařízení podniků neodpovídá dnešním požadavkům, vyrábí se “dráž než kdekoli jinde na světě”. Podnikání je stiženo složitou soustavou tzv. dodavatelsko- odběratelských vztahů. Přestavba velkoobchodních cen je tak záhadná, že tomu nerozumí ani výrobní podnik, dokonce ani ekonomové. Těžký průmysl zápasí s nedostatkem surovin a se stoupajícími cenami na světovém trhu. Stále hrozí zdražení ropy. Potravinářský průmysl trpí stálými nedostatky na trhu a to zvyšuje nespokojenost občanů. Ve vývozu se též projevují následky komunistického hospodářství. Československé výrobky (které se před komunismem těšily výborné pověsti na světovém trhu pro svou jakost) dnes neobstojí ve světové konkurenci. Československo musí však vyvážet za každou cenu, aby získalo valuty na nákup, a proto prodává za ztrátové ceny. Redaktor Manďák popisuje stav zemědělství, kterým se vláda neoprávněně chlubí. Československé zemědělství bylo soběstačné již před válkou, za horších podmínek, bez moderní mechanizace. Rozvoj nejvíce brzdí nucená spolupráce se Sovětským svazem. Např. Československo musí používat ruské kombajny a ruskou techniku, i když neodpovídá československým potřebám. Doprava je dalším kamenem úrazu. Závěrem red. Manďák klade otázku: Existuje nějaká cesta ven ze začarovaného kruhu, když uvážime, že každým dnem Československo se stává závislejším na Moskvě? Situace je prý tak katastrofální, že Moskva musí zachraňovat čs. hospodářství, aby se nezhroutilo. Moskvě se však podařilo hospodářské seskupení celého bloku, ve kterém vše řídí ke svému prospěchu a tak Československo, kdysi průmyslově nejrozvinutější ve střední Evropě, se dostalo na úroveň Polska a Maďarska a ostatních vasalů. Josten uzavírá Manďákův článek poznámkou: “Považuji za důležité, že tento článek pochází z pera bývalého člena redakce Tribuny a nikoliv od nás exulantů. Je to skutečné svědectví o tom, jak zklamal komunistický režim nejen politicky, ale i hospodářsky a měla by to být výstraha celému Západu”. Nejistý osud Masarykovy pamětní desky V červnu proběhla ve washingtonském tisku zpráva o tom, že Envoy Towers, býv. Hotel 2400, který se nalézá na 16té ulici N.W. ve Washingtonu, bude patrně opět prodán. Budova má velký historický význam pro Američany českého a slovenského původu, neboť je na ní umístěna pamětní deska Tomáši G. Masarykovi. Poslední majitel budovy nedostál splátkám podstatné federální půjčky a budova se tak stala nyní majetkem HUD - ministerstva pro ubytování a městský vývoj. Osud Masarykovy pamětní desky je proto nejistý, zejména změní-li budova majitele anebo bude-li dokonce zbourána. Na tuto situaci upozornil br. Josef Kučera jak předsedu washingtonské odbočky Dr. VI. Fleischera, tak i Andrew Valuchka v National Democratic Committee, který je zvláštním poradcem pro etnické otázky demokratické strany. Oba okamžitě napsali ministryni HUD paní Patricii Harrisové a upozornili ji na zájem Američanů českého a slovenského původu o osud Masarykovy desky. V podstatě nám jde o to, aby právo na umístění desky na budově bylo zanešeno do nové kupní smlouvy a aby budova sama, anebo místo, na kterém stojí, bylo zanešeno do rejstříku historicky památných budov v hlavním městě Spojených států. Byly již odeslány dopisy řediteli Advisory Council on Historie Preservation, Robert R. Garbeymu a Lorenzu Jacobsonovi, který je Historie Preservation Officer správy District of Columbia. Odpovědi, které bři. Valuchek a Fleischer obdrželi, jsou povzbudivé a naznačují, že příslušné úřady sdílí náš zájem o osud Masarykovy desky. Slibují rovněž, že učiní vše, co je v jejich moci, aby deska byla zachovaná. Věstník - 5 [pageend5]T. G. Masaryk v tehdejším Hotelu 2400 žil po jistou dobu v roce 1918, kdy v Americe s prezidentem Woodrow Wilsonem a s krajanskou veřejností kladl základy k vyhlášení čs. samostatnosti. U příležitosti jeho stých narozenin v r. 1950 byla ve vestibulu budovy zřízena pamětní deska, která nám tuto jeho činnost připomíná. Zasloužil se o to Masarykův ústav v New Yorku a pamětní slavnosti se zúčastnili zástupci tehdy snad jediné exilové organizace, Rady Svobodného Československa. V následujících letech, zejména u příležitosti oslav 7. března a 28. října, různé washingtonské organizace uctily Masarykovu památku položením květin pod desku. Naposledy se tak stalo loňského roku u příležitosti sjezdu Československé společnosti pro vědy a umění. Zpravodaj -vf- K jednomu úspěchu s nepotřebnými kazy Mladí lidé z Čech, Moravy a Slovenska mívali na amerických universitách úspěchy již od dávných časů v přečetných oborech a poslední dvě poválečné generace emigrantů tuto skutečnost jen znovu potvrdily a ověřují. Student musel mít v nové vlasti mnohem poctivější poměr ke škole, než si mohou dovolit a zhusta dovolují rodilí Američané - a jesliže zde byl navíc talent, úspěch se zdál být skoro samozřejmý. Většinou z něčeho takového se raduje větší okruh, než jen rodinné společenství, neboť každý krajan pak ve svém okruhu získává takový jistý kousek na prestiži. Některé “úspěchy” mohou mít ovšem opáčný účinek... Jan Novák z Berwynu získal v předvečer svého Master of Arts na jedné chicagské universitě první cenu a $1,000 z nadace Olgy a Paula Mennových za povídku “What Mr. Klas Told Me” - “Co mně vyprávěl pan Klas” (The Chicago Maroon, 3. června 1977). K obsahu: Pan Klas je Čech, kterému komunisté vzali majetek a jenž si po emigraci do USA prožil jako jaždý jiný to svoje při budování nové existence. Manželka, kterou měl rád, mu nešťastnou náhodou uhořela a on filosofuje o lidech, politice a také o československé historii. Jan Novák tlumočí jeho vyprávěni s talentem pro jistý směr nové literarury, která si libuje v předlouhých souvětích bez zvláštního smyslu, jež svádějí čtenáře k “poslouchání”, nenutí však k zamyšlení - jsou jaksi v prostoru bez začátku a konce. Porotě výše zmíněné Nadace se to zřejmě líbilo. “Proti gustu žádnej dišputát”, jak říkával tuším pan myslivec v “Babičce” paní Němcové. Jako má Jan Novák svobodu tlumočit vyprávění p. Klase jak se mu zachce - má ovšem i český čtenář právo pozastavit se nad mnohým, co si autor z tácek s přítelem Klasem vybral. Tak hned v prvním odstavci povídky “What Mr. Klas Told Me” čtete o T. G. Masarykovi, “tvůrci republiky”, že si prý jednoho dne v dubnu, “kdy byli všichni lidé zaměstnáni vyplňováním daňových přiznání (“básnická svoboda”, pozn. J.A.N.), odskočil do Švýcar ke světoznámému chirurgovi”, aby si nechal transplantovat opičí žlázy - “aby mohl užívat s dámami”. A šimpanz, který žlázy dal, byl prý na Masarykův příkaz vycpán pro Národní museum. Jan Novák, náš nový “Mistr učení” si pak z vyprávění p. Klase vybral jeho příběh o “menage-a-trois” v Lánech, kde se Masaryk měl “bavit” s Mary Pickfordovou a ještě někým... Schůzky “pátečníků”, oné skupiny předních osobností republiky, které se v určité době scházívaly u Karla Čapka, a které vznikly podle vypravěče Klasa (vybral p. Novák) How the saying “Fridays for gays came about” jako pátky homosexuálů. Z živých účastníků je jmenován Ferdinand Peroutka, z mrtvých spisovatel Karel Čapek, “který přestal idealizovat Masaryka, když poznal ženy. Herečka byla lepší než prezident, žlázy nebo ne”. - Na jiném místě z 6 - Věstník rozhovorů p. Nováka a p. Klase se dovídáme, že “zlatá kapitola českých dějin patří legionářům. Někteří z nich se probili Sibiři na Kamčatku a když se odtamtud vrátili do Čech, rozšiřovali po Praze syfilis”. Jane Nováku, autor má mít nejen svobodu slova, ale také určitou odpovědnost. Kdyby byla tato “práce” publikována jen v češtině, tak by asi moc nevadila. Do nové literatury patří dnes jak různá nevábná slova, tak třeba podrobnosti o prožitém nebo vymyšleném sexu. A v “pověstech českých” p. Klase by řada starších čtenářů rozpoznala průpovídky různých pivních politiků, fašistů a komunistů, které kolovaly v politickém podsvětí první republiky. Tyhle nechutnosti, Jene Nováku, M.A., jste si měl odpustit. Měl odpustit, protože Vaše práce vyšla v časopise pro americké studenty. A pro mnohé z nich byla asi vůbec první informací o Československu a jeho historii. Byl jste také novinářem a víte, jak psahé slovo působí. Na Američany možná víc, než na jiný národ, jak ukázala poslední leta. Už se “těším” na otázky, jak to bylo po Švejkovi s těmi “opičími žlázami” prvního prezidenta... Natropil jste asi více škod, než jen za tisícovku. Uvědomujete si to? J.A.Netík Tiskový výbor ČS. národní rady americké Z předsednictva ČSNRA Pravidelná měsíční schůze se konala v úterý večer, dne 9. srpna, v úřadovně Rady. Předsedal br. předseda Dr. Mikuláš Feijenčík. Zapisoval br. Eduard Dellín. Přítomní: Feijenčík, místopředsedové br. Dr. František Schwarzenberg a br. ing. Štefán Papánek, pokladník Miroslav Mejzr, Eduard Dellín, František Kalkus, Dr. Jan Micka, Františka Uhlířová a Vlasta Vrázová. Po schválení zápisu a dodatku a účtů, věnovala se pozornost rozsáhlé poště, která došla během prázdnin. V korespondenci byly zásilky výboru “Watchdog Committee”, mj. brožury týkající se výslechů svědků a další materiál připravovaný pro Bělehrad, dopisy od senátorů a kongresmanů týkající se rezolucí (uvedených ve Věstníku) a projevů členů výboru, proslovy k Týdnu porobaných národů a k 21. srpnu, korespondence ses. Anny Faltusové z Wash., atd. Br. Schwarzenberg přečetl svůj text k 21. srpnu, který byl schválen a bude rozeslán krajanskému tisku. Dále se jednalo o reakci veřejnosti na povídku Jana Nováka (Rada reagovala článkem redaktora br. Netíka); o založení nového krajanského deníku v Chicagu; o programu Rady pro nejbližší budoucnost (21. srpen, 28. říjen, další přípravy pro Bělehrad, atd.). Čtena zpráva ses. Marie Langové za úřadovnu, pojednávající o finanční stránce Českosloveného dne, k čemuž br. Kalkus, předseda pořádajícího Oblastního výboru, podal některé zajímavé dodatky. Za dnešních poměrů stoupajících cen pořadatelé musí překonávat stále větší těžkosti. I tak se pořadatelstvo dopracovalo dobrého finančního výsledku. Ses. Vrázová předložila první výtisk bibliografie “The Czechs and Slovaks in America”, který došel letecky. Hlavní zásilka tohoto zajímavého a důležitého díla, které vyšlo nákladem ČSNRA a SVU, bude poslána zdlouhavou normální cestou po moři. Br. předseda vyzval br. Papánka, aby referoval o své cestě do Washingtonu. Předsednictvo vyslechlo se zájmem jeho výklad (viz. str. 3). V následující diskusi se členové předsednictva opětně shodli na správnosti dosavadních, od samého vzniku Rady po všechna léta uznávaných a věru již ustálených názorů na činnost Rady jakožto [pageend6]organizace a na činnost jejích členů jakožto jednotlivců. Proto členové Rady vždy dbají toho, zda vystupují jménem Rady, či zda jednají jménem svým vlastním. Úkoly Rady jsou dány československým původem jejího členstva. Směřují k dalšímu rozkvětu americké větve českého a slovenského národa a snaží se pomáhat dnes ujařmenému lidu v Československu k opětnému dosažení ztracené svobody a svrchovanosti. Proto se Rada neztotožňuje ani s tou, ani s onou politickou stranou a zůstává zásadně nestraníckou. Ve své snaze o uskutečnění svých cílů se Rada obrací na zákonodárné sbory, na funkcionáře vlády a na vedoucí činitele veřejného života, ať patří k té či oné politické straně, jak toho kdy potřeba vyžaduje u vědomí, že základnou Rady je společný etnický původ, nikoliv příslušnost stranická. Současně ovšem Rada vítá, když se její členové jako jednotlivci - nikoli jako představitelé Rady - začleňují do Činnosti jedné či druhé ze zdejších státotvorných politických stran. Je jistě v našem společném zájmu, aby v obou stranách byly uplatňovány názory, které nás v Radě sdružují. Členové předsednictva proto doufají, že se jednotliví členové Rady a přidružených organizací u výkonu svých občanských práv budou stoupající měrou prosazovat a uplatňovat v činnosti té či oné politické strany. Prohloubení této práce může významně prospět zájmům Spojených států, zájmům americké větve našeho národa i lidu v dnešním Československu. ČSNRA ztrácí záslužného člena Před uzávěrem t.l. došla z New Yorku smutná zpráva, že tam náhle zemřel Dr. A. L. Lexa, dlouholetý člen a s prof. Buškem spoluzakladatel odbočky Long Island. Rada je mu vděčna za léta iniciativní, oddané a houževnaté práce. Předsednictvo ČSNRA zaslalo soustrastný telegram jeho vdově Alici Lexové. Rada též vyslovila telegraficky své uznání a soustrast předsedovi SVU Dr. M. Rechcíglovi nad úmrtím gen. tajemníka Dr. Lexy. Úžasná píle a nadšení Dr. Lexy, které projevoval svou činností bude jistě zhodnocena námi, kteří pociťují velkou ztrátu jeho odchodem. Z oblastí a odboček Majáles ve Washingtonu D.C. 1977 Výroční representační společenská událost čs. Ameriky - jarní ples Majáles - dne 7. května 1977 v předním washingtonském hotelu “Mayflower” měl skvělý průběh a společenský úspěch. Velmi dobrá byla návštěva nejen čs. krajanských kruhů a jejich washingtonských přátel, ale také oficiálních hostí a přátel i ze vzdálených míst. Pracovníci pořádající washingtonské odbočky Čs. národní rady americké a předsedkyně majálesového výboru Soňa Hartová byli zejména potěšeni osobní účastí čestného patrona plesu, Hon. Ralph Perka, mayora města Cleveland, který pronesl pozdravný projev, nadšeně aplaudovaný. Mayora Perka provázel jeho tajemník Václav Hyvnar. V zastoupení sen. Percyho byli účastni Mr. a Mrs. Scott Cohen. Z čsl. desku State Departmentu se účastnil Mr. Kent N. Brown s paní, dále býv. ředitel Hlasu Ameriky Kenneth R. Giddens s chotí, Mr. Clifford Brody s paní z tzv. Watchdog Committee a jiní milí hosté. Majálesu se účastnila řada přátel z Chicaga, z New Yorku, z Bostonu atd. - Paní Krnová z berwynu a její dcera s manželem dr. Tesařem; z New Yorku manželé Babincovi, Dr. Hojný s chotí, dále Dr. Hugo z Bostonu s chotí a další přátelé a příslušníci čs. americké větve. Hosty a účastníky přivítal a představil M.C. Andrew Valušek. K radostnému průběhu Majálesu velmi přispěla obvyklá půlnoční vložka, ve které byla letos provedena krásná a i v čs. kruzích málo známá “Moravská beseda”. Byla znamenitě nastudována pí. Milicou Hasalovou-Švehlovou a předvedena v salonních úborech. Jako již v minulých létech je čistý výtěžek Majálesu 77 věnován Am. Fondu pro pomoc čs. uprchlíkům (AFCR) a kulturním a charitativním účelům ČSNRA a washingtonské odbočky. -jk- Odbočka Washington,D.C. 19. srpna - letošní Den Hanby - výročí sovětské invase Československa 21. srpna 1968 - připadá na neděli. Místo obvyklé auto- kolony se uvažuje o rozdávání letáků před sovětským vyslanectvím v patek, 19. srpna. Vyzýváme členy, kteří mohou s přípravou a provedením demonstrace pomoci, aby se přihlásili u předsedy br. Fleischera (966-7685) nebo u jednatelky s. Sturma- nové (979-2385). 16. září - členská schůze v Montgomery Library v Bethesdě 14. října - večer československé satiry. Podrobnosti na pozvánce. 8. listopadu - členská schůze v Montgomery Library v Bethesdě. 29. listopadu - Helsinki a americká zahraniční politika ve střední Evropě - Chevy Chase Library. 13. prosince - valná hromada v Montgomery Library v Bethesdě. Cena Egona Hostovského Cena Egona Hostovského v roce 1977 za nejlepší českou prózu vzniklou a vydanou v zahraničí byla udělena Zdeně Salivarové za “lovestory” Nebe, peklo, ráj, spolu s oceněním předchozího románu Honzlová. V současné době probíhá jednání s přední americkou universitou, která projevila zájem převzít nad touto významnou, každoročně udělovanou literární cenou patronát. Bude-li jednání úspěšné, budou podmínky pro udělení ceny patrně rozšířeny také na díla napsaná sice v ČSSR, ale vydaná pouze v zahraničí. O výsledcích jednání a novém statutu Ceny exilovou veřejnost včas zpravíme. Porota Ceny Egona Hostovského A. J. Liehm Josef Škvorecký Jiří Voskovec Čtenářům Věstníku a American Bulletinu . . . Prosíme, hlaste nám včas změnu adresy Stačí když odstřihnete starou adresu, uvedenou na přední stránce Věstníku, připíšete novou, a zašlete nám do úřadovny ČSNRA. Odešleme-li časopis na bývalou adresu, je nám vrácen s velkým zpožděním. Za opravu každé adresy počítala nám pošta 10 centů, od prvního ledna 25 centů! To je služba, vlastně pokuta, které bychom se rádi vyvarovali, poněvadž je to zbytečná ztráta peněz. Beztak vydávání časopisu je stále dražší a při stálém stoupání cen není naděje, že se poměry zlepší. Věstník - 7 [pageend7]Odbočka T. G. Masaryk v Los Angeles Zpráva o činnosti duben-červen 1977 V uplynulých měsících se činnost výboru odbočky koncentrovala na informování kalifornských senátorů, poslanců, zástupců porobených národů a americké véřejnosti o Chartě 77, perzekuci jejich signatářů a nedodržených základních lidských právech v Československu. Poslanci a senátoři byli vybídnuti dopisy, aby podpořili svým vlivem úsilí o propuštění dramatika V. Havla a dalších politických vězňů. Dále byli informováni o výpovědích sestry Anny Faltusové a spisovatele Jana Beneše před senátním výborem ve věci zadržovaných dětí čs. exulantů pražským režimem. Senátor S. I. Hayakawa zaslal v této věci dotaz na Department of State a informoval nás o akcích vlády U.S. Naší snahou bylo a je pomoci ústředí ČSNRA, Zahraničnímu výboru a zejména sestře Faltusové v její neúnavné činnosti tím, že vytváříme tlak na naše volené zástupce a informujeme je o našich palčivých problémech. Ne všichni volení zástupci jsou tak ochotni spolupracovat jako na příklad kongresman Robert K. Dornan, který nám mimo jiné napsal, že využije každé příležitosti k seznámení svých kolegů a veřejnosti s pronásledováním čs. “disidentů”. Senátor Cranston odpověděl natištěnou kartičkou, že bere náš dopis na vědomí. Zástupci odbočky v organizaci “The Americans for Freedom of Captive Nations”: J. Kracíková, B. Rajek, J. Breber informovali reprezentanty jiných exilů o Chartě 77 a rozdali kopie anglického překladu Charty, o které byl velký zájem. J. Breber napsal článek “Czechoslovak Protest: Charter 77” pro bulharský exilový časopis. Delegace odbočky: J. Kracíková, B. Rajek a J. Breber se zúčastnili dne 7. května oslav “Dne polské ústavy” a slavnostního vztyčení polské vlajky před radnicí v Los Angeles. Předseda odbočky J. Breber ve své zdravici polským přátelům zdůraznil nutnost úzké spolupráce obou exilů, ocenil odpor polských dělníků, inteligence a církve proti komunistickému režimu a informoval o situaci v Československu. Závěrem připomněl, že český zasloužilý žurnalista Josef Josten byl nedávno vyznamenán polskou vládou v exilu řádem “Polonia Restituta”. Projev byl odměněn dlouhotrvajícím potleskem a voláním “Ať žije svobodné Československo!” Člen výboru J. Štrunc se zúčastnil slavnostního vztyčení bulharské vlajky před radnicí L.A. Zástupci výboru odbočky se zúčastnili, převážně jako hosté (na pozvání pořadatelů), konference Southern California Republican Heritage Groups. Zástupci předložili návrh rezoluce, ve které navrhovali, aby Republikánská strana prosazovala zařazení nedodržování lidských práv v Československu do agendy Spojených národů. Dále rezoluce žádala, aby sjezd Republikánské strany odsoudil věznění čs. občanů v ČSR za jejich činnost ve spojitosti s Chartou 77. V rušné diskusi o znění rezoluce podal podrobný výklad návrhu J. Breber, který zdůraznil nutnost konkretizace prohřešků proti závěrečnému aktu Helsinské konference a Všeobecné deklaraci lidských práv komunistickými režimy. J. Kracíková, F. Zámyslický a B. Rajek se významným způsobem zúčastnili diskuse. B. Rajek se později zúčastnil užší schůze Republican Heritage Groups, kde byla čs. rezoluce přijata beze změny a bude projednávána na sjezdu v Chicagu. Rádi bychom se zúčastnili podobných konferencí i demokratické strany. Odbočka Masaryk v Los Angeles vydává zpravodaj a seznamuje tímto způsobem krajany přespolní i z daleka o své činnosti. V posledním čísle byla výzva k účasti na manifestaci porobených národů, kterou odbočka pořádala s organizací “Američané pro svobodu porobených národů”. Ve zpravodaji byla otištěna rezoluce proti pronásledování signatářů Charty 77, text dopisu 8 - Věstník předsedy Berbra na senátora S. I. Hayakawu o rozdělených rodinách a prohlášení předsedy Captive Nations dra. Klej noty. Odbočka vděčně vzpomenula zásluh svého bývalého předsedy, zesnulého Jaroslava Čadka. Ve své oznámkové části upozornila na čs. rozhlas z Los Angeles, na prodej diapozitiv z okupace srpen 1968 a na sérii o Praze. Též vřele doporučila knihu “Clay Eva volá Londýn”. Autorem je čs. parašutista Antonín Bartoš, a je to dokumentační dílo z doby protifašistického odboje. Kniha výborně doplňuje memoáry generála Moravce “Špion, kterému nevěřili” a prof. Václava Černého “Pláč koruny české”. Knihu možno objednat přímo u autora, jehož nákladem vyšla. Cena $9.00. A u českých knihkupců. Týden porobených národů v San Francisco Organizace “Porobených národů” v San Franciscu, ve které je zapojena také odbočka ČSNRA, uspořádala v týdnu porobených národů dva velké podniky. V sobotu dne 23. července byla velká demonstrace před sovětským konsulátem, které se zúčastnilo na 300 demonstrantů. Velká účast v národních krojích Poláků, Ukrajinců a Litevců budila pozornost. V neděli odpoledne dne 24. července v hudebním pavilonu Golden Gate parku hudba města San Francisca předvedla koncert skladeb národů za železnou oponou. Litevci, Ukrajinci a Poláci předvedli krásné národní tance. Prof. George Larski, předseda Polsko-amerického kongresu, přednesl velmi ostrou řeč na adresu Sovětů, tak amerického tisku, který nevěnuje naší věci velkou pozornost. Kolem jednoho tisíce diváků sledovalo pozorně celý program. J.Š. 40. výročí úmrtí presidenta T. G. Masaryka V pátek dne 8. září odbočka Dr. Milada Horáková koná v Mid-America bance, 5900 W. Cermák, Cicero, Ill., v 7:30 večer, podzimní pravidelnou členskou schůzi, která bude spojena se vzpomínkou na 40. výročí úmrtí presidenta osvoboditele Tomáše Garrigue Masaryka, jehož vzpomene předseda br. Dr. Antonín Hřebík. Při schůzi bude uspořádána výstavka časopisů a novin z r. 1937 se zprávami o úmrtí presidenta Masaryka. Odbočka “28. říjen” ČSNRA V neděli dne 4. září odbočka pořádá opětovně výlet - picnic - v letovisku manželů Látových, sestry Bohušky a bratra předsedy, v příjemném prostředí v Lakeside u břehu jezera. Picnic se koná za každého počasí, po celý den, při veselé hudbě “pražáků”. Nemáte-li vlastní vozidlo, ani přátel, se kterými byste přijeli, zavolejte telef. číslo 656-1117 a v úřadovně pomohou Vám hledat dovozce. Cesta do Lakeside: ze severu jeďte po dálnici č. 94; ze západu, po mezistátní dálnicí č. 294, která Vás přivede na dálnici 94, po které pojedete do státu Michigan na výjezd čís. 6. Od výjezdu z dálnice bude cesta vyznačena praporky až na mísťo. Kdybyste ztratili orientaci, zavolejte (616) 469-2664. Výbor odbočky “28. říjen” Odbočka “Západní předměstí” Pravidelná schůze se koná ve středu večer dne 21. září v Ciceru. Program bude určen později. [pageend8]Reorganizované “Proměny” Čtvrtletník Společnosti pro vědy a umění, Proměny, vstupuje 3. číslem letošního 14. ročníku do nové etapy své existence. SVU věnuje Proměnám zvláštní pozornost, protože si uvědomuje, že jsou dnes jediným časopisem sui generis v exilu, a jejich význm vzhledem k situaci “kulturního hřbitova” doma roste. “Proměny” nyní musí pokrývat všechny hlavní obory věd a umění, a práce na nich vyžaduje spolupráci řady specialistů. Nová redakce Proměn bude pracovat v tomto složení: vedoucím redaktorem je dr. Jiří Škvor, jeho zástupci jsou Hana Ciprisová, dr. Richard Drtina a Zdena Salivarová. Odbornými redaktory jsou dr. Karel Hrubý, prof. Zdeněk Suda, prof. J. G. Krupička, dr. Antonín Kratochvil, Václav Táborský, prof. Vladimír Karbusický a G. J. Lauda. Zastupují sedm oborů - vědy humanitní, společenské, dále literaturu, film a divadlo, hudbu a výtvarné umění. Jazykovou úpravu mají na starosti Anna Machová a Petr Hirsch, grafickou úpravu Ferdinand Culík. V redakční radě jsou prof. Milíč Čapek, Rudolf Firkušný, prof. Vladimír Krajina, prof. Victor S. Mamatey, prof. George Sadek a prof. René Wallek. V redakční radě měl být i nedávno zesnulý prof. Josef Korbel z Denveru. Zájemci o odběr “Proměn” mají psát na administraci časopisu: 47-16 Austel Place, Long Island City, N.Y. 11101, U.S.A. Konference SVU v Ottawě Konference a valné shromáždění SVU se letos uskuteční od 7. do 9. října v Ottawě. Je to po Torontu (1963) a Montrealu (1967) třetí mezisjezdová konference SVU na kanadské půdě. Organizuje ji velmi agilní ottawská skupina SVU s doktorem Jánem Gavorou.Na rozdíl od předchozích sjezdů a konferencí, jejichž program byl převážně zaměřen na humanitní a umělecké směry, bude převážná část ottawské konference věnována příspěvku Čechů s Slováků ve svobodném světě oblasti přírodních a lékařských věd. Právě v Kanadě je řada členů SVU, působících v těchto oborech. Organizátoři konference ovšem připravili také politicko-histo- rické sympózium, a zbytek programu je věnován valnému shromáždění SVU. Při této příležitosti bude otevřena desetidenní výstava děl českých a slovenských výtvarných umělců, žijících v Americe i v Evropě. Přednášky z oblasti přírodních a lékařských věd jsou na programu po celou sobotu 8. října. IN MEMORIAM: K uctení památky našeho člena odbočky “Gen. Milan R. Štefánik” a dobrého přítele p. Karla Žaludy věnují p. a pí. Boris Kraupner $20.00 K uctění památky zesnulého manžela Josefa Hanuše věnuje pí. Barbara Hanuš, FL. $10.00 DARY NA ČINNOST: Odbočka Masaryk ČSNRA, Owosso, MI $200.00 Sbor Hvězda vlasti č. 39, ČSA., IL 100.00 Mrs. Henry Kovář, KS 10.00 George J. Snajd, MN 8.00 Louis a Vesely, AR 6.00 Mr. - Mrs. Anton J. Vlček, FL 6.00 Mrs. Marie Šlapanský, CA 6.00 Jerome A. Vojta, WI 6.00 Vladimir Richter, IL 5.00 Antoinette Pelich, CA 3.00 Czechs and Slovaks in North America Bibliografie, vydaná společně Československou národní radou americkou a SVU, konečně se stala skutečností. První výtisk došel do úřadovny ČSNRA leteckou poštou. To znamená že hlavní zásilka knih, na cestě po moři, dojde do Chicaga až koncem léta. Až když má čtenář před sebou toto významné dílo a listuje v něm, dovede ocenit, co nekonečné práce a obětí to vyžadovalo od autorky Esther Jeřábkové, aby se dílo uskutečnilo. Ve svém úvodu Dr. Paul L. Horecký z Library of Congress podává stručný přehled o české a slovenské emigraci a končí slovy: Ample documentation - especially in the chapters on biography, education, history, journalism, language and philology, law, literature, and music - discloses the impressive roster of Americans of Czech and Slovak extraction who have made distinguished individual contributions in public servce, the arts and music, the professions, literature, social and political science, sports, entertainment, and many other fields of human endeavor. (The sciences have remained outside the scope of this work). A true labor of love, this bibliography is the result of meticulous collection of source material and research by its author. Ms. Esther Jeřábek, herself a second-generation American of Czech descent. As a seasoned bibliographer, librarian, archivist, and teacher, she has eminent credentials for bringing this complete enterprise to a successful completion. The first stage of an important task is now completed with the production of this copious record of materials on Czechs and Slovaks in North America. Yet many of the publications listed are scattered over a variety of private and institutional collections, and many have remained uncataloged, without bibliographic control, and are susceptible to deterioration with the passage of time. The major goal ahead is the preservation of these materials and the establishment of a clearing-house to facilitate their location and utilization. Esther Jeřábková podává vysvětlení o své práci, která čítá přes 7,600 záznamů, o těžkostech, které musela překonávat při zjišťování údajů, hledání ztracených publikací atd. Byl skutečně nej vyšší čas, aby tento důležitý doklad českého a slovenského života v Americe byl zachycen a zachráněn. V budoucnu bibliografie bude sloužit jako nenahraditelný pramen informací. Dílo by nemělo chybět v žádné odborné knihovně, v žádné universitní a městské knihovně, kde žije naše etnická skupina. Krajanské organizace mají příležitost podat americké veřejnosti trvalý doklad o činnosti amerických Čechů a Slováků. Objednejte výtisk do místní nebo universitní knihovny, do knihoven studujících. Bibliografie podává jedinečný doklad o významu Čechů a Slováků v Americe. Objednejte si v ČSNRA, 2137 So. Lombard Ave., Cicero, Ill. 60650. - Cena pro členy $15.- a pro nečleny $17.50. Čítá 448 stran, 7,600 záznamů. Laskavě oznamte nám včas změnu adresy. American Bulletin ročně $2.00 Věstník - 9 [pageend9]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 436 Second Class Postage Paid at Chicago, Illinois [pageend10]