ČESKOSLOVENSKÝ SOKOL V ZAHRANIČÍ SLETU ZDAR! ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 4 Duben 1977 Marie Provazníková: Za necelé 3 měsíce již bude se konat XIV.slet Americké Obce Sokolské Píše mi jeden bratr: "S dorostem jsme udělali špatnou zkušenost. Všichni (všechny) šli na střední nebo vysokou školu a tam uvízli v zájmových kroužcích sportů." Ben Akiba měl pravdu: nic nového pod sluncem. Podobnou zkušenost jsme udělali všichni a nejen s dorostem. Muže nám odvádí vojenská služba, po které se mnozí nevracejí do tělocvičen, ženy nám vyřazuje mateřství v nejlepších cvičitels- kých letech. Jiným kritickým obdobím je přechod z žactva do dorostu, kdy se ruší staré vztahy a navazují nové, často současně se změnou školy. Zklamání z dorostu? Řekla bych, že podobná období jsou zkušebním kamenem sokolského uvědomění, ale také vysvědčením cvičitelů a cvičitelek z předcházejících let. Mládež (a k té můžeme počítat také rekruty a mladé maminky) se nám ztrácí při přechodu do nových životních podmínek, někdy skutečně znemožňujících pokračování v sokolské činnosti, jindy lákajících novotou a změnou - jestli totiž jsme ji nedovedli v předcházejících letech upoutat dobrým tělocvikem, sokolskou myšlenkou a skutečně bratrským životem v jednotě. To je důvod, proč znovu a znovu připomínám, že sokolst- ví má zapustit kořeny v dětství člověka, a podtrhuji sokol- ství, t.j. nejen potřeba tělesné činnosti a radost z ní, ale také idea: bratrství, spolupráce, služba vyšším společenským celkům a národu. Kde se nám to podařilo, tam snad vysadí na nějakou dobu, než se přizpůsobí novým životním podmínkám, ale [pageend1]ne na dlouho. Jestli studenti odešli na novou školu do jiného města, pátrají, je-li tam sokolská jednota. Není-li, vracejí se do své mateřské o svátcích a o prázdninách. Silnější a uvědomělí se vracejí z vlastní potřeby, slabším musíme podat pomocnou ruku. Proto v některých jednotách pověřují jednoho bratra stykem s bratry ve vojenské službě nebo se studenty ve vzdálených školách, proto jim posílají pravidelně zpravodaje jednoty (a promíjejí členské příspěvky). Dobrý cvičitel sám udržuje stálé spojení se svými bývalými cvičenci a stará se, aby také družstvo nedopustilo jejich odcizení. Nejhorší zkušenosti v tomto ohledu máme my ženy. Vzpomínám si, jak si mi před lety stěžovala dlouholetá náčelnice pařížského Sokola, Růženka Roubalová: "Sotva si vychovám ná- stupkyni, vdá se mi, do roka chová a zase mám po naději na odpočinek." Ale zkušená a oddaná náčelnice se nezapřela, a musela dodat: "Ještě, že se mi za pár let vracejí s dětmi." V tom dodatku je odpověd těm, kdo se cítí zklamáni. Mladé maminky, ve kterých už sokolství zapustilo kořeny, se nemohou dočkat, kdy už své ratolesti povedou do tělocvičny. Některá by chtěla, abychom přijímaly žákyně od čtyř let. Pro takové byla osvědčená odpověd: "Nemáme cvičitelky. Chceš-li mít předškolní družstvo, vezmi si je na starost." Někdy to účinkovalo. Už jsem zase v minulém čase a sázím, že někdo namítá: "No jo, to bývalo, ale dnešní mládež..." - Prosím vás, jen to neříkejte přede mnou. Právě před týdnem mi telefonovala dorostenka z Clevelandu, která studuje v New Yorku, kde prý je tu sokolská jednota, že nechce přijít o slet. - A maminky? Před dvěma roky jsem potkala na pařížské Sokolské louce bývalou dorostenku, která s námi byla na několika táborech. Strkala kočárek a za ruku vedla druhé dítě. "Co je s tebou, Danielle? Prý tě v Sokole není vidět." Ukázala na své ratolesti: "Podívej se, jak je to malé. Za dva roky přivedu starší do cvičení." - Hádám, že dva roky uplynuly vloni v létě. A v posledním dopisu z Paříže čtu, že Danielle zastupuje náčelnici, která je na dovolené. Nedivte se, že po takových zkušenostech jsem na "TU DNEŠNÍ MLÁDEŽ” alergická. "TA DNEŠNÍ MLÁDEŽ" není o nic horší než jsme byli my..(Jen si vzpomeňte ! ! !). Dnešní dorost je takový, jak jsme si jej vychovali v žactvu. Věřte mi, že sokolská líheň je v oddílech žáků a žákyň. Jak dnes vedete žactvo, tak bude vypadat vaše jednota za 6 - 10 roků. (Že žádné nemáte? Pak pište poslední vůli...) Jestli se vám na té dnešní mládeži něco nelíbí, podívejte se, jaké mají cvičitele a cvičitelky. A jestli se vám ti nelíbí, poradte jim. OBJEDNEJTE SI: RÁDCE SOKOLSKÝCH ČINOVNIKŮ, je užitečnou a pro sokolské pracovníky přímo nezbytnou příručkou obsahující pokyny a rady pro výkon funkcí, pro činnost a správu jednoty a styk s nadřazenými složkami. Objednávky vyřizuje pokladník Ústředí br. Jar. Hanuš, 412 E. 73rd Str., New York, N.Y., USA 10017. Cena $ 2.50. Objednejte ještě dnes! 50 [pageend2]Představujeme: NOVÁ NÁČELNICE ÚSTŘEDÍ Nová náčelnice Čs. Sokolstva v zahraničí, sestra Marie Komárková, narodila se v Pelhřimově v roce 1932 v den, který po roce 1968 se stal pro Čechoslováky symbolickým - 21. srpna. Marie, rozená Štěpánková, vyrůstala v uvědomělé rodině sokolské a bylo proto samozřejmé, že již ve svých 5 letech cvičila v žactvu. Po válce, od roku 1945 cvičila jako dorostenka, opět v domácí jednotě Pelhřimov a zúčastnila se XI. sletu všeso- kolského v Praze r. 1948. Když pak v září 1948 zahájila studie na Vysoké škole rolnické v Táboře, přihlásila se i tam do Sokola, záhy byla zařazena do I. družstva a byla členkou závodních družstev v nářaďovém tělocviku i v odbíjené. Účastnila se rovněž zvláštních výcviků na nářadí a v rytmice a absolvovala několik soustředění v umělecké gymnastice. Stala se také pomahatelkou při cvičeni žactva a získala tím dobrou průpravu pro svou pozdější činnost cvičí telskou. Záhy po komunistickém puči byla rodina Štěpánková vystavena pronásledování komunisty; otec, dlouholetý sokolský pracovník byl ze Sokola "vyloučen", rodičům byl zabrán majetek a byli vystěhování z rodinného statku, Marie byla vyloučena ze školy a nasazena do průmyslu. Teprve při pozdějším částečném uvolnění, bylo jí dovoleno studovat na semináři pro učitele zemědělských škol a vyučovala pak na Zemědělské technické škole v Turnově. V r. 1958 se provdala za Ing.agr. Lubora Komárka, který vyučoval na stejné škole v Turnově a tamtéž se jim narodil syn Zbyněk. V Turnově vyučovala také tělocvik na škole a když v Malém Rohozci u Turnova se obnovoval Sokol, vedla cvičení až do srpna 1968. Srpnová okupace zastihla rodinu Komárkovu na dovolené v Bulharsku, odkud jejich cesta vedla přes Jugoslávii a Rakousko do Švýcarska, do hlavního města Bernu. V roce 1969, když se v Bernu uvažovalo o založeni sokolské jednoty, zahájila sestra Komárková cvičeni a na ustavující valné hromadě byla zvolena náčelnicí. Tuto funkci zastává dodnes a po řadu let byla současně také vedoucí dorostenek a žactva (po nějaký čas dokonce i mužů). V říjnu 1971, na valné hromadě župy Západoevropské byla zvolena župní náčelnicí a v této funkci vedla ženy župy na posledních dvou sletech Čs. Sokolstva v zahraničí, v r. 1972 ve Vídni a v r. 1976 v Curychu. V říjnu r. 1976, při ustavení župy Švýcarské, byla zvolena náčelnici této nové župy a v prosinci 1976 byla zvolena náčelnicí Ústředí. Sestra Komárková po řadu let iniciativně spolupracuje s českou doplňovací školou v Bernu, je činná také ve Svazu Čs. spolků ve Švýcarsku, jehož místopředsedkyní byla v letech 1974-1977 a od roku 1972 je rovněž členem Západoevropského poradního sboru. Zaměstnána je ve státním zemědělském výzkumném ústavě, kde působí jako laborantka. Neocenitelnou oporou sestry Komárkové jest její rodina - manžel Lubor a syn Zbyněk, oba činní v Sokole, manžel jako zapisovatel župy Švýcarské, syn jako vedoucí žactva a dorostu v jednotě Bern. Sestře náčelnici Marii přejeme mnoho úspěchu ve veškeré činnosti! 51 [pageend3]Dopis náčelnictva DOPIS NÁČELNICTVA ÚSTŘEDÍ VŠEMU SOKOLSKÉMU ČLENSTVU: Sestry a bratři: Je dobrým zvykem nově zvolených činovníků a výborů, že se po svém zvolení obrátí na členstvo svých organizací s programovým prohlášením, kde podrobně vylíčí příští úkoly a cíle, jakož i způsoby, kterými těchto cílů chce dosáhnout. Musíme Vás zklamat - takovéto programové prohlášení nemůžeme podat. Jsme tak krátce ve svých nových funkcích a chybí nám do té míry zkušenosti s řízením tak velkého a místně rozptýleného celku, že přesný, detailní a pro všechny jednoty závazný program zatím formulovat nemůžeme. Jsme ale na druhé straně činni již dostatečně dlouho, i jako činovníci, v sokolské organizaci v zahraničí, abychom mohli formulovat hlavní problémy, které tato organizace má a při jejichž řešení byste Vy všichni mohli - a měli - pomoci. I když výbory jednot mohou příznivě ovlivnit život jednoty, nemohou způsobit zázrak, totiž z neochotných a neukázněných jedinců vytvořit dobrou jednotu. Vy všichni - a jen Vy, sestry a bratři, máte v rukou ten zázračný lék. Vy tvoříte sokolskou organizaci a ta bude taková, jací budete Vy. Bude-li každý z Vás z křemene, bude celý Sokol v zahraničí z kvádrů. Skutečná síla každé jednoty se projevuje ne v přítomnosti, ale v budoucnosti. Jednota, která má vysoký počet členstva a malý počet, nebo dokonce žádné žactvo, je jednota, která stojí na hliněných nohou, má-li vůbec jaké. Není a nebude v budoucnosti většího úkolu všech jednot, než vybudovat silné oddíly žactva. Jen v žactvu je sokolská organizace věčná. Jednota, která nemá žactvo, není jen ohrožena v budoucnosti, ta je mrtva již dnes. Promiňte nám ještě jednu připomínku, která se svou konkrétností vymyká z všeobecného rámce tohoto dopisu, jejíž důležitost nás ale nutí se o ní zmínit již při našem prvém styku s Vámi. Ve své činnosti budeme důsledně dbát organizační struktury - Ústředí - župy a nesdružené jednoty - jednoty. Stejně tak, jako je náčelnictvo Ústředí odvislé od dobré práce náčelnictev župních, jsou i tato odvislá od dobré práce náčelnictev jednot. Umožněte dobrou práci župních náčelnictev tím, že je budete informovat o svých starostech i radostech a posílejte jim své návrhy a připomínky. A nakonec, milé sestry a milí bratři, poděkování Vám všem za důvěru, kterou jste nám projevili. Budeme se snažit ze všech svých sil a doufáme, že se nám podaří touto 52 [pageend4]naší snahou vyrovnat ten nedostatek zkušeností, který máme. Posuzujte nás na začátku našeho volebního období shovívavě a na konci tvrdě. Každý se musí učit, ale každý se musí také jednou naučit. Přejeme Vám, milé sestry a milí bratři, mnoho úspěchů ve Vaší sokolské práci i ve Vašem osobním životě. Na zdar! Marie KOMÁRKOVÁ náčelnice Dr. Zdeněk BIDLO náčelník HLÍDKA VZDĚLÁVACÍ CHCEME VÍCE CVIČENCŮ Jan Fellmann Mnoho slyšíme i čteme, jak málo máme žactva a ještě méně dorostu. Neříkám proto jistě nic nového, chci-li vzdělavatelským činovníkům vložit na srdce zvýšenou starost o soustavné získávání dalších cvičenců všek věkových skupin, především však mládeže. Jedním z možných způsobů získávání cvičenců, ve spolupráci s cvičitelským sborem, je osobně pozvat do cvičení možné cvičence či cvičenky, aby na vlastní oči viděli, jak se ochuzují, když pravidelně do cvičení nechodí. Nebot vidět značí uvěřit. Další vhodnou možností je přivést do cvičení bratra či sestru, kteří bydlí blízko nás a cestu do cvičení dosud nenašli. Osobní (veřejný) rozhovor vzdělavatele s náčelníkem o prospěšnosti cvičení pro zdraví cvičícího může býti rovněž rozhodující pomůckou při získávání možných cvičenců. Ovšem taková činnost může jistěji dosáhnout výsledku, má-li cvičební hodina rychlý spád, je dobře připravena a vedena a má veselé, vlídné prostředí - je tedy opravdu vedena v duchu sokolského bratrství a sesterství. To ovšem předpokládá dostatek schopných vedoucích - cvičitelů a cvičitelek. O to se chce starat výbor Ústředí a hlavně nové náčel- nictvo Ústředí. O činnou podporu těchto snah jsou důrazně žádáni všichni členové, především však vzdělavatelé. Úsilovnou snahou nás všech se nám podaří získat více cvičenců a tak lépe plnit náš úkol, směr i cíl. 53 [pageend5]PEVNÁ VÍRA V OBNOVU SOKOLA Z okupované vlasti byl Ústředí Cs. Sokolstva v zahraničí zaslán pozdrav, jehož znění přinášíme. Pozdrav byl napsán letos v březnu, pod dojmem fotografií a zpráv o úspěšném IV. sletu v Curychu v minulém roce, jež se Sokolům ve vlasti teprve nedávno dostaly do rukou. Zdravice ze sokolské vlasti uvádí mj.: Bytí jsme všichni nevýslovně potěšeni a mocně povzbuzeni, když se nám nedávno dostaly do rukou všechny ty snímky z Vašeho loňského sletu v Curychu a když jsme ěetli popisy toho krásného sokolského svátku ve Švýcarsku. Ani nevite, jak jste se nám přiblížili tím velkým děním, tou krásnou společnou prací. Tolik to vše dojímá, oživuje bývalé a povzbuzuje k budoucímu! Všechny ty krásné city, prožitky, ty krásy, které jsou zachyceny pro dobré lidské oko, a slova plná nadšení, která ták dojímají a potěšují. Co jiného na to vše říci, co jste postavili světu jako skutečnost před jeho zraky, než DlKY VÁM VŠEM! Svolat do jednoho místa z dálek předalekých srdce oddaná a toužící, aby uviděla práci společnou a z té práce žít další léta, z dálky přijet, aby se ruce stiskly a srdce zaplesalo vzrušením, to je veliké dílo již samo o sobě. Ták daleko jdou ta srdce dobrá a milující tu naší starou a nám ták dráhou osvědčenou myšlenku "bratrství", áby se přesvědčila, zda jest ták krásná a silná. Ano, silná... a byt i cesta daleká, ta Sokolíka neleká... a proto ani ty dálky nezadrží tu touhu po velkém setkání. Vidíme v duchu ty krásné okamžiky Vaší velké manifestace věrnosti nesmrtelným myšlenkám Tyršovým a Fiignerovým, to sdílení té radosti i touhy po tom, co není zatím k dosažení. A také my všichni sdílíme s Vámi neochvějnou víru v obnovu Sokolstva v naší drahé vlasti. Sokolská rodino, ty veliká, po světě roztroušená, necht pevná víra a bratrská láska tě tmelí pro tu společnou práci, která vždy nese ovoce a jejíž plody budeme jednou společně užívat. Víme, že není třeba vznětlivých a okrasných slov, ale přece jen to veliké společné dílo zaslouží si alespoň slovem ověnčit a oslavit. Užijeme při tom slov našeho nesmrtelného Tyrše - po I. sletu v r. 1882 : " ... skvělý zdar slavnosti naší nás všechny novou důvěrou v posvátnou věc sokolskou naplnil, vzpružil nás k nové vytrvalé a opravdově sokolské činnosti... uzřeli jsme na vlastní oči vlastní svou věc v plné neporovnatelné kráse, jarosti a síle její a obraz ten zůstane nezáhladi- telný v duši naší, on naplňuje nás všechny hrdostí na úkol náš v životě národním a povzbudí nás k vytrvalosti a činnosti další... Tot význam naší slavnosti společné, s myslí povznešenou se srdcem hrději tlukoucím myslíme na ní zpět." Hodně sil do další práce sokolské Vám všem bratrsky přejí a Vás všechny pozdravují našim Nazdar - Vaši věrní Sokolové v Československu. 54 [pageend6]BRATR STAROSTA DĚKUJE Drazí bratři a sestry! Ke svým 75. narozeninám 24. února 1977 dostal jsem ze všech částí světa - od sokolských zup, jednot, bratří, sester a přátel - tolik srdečných a upřímných blahopřání - dopisů a telegramů, ze mi není možno osobně všem poděkovat. Děkuji proto srdečně a bratrsky touto cestou všem, kteří si na mne při mých 75. narozeninách vzpomněli. Bylo pro mne radostí číst všechna ta krásná slova uznání a vzpomínek, která jste mi napsali. Jsem Vám vděčen za Vaši upřímnou spolupráci, věrnost, bratrskou a sesterskou lásku a oddanost ! Váš Dr. Antonín Hřebík starosta Berwyn, III., U.S.A. 15. března 1977. SBÍRKA NA SOKOLSKÝ NÁRODNÍ DŮM TĚLOCVIČNÉ JEDNOTY SOKOL SYDNEY V AUSTRALII Výkaz č:. 1 . 100.00 50.00 50.00 25.00 25.00 25.00 18.00 - Sokol Washington, U.S.A. Sokol Toronto, Kanada Karel a Zdenka Tyrovi, Rochester, USA Major Jar. Kasanda, Winnipeg, Kanada Jaroslav Hanuš, New York, USA Jan a Vlasta Waldaufovi, Toronto, Kanada Karel Pavel, Toronto, Kanada Celkem 293.00. Dárcům upřímně děkujeme! Sbírka pokračuje. Dary na sbírku zasílejte na adresu pokladníka Ústředí bratra Jaroslava Hanuše, 412 E, 73rd St. New York, N.Y., 10021, U.S.A., nebo přímo pokladníkovi jednoty v Sydney: bratr Jiří Jelínek, 53 Alice St., Sans-Souci, N.S.W., 2219, Australia. Výnos sbírky bude veřejně zaznamenán v dalších číslech našeho časopisu. 55 [pageend7]OHLASY A NÁZORY Co soudíš, milý čtenáři, o těchto osobních názorech? ZAMYŠLENÍ NAD CHARTOU 77 Není náhodou, že na sokolských praporech bývá zpravidla zobrazen volně letící pták sokol, symbolisuj icí touhu po svobodě. Hned po svém vzniku zaujalo Sokolstvo velmi významnou roli v zápasech českého a do značné míry i slovenského národa o národní identitu a samostatnost. Pro aktivní podíl Sokolstva na historickém vývoji byla nesporně nezbytná právě ta okolnost, že při své praktické činnosti se Sokolové inspirovali ideály svobody osobní, národní, všeslovanské a všelidské. Problémy lidských práv a svobody dnes bezpochyby nenechávají vlažnými ani ty krajany, kteří si hodlají v rámci zahraničních sokolských jednot jen protahovat kostřičku či občas si sentimentálně zapět pár sokolských pochodů třeba v některém z řady útulných šenků. Na .Západě i na Východě se nyní o lidských právech diskutuje stále intensivněji - a co Sokolové? Mají Sokolové stát stranou a mlčet? V sokolských řadách vždy bývali příslušníci rozdílných sociálních vrstev (dělníci pera,pilníku i rýče), rozličného politického přesvědčení a různého náboženského vyznáni. Přesto však v hodinách svých největších úspěchů vystupovalo Sokolstvo v zájmu těch nejdražších ideálů jako uvědomělý a ukázněný, jednolitý celek. Nepovažujeme za vhodné pouštět se do nějakých nedomyšlených akci. Zdá se nám ovšem, že je na čase zvážit, zda zahraniční Sokolové bučí jako jednotlivci (resp. v rámci jiných organisací), či společně v rámci svých sokolských jednot, nebo snad dokonce ve společné akci, vedené Ústředím Čs. Sokolstva v zahraničí, mají připojovat své podpisy na podporu Charty 77. Neměli bychom sdělit autorům Charty 77, československým úřadům a také ostatnímu světu, že velká většina z nás by bývala z Československa vůbec neodcházela, resp. by se tam bez dlouhého rozmýšlení ráda vrátila, jen kdyby v Československu byla respektována základní lidská práva - alespoň v tom smyslu, jak to upravují stávající zákony ČSSR? Upomínky na slavné činy našich sokolských otců a matek by pro nás stále měly být těmi nejskvostnějšími šperky. Je ovšem nutno též vědět, že pouze ty zasněné pohledy do minulosti nám v naší touze po životě ve cti a svobodě moc nepomohou. V novém, stále se vyvíjejícím a měnícím sociálním kontextu můžeme mít jen tolik svobody, tolik práv, tolik respektu a tolik cti, kolik si svým odhodlaným a pohotovým, ale také uvážlivým a realistickým postojem dokážeme sami nově vydobít a sami opakovaně uhájit. R.D. - "Sokolík", Mnichov n aš im č t en ář ů m: Při přesídlení nezapomeňte ohlásit novou adresu administrátorovi časopisu br. O. Stehlíkovi, 1665 Bloor St.East, Apt. 1001, Mississauga, Ontario, Canada L4X 1S4. Nezapomeňte při tom také uvést poštovní doručovací číslo - urychluje to doručování. - Zasílání časopisu na nesprávnou adresu znamená ztrátu času i zbytečná vydání. Děkujeme předem za pochopení a spolupráci. A nezapomeňte, že předplatné se PŘEDplácí! Nečtete na dluh? 56 [pageend8]SOKOLSKÝ TĚLOCVIK DĚLÁME TO DOBŘE? Jiří Liška ( Pokračování ) Pro hlavní část si sestavíme také zvláštní tabulku: Cvičební rozvrh pro jednotlivá družstva: Hodina 1. družstvo 2. družstvo 3. družstvo 4. družstvo 5. družstvo 6. družstvo 1 hrazda koza skok vysoký kladina švédské žebřiny různosti 2 kruhy různosti těžké míče bradla kůn na šíř skok dal. vysoký 3 bradla kůň na šíř skok dal. vysoký kruhy různosti těžké míče 4 kladina švédské žebřiny různosti hrazda koza skok vysoký 5 hrazda koza skok vysoký kladina švédské žebřiny různosti 6 kruhy různosti těž ké míče bradla kůn na šíř skok dal. vysoký 7 bradla kůň na šíř skok vysoký kruhy různosti těžké mí če 8 kladina švédské žebřiny různosti hrazda koza skok vysoký Příklad pro použití cvičebního rozvrhu pro družstva: Hlavní část má tři díly. Proto (např. v první hodině) bude mít první družstvo: hrazdu, kozu a skok vysoký, každé nářadí patnáct minut. Druhé družstvo má: kozu, skok vysoký a hrazdu, třetí družstvo: skok vysoký, hrazdu a kozu. A teď pozor: čtvrté družstvo si vezme: kladinu, švédské žebřiny a různosti, páté družstvo: švédské žebřiny, různosti a kladinu, šesté družstvo: různosti, kladinu a švédské žebřiny. Před každou cvičební hodinou ponecháme alespoň patnáct minut volného cvičení - ovšem za dozoru vedoucího. Chlapci si mohou vyzkoušet cvičení na různém nářadí podle vlastní obliby. Po skončení cvičební hodiny a uklizení nářadí zařadíme ještě posilování s činkami při hudbě, a po něm malou kopanou, odbíjenou, košíkovou nebo "ragbíčko". V létě cvičme na hřišti. Pokud na něm máme nářadí, je dobře, ale zaměřme se hlavně na lehkou atletiku a hry, možno-li i plavání. V zimě nezapomínejme na bruslení a lyžování. 57 [pageend9]Pro letní cvičiště používejme v zásadě tabulku pro společná cvičení. V hlavní části ale zařadíme dvě lehkoatletická cvičení podle tohoto výběru: Běhy a skoky Vrhy a hody Běh na 40 m, 60 m, 100 m Vrh koulí Běh na 1-3 km Hod diskem Skok vysoký Hod granátem Skok daleký Hod oštěpem V každé cvičební hodině bude tedy zařazeno jedno cvičení z běhů a skoků, a jedno cvičení z vrhů a hodů. Pro disk, granát a oštěp je ovšem třeba vybrat velkou prostoru, a učinit opatření v zájmu bezpečnosti cvičících i případných diváků či chodců. Metodické pokyny Většina našich cvičitelů má dostatečný základní gymnastický výcvik. Lehkoatletický a sportovní již méně. Ovládání cviku však ještě nedává záruku, že povedou cvičení dobře. Musejí je umět zorganisovat. Při organizování cvičení je třeba se řídit těmito hlavními zásadami: 1. Nejdůležitější zásadou je zachování efektivnosti (vydatnosti) cvičení. Členové družstva musí být ve stálém pohybu, nesmí být ponecháni sami sobě. Odpočívají-li, musí sledovat ty, kteří právě cvičí. Ale, pokud možno, cvičí jich vždy co nejvíce současně, což ovšem platí jen pro snadné, průpravné cviky. 0 efektivnosti bude pojednáno zvláš£. 2. Je třeba udržet naprostou kázeň. Ovšem nikoli přehnanou přísností, ale tím, že jednotlivci prostě nedostanou čas na to, aby se nudili a tím slábla jejich pozornost. 3. Dodržovat stanovený rozvrh, přizpůsobený podmínkám tělocvičny nebo hřiště. 4. Pro každou cvičební hodinu si předem připravit cviky pro rozcvičku a pro hlavní část. Přijít do cvičení alespoň 15 minut před otevřením sálu, a s pomocníkem, zvoleným z družstva či oddílu, připravit nářadí a náčiní a zkontrolovat jeho stav. 5. Udržet stálé napětí vymýšlením nových cviků, situací, her, a povzbuzovat radostnou náladu vtipnými vložkami při společných cvičeních. Nacvičujeme-li prostná, naučit se je perfektně napřed a nestudovat z listu až před oddílem. 6. Provádět střídání družstev u nářadí v hlavní části cvičební hodiny vždy současně, pořadovým způsobem. 7. Dbát o bezpečnost především cestou kázně. Dávat dobrou záchranu a dopomoc. Nedovolit, aby se cvičenci vzdalovali od družstva. Bratři a sestry, čím lépe budeme připraveni, tím více nás naše sokolská činnost bude těšit, protože ponese dobré výsledky. Chceme moderního člověka získat a udržet, a proto mu musíme především imponovat! Pokračování příště. 58 [pageend10]Z ÚSTŘEDÍ JARNÍ SCHŮZE VÝBORU ÚSTREDÍ Jarní schůze výboru Ústředí Cs. Sokolstva v zahraničí konala se 5. března 1977 v New Yorku. Přítomni: starosta br. Dr. Antonín Hřebík, který předsedal, sestra Jarmila Uhlířová, bratři Jaroslav Hanuš, Matěj Neumann a Karel Pavel. Omluveni bratři J. Kořistka a J. Waldauf. Vzpomenuto zemřelých bratří a sester, o jejichž úmrtí byla obdržena zpráva od konání poslední schůze. Byli to: ve vlasti sestra Vítězslava Doležalová, v Austrálii sestry Marie Nováková a Marie Kadavá, ve Spojených státech bratr Vít Komárek a v Anglii bratr gen. Alois Liška. Schválen zápis minulé schůze, konané ve dnech 13. a 14. listopadu v New Yorku. Podány zprávy činovníků za uplynulé období - jednatelky s. J. Uhlířové, pokladníka br. J. Hanuše, účetních a revisních dozorců bratří Dr. J. Janků a 0. Stehlíka, matrikáře br. K. Pavla, redaktora br. J. Waldaufa a starosty br. Dr. A. Hřebíka. Zprávy náčelnictva a vzdělavatele nebyly podány, nebot tito činovníci se teprve těsně před schůzí ujali svých funkcí. V pořadu jednání schůze bylo projednáno a usneseno mj.: Vzat na vědomí výsledek voleb nového výboru Ústředí, jehož adresář byl uveřejněn v únorovém čísle časopisu Ústředí. Oznámen výsledek voleb účetních a revisních dozorců - zvoleni byli bratři Dr. Jan Janků a Otto Stehlík z Kanady. Švýcarská župa hlásí ustavení nové jednoty v St. Gallen a přihlašuje ji za člena Ústředí. Jelikož byly splněny všechny podmínky k členství, byla jednota přijata za člena s datem 1. ledna 1977. Výbor poděkoval pokladníkovi sletového výboru bratru Ing. Josefu Slavíkovi z Curychu za jeho vzornou práci při provádění sletového účetnictví. - Přijata a schválena finanční zpráva IV. sletu v Curychu a usneseno zaslat přehled sletového hospodaření všem jednotám. Přijata a schválena finanční zpráva o hospodaření Ústředí za rok 1976 a usneseno zaslání celkové zprávy všem župám Ústředí. Za přímého člena Ústředí přijata sestra Dagmar Fialová ze Silver springs v Marylandu, USA. Razidlo odznaku "Na stráž" zůstává jako majetek Ústředí v úschově župy Vídeňské. Zdůrazněno, že stanovy žup, schválené výborem Ústředí na minulé schůzi, jsou závazné pro všechny župy Ústředí. Připravuje se cvičitelská škola v Austrálii a ideová škola v Evropě, která by se uskutečnila při konání schůze výboru Ústředí na jaře r. 1978 v Evropě. Usneseno vydávání čtvrtletních zpráv o činnosti Ústředí. Příští bude vydána v polovině června před zahájením prázdnin. 59 [pageend11]Usneseno, že pokladník Ústředí br. J. Hanuš převezme do své správy sklad publikací Ústředí. Do památníku XIV. sletu Americké Obce Sokolské byla odhlasována zdravice. Příští schůze výboru Ústředí bude se konat 8. a 9. října 1977 v New Yorku. Další schůze na jaře roku 1978 v Evropě. - U. VÝZVA NÁČELNICTVA ÚSTŘEDÍ Náčelnictvům žup a náčelnictvům jednot přímo začleněných do Ústředí Sestry a bratři: Máme několik důvodů proč se na Vás dnes obracíme s touto naší první výzvou prostřednictvím oficielního časopisu Čs. Sokolstva v zahraničí, a proč bychom tak chtěli činit i v budoucnosti. Domníváme se, že je to tak správné nejen z důvodů finančních, ale že tak přispějeme i k větší rozšířenosti časopisu, k větší informovanosti členstva, a že tím v neposlední řadě ulehčíme práci i Vám. A te3 tedy k obsahu naší výzvy. Výkazy a činnosti jednot posílejte čtvrtletně a to náčelnicí Ústředí: sestra Marie Komárková, Sägemattstrasse 46, CH-3097 Liebefeld-Bern, Schweiz. Náčelníctva žup si zařídí, aby jednoty v jejich župách sdružené posílaly tyto výkazy dvojmo jim a oni pak pošlou jednu kopii náčelnict- vu Ústředí. Dbejte na dodržování termínů. Zkontrolujte, zda všechny jednoty pravidelně odvádějí 1 dolar za člena na fond cvičitelských škol Ústředí. 0 nutnosti cvičitelských škol jsme jistě všichni přesvědčeni - aby se však mohly konat, musí mít finanční krytí. Posílejte nám své připomínky a návrhy, pište nám o svých starostech a potížích a vyzvěte jednoty, at ony píší Vám. A nakonec připomínku nejdůležitější. Jak bylo oznámeno v lednovém čísle Čs. Sokola v zahraničí, pořádá Americká obec sokolská ve dnech 23. - 26. června svůj 14. slet. Během sletu budou uspořádány závody dorostu a členstva ve cvičení na nářadí, soutěž v odbíjené a bude provedeno hlavní vystoupení ve cvičeni prostných. Máme k dispozici všechna potřebná cvičení a instrukce, bohužel pouze anglicky. Která jednota nebo jednotlivci by se chtěli aktivně tohoto sletu zúčastnit, oznamte nám to z důvodů časové tísně přímo a na župu pošlete pouze kopii svého dopisu. Těšíme se na Vaše zprávy. Na zdar! Marie KOMÁRKOVÁ Dr. Zdeněk BIDLO náčelnice náčelník 60 [pageend12]ŽALOV GENERÁL ALOIS LIŠKA Dne 7. února 1977 zemřel v Londýně ve věku 81 let bratr armádní generál Alois Liška, vynikající vojenský odborník a upřímný vlastenec. Za I. světové války byl příslušníkem čs. legií na ruské frontě, po válce působil jako dělostřelecký důstojník, po obsazení Československa nacisty byl členem odboje - nejdříve doma, pak v zahraničí, kde byl velitelem čs. samostatné obrněné brigády s níž se v r. 1944 vylodil ve Francii a byl velitelem spojeneckých jednotek dobývajících přístav Dunkirk. Po válce byl velitelem vysoké školy vojenské v Praze až do r. 1948, kdy po komunistickém puči se uchýlil do Anglie, kde se intensivně účastnil čs. exilové činnosti, zejména v Ústředním výboru Čs. Obce legionářské v zahraničí, jehož byl čestným předsedou. Bratr gen. Liška byl po celý svůj život upřímným Sokolem a po celou dobu svého exilu v Anglii čelným členem výboru sokolské jednoty v Londýně. Celý život br. gen. Lišky byl zasvěcen službě národu a vlasti. Čest jeho světlé památce! POD ČAROU NÁVŠTĚVOU U BROUČKŮ Určeno žactvu, avšak povinné čtení rodičovské ! Bylo to dávno, tak dávno, že ještě lidé nebyli, vlci ovce nežrali, vše co žilo se těšilo ze života, na zemi byl mír - prostě svět k pomilování. A v té době na jedné odlehlé pasece žili broučci. Byli to nějací broučci! Všeho druhu, barevní, velcí i docela nejmenší a všichni se spolu dobře snášeli. Nebylo hádek, nebylo podezřívání. Dělili se všichni společně o místo na slunci, respektovali zájmy druhých. A to vše bylo zcela samozřejmé, to každý z těch broučků měl v sobě, to jim dala matka příroda do vínku. Tak žili v krásné pohodě, až jednoho dne, kdy za hezkého, teplého podvečera všichni spokojeně s plnými bříšky odpočívali a snili o příštím dnu, najednou se mezi nimi objevili broučci z vedlejší paseky. To byla vzácná návštěva. A jelikož naši broučci byli pohostinní, hned začali nosit zásoby medu a řadu jiných dobrot pro sousední broučky. Domácí broučci se samozřejmě také těšili, jak tuto vzácnou příležitost náležitě oslaví, ale návštěva jim k tomu nedala mnoho příležitosti. Broučci z vedlejší paseky jen skromně pojedli, ochutnali to i ono, pochválili jejich dobroty, ale pak hned jejich vedoucí, takový brouček s jiskřícíma očima, začal vysvětlovat, proč přišli. Milí sousedé, milí broučci,přišli jsme, abychom se domluvili na velké společné věci. Však se podívejte na sebe, máte krásně vypasená bříška, nejraději pijete me- 61 [pageend13]ZE SOKOLSKÉHO SVĚTA ŽUPA VÍDEŇSKÁ Župní lyžařské přebory V neděli 20. března konaly se v Unteribergu v Dolním Rakousku přebory župy v lyžování. Přes špatné povětrnostní podmínky dostavilo se 25 závodníků, kteří sledováni četným obecenstvem, podali velmi dobré výkony, přesto, že museli jet dvoukolovou trat obřího slalomu s 25 brankami, které chvílemi zcela mizely v husté mlze. Zdařilý závod byl ukončen po společném obědě v horské chatě "Unterberghaus",kde byly také vyhlášeny výsledky a předány poháry a medaile vítězům. Přehled výsledků: Žactvo - 1. D. Maternová, Vídeň XV, 2. G.Hrabánko- vá, Vídeň XVI, 3. H. Schleinzer, Vídeň XVI. Dorostenky - 1. S. Krakovičová, 2. S. Hrabánková, obě Vídeň XVI., 3. J. Cejpková, Vídeň XV. Dorostenci - 1 . F. Kalousek,Vídeň XV. Ženy - 1. E. Křenková,Vídeň XVI, 2. J. Hrnčířová, Vídeň XV, 3. M. Hornerová, Vídeň III. Muži - 1 . R. Křenek, Vídeň XVI, 2. P. Kalát, Vídeň III, 3. A. Lapin, Vídeň XVI. slh - VSL - Župní turnaj v odbíjené Ve sportovní hale v Simmeringu konal se v neděli 6. března 3.již ročník župního turnaje v odbíjené, který vzorně připravil a řídil br. Havel. Celkem se zúčastnila 4 družstva žen a 6 družstev mužů a sportovně náročné obecenstvo bylo plně spokojeno výbornými výkony všech družstev. Po napínavých bojích stalo se vítězem v soutěži žen družstvo jednoty Vídeň XVI. Druhé bylo "A" družstvo jednoty Vídeň III., 3. "B" družstvo téže jednoty a 4. družstvo jednoty Vídeň XV. V soutěži mužů zvítězilo družstvo jednoty Vídeň II. již po třetí, čímž získalo trvale putovní pohár. 2. místo získala jednota Vídeň III, 3. místo Vídeň XV., 4. místo Vídeň XVI, 5. "B" družstvo jednoty Vídeň III, 6. družstvo jednoty Vídeň XXI. 15 .května bude sehrán na hřišti v Kierlingu turnaj pod širým nebem. L. Musil - VSL - dovinu a spite. Co se vsak stane, kdys nastanou zlé Sasy, kdy nebude tolik medoviny a kdy bude třeba nutné pro několik dobrot běžet několik slunečných minut? Nedokážete to. Budete čim dál tim slábši,one- mocnite a nakonec ze samé slabosti umřete. A podávejte se na vaše děti, jak jsou vypasené a při tom slabé, že ani na nejmenši pampelišku nevylezou. Domáci broučci byli tou reci zaraženi. Nikdo z nich nepomyslel, že by jednou mohl být konec toho jejich krásného a pohodlného života. Beč však na ně udělala veliký dojem a z jejich shromážděni začaly se ozývat výkřiky: co máme dělat? Poradte, povězte! A ták ten brouček s jiskřicima očima pronesl návod na vypěstováni sily a utuženi zdrávi broučků. Řekl jim: ne sed be doma s plnými bři- šky, cvičte, pořádejte závody - na přiklad, kdo z vás vyleze nejdřive na pampelišku, kdo nejrychleji oběhne palouček. Cvičte pravidelně, otužujte se, závodte mezi sebou. Upevnite si ták zdrávi, nebudete nemocni a ziskáte silu. Bylo samozřejmé, že plněni rady broučka s jiskřicima očima nebylo jednoduché. Mnozi stáři byli [pageend14]župa západoevropská Mnichov TYRŠŮV MEMORIÁL je název závodů v běhu na lyžích, jejichž první ročník byl jednotou úspěšně uspořádán ve dnech 26.-27. února u obce Huben v rakouských Tyrolich, nedaleko místa, kde zakladatel Sokola Dr. M. Tyrš r. 1884 tragicky zahynul. Závod byl dobře připraven zásluhou pořadatelů, kteří již v pátek vytýčili a upravili trat. Počasí bylo velmi nepříznivé, ale přesto byly závody zahájeny v sobotu soutěží štafet mužů a žen. Hlavní závody se konaly v nedělí - byly zahájeny nástupem všech účastníků a slavnostním slibem závodníků. Závody byly ukončeny vyhlášením výsledků a předáním medailí úspěšným závodníkům, jakož i pohárů. Poháry byly celkem čtyři, dva z toho putovní, jež věnovali starosta jednoty br. Josef Paul a člen výboru br. Josef Pejskař. Další poháry byly věnovány ze Švýcarska - jeden náčelnicí Ústředí sestrou Marií Komárkovou, druhý jednotou Bern. Hlavni výsledky: Žákyně - 3 km - 1. L. Vesková 16:47:56 Dorostenci - 7 km - 1. M. Veska 33:13:25 Ženy - kateg. A - 5 km - 1. J. Nejtková 21:40:23 2. A. Trunčíková 22:48:86 3. A. Benešová ml.23:13:30 Ženy - kateg. B - 5 km - 1. M. Tůmová 23:49:65 2. M. Ilbergová 27:53:66 3. V. Kadlecová 25:05:91 Muži - kateg. A - 15 km - 1. O. Nejtek 54:04:37 2. V. Fořt 54:36:29 3. J. Trunčík 62:45:68 Muži - kateg. B. - 15 km - 1. S. Zaoral 64:33:28 2. J. Cettl 78:01:18 3. V. Beneš 88:54:05 VALNÁ HROMADA jednoty konala se 28. ledna. Podané zprávy svědčily o dbbré činnosti jednoty v roce sletovém. Jednota má 34 mužů, 37 žen, 4 dorostence, 2 dorostenky, 2 žáky a 2 žákyně, celkem 81 příslušníků. Na další období byl zvolen výbor sestávající z tachto bratří a sester: Starosta Josef PAUL, místosta- rosta Jan KADLEC, náčelník Václav FOŘT, náčelnice Marie ILBERGOVÁ, vzdělavatel Dr. Rajmund DVOŘÁK. Členové výboru: Jan Trunčík (jednatel), Vlasta Kadlecová (pokladník) , Libuše Polášková (matrikář), Karel Smejkal (místonáčelník).Milada Matoušová (místonáčelnice), Pejskar, Trunčíková, Benešová ml. Sokolík. příliš uvykli pohodlnému životu, nachtělo se jim. Avšak mládež se za provedeni přimlouvala, našla v cvičeni zálibu, tužila se a silila. A tak nastal na pasece velký ruch a shon. Kde drive bylo jen ticho a spokojené oddychováni spících broučků, to nyni bzučelo samým cvi- čenim a závoděnim. Byla to radost se podívat na tu broučkovskou dro- botinu, jak překonává překážky a za krátký čas žádná pampeliška nebyla pro nč dost vysoká. Všichni cvičili rádi, nebot se z vlastni zkušenosti přesvědčili, že jim to velmi prospívá. Ale ještě něco, ale jen důvěrně: na všech těch cvičeních a závodech seslo se vždy hodně broučků a tak vznikala nová a pevná, dlouhotrvající přátelství a mnozí z nich si při tom našli svého broučka na celý život. Žili tak stas tne a vychovávali své vlastní broučky ve stejném duchu, pamětlivi slov onoho broučka s jiskřícíma očima a podle jeho hesla "V zdravém těle zdravý duch". Byli to moudří broučci. Jak řečeno, bylo to velmi dávno, nemyslíte vsak, že lidé ještě dnes by se mohli od těch broučků poučit? Zdeněk Altmann 63 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00. Předplatné ze všech zatlí kraně Kanady přijímá: Jar. Hanuš, 412 E.73rd St. New York, N.Y.,USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd.,Mississauga,Ont,Canada L5B 2E9. [pageend16]