10 SLOVENSKÉ HLASY RÍMA Gorazd Zvonický: Sonety pre arcibiskupa, 2 — Andrej Pauliny: Svätý Otec Ján Pavol II. vysvätil slovenského kňaza Jozefa Tomka za biskupa, 4 — Andrej Jakubik: Prvá biskupská omša Otca arcibiskupa Tomka, 9 — Eva Piesková: Reťaz ukovaná z ruží, 11 — Zo života SÚSCM v Ríme, 12 — Cítili sme sa ako doma, 13 — F.Š.: Kresťanstvo — nádej pre Európu, 15 — Slovenská rodina v šírom svete, 17 — Letné tábory slovenskej mládeže, 18, — Spectator: Prenasledovateľ vymýšľa stále nové útoky..., 21 — Gorazd Zvonický: Niečo o bohokrádeži. október 1979 časopis slovenských katolíkov [pageend1]1 Bolestná Matka, tohoročné hody nahradia bolesť, čos’ ty pretrpela a s tebou drahá domovina celá, vždy vystavená šľahom nepohody. Vieš, že nás viedli vychodené schody len do tiem dolu... Bolo treba kriela, aby sa duša nášho ľudu skvela vo farbách dúhy ponad čierne brody. Nám tohoročné hody schystal pápež a na výstrahu do skál Tatier vpísal: — Trojpahorok a dvojkríž nepošliapeš! Nie ľudské zbrane, božie požehnanie odtrhne kliešťa, čo sa na nás prisal, a slovenská krv Duchom Svätým vzplanie. 3 Jazyk tú radosť naraz nevysloví a našinci sa ani nehonosia dejinným darom, ktorý v duši nosia, veď lepia sa naň... V Ježišovi ľutujem naše diecézy, vdovy, že starnú v smútku, že zem slzou rosia a s vdovským plačom o kus chleba prosia pre osirelé deti... Ponad rovy biskupov besná víchrica sa ženie a hrobári len navážajú skaly, by pochovali nádej na vzkriesenie. Nuž vyspievam aj svoju bolesť prudkú, že hrobári sa na smrť sprisahali vhnať pod zem vdovy, diecézy v smútku. SONETY PRE ARCIBISKUPA OD GORAZDA ZVONICKÉHO J. E. JOZEFOVI TOMKOVI 2 Náš arcibiskup leží dolu tvárou na dlážke zvlhlej krvou mučeníkov pod plášťom Matky v srdci s večnou dýkou od farizejov, aj od proletárov... Pápež a Boh mu dáva sedem darov z Kristovho Srdca, on, syn robotníkov sa viaže k Cirkvi s láskou, ktorú ni kov nesmie viac preťať demarkačnou čiarou. Pre Krista a pre bratov sa tu potí pod ťarchou nielen náprsného kríža jak s doráňanou dušou na hrochoti. Bo treba prispieť ku Kristovmu bôľu, ai keď sa z neba k nemu mraky znížia, aj keď mu rodnú rohy čertov kolú. 4 Keby som smel, na končiar Vihorlatu putoval by som, pravda, kolenačky a cestou by som pribral všetky vtáčky modliť sa so mnou... Do episkopátu ty potrebuješ reťaz nielen zlatú, lež vitú z ohnív, čo sa zdajú hračky, lež vskutku sú to hrozná z oberačky krvavých viníc cirkvi... Človek má tu širokú škálu volieb... Ja sa modlím, za tvoju chuť a lásku pre obete a za úprimnú hrôzu pred pohodlím... Duch Svätý v srdciach podpaľuje vatry, nuž vzývame ho, aby v mužnom kvete tvoj svätý plameň prevyšoval Tatry. 2 [pageend2]V biskupovi je uprostred vás prítomný sám náš Pán Ježiš Kristus, večný Veľkňaz. On sám totiž službou biskupa ustavične ohlasuje evanjelium a veriacim udeľuje sviatosti viery. On sám otcovskou službou biskupa pripája a pričleňuje k svojmu tajomnému telu nové údy. On sám vás múdrosťou a rozvahou biskupa pozemskou púťou vedie do večnej blaženosti. Prijmite teda vďačne a s radosťou nášho brata, ktorého vkladaním rúk pribrali sme do biskupského kolégia. Ctite ho ako Kristovho služobníka a rozdávateľa Božích tajomstiev. (Obrady vysviacky na biskupa) 3 UT ECCLESIA /EDIFICETUR [pageend3]UDALOSŤ, KTORÚ TREBA ZLATÝMI PÍSMENAMI ZAPÍSAŤ DO SLOVENSKÝCH DEJÍN SVÄTÝ OTEC JÁN PAVOL II. VYSVÄTIL V SIXTÍNSKEJ KAPLNKE SLOVENSKÉHO KŇAZA JOZEFA TOMKA ZA BISKUPA S veľmi milým prekvapením a s úprimnou radosťou sme prijali v polovici júla správu, že Svätý Otec Ján Pavol II. vymenoval Mons. Jozefa Tomka za arcibiskupa a zároveň za generálneho tajomníka celocirkevnej synody. V ústave sv. Cyrila a Metoda v Ríme zišli sa hneď pod vedením Mons. Hrušovského niektorí členovia ústavu a iní Slováci z Ríma, aby sa poradili o prípravných prácach. Zatiaľ čo do ústavu prichádzalo na adresu novovymenovaného arcibiskupa množstvo gratulačných listov a telegramov, prípravné práce sa rozbehli na plné obrátky. Rozposielali sa pozvánky, hľadali sa hotely pre ubytovanie hostí a pútnikov, šili sa zástavy, pripravovali sa ozdoby, tlačili sa liturgické príručky a myslelo sa na toľko malých i veľkých vecí, len aby sa všetko čo najlepšie vydarilo. Cím viac sa približoval deň biskupskej vysviacky, tým viac sa zintenzívňovala práca. No pripravovali sme sa aj duchovne ako toľkí a toľkí Slováci v zahraničí a vo vlasti. Slovenské oddelenie Vatikánskeho rozhlasu vysielalo medziiným relácie Gorazda Zvonického o úlohe biskupa v Cirkvi a v ústave sv. Cyrila a Metoda sme mali v posledný týždeň každý deň polhodinku duchovnej prípravy. Otec Andrej Pauliny vysvetľoval chlapcom a obyvateľom ústavu obrady biskupskej vysviacky a hovoril o poslaní biskupa medzi veriacimi. Modlili sme sa, aby Duch Svätý vylial hojnosť svojich darov a milostí na kandidáta na biskupskú hodnosť. Pár dni pred vysviackou sme mali šťastie privítať v našom kruhu rodičov, sestru a niektorých bližších príbuzných Mons. Tomka. Pomaly začali prichádzať aj pútnici a hostia z Európy, zo Spojených štátov amerických, z Kanady a z Austrálie. « Vigília » v bazilike sv. Klementa Vlastné slávnosti sa začali v piatok večer 14. septembra púťou Slovákov prítomných v Ríme do baziliky sv. Klementa k hrobu sv. Cyrila. O 17.00 hodine bola v bazilike koncelebrovaná sv. omša. S Otcom biskupom Andrejom Grutkom koncelebrovali subotický biskup Otec Zvekanovič, Mons. Tomko a sedemdesiatsedem slovenských kňazov. Na sv. omši bolo prítomných vyše dvestopäťdesiat slovenských veriacich. Mons. Hrušovský precítene vyjadril vo svojej homílii to, čo by nám v tejto historickej chvíli zaiste povedal sám sv. Cyril. Aj on by nás všetkých vyzval, aby sme « boli jedno », aby sme žili v Kristovi ako jedna veľká rodina, aby sme boli verní kresťanským tradíciám. A svätý Metod by nám zaiste kládol na srdce vernosť a prítulnosť k Svätému Otcovi a dôveru, že Boh neopustí náš národ ani v prenasledovaniach a ťažkostiach, ako to zdôraznil Mons. Hrušovský. Po sv. omši za spevu cyrilometodskej piesne Oslavujme hviezdy jasné šli sme v sprievode do podzemnej krypty k hrobu sv. Cyrila. Tu sme vyjadrili naše city vďačnosti slovanským vierozvestom. Jeden mladík seminarista predniesol Hymnus na oslavu sv. Cyrila a Metoda od Gorazda Zvonického a všetci prítomní s pevným a precíteným hlasom recitovali vyznanie viery Verím v Boha, akoby sľub, že budú vždy verní cyrilometodskému dedičstvu. Na oltári pri hrobe, ktorý dali vystavať v roku 1952 americkí Slováci, horeli svetla a boli položené ratolesti paliem. Nejednému z nás prišlo mimovoľne na myseľ, že tie palmy symbolizujú mučeníctvo našich bratov a sestier na Slovensku, ktoré teraz prinášame Bohu ako « ľúbeznú a svätú obetu ». Otec biskup Grutka sa pomodlil osobitnú modlitbu k našim svätým, v ktorej ďakoval, že nám vyprosili nového arcibiskupa a prosil ich, aby nám boli stále na pomoci svojím orodovaním. Túto « vigíliu » slávností sme zakončili spevom pápežskej hymny V sed- mobrežnom kruhu Ríma a piesňou Ó, Mária bolestivá. Pred « bronzovou bránou » 15. septembra je sviatok Panny Márie Sedem- bolestnej Patrónky Slovenska. Tento deň si zvolil 4 [pageend4]náš novovymenovaný arcibiskup za deň svojej biskupskej konsekrácie. Svätý Otec sám osobne chcel v tento deň v Sixtinské j kaplnke vysvätiť Mons. Tomka za biskupa. Už pred štvrtou hodinou popoludní stáli pred « bronzovou bránou » vatikánskych budov stovky Slovákov a Talianov, ktorí sa chceli zúčastniť obradov. Do Sixtínskej kaplnky sa môže vmestiť iba šesťsto osôb, kým o vstupné lístky malo záujem až osemsto ľudí. Nie je ťažko si predstaviť, aké organizačné problémy tým vznikli. Aby sa nejakým spôsobom vyšlo všetkým v ústrety, boli pripravené miesta aj v priľahlej miestnosti Sixtínskej kaplnky, v tzv. Kráľovskej sále, kde ľudia na televíznych obrazovkách mohli sledovať obrady. Len čo sa otvorila « bronzová brána », ľudia sa začali hromadne hrnúť do kaplnky. Na miestach boli už pripravené knižočky s textami obradov, ozdobené fotografiami umeleckých prác Pavla z Levoče a iných majstrov zo Slovenska. Presne o pol šiestej hodine večer začal vchádzať do kaplnky pápežský sprievod: prisluhujúci klerici a kňazi, dvaja pomocní svätiaci biskupi Otec Andrej Grutka a Otec Eduard Martinez Somalo, substitút zo Štátneho sekretariátu, a napokon Mons. Tomko a Svätý Otec Ján Pavol II., ktorý otcovsky žehnal nadšených veriacich. Vtedy pod klenbami najslávnejšej kaplnky na svete, z ktorej už vyšlo toľko pápežov, zaznel po prvý raz v histórii pohnutý spev Slovákov na oslavu Panny Márie Sedembolestnej, pieseň Ó, Mária bolestivá. Svätá omša až po evanjelium prebiehala zvyčajným spôsobom. Biskupská vysviacka Po speve Veni Creator Spiritus jeden z prisluhujúcich kňazov Mons. Edmund Farath sa po latinsky obrátil na Svätého Otca so žiadosťou: « Svätý Otče, svätá matka katolícka Cirkev žiada, aby ste kňaza Jozefa Tomka vysvätili za biskupa. » Svätý Otec odpovedal svojím zvonivým hlasom: « Veľmi ochotne. » Keď si všetci posadali, Svätý Otec prehovoril k zhromaždeným najprv po taliansky a potom po slovensky. V prvej časti, povedanej po taliansky, pápež pripomenul, že v tejto chvíli sa odohráva medzi novosvätencom Jozefom a Ježišom Kristom hlboký dialóg. Ozveny tohto dialógu možno zachytiť z čítaní liturgie slova, v ktorých Boh hovorí novosvätencovi, že ho pozná až do hĺbky jeho bytia: « Poznal som ťa skôr, ako som ťa utvoril v matkinom lone» (Jer 1,4). Na jeho úzkosť a pocity nehodnosti prijať poslanie v Cirkvi mu hovorí: « Neboj sa, veď som s tebou ja a budem ťa chrániť » (Jer 1,7). Poslanie biskupa v Cirkvi bude vždy účinné, ak biskup bude neprestajne oživovať v sebe Boží dar Najhlavnejší obrad biskupskej vysviacky. Pápež mlčky vkladá ruky na hlavu svätenca. To isté urobili aj dvaja pomocní svätiaci biskupi a ostatní prítomní biskupi. Na dolnej fotografii Otec biskup Grutka vkladá ruky na hlavu novosvätenca. [pageend5]a bude ochotný trpieť aj prenasledovanie pre evanjelium, ako to pripomenulo druhé čítanie z Listu apoštola Pavla Timotejovi. Stať sa biskupom znamená stať sa dobrým pastierom po príklade Ježiša Krista, ktorý o sebe povedal: « Ja som dobrý pastier ». Nasledovať Ježiša Krista dobrého pastiera sa zaiste stane programom nového biskupa, ktorý sa ako nové ohnivko napája na reťaz apoštolského nástupníctva biskupov. Modlime sa a pamätajme na nového biskupa. Pápež sa prihovára Slovákom v ich rodnej reči Druhú časť svojej homílie povedal Svätý Otec po slovensky. Povedal doslovne: « Osobitným spôsobom ho podopierajú modlitbami jeho najbližší, predovšetkým jeho drahí rodičia, otec i matka, sestra a švagor, a ďalší členovia rodiny, ktorí mohli sem prísť z rodného Slovenska, potom jeho oltárni bratia, pútnici od Košíc a Prešova, Trnavy i Bratislavy, iní pútnici skoro z celej Európy, ba i z Kanady, zo Spojených štátov amerických a Austrálie, a konečne tí, ktorí sú v tejto dôležitej chvíli duchom s nami spojení. Moje myšlienky a istotne aj myšlienky novosvä- teného biskupa sa uberajú v tejto chvíli k tým končinám, z ktorých pochádza. K južným úbočiam Tatier, od ktorých je už nie ďaleko do Udavského, jeho rodného hniezda. V mysli sa vynára kostol, v ktorom bol pokrstený a birmovaný, kresťanské zvyky v rodine, dobrý príklad rodičov, priateľstvá vrstovníkov. Máme pred očami aj farnosť, v ktorej ho učili ako má kráčať v kresťanskom spoločenstve a kde zaiste po prvý raz počul slová Kristovej výzvy nasledovať ho v kňazstve. Na tento kraj a na tento národ, z ktorého pochádza, dnes pamätáme a osobitným spôsobom ho zahrňujeme do svojej lásky. Veď dnešný deň je dňom Bolestnej Matky Božej, ktorú si na Slovensku ctia dnes ako svoju nebeskú Patrónku. Pod krížom sa najužšie spojila so svojím Synom a naším Vykupiteľom. A pod krížom je nám najžiarivejším vzorom materinskej pevnosti, akoby nám chcela v neochvejnej sile ducha pripomenúť: « Ajhľa, dievka Pána, staň sa mi podľa slova Tvojho » (Lk 1,38). Pod krížom prijíma každého z nás za svoje dieťa, ako prijala Jána. A dnes tak isto prijíma tohto syna slovenskej hrudy, ktorý v Ríme, v Sixtínskej kaplnke prijíma z rúk pápeža biskupské svätenie. A hádam by rád povedal všetkým synom a dcéram na ďalekom Slovensku: « Ostaňte pri mne! Ostaňte s Kristom! Veď ste sa zrodili z najväčšej lásky, « akou Boh sám tak miloval svet, že dal svojho jednorodeného Syna, aby nik, kto v neho verí, nezahynul, ale mal život večný » (Jn 3,16). » Niekoľkými slovami v českej reči pozdravil Svätý Otec aj prítomných českých kňazov, najmä V Sixtínskej kapinke, v ktorej bolo vyvolených toľko pápežov, Svätý Otec sám chcel vysvätiť Mons. Tomka za biskupa. Je to ozaj historická udalosť. spolužiakov Mons. Tomka z doby štúdií na Pápežskom kolégiu Nepomucenum. Vkladanie rúk Po príhovore Svätého Otca Mons. Tomko predstúpil pred pápeža, ktorý mu podľa starodávneho cirkevného zvyku položil niekoľko otázok. Pýtal sa budúceho biskupa, či chce verne a neochvejne hlásať Kristovho evanjelium, či chce chrániť poklad viery v jeho rýdzosti a neporušenosti, či chce úprimne preukazovať poslušnosť nástupcovi svätého apoštola Petra, či chce byť pre meno Pánovo milosrdný a láskavý voči chudobným a všetkým, čo potrebujú pomoc, či sa chce neúnavne modliť za svätý ľud a bez hany plniť veľkňazský úrad. Po kladných odpovediach novosvätenca sám Svätý Otec vyzval všetkých, aby sa modlili za novo vy voleného. Zatiaľ čo všetci odriekali litánie k všetkým svätým, kandidát na biskupský úrad si ľahol v pokore na zem. Po modlitbe Mons. Tomko predstúpil pred pápeža a kľakol si pred ním. A tu sa odohral najhlavnejší obrad biskupského svätenia. Pápež mlčky vložil ruky na hlavu vyvolenca. To isté urobili aj dvaja pomocní svätiaci biskupi a po nich všetci prítomní kardináli, ktorých bolo dvadsaťjeden, a prítomní biskupi, počtom vyše štyridsať. 6 [pageend6]Po tomto základnom obrade dvaja posluhujúci kňazi otvorili nad hlavou nového biskupa knihu evanjelií a držali ju v tejto polohe až kým Svätý Otec nepredniesol konsekračnú modlitbu. Určitú časť tejto modlitby odriekali spolu s pápežom aj prítomní kardináli a biskupi, lebo podľa najnovších liturgických úprav všetkých biskupov, prítomných a účinkujúcich na vysviacke biskupa, možno pokladať za spolusvätiteľov. V ústrednej časti konse- kračnej modlitby sa hovorí: « A teraz zošli na tohto vyvoleného služobníka tú silu, ktorá pochádza od teba, Ducha zvrchovanej moci, ktorého si dal svojmu milovanému Synovi Ježišovi Kristovi a ktorého on sám dal svätým apoštolom, čo na rozličných miestach zakladali svätú Cirkev ako tvoju svätyňu na slávu a neprestajnú chválu tvojho mena. » Ďalšie doplňujúce obrady Po skončení konsekračnej modlitby Mons. Tomko bol už biskupom, nástupcom apoštolov a členom biskupského zboru. Ďalšie, doplňujúce obrady lepšie zvýraznili veľkú hodnosť biskupa. Svätý Otec najprv pomazal hlavu nového biskupa svätou krizmou a potom mu podal evanjeliár so slovami: « Prijmi evanjelium a hlásaj Božie slovo s veľkou trpezlivosťou a znalosťou náuky. » Ďalej Svätý Otec navliekol ordinovanému na prst pravej ruky prsteň, ako symbol zasnúbenia sa s Cirkou. Potom mu mlčky vložil na hlavu mitru a podal mu biskupskú berlu so slovami: « Prijmi berlu, znamenie pastierskej služby, a dávaj pozor na celé duchovné stádo, v ktorom ťa Boh ustanovil za biskupa, aby si spravoval Božiu Cirkev. » Nového biskupa, ozdobeného všetkými znakmi biskupskej hodnosti, vyzval potom Svätý Otec, aby si zasadol na katedru, umiestnenú vedľa pápežského trónu. Vtedy sa ozval Sixtinskou kaplnkou srdečný, mohutný, dlhotrvajúci potlesk, ktorým chceli prítomní vyjadriť svoju radosť nad novým biskupom a zároveň aj vďaku Svätému Otcovi za tento vznešený dar Cirkvi a slovenskému národu. Novovysvätený arcibiskup odložil potom berlu a prijal od Svätého Otca i od všetkých prítomných kardinálov, arcibiskupov a biskupov bozk pokoja. Veriaci potleskom podčiarkovali najmä bozk pokoja, ktorý si nový arcibiskup vymenil s kardinálmi Baggiom a Rubínom a s Otcami biskupmi Grut- kom, Hnilicom a Rusnákom. Svätá omša pokračuje Po zaspievaní vyznania viery sv. omša pokračovala ako zvyčajne. Na obetovanie okrem darov chleba a vína priniesli sestra a bratanec nového arcibiskupa krásne kryštálové vázy, slovenský mladík a deva v kroji priniesli slovenské výšivky a dvaja študenti z Ústavu priniesli knihy, ktoré napísal Otec arcibiskup Tomko, a ďalšie knihy vydané Ústavom sv. Cyrila a Metoda v Ríme. V prefácii, ktorú Svätý Otec spieval svojím zvučným hlasom, ďakoval skrze Ježiša Krista nebeskému Otcovi v mene celej zhromaždenej Cirkvi za nového biskupa a výstižnými slovami liturgickej modlitby vykreslil poslanie biskupa: « Veď Kristus nielen povýšil svoj vykúpený ľud na kráľovské kňaz- stvo, ale s láskou brata povoláva si z neho učeníkov a vkladaním rúk dáva im účasť na svojej kňazskej službe. V jeho mene obnovujú obetu nášho vykúpenia a rodine tvojich veriacich pripravujú veľkonočnú hostinu. S opravdivou láskou slúžia tvojmu ľudu, živia ho tvojím slovom a posväcujú milosťami. Obetujúc svoj život za teba a za spásu svojich bratov, majú sa pripodobňovať Ježišovi Kristovi a tebe stále dosvedčovať vernosť a lásku. » Počas sv. prijímania, ktoré rozdával novovysvätený arcibiskup najprv svojim rodičom a príbuzným a potom mnohým veriacim, spievala sa slovenská pieseň Ježiš, Ježiš, príď ku mne! Po modlitbe po prijímaní chór Sixtínskej kaplnky zaspieval spolu s ľudom ďakovný chválospev T e Deum laudamus. Počas tohto spevu novovysvä- Nového biskupa, ozdobeného všetkými znakmi svojej biskupskej hodnosti, Svätý Otec vyzval, aby si zasadol na katedru. 7 [pageend7]tený arcibiskup prešiel kaplnkou a za srdečnej ovácie požehnal prítomných. Sv. Otec nakoniec požehnal všetkých prítomných a za spevu V sedmobrežnom kruhu Ríma odobral sa zo Sixtínskej kaplnky. Celá slávnosť biskupskej vysviacky bola priamo vysielaná Vatikánskym rozhlasom so slovenským komentárom otca Felixa Litvu a aj s talianskym komentárom. Tiež súkromná talianska televízna stanica T eleradiosole vysielala vo farbách celú slávnosť. Okrem toho bolo v Sixtínskej kaplnke viacero fotografov, ktorí sa snažili čo najlepšie zachytiť pre budúcnosť tieto historické chvíle. K úplnosti kronikárskeho záznamu treba tiež pripomenúť, že mnohí naši mladíci a devy boli vyobliekaní v krojoch, čo budilo veľký obdiv najmä u Talianov a dávalo celej slávnosti radostnú farebnú nótu. Audiencia Po skončení bohoslužieb všetci prítomní išli do sály zvanej Sala Ducale. Ľudia sa mali najprv rozostaviť podľa vopred určených skupín vedľa stien sály. No len čo sa zjavil Svätý Otec, všetci prítomní nevedeli odolať nadšeniu a tlačili sa dopredu, lebo každý sa cítil oprávnený byť čo najbližšie pri Svätom Otcovi. Arcibiskup Tomko predstavil Jánovi Pavlovi II. v prvom rade svojich rodičov, príbuzných krajanov a potom všetky skupiny Slovákov ako aj svojich talianskych priateľov. Potom mu pripomenul, že prejde pomedzi jednotlivé skupiny, aby mohol mnohých vidieť a požehnať. Svätý Otec najprv veľmi srdečne pozdravil otecka a mamičku nového arcibiskupa i jeho najbližších príbuzných a potom povedal po poľsky: « No teraz už viem, kade mám ísť. Otec arcibiskup mi to pekne vysvetlil. A pôjdem od skupiny k skupine, až do konca sály, až do konca, a keď bude treba až po hranice Slovenska, až po naše Tatry. Lebo veď Slováci žijú na juh od Tatier a Poliaci na sever. Ale predovšetkým chcem vojsť do srdca každého Slováka. Gratulujem novému arcibiskupovi a vám i všetkým Slovákom. Teším sa z tejto príležitosti a len jedna vec ma zarmucuje, že sa na tejto slávnosti nemohol zúčastniť ani jeden biskup zo Slovenska. To vám veľa hovorí. Prosme Pannu Máriu Sedmo- bolestnú, aby chránila všetkých drahých synov a dcéry na Slovensku. Požehnávam celý drahý slovenský národ. » Potom vyzval všetkých prítomných biskupov, aby spolu s ním udelili prítomným apoštolské požehnanie. Prítomní Slováci, hlboko dojatí, sprevádzali každú vetu Svätého Otca nadšeným potleskom a volaním Nech žije Svätý Otec! Nech žije Svätý Otec! Ľudia, ktorí sa nahrnuli do prednej časti, takmer sa nevedeli odtrhnúť od Svätého Otca a trvalo to dosť hodnú chvíľu, kým usporiadatelia urobili úzku cestičku, aby pápež mohol prejsť sálou a aspoň niekoľkých pozdraviť. Všetci sa cítili veľmi šťastní a najmä naši ľudia zo Slovenska, keď sa mohli aspoň letmo dotknúť Svätého Otca. Všetci odchádzali z Vatikánu z nezabudnuteľnými dojmami. Andrej Paulíny HLAVNÉ ŽIVOTOPISNÉ DÁTA OTCA ARCIBISKUPA TOMKA — Narodil sa 11. marca 1924 v Udavskom pri Humennom. — Gymnázium vychodil v Michalovciach. Po maturite odišiel na Teologickú fakultu do Bratislavy a odtiaľ na ďalšie štúdiá do Ríma. — 12. marca 1949 bol vysvätený za kňaza. — Po vysviacke pokračoval v štúdiách na I.ate- ránskej a Gregoriánskej univerzite v Ríme. Roku 1951 dosiahol doktorát teológie, roku 1956 doktorát sociálnych vied a roku 1961 doktorát cirkevného práva. — Roku 1959 bol poctený titulom monsignora. — Za 15 rokov bol vicerektorom Pápežského kolégia Nepomucena. — V rokoch 1960-1963 pomáhal pri budovaní Slovenského ústavu sv. Cyrila a Metoda v Ríme. — Od roku 1961 pracoval na Kongregácii pre učenie viery a mravov. — Roku 1966 sa stal vedúcim doktrinálneho oddelenia tejže Kongregácie. — Roku 1967 bol tajomníkom prvej Biskupskej synody pre miešané manželstvá. — Roku 1970 bol povýšený za pápežského preláta. — Roku 1970 v Manile zastupoval Kongregáciu pre učenie viery a zorganizoval schôdzky so zástupcami ázijských biskupských konferencií. — Roku 1973 bol organizátorom podobnej schôdzky v Austrálii. — Roku 1974 sa stal podtajomníkom Kongregácie pre biskupov. — Roku 1979 sa zúčastnil konferencii juhoamerických biskupov v Pueble. — 14. júla 1979 ho vymenoval Svätý Otec za tajomníka celocirkevnej synody a za titulárneho arcibiskupa. — 15. septembra 1979 ho vysvätil pápež Ján Pavol II. za biskupa v Sixtínskej kaplnke. 8 [pageend8]PRVÁ BISKUPSKÁ OMŠA OTCA ARCIBISKUPA TOMKA V ÚSTA VE SV. CYRILA A METODA V RÍME 16. sept. 1979 Otec arcibiskup Tomko v kruhu svojich spolubratov biskupov. Slovenský ústav sv. Cyrila a Metoda v Ríme sa obliekol do slávnostného rúcha, aby privítal Slovákov, čo od včasného rána začali prichádzať sem. Na stene kaplnky ich vítali tri znaky: pápežský, slovenský a arcibiskupský. Nad vchodom ústavu sa vynímal nápis VÍTAME VÁS a na stenách zástavy slovenské, pápežské a talianske. Priestranný dvor ústavu bol vkusne upravený pre slávnosť. Pred slovenským znakom žiaril svojou bělotou pekný oltár. Okolo neho veniec stodesať stoličiek pre kňazov koncelebrantov. Priestranstvo dvora bolo vyplnené vyše tristo stoličkami pre očakávaných hosťov. Okolo desiatej hodiny ráno boli už všetky miesta zaplnené a mnohí museli stáť dookola. Ľudia sa radostne medzi sebou vítali, priatelia si rozprávali posledné novosti, komentovali včerajšiu biskupskú vysviacku, pripomínali si srdečné slová a otcovskú dobroprajnosť Svätého Otca. Okolo pol jedenástej pohol sa sprievod kňazov k oltáru: vyše sto koncelebrantov zo všetkých končín sveta. Za nimi piati Otcovia biskupi: Otec biskup Hnilica, Otec biskup Zvekanovič z juhoslovanskej Subotice, Otec biskup Rusnák vo svojom zlatom slávnostnom rúchu východného obradu, O- tec biskup Grutka. Posledný kráča Otec arcibiskup Jozef Tomko. V ruke drží svoju pastiersku berlu a pravicou žehná prítomných, na ktorých tvárach čítať radosť, pohnutie, dojatosť. Slnko krásne svieti a svoju žiaru rozlieva po snehobielych albách kňazov, oltárnych plachtách, zástavách a obraze sv. Cyrila a Metoda so svätopeterskou bazilikou, ktorý sa týči na úzadí v zeleni stromov za slovenským znakom. Na prvých miestach sedia rodičia, príbuzní a najbližší priatelia nového arcibiskupa. Za nimi o- statní Slováci, čo prišli z rozličných krajín. Rozsiahlym dvorom sa začne ozývať pieseň, ktorá už celé generácie Slovákov utvrdzovala vo viere: Bože, svetov močný Pane. Otec arcibiskup pobozká oltár a potom víta všetkých zhromaždených. Ďakuje im, že prišli a prosí ich, aby ho sprevádzali svojimi modlitbami. Nasleduje úkon kajúcnosti a potom liturgia slova. Liturgické texty sú zo slávnosti posvätenia chrámu, lebo v Ústave sv. Cyrila a Metoda sa slávi dnes sviatok posvätenia kaplnky Ústavu. Pastierske slovo veriacim Po evanjeliu pristupuje k mikrofónu Otec arcibiskup, aby predniesol svoju prvú arcibiskupskú homíliu. Hneď na začiatku pripomína, že už sama skutočnosť vysviacky na arcibiskupa, ktorú udelil sám pápež Slovákovi, zverujúc mu zároveň službu pre dobro celej všeobecnej Cirkvi, je pre nás Slovákov historickou udalosťou. Táto vysviacka vytvára nové zväzky medzi Slovákmi po celom svete a všeobecnou Cirkvou a upevňuje zväzky medzi Slovenskom a Rímom. V homílii, ktorú by sme mohli nazvať pastierskym slovom krajanom, Otec arcibiskup Tomko rozviedol tému: Všetci sme živé kamene stavby Cirkvi, sme živé údy Cirkvi. K ozajstnému nábo9 [pageend9]ženskému životu treba nám žiť z viery a z Božej milosti. Lebo žije len ten organizmus, v ktorom životná miazga prúdi od koreňa až po posledné výhonky. Život nášho cirkevného spoločenstva predpokladá neprestajné pulzovanie života viery a milosti napojením na vlastné korene, duchovným spájaním sa medzi sebou a zapojením sa do prúdu života všeobecnej Cirkvi okolo nás. Ďalej pripomenul, že si máme uctievať Boha v duchu a v pravde. Na záver odovzdal Otec arcibiskup seba, celý slovenský národ pod ochranu Sedembolestnej Patrónky Slovenska. V modlitbe veriacich sme sa modlili za všetky naše aktuálne potreby: za našich bratov a sestry vo vlasti, za Slovákov v zahraničí, za Svätého Otca, za rodičov a príbuzných nového arcibiskupa a za neho samého, aby mu Boh pomáhal v jeho zodpovednej práci. Sv. omša pokračovala slávnostne a nábožne ďalej. Vo sv. prijímaní mnohí si žiadali prijať Telo Pánovo z rúk samého arcibiskupa, aby aj tak zvýraznili svoju oddanosť novému pastierovi. Napoludnie sa sv. omša skončila zaspievaním pápežskej hymny a piesňou Ó, Mária bolestivá. Spoločný obed Po sv. omši všetci prítomní, počtom vyše päťsto ľudí, sa odobrali do penziónu Kfomus pads v Ríme, kde bol spoločný obed. Odzneli pri ňom viaceré pozdravy a blahoželania a bolo aj odovzdávanie darov. Prvý pozdravil nového arcibiskupa miestny arcibiskup Andrej Pangrazio, ktorý hrdo vyzdvihol, že sa narodil na území košickej diecézy. Slováci z Nemecka darovali arcibiskupovi Tomkovi jeho portrét od akademického maliara Jána Mráza. Keď ho Mons. Tomko zazrel, žartovne poznamenal: « Dali mi menej rokov, ale viac vlasov ako mám. » Za Slovákov v Anglicku prehovoril Otec Jozef Bábik. Dr. Emanuel Böhm a Dr. Andrej Slovák, bývalí profesori nášho arcibiskupa, vplietli do pozdravu svoje spomienky na mladého študenta Tomka. Za « Jednotu » z USA prehovoril pán Michal J. Záhorský s prítomnými Mons. Jánom J. Balberčákom a novozvoleným predsedom Jednoty Krištofíkom. Otec Beeda pozdravil Otca arcibiskupa v mene « Katolíckeho Sokola » a « Ženskej Pensylvánskej Jednoty » a Mons. Andrej Šinaľ v mene Slovákov z Kanady, Spolužiak Otca arcibiskupa Mons. František Fuga prehovoril za «Zahraničnú Maticu Slovenskú». Otec Ernest Tatarko a Mons. Bauer pozdravili oslávenca v mene katolíckych Nemcov zo Slovenska. Pani Tatiana Masariková z Viedne pozdravila oslávenca piesňou Keby som bol vtáčkom v mene všetkých Slovákov « rozletených » po svete. Ing. Aris- tíd Zelenay vyslovil svoje blahoželanie v mene Slovákov zo Švajčiarska a Dr. Jozef Kirschbaum v mene Slovenských intelektuálov a za Svetový Kon- Otec arcibiskup Tomko žehná na konci slávnosti zhromaždený boží ľud. gres Slovákov. Ako predstaviteľ Ústavu Matúša Černáka predniesol zdravicu Ing. Kamil Tomko. Veľmi dojemne prehovoril strýko nášho arcibiskupa Otec Ján Tomko, farár z Dlhej nad Ciro- chou. Priniesol pozdrav v mene Slovákov vo vlasti a povedal: «Prinášame naše milujúce srdcia. » Všetky ostatné pozdravy zhrnul Mons. Dominik Hrušovský, ktorý pozdravil oslávenca v mene Ústavu sv. Cyrila a Metoda, v mene misionárov i v mene diecéznych a rehoľných kňazov a sestier v Ríme i v zahraničí. Pani Betka Safková piesňou Na košickej turni uviedla záverečný pozdrav a poďakovanie nového arcibiskupa. Vyzdvihol, že včera sa zasnúbil s du- keljskou diecézou, ktorá je dnes len titulárna a že bude pracovať v službách celej Cirkvi. « Chvejem sa pred touto veľkou úlohou, no mám dôveru v Boha a som istý, že ma budete podporovať svojimi modlitbami. » 10 [pageend10]Nato sa Otec arcibiskup poďakoval všetkým, zvlášť svojim milým rodičom, príbuzným a rodnému Slovensku. Osobitnú vďaku vyjadril Svätému Otcovi, ktorý sám chcel vysvätiť arcibiskupa slovenského pôvodu. Potom poďakoval všetkým, čo mu písali, telegrafovali, telefonovali, všetkým, čo osobne prišli na slávnosti často s veľkými ťažkosťami každého druhu. Zvláštnu vďaku vyslovil Ústavu sv. Cyrila a Metoda (« fare, kláštoru, sakristii »), ktorý pod skúseným organizačným vedením sa toľko zaslúžil o vydarenie tejto slávnosti. Nakoniec pripomenul, že historické chvíle nemôžu ostať bez ozveny. Toto naše stretnutie pri príležitosti biskupskej vysviacky nech je impulzom do nových podujatí. Pápežskou hymnou a piesňou Hej, Slováci sa slávnosti skončili. No udalosti, ktoré sa cez slávnosti odohrali, budú ešte dlho žiť v srdci Slovákov doma i v zahraničí. Andrej Jakubik REŤAZ ukovaná z ruží Na stene chrámu vidím freske — svätého Dominika. Kľačí pred Pannou Máriou, v rukách ruženec. V 13. storočí, keď Európu zaplavila vlna bludov, svätý Dominik založil rehoľu kazateľov, ktorí chodili po celom Francúzsku a misiami,kázňami a prednáškami bojovali proti hriechu. Raz potom i sám svätec musel pred týmito bludármi utekať, lebo by ho boli zabili. Vtedy sa mu zjavila Panna Mária a pýtala sa ho: «Prečo bojuješ proti bludárom ohnivými slovami? Myslíš, že tvoje slová zmenia ich zmýšľanie a obmäkčia tvrdosť ich srdca? Učené pojednávania ich nezachránia. Uč ich základom viery a modli sa! Len tak nájdu svetlo viery v môjho Syna — Ježiša Krista ». Svätý Dominik začal znova. Vzdal sa učených dišpút, učil ľud katechizmus. Modlil sa svätý ruženec. Nakoniec naučil modliť sa ruženec aj jednoduchý ľud. A ako preberal ich tajomstvá, kostol sa plnil a ľud sa hrnul v takom množstve, že sa nakoniec do chrámu ani nepomestili a museli vyjsť na priestranstvo pred kostolom. Nakoniec pomocou svätého ruženca, zbraňou nebeskej Matky, podarilo sa mu premôcť bludy. 0 600 rokov neskôr zaplavili Francúzsko nové bludy a vlna nevery sa odtiaľ šírila do celého sveta. Panna Mária — Nepoškvrnené počatie — zjavuje sa v Lurdoch a učí malú Bernadetu modliť sa ruženec. Prosi ju o modlitby za záchranu hriešnikov a bludárov. Lurdská výzva nebola prvá ani posledná. Na celom svete nachádzame pútnické miesta, kde sa uctieva Panna Mária. Sú to miesta plné milosti, posvätené jej prítomnosťou, a- lebo aspoň zázrakom vyslyšaných prosieb. 11 [pageend11]I v našom storočí sa zjavila a prosila ešte naliehavejšie o modlitbu sv. ruženca — vo Fatime. Akoby potrebovala našu pomoc, lebo sama už « nestačí zadržať trestajúcu ruku Synovu. » Skaza sveta, ktorú tam predpovedala, je už čiastočne trpkou skúsenosťou nedávnej minulosti ale i našej bolestnej prítomnosti. Bludy, ktoré sa začali šíriť vtedy v Rusku, sú dnes pevne zakorenené na celom svete. Myslím na svätého Dominika. Čo sa zmenilo odvtedy? Každý, kto počul Matkinu výzvu a vzal do ruky ruženec, ktorý sa mu stal každodenným chlebom, vie, akým prameňom milostí je táto modlitba. Bola posilou väzňov v koncentračných táboroch druhej svetovej vojny a je prameňom svetla a nádeje pre väzňov dnešných žalárov. Kdesi som čítala príbeh vojaka z prvej svetovej vojny, ktorý sa v každom nebezpečí modlil ruženec a bol preto vysmievaný od zlých kamarátov. Raz ho vyhodili zo zákopu, lebo im jeho modlitba už išla na nervy. Skôr, než stačil vstať, padla do zákopu bomba a usmrtila všetkých. Len ieden sa zachránil, stál v kúte a šialene sa smial. Vojak vstal, oprášil sa a vrátil sa do zákopu hľadať ranených kamarátov, aby im pomohol. Ten, čo sa predtým v kúte smial bol dramatickými udalosťami tak otrasený, že sa po návrate z frontu stal katolíkom a apoštolom modlitby sv. ruženca. V SS-tábore trápili jezuitského pátra Roescha s niekoľkými väzňami tak, že im v cele neustále horelo svetlo a ruky mali v okovách. V nočnom tichu zavŕzgali dvere a páter sa zľakol, že prišla zase nejaká nočná hliadka. Bol to dobrý strážnik, ktorý sa snažil zmierňovať utrpenie väzňov aspoň niekoľkými láskavými slovami. Keď počas tichého rozhovoru vysvitlo, že je katolík, páter Roesch sa odvážil spýtať sa, či nemá ruženec. Nemal. Asi o hodinu sa vrátil. « Páter, spíte? ». Páter len potriasol hlavou. « Mám pre vás niečo. Ruženec mojej matky. Potom vám v meste kúpim jeden, zatiaľ ho môžete mať. Dobrú noc ». A tíško odišiel. Pátrovi sa to nechcelo veriť. Sotva sa odvážil dotknúť ruženca. Ale keď sa pomodlil, dal ho aj iným, aby sa o radosť podelil. Po dvoch dňoch sa v cele modlil ruženec aj ten, ktorý o ňom nikdy nechcel počuť a naučil sa ho i ten, ktorý ho nepoznal. Do tmavej izby vniklo svetlo a z hŕstky tvrdých a utrápených chlapov stala sa malá armáda Matky Božej. Odvtedy trpeli s láskou a vedomím, že nesú kríž spolu s Kristom na Golgotu, za spásu sveta, za krajšiu budúcnosť ľudstva... Kľačím pred svätým Dominikom. Medzi nami sú stáročia. Celé svety nás delia. A predsa! Akí sme si blízki. Aj v mojej ruke je ruženec. Modlím sa ho tak, ako on. Modlím sa ho tak, ako ho učila Panna Mária Bernadetu a deti vo Fatime. Vo všetkých, ktorí sa ho modlia, ktorí sa ho modlili a budú sa modliť, som prítomná i ja. Všetci plníme prosbu Matky, ktorú nám Ježiš daroval v naiťažšei chvíli svoiho pozemského života. Pomáhame spasiť svet svojimi modlitbami. Mnohým sa to zdá byť priťažkým. Zvláštne, ale ak by bola Matka Božia chcela niečo mimoriadne veľkého, napríklad stavbu chrámu, usporiadanie svetovej slávnosti, na to by boli ochotnejší. Ale Panna Mária prosí len o našu tichú modlitbu. Túto skromnú modlitbu si však málokto všíma. Zabudli sme už, že « blahoslavení tichí, lebo oni zdedia zem »? M t 5,5). Eva Piesková Zo života SÜSCM v Ríme • Ticho, ktoré v dome nastalo po odchode študentov na prázdniny prerušili zriedkavé búrky, sprevádzané hromom a bleskom, a časté návštevy z rozličných strán sveta. Spomenieme iba tie hlavnejšie. • V júli bola s nami skupina kňazov a bohoslovcov z USA, aby užitočne strávili svoju dovolenku a pritom sa bližšie zoznámili s rečou, so zvykmi ľudu a s dejinami vlasti, odkiaľ vyšli ich predkovia. • Posledného júla Ústav a jeho okolie vyzerali ako veľké mravenisko. Tri letné kolónie našej mládeže, roztriedenej podľa veku, chceli aj medzi nami stráviť niekoľko príjemných hodín. Program tejto návštevy vyplnili tri body: omša v prírode, zábava a večera na dvore. • Zábavná časť programu pozostávala predovšetkým v tancoch, ktoré predviedli dva tanečné súbory z Kanady, a to Lipa a Dunaj: ona z Montrealu a on z Hamiltonu. Tance boli také, že ich mohli vidieť aj najpokročilejší vo veku a v čnosti. • Ale ani smútok neobišiel našu rodinu. Priniesla nám ho správa o náhlom úmrtí nášho krajana a priateľa monsignora Jozefa Kút- neho. Z dovolenky — na večný odpočinok k tým našim nebohým, ktorí ho predišli do večnosti a do slovenskej hrobky na rímskom cintoríne. • Boh je otec a v zármutku vie potešiť. A potešil nás zvesťou, že náš ďalší krajan a člen našej rodiny bol menovaný za arcibis- 12 [pageend12]kupa. Je to náš monsignore Jozef Tomko, o ktorom sa dočítate na inom mieste nášho časopisu. — Blahoželáme mu a sprevádzame ho svojimi modlitbami. • Tu padne vhod pripomienka o božej výchove. Ak po zármutku nám Pán Boh posiela potechu, treba počítať aj s obráteným poriadkom, že nám dopriava radostné chvíle, úspechy, priazne, aby nás pripravil na skúšky a nepríjemnosti, ktoré sú v živote nevyhnutné. • V stredu 5. septembra dom ožil návratom starých a príchodom nových chlapcov. Prví si hneď počínali ako doma a druhí — trochu nesmelo. Ale všetci so záujmom si obzerajú nové knihy a zapájajú sa do prípravy na hody, spojené s biskupskou vysviackou. nám snažili priblížiť slovenský kultúrny a náboženský život z rôznych aspektov. Nadobudnuté poznatky sa budem snažiť rozdávať i medzi mojimi farníkmi a ich deťmi vo farnosti sv. Jozefa v Bayonne, New Jersey, pretože aj oni chcú vedieť viacej o veľkosti svojich predkov a o ich kultúre. Predovšetkým ďakujem rektorovi Slovenského ústavu mons. Dominikovi Hrušovskému, všetkým kňazom, bratom a sestričkám za ich milú a veľkodušnú pohostinnosť. Takisto ďakujem aj Sdruženiu Slovenských katolíkov, ktoré sponzorovalo tento nádherný program štúdií pre slovensko- americkvch kňazov a seminaristov v Ríme. Rev. Edward M. Matash vanie sa serióznemu štúdiu matérie, ktorej každý prednášateľ venoval svoj čas. Veľmi ma povzbudil príklad obyvateľov ústavu, ktorí s láskou a trpezlivosťou prinášajú osobné zapierania a obetujú svoj život za záchranu katolíckej viery našich veriacich na Slovensku, ktorí sú vystavení toľkým prenasledovaniam len preto, že chcú žiť svoju vieru. Veľmi si vážim a odceňujem ich námahy a prácu. Vo svojich modlitbách budem vyprosovať veľa Božieho požehnania a posily pre všetkých týchto ľudí, aby i naďalej mohli vykonávať záslužnú prácu pre Cirkev a národ. Dúfam, že môj entuziazmus a rozhodnutie pomáhať ústavu sa nestratí po mojom príchode do Ameriky. Rev. Damian Cesanek OFM II. LETNÝ KURZ AMERICKÝCH KŇAZOV A BOHOSLOVCOV SLOVENSKÉHO PÔVODU V ÚSTAVE SV. CYRILA A METODA V RÍME OD 8. DO 28. JÚLA. Cítili sme sa ako doma Minulý rok som mal príležitosť zúčastniť sa prvého kurzu v Slovenskom ústave sv. Cyrila a Metoda v Ríme. Pobyt zanechal v mojom srdci pekné spomienky. Teraz je moja radosť ešte väčšia, pretože som nemyslel, že o rok sa mi naskytne opäť príležitosť prežiť niekoľko týždňov medzi spolubratmi Slovákmi. Musím sa verejne priznať, že sa v ústave cítim ako doma. Zásluhu na tom majú všetci kňazi, bratia a sestričky, ktorí dokážu vytvoriť skutočné rodinné prostredie, v ktorom sa každý cíti veľmi dobre, cíti sa ako jeden z nich. Moje poznatky o Slovensku a jeho kultúre sa ešte väčšmi rozšírili počas tohoročného letného kurzu, ktorý bol pestrejší a obsiahlejší. Zásluhu na tom má väčší počet prednášateľov, ktorí sa Musím priznať, že po mojom príchode do Slovenského ústavu v Ríme, som od letného kurzu neočakával veľa. Vedel som, že prednášky sa budú týkať predovšetkým náboženského, kultúrneho a politického života na Slovensku, jeho histórie, a že toto všetko mi pomôže prehĺbiť vedomosti a poznatky o mojom slovenskom pôvode. Po skončení kurzu musím povedať, že tohoročný letný kurz nielenže splnil, ale aj prekročil všetky moje očakávania a požiadavky. Stretnutie zanechalo vo mne hlboké spomienky a veľa dojmov. Prednášky boli veľmi dobre pripravené a obsahovo odpovedali na všetky moje nejasnosti a otázky. Prekvapila ma nielen rôznorodosť zamietania prednášok, ale aj osobné zasvätenie sa a veno- Som veľmi rád, že počas prípravy na kňazstvo som mal možnosť zúčastniť sa letného kurzu poriadaného Slovenským ústavom. O Slovenskon ústave som veľa počul. Pamätám sa, keď som bol žiakom základnej školy a miništrantom v kostole sv. Jána Ne- pomuckého v New Yorku, už v tom čase sa veľa rozprávalo o budovaní Slovenského ústavu, a to nielen medzi slovenskými veriacimi. V tomto prostredí sa vytvorila v mojom srdci túžba vidieť Slovenský ústav i na vlastné oči. Táto túžba sa realizovala až teraz. Tohto roku končím aj diakonskú službu vo farnosti Panny Márie Víťaznej vo Mount Vernon, New York. V novembri obdržím sviatosť kňazstva. To znamená, že veľké udalosti, ktoré som tohto roku prežil, zakončím začatím 13 [pageend13]mojej kňazskej práce na niektorej fare. Tento letný kurz mi dal možnosť prehĺbiť svoje vedomosti týkajúce sa dejín, kultúry a jazyka slovenského národa. S letným kurzom som bol nadmieru spokojný. Vraciam sa späť do Ameriky povzbudený i na duchu, pretože v tomto letnom kurze sa nezabúdalo ani na duchovné hodnoty, ktoré sú tak veľmi dôležité hlavne pri dnešnom ohlasovaní e- vanjelia v sekularizovanom svete. Teraz viacej poznám svoj pôvod a všetko to, čo ma spája s národom, z ktorého som aj ja vyšiel. Dúfam, že sa mi v budúcnosti naskytne ešte príležitosť prehĺbiť svoje kultúrne poznatky o Slovákoch. Na záver srdečne ďakujem všetkým kňazom, bratom a sestričkám ústavu. Ich pohostinnosť vytvorila skutočné rodinné prostredie. Uisťujem všetkých, že si denne budem na nich spomínať vo svojich modlitbách. Diakon Anthony Pleho Ako diakon, pripravujúc sa na kňazské svätenie, ktoré bude tohoto roku v septembri, som pridelený na výpomoc do farnosti sv. Jozefa v Hazleton, Pennsyl- vanii. Je to najstarší slovenský kostol v Amerike. Tento prvý slovenský kostol v Spojených štátoch amerických si Slováci postavili sami, bez cudzej pomoci. Už vtedy naši otcovia a matky cítili, že popri starostiach o hmotné dobrá nesmú zabudnúť i na dobrá duchovné, a preto neváhali priniesť i sebazapierania a obete, ktoré súviseli so stavbou kostola. A nebolo ich málo, pretože v tom čase sa veľa nazarábalo. Ale pre usilovných a pracovitých Slovákov nie je nič nemožné. Musím sa priznať, že ja ako Američan slovenského pôvodu, som veľmi hrdý na našich otcov a matky a na všetko to, čo Slováci v Amerike dokázali. Preto som veľmi rád, že otec biskup bral do úvahy môj pôvod a poslal ma na slovenskú faru, kde môžem vykonávať pastoračnú službu pre našich farníkov, ktorých väčšina ešte aj dnes je slovenského pôvodu. Takisto som sa rozhodol prísť do Slovenského ústavu sv. Cyrila a Metoda v Ríme, aby som rozšíril svoje vedomosti o Slovensku, o jeho histórii, kultúre, o jeho obyvateľoch a takisto sa oboznámil so súčasnými pomerami na Slovensku. I napriek tomu, že som bol v Ríme iba tri týždne, získal som veľmi veľa cenných poznatkov. To mi dalo možnosť lepšie spoznať samého seba a ľudí, ktorým preukazujem pastoračnú službu. Aj spôsob života a ľudové zvyky, ktoré ožívajú medzi Slovákmi v Amerike, budú mať pre mňa väčší význam a budem ich lepšie chápať. Môj pobyt v Ríme mi dal možnosť spoznať históriu mojej rodiny a históriu Slovenska. Prebudilo sa vo mne slovenské povedomie. Toto ma povzbudzuje, aby som pamätal v modlitbách na Slovákov žijúcich na Slovensku, i na Slovákov roztrúsených po svete. Ja sa teraz vraciam späť do Ameriky. Tam sa budem snažiť podeliť sa so svojimi novonado- budnutými kultúrnymi vedomosťami s inými Američanmi slovenského pôvodu, hlavne s našimi farníkmi. Nie som schopný nájsť slová, aby som sa mohol dostatočne poďakovať Slovenskému ústavu v Ríme. Moje skromné, ale úprimné « Pán Boh zaplať » všetkým tým, ktorí zorganizovali a uskutočnili tento letný program stretnutia slovensko-amerických kňazov a bohoslovcov. Diakon Carl Tershak Počas môjho pobytu v záhra- ničí som mal dobrú možnosť spoznať mentality rôznych národností. Musím sa priznať, že vždy ďakujem Pánu Bohu, že som slovenského pôvodu. Preto i v budúcnosti, v rámci svojich možností, by som sa chcel venovať predovšetkým službe dcéram a synom národa, z ktorého som vyšiel. Som rád, že aj ja som sa mohol zúčastniť letného kurzu, ktorý Slovenský ústav sv. Cyrila a Metoda poriada každoročne pre amerických kňazov a bohoslovcov slovenského pôvodu. K tomu všetkému, čo moji oltárni spolu- bratia už napísali, chcel by som dodať iba to, že i pre mňa bol tento kurz veľmi užitočný. Týmto spôsobom som mal možnosť dopíniť si medzery, ktoré spôsobila cenzúra náboženských kníh u nás na Slovensku, a zároveň spoznať neskreslené a neprekrú- tené historické faktá nášho národa. Prekvapil a povzbudil ma záujem amerických spolubratov o poznanie kultúry svojich otcov a matiek. Zbadal som, že i napriek ich rozdielnemu kultúrnemu vývoju, v ich srdciach je ešte veľa dobrých, typických slovenských vlastností, ktoré podvedome prebrali od svojich rodičov. Teší ma, že sa konečne prebúdzame z komplexov menejcennosti a začíname sa reálnejšie pozerať sami na seba. Toto nám pomáha odkrývať hodnoty, ktoré naši otcovia a matky priniesli do novou- sadlých krajín a o ktorých sa v minulosti málo vedelo. Rev. Anton Vavrica organizačný vedúci kurzu 14 [pageend14]29. kongres « Kirche in Not » v Königsteine 18.22. júla 1979 Kresťanstvo nádej pre celú Európu Téma tohoročného kongresu Kirche in Not v Königsteine od 18.-22. júla bola nasledovná: Kresťanstvo — nádej pre celú Európu. Prišiel som do Königsteinu v predvečer kongresu. Prekvapilo ma, že boli tam už mnohí mladí ľudia. Títo usporiadali svoje zvláštne študijné zasadanie , ako prípravu na kongres, na ktorom debatovali o téme kongresu vzhľadom na mládež. Večer som mal príležitosť vypočuť si rozhovor Mi- chajla Makarenka, ruského emigranta, s mladými, pochádzajúcimi z rozličných národností. Makarenko hovoril po rusky a tlmočník prekladal jeho odpovede do nemčiny. Kto je Makarenko? Makarenko organizoval roku 1965 výstavu ne- konformistických umelcov a disidentov v Novosibirsku a okrem toho bol členom Komitátu na obranu ľudských práv. Pre túto činnosť ho súd odsúdil na osem rokov väzenia a na niekoľko rokov vyhnanstva. V septembri 1978 ho nečakane vypovedali zo Sovietskeho zväzu a mohol pricestovať do Západného Nemecka. Makarenko sa v rozhovore s mladými dotkol najmä problémov mládeže v Sovietskom zväze. Medziiným potvrdil štatistické údaje sovietskych prameňov, podľa ktorých skoro dva milióny mladých vo veku od 14 do 30 rokov verí v Boha, po viac než šesťdesiatich rokoch komunistického režimu a násilnej ateizácie, do ktorej je zapojených okolo desať miliónov ľudí. Teda tri percentá celkového počtu sovietskych mladých sa nebojí verejne vyznať svoju vieru, hoci vedia, že budú považovaní za občanov druhej triedy a prenasledovaní na každom kroku. Náboženský nesúhlas je len jedným z nesúhlasov proti sovietskemu režimu, ako sú ekonomický, kultúrny a politický. Náboženský nesúhlas je najvýraznejší. Stačí si len uvedomiť, že sovietska protináboženská propaganda tvrdí už öd roku 1917, že náboženstvo má svoj pôvod v ekonomických a sociálnych vzťahoch nespravodlivej nesocialistickej spoločnosti. Keďže v Sovietskom zväze také vzťahy boli odstránené, ako tvrdia sovieti, ako vysvetliť vieru v Boha u mladých ľudí? Odkiaľ tá smelosť mládeže vyznávať Boha napriek všetkým ťažkostiam, ktoré jej kladú komunisti? Je zrejmé každému, kto sa nad tým zamyslí, že sama existencia veriacej mládeže v Sovietskom zväze popiera marxistickú náuku o pôvode náboženstva. Význačná črta kongresu Vo štvrtok 19. júla biskup z Hildesheimu Wilhelm Maria Janssens otvoril 29. kongres Kirche in Not za prítomnosti šesťsto účastníkov z tridsiatich národnotí. Na kongrese sa zúčastnila aj malá skupina Slovákov, na čele s Otcom biskupom Pavlom Hnilicom. Za význačnú črtu kongresu treba považovať, že bol vo svojej téme a v príspevkoch relátorov dôsledným komentárom prejavov, ktoré Svätý Otec Ján Pavol II. predniesol počas svojej návštevy v Poľsku, najmä o kresťanskej Európe. Do tejto Európy patria nielen národy slobodnej Európy, ale aj národy stredovýchodnej časti, ktoré žijú pod ateistickým komunistickým režimom. Zvlášť mládež východnej Európy, ako to potvrdili prednášky kongresu, hľadí na Západ s veľkou nádejou. Motívy nádeje sú rozličné: túžba po pravde, po slobode, po slobodnom rozvití osobných schopností, po blahobyte a pod. Je však isté, že Európa má dať mladým to, čo môže splniť ich túžby po ľudskejšom živote, po morálnych hodnotách a ideáloch, po spravodlivosti a láske. Ateistická výchova zanechala v ľuďoch pod komunistickým režimom veľkú duchovnú prázdnotu. Keď chce slobodná Európa byť nápomocná ľuďom, ktorí túžia po vyšších ideáloch, musí všemožne odporovať materialistickému chápaniu života a pôžitkárstvu spotrebiteľskej spoločnosti. Správy o živote Cirkvi Správy o situácii Cirkvi v komunistických režimoch sa obmedzili tohto roku na Gruzínsku soviet- 15 [pageend15]POČET OBETÍ KOMUNIZMU NA SVETE Podľa londýnskeho Daily Telegraph od začiatku sovietskej revolúcie padlo doteraz na svete 143 miliónov obiet. Z toho iba v Sovietskom zväze 69 miliónov, v Číne 64 miliónov. Tri milióny Nemcov zahynulo pri odsune z východného bloku. Skoro štyri milióny ľudí zahynulo vo Vietname, Kambodži, Grécku, na Kube a inde. V Maďarsku za revolúcie roku 1956 zahynulo vyše pol milióna ľudí. Noviny sa pýtajú: Ako to dať dohromady s krásnymi heslami, ktoré hlása komunizmus o socializácii a slobode človeka? Že všetko to, čo hovoria komunisti o slobode a ľudských právach je obyčajná lož, vidieť aj z hore uvedených miliónov ľudských životov, ktoré padli za obeť komunistickým diktatúram na svete. sku republiku, na Litvu, Poľsko, Chorvátsko a Slovinsko. Účastníkov kongresu veľmi zaujalo, čo povedal o Sovietskom zväze už spomínaný Michal Makarenko. Podľa jemu známych údajov prišlo o život v sovietskych žalároch a v koncentračných táboroch okolo šesťdesiatsedem miliónov ľudí za šesťdesiat rokov režimu. Priemerne viac ako desaťAnilióna» ročne. V mnohých sovietskych koncentračných táboroch si väzni určili jeden deň v roku ako deň národného smútku. Je ním 5. september. V ten deň roku 1918 Lenin vydal nariadenie o zriadení koncentračných táborov. Voči rokovaniam medzi Spojenými štátmi americkými a Sovietskym zväzom Makarenko nemá nijakej dôvery. Podľa neho sovietski vladári sa necítia byť viazaní nijakými zmluvami, nijakými morálnymi zákonmi. Ich cieľom zostáva úplné vyhladenie nepriateľov a konečné víťazstvo svetového komunizmu. Profesorka Helene Posdeief vyslovila vo svojej prednáške obavu pred nebezpečím rozpoltenia moskovského pravoslávneho patriarchátu. Príčinou jej obavy je tzv. teológia mieru, vypracovaná teológmi patriarchátu v úzkom spojení s politikou Kremľa. Mnohí pravoslávni kresťania, medzi nimi napr. Re- gelson a Jakunin, považujú teológiu mieru za falošnú a nekresťanskú. Kremľ chce touto teológiou zmeniť zvnútra samotnú Cirkev. Teológovia mieru zdôražnujú, že nie dogmy viery, ale boj za mier je prvotnou a najdôležitejšou povinnosťou kresťanov. Vyhlasujú za dovolené všetky revolučné « oslobodzovacie » hnutia a jedinú možnosť vyhnúť sa svetovej vojne vidia v prijatí komunistického svetového poriadku. Teológovia mieru považujú teda za prvoradú povinnosť kresťanov boj o hmotné a spoločné dobro a nie úsilie o večnú spásu. Otec Werenfried zakľúčil práce kongresu prejavom o úlohách Cirkvi v blízkej i ďalšej budúcnosti. Pripomenul svoj rozhovor, ktorý mal v roku 1949 v Berlíne s istým sovietskym generálom. Tento mu povedal: « My sme elitou satana, ale vy ste elita Boha? » Ako odpoveď na otázku sovietskeho generála otec Werenfried opísal úlohy elity Božej, ktorou má byť kresťanský ľud: vrátiť sa k podstatným hodnotám kresťanstva, hlavne ku kresťanskej láske. Len autentické kresťanstvo je prijateľné pre národy východnej Európy a aj pre tých, ktorých možno nazvať po-komunistami. Vieme, že veľa komunistov stratilo vieru v komunistické ideály. 'Títo po-komunisti nepoznajú kresťanstvo, alebo majú o ňom nesprávny, skreslený obraz. Slobodný Západ, preniknutý praktickým materializmom a pôžitkárstvom, nebude môcť však dať nič týmto po-komunistom. Len návrat k pravému duchu kresťanstva, k hodnotám ducha a kresťanskej morálky môže zachrániť Západ a byť záchranou pre neveriacich po-komunistickej éry. F. Š. « VY MA VOLÁTE UČITEĽOM A PÁNOM, A DOBRE HOVORÍTE, LEBO SOM. KEĎ TEDA JA, PÁN A UČITEĽ, UMYL SOM VÁM NOHY, AJ VY STE POVINNÍ UMÝVAŤ SI NOHY NAVZÁJOM. DAL SOM VÁM PRÍKLAD, ABY STE AJ VY ROBILI TAK, AKO SOM JA UROBIL VÁM » (Jn 13, 13-15). 16 [pageend16]Slovenská rodina v šírom svete ZOMREL ĎALŠÍ SLOVENSKÝ KŇAZ Dňa 9. júla t.r. v predpoludňajších hodinách náhle zomrel na srdcový infarkt pápežský prelát mons. Jozef Kútny. Trávil niekoľko dní svojich prázdnin u svojho priateľa kňaza dr. Antona Babiaka v severotalianskej dedinke Dimaro. Ráno sa vybral na vychádzku do lesa. Keďže sa nevracal k obedu, kňaz priateľ ho išiel hľadať a okolo druhej popoludní ho našli v lese mŕtveho. Telesné pozostaky boli prevezené do Slovenského ústavu sv. Cyrila a Metoda v Ríme. Pohrebné obrady s koncelebrovanou sv. omšou vykonal 12. júla v kaplnke ústavu kardinál František Šeper. V homílii priamy predstavený zomrelého vyzdvihol pracovitosť, skromnosť a hlbokú zbožnosť nášho nebohého monsignora. Telesné pozostatky boli uložené v hrobke Slovenského ústavu na cintoríne Flaminio v Ríme. Záverečné pohrebné obrady vykonal mons. Dominik Hrušovský. Mons. Jozef Kútny sa narodil v Močenku (dnešné Sládečkovce) 8. novembra 1922. Gymnázium navštevoval v Trnave. Po matúre vstúpil do bratislavského seminára. V novembri 1945 odchádzala na štúdiá do Ríma prvá povojnová skupina slovenských bohoslovcov. Po niekoľkodennej dramatickej ceste prišli konečne do Ríma 22. novembra 1945. Medzi nimi bol aj trnavský bohoslovec Jozef Kútny, ktorý v Bratislave absolvoval prvý ročník teologických štúdií. V Ríme pokračoval svoje štúdiá na teologickei fakulte Lateránskej univerzity. Za kňaza bol vysvätený 4. marca 1950 v Lateránskej bazilike. Ako kňaz pokračoval v odborných štúdiách cirkevného a civilného práva, ktoré zakončil roku 1954 doktorátom. Necelé dva roky pracoval ako kaplán v rímskej farnosti sv. Fabiána a Venan- cia. Od 1. januára 1956 bol úradníkom Kongregácie pre vieroučné otázky. Ďalšie kňazské roky stráPÁPEŽ POZDRAVIL PO SLOVENSKY NAŠU MLÁDEŽ V stredu 1. augusta t.r. na generálnej audiencii na svätopeterskom námestí sa zúčastnila aj slovenská mládež z troch letných táborov a dve krojované skupiny mladých z Kanady. Vo svojom príhovore Svätý Otec oznámil, že prehovorí aj po slovensky k našej mládeži. Ako odpoveď zaznelo námestím nadšené slovenské volanie: « Nech žije Svätý Otec, nech žije Svätý Otec! » Do tohto volania vložil Svätý Otec slová « Slováci », ako by chcel povedať: Nech žijú aj Slováci. Po pozdrave poľských účastníkov Svätý Otec sa obrátil na našu mládež týmito slovami: «Srdečne pozdravujem skupinu slovenskej mládeže z Európy a Kanady. Milí Slováci a Slovenky! Vaša prítomnosť svedčí, že sa hlásite k slovenskému duchovnému dedičstvu a zveľaďujete ho, hoci ste ďaleko od podtatranskej vlasti. Zostaňte verní kresťanským, národným a kultúrnym hodnotám vašich dejín. Zostaňte verní Kristovi a Cirkvi! Pápež vás miluje! Požehnáva vás, vaše rodiny, vaše pekné úsilia a odporúča celý slovenský národ Sedembplestnej Patrónke Slovenska.» vil mons. Kútny v tomto dôležitom cirkevnom úrade. V posledných rokoch s priam synovskom starostlivosťou stál v službách kardinála Ottavianiho, ktorý už veľmi staručký a slepý potreboval jeho pomoc. Kardinál Otta- viani zomrel o niekoľko týždňov. Vedľa práce v úrade mons. Kútný všetok svoj voľný čas venoval pastoračnej činnosti vo farnosti sv. Ponciána na rímskom predmestí. O jeho vzornom kňazskom charaktere svedčila všeobecná obľúbenosť, ktorej sa tešil medzi Slovákmi v Ríme a v ústave a medzí svojmi kolegami v úrade. S dôverou sa obracali k nemu mnohí veriaci. Nech odpočíva v pokoji! ajpy 17 [pageend17]My mladí LETNÉ TÁBORY 1979 PRINIESLI ŽIVOT Letný tábor slovenskej mládeže prvej skupiny (od 7 do 12 rokov) sa uskutočnil aj tohto roku v Ardei od 16. júla do 4. augusta. Bol takmer na deväťdesiat percent zložený z celkom nových účastníkov z týchto krajín: 24 zo Švajčiarska, 5 z Nemecka, 1 zo Švédska a 1 z Anglicka. Celkom 31 rekreantov, z čoho 15 chlapcov a 16 dievčat v priemernom veku desať rokov. Letný tábor aj tohto roku viedol Anton Baník SDB so spolupracovníkmi: pani Terezka Papierniková, Ján Molnár a Ján Ber- nadič. Program bol pestrý: kúpanie, hry, filmy, spev, slovenská vlastiveda, vychádzky, návšteva Slovenského ústavu sv. Cyrila a Metoda v Ríme, audiencia u sv. Otca 1. augusta na námestí sv. Petra. Zišlo sa nás na audiencii asi do dvesto. Svätý Otec k nám prehovoril po slovensky, čo všetkých milo dojalo. Vyzýval nás k vernosti viere našich otcov a uisťoval nás, že nás miluje. Sestričky ústavu, kde sme boli ubytovaní, takto charakterizovali pobyt našich detí: « Priniesli život do nášho domu svojim spevom, veselosťou a nábožnosťou. Veľmi sme obdivovali deti na sv. omši pre ich živú účasť. » Počas tábora prebiehala súťaž poriadku na izbách. Deti tvorili štyri skupiny: dve chlapčenské « sokoli » a «kamzici» a dve dievčenské • hrdličky » a « čajky *. Obe prvé miesta získali v súťaži poriadku chlapci: prvé miesto « sokolí», druhé miesto « kamzíci» a na tretie miesto sa dostali «čajky» (dievčatá). Z každej skupiny sa nakoniec vyvolil a odmenil najlepší člen. U « sokolov» to bol Peter Sobolie z Prattelu Švajčiarsko, u « kamzíkov » Peter Klieštenec z Männedorfu Švajčiarsko, u «hrdličiek» Oggier Jacquelin z Horgenu Švajčiarsko, u «čajok» Katka Klieštencová z Männendorfu Švajčiarsko. Vedenie domu bolo veľmi spokojné so skupinou našich deti a sestričky sa tešia, že opäť prídeme aj na budúci rok. Anton Baník LETNÝ TÁBOR SLOVENSKEJ MLÁDEŽE, TEJ STREDNEJ, V TORVAIANICA My strední, 13- až 17-roční, výnimočne aj 18-roční, sme sa zase stretli pri mori v Torvaianica, neďaleko Ríma. Tábor sme začali v pondelok, 16. júla. Po dlhej ceste vlakom, či už zo Švédska, z Nemecka alebo zo Švajčiarska, sme sa stretli na rímskej stanici Termini, odkiaľ nás autobus zaviezol do Torvaianica. Skupina najmladších účastníkov letného tábora slovenskej mládeže. V dome u sestričiek nás mladých Slovákov bolo 35: otec Zeman s tromi pomocníkmi, Miško, dve Silvie (z toho jedna s ypsilonom), Zuzka, Klaudia, Henrieta, Helenka, Dagmar, dve Andrejany, Katka, Michaela-ses- trička, Jožko, Martin, Viktor, Paľo, Igor, Rado, Libor, Július, dvaja Mariánovia, Janko, dvaja Jurajovia, Vlado, Roman, Željko, Pavol, Miško a David, ktorý prišiel o deň neskôr. Pomocníčka Alenka zvýšila náš počet na 36 až posledný týždeň. Niektorí z nás boli na tábore noví, iní sa poznali už viaceré roky. Zoznamovanie však išlo rýchlo. Naše dni prebiehali veľmi radostne. Mali sme denný program, ktorý začínal ráno o ôsmej budíčkom. Niektorí z nás sa utekali rozcvičiť, tí pomalší stihli prísť až do kaplnky, kde nám otec Zeman, po krátkej modlitbe, povedal pár slov na celý deň. Kto chcel, zostal i na sv. omši. O deviatej sme sa ponáhľali na raňajky, po nich k moru. Pláž začínala hneď za domom, tak sme k vode nemali ďaleko. Kúpali sme sa, skákali do vín a boli sme spolu. Keď sa nám odnechcelo vylihovať na slniečku, išli sme sa prejsť po pobreží, zahrať si volejbal alebo futbal, alebo sme si s niekým sadli do tieňa a zhovárali sa, rapotali, kritizovali... Obed bol o jednej, po ňom poludňajší odpočinok. Medzi treťou a štvrtou obyčajne aj tí najlenivejší neodolali a ukázali sa na pláži, súčasne s olovrantom. Keď sa chýlilo k večeru, hrnuli sme 18 [pageend18]sa pod sprchy, spláchnuť zo seba piesok a soľ. Len čo sme boli hotoví s toaletou, už sme bežali do záujmových krúžkov: filozofovalo sa v kúte na terase, zdokonaľovali sme sa v materinskej reči. Taliančina tiež bola v izbe u dievčat a tancovalo sa, veď hudbu každý počul na terase. Po krúžkoch sme si ešte niečo vypočuli či už o Veľkomoravskej ríši, o živote Dominika Savia a Laury Vicuňa, alebo o rímskych kúpeľoch. Večerali sme o pol ôsmej, potom sme sa rozpŕchli: jedni išli na zmrli- nu, druhí išli obdivovať večerné more, ďalší si sadli, hrali na gitary a spievali. Štvrť hodiny pred desiatou sme boli zase všetci v dome. Netrvalo dlho a bol čas ísť spať. Vo štvrtok druhého týždňa sme spolu so skupinou najmladších navštívili tri rímske baziliky: sv. Pavla za hradbami, Pannu Máriu väčšiu (pápež Hadrián II. tu schválil r. 867 zavedenie staroslovienskej reči do bohoslužieb) a sv. Jána v Laterane. Nasledujúcu sobotu sme išli na výlet do Assisi. Videli sme tam baziliku sv. Františka, dolný kostol s kryptou svätého, horný kostol s freskami od maliara Giotta. Cez Piazza del Comune sme prešli k bazilike sv. Kláry, kde je vystavený kríž, ktorý prehovoril ku sv. Františkovi. Cestou späť sme sa zastavili v meste Perugia. V pondelok tretieho týždňa sme išli do Slovenského ústavu sv. Cyrila a Metoda v Ríme. Stretli sme sa tam so skupinou najmladších aj najstarších, slávili sme sv. omšu, pozreli sme si vystúpenie tanečných skupín kanadských Slovákov, navečerali sme sa. Myslím, že každý z nás si prišiel na svoje. Potom v stredu nadišiel náš « veľký deň ». Zase sme putovali do Ríma, tento raz na audienciu k Sv. Otcovi. Bolo to vzrušenia a radosti! Pápež Ján Pavol II. sa nám prihovoril i po slovensky. Vo štvrtok sme sa chtiac-nechtiac lúčili. Najprv sv. omšou, na ktorú nám prišiel kázať mons. Hrušovský. Na tejto sv. omši dvaja účastníci tábora prijali po prvý raz Ježiša Krista v Eucharisti. Potom nasledoval pestrý program a nakoniec tanec. V piatok večer sa pobrala domov skupina z Nemecka a o deň neskôr išli aj « Švajčiari ». Teraz už len spomíname na tri týždne strávené v Torvaianica. A keď sa nás niekto spýta, či sa nám tábor páčil, odpovieme: « No, hej. » (Poznámka pisateľky: « no, hej », t.j. terminus Dagmarus, zvaný podľa jednej účastníčky stretnutia.) Beata Mészáros «SLOVENSKÝ DEŇ » V ÚSTAVE SV. CYRILA A METODA Dvesto mladých slovenských chlapcov a dievčat sa zišlo 30. júla 1979 do Ústavu sv. Cyrila a Metoda v Ríme na akýsi minifestival. Prišli chlapci a dievčatá z troch prázdninových kolóní (Ardea, Torvaianica, Massa Carrara) a z Kanady. Mladí z Kanady prišli do Európy s veľkými kuframi, z ktorých na neuverenie začali postupne vybaľovať kroje zo Zemplína, Detvy a Piešťan s príslušnými stuhami, čižmami, krpcami a valaškami. Pred Slovákmi vo Švajčiarsku, Nemecku i Rakúsku a tu v Ríme chceli rozvinúť čaro slovenského tanca a ľudovej piesne mladí Slováci tretej a štvrtej generácie z Kanady. Už o piatej hodine večer, akoby obopätí veľkým fatimským ružencom v parku Ústavu sv. Cyrila a Metoda, stretlo sa týchto dvesto chlapcov a dievčat, mládencov i diev pri eucharistickej obeti. V ho- mílii pri koncelebrovanej sv. omši mons. Hrušovský vyzdvihol, že toto stretnutie treba chápať ako «návrat k cyrilometodskej tradicii, ktorá z ústavu vyžaruje. Ďalej ako návrat k slovenskej tradícii, ktorú chceme oživiť spevom a tancom, ale predovšetkým ako návrat k prameňu živej vody », ktorou je Kristus, Priateľ mladých. Vrúcny spev, modlitba a sv. prijímanie mnohých vyzneli ako manifestačný sľub vracať sa neustále k týmto prameňom života. Mons. Hrušovský podčiarkol aj ideu povolania a najmä povolania kňazského a rehoľného. «Ak chceme udržať medzi Slovákmi v zahraničí a doma kresťanskú a národnú tradíciu, potrebujeme na to kňazov. A títo musia prísť z radov našej mládeže. Treba mať len odvahu otvoriť dokorán srdce Kristovi.» Ďalšou časťou programu boli tance slovenskej mládeže z Kanady. Najprv sa upravil priestor na dvore; účastníkom poriadatelia rozdali krásne natlačené programy, kým sa devy a mládenci obliekali do pekných krojov. Potom pani Margita Dvorská, vedúca tanečnej skupiny LIPA z Montrealu, predstavila svojich tanečníkov a tanečnice. Predstavila aj pani Máriu Rafajovú z Hamiltonu s jej skupinou DUNAJ. Tieto dve skupiny vystupujú spoločne vo svojom európskom turné. A potom začal tanec. Dvorom sa začali rozliehať slovenské piesne, slovenská hudba, a pred očami účastníkov rozhýrila sa dúha farieb nádherných krojov. Mladici a dievčatá, z rozjasanými tvárami, v lúčoch rímskeho slnka, predvádzali dokonale slovenské tanečné motivy. Nešlo len o krátky ľudový tanec, ale o dve hodiny estetického pôžitku. Dokonalé výkony tanečníkov a tanečníc mladí odmeňovali nadšeným potleskom. Zo všetkých strán počuť cvakanie fotografických aparátov a bzučanie filmových prístrojov. Obidva tanečné súbory, ktoré sa striedali vo vystupovaní, previedli celú škálu slovenských tancov, rozdelených do piatich veľkých celkov: « Morena •• — « Svätojánske ohne » — « Seno — « Oberačky » — « Priadky » a « Svadba ». Obecenstvo bolo priamo nadšené, veď dvojhodinový program súborov 19 [pageend19]dal možnosť načrieť veľmi hlboko do bohatstva ľudových slovenských tancov. Trochu sme ľutovali mladíkov a devy, že museli predviesť svoje tance na teréne (na asfalte), ktorý nebol najvhodnejší pre tancovanie. Napriek tomu všetko vyznelo veľmi krásne a dokonale. Po družnom občerstvení mládež sa rozchádzala s pocitom, že prežila v Ústave sv. Cyrila a Metoda ozaj krásny « slovenský deň ». Prítomný akých odišli na Západ, o podmienkach za akých žijú a o svojich stretaniach a táboroch. Druhá časť tábora v Ríme mala ešte bohatší program: audienciu u Svätého Otca na námestí sv. Petra, návštevu v Slovenskom ústave sv. Cyrila a Metoda, na ktorej sa naši mladí stretli s účastníkmi ďalších dvoch menších táborov, ktoré boli južne od Ríma a ktoré boli určené pre mladších. Pri tejto príležitosti stretli sa tiež so 70-člennou skúpi- nov dvoch tanečných súborov Dunaj a Lipa z Kanady, ktoré boli práve na svojom zájazde po Európe. Okrem toho bola na programe návšteva katakomb svätého Sebastiana, predstavenie Verdiho opery Aida římským operným súborom v zrúcaninách Terme di Caracalla, prehliadka rímskych pamiatok, fontán, múzeí, najmä vatikánskeho múzea, návšteva bazilík a jednodňový výlet na Monte Cassino so zájazdom do Tivoli, do vily d'Este s jej jedinečnými vodo- metmi. Letný tábor pripravil Slovenský ústav sv. Cyrila a Metoda v osobe Mons. Dominika Hrušovského. Vedenie mali Štefan Haulík a Jozef Šrámek, duchovnú službu otcovia Ján Pius Krivý a Jozef Strečanský. — ek — ÚMYSLY APOŠTOLÁTU MODLITBY NA MESIAC OKTÓBER Aby sa šírilo čítanie a rozjímanie Svätého písma medzi väzňami. Aby domorodí katechéti vštepovali misionársku horlivosť deťom, mládeži a dospelým. Srdce Ježišovo, posilňuj misionárov a požehnávaj ich apoštolát. HLÁSI SA SKUPINA NAJSTARŠÍCH Letné stretnutie odrastlej slovenskej mládeže malo tento raz opäť dve časti: prvá (dva týždne) bola od 16. do 29. júla v Massa di Carrara na toskánskon pobreží Ligurského mora, druhá (jeden týždeň) od 30. júla do 4. augusta v Ríme. Zúčastnilo sa na ňom päťdesiat mladých slovenských ľudí zo západoeurópskych štátov, ba boli i jednotlivci z Austrálie, Kanady a Brazílie. Pri mori boli na programe šport, rekreácia, spev, tanec veľmi vydarený kultúrno-spoločenský večierok, ktorý nakrúcala a potom vysielala privátna katolícka televízna stanica v Toskánku, ďalej výlety do Pisy, do Florencie, do carrarských lomov na mramor a výlet loďou na more. Duchovný program pozostával z dennej sv. omše, na ktorej sa zúčastňovali niektorí, z meditácii na piesočnom brehu, z dumiek a z diskusií. Turistická agencia i mesto Massa dávali pre našu mládež recepcie. Televízna stanica vysielala okrem záberov z kultúrno-spoločenského večierku i interview s vedúcimi a účastníkmi tábora o okolnostiach, za CENA GENERÁLA DR. MILANA RASTISLAVA ŠTEFÁNIKA OTCOVI BISKUPOVI GRUTKOVI V nedeľu 28. októbra t.r., v hoteli Biltmore v New Yorku, bude sa konať významná slávnosť odovzdania Štefánikovej ceny Otcovi biskupovi Andejovi G. Grut- kovi z Gary, Indiana. Životné dielo biskupa Grutku, nášho Moyseza tohto storočia, zhodnotí na slávnosti významná slovenská osobnosť Ameriky dekan Filozofickej fakulty univerzity Yale d. Jaroslav Pelikán. Povedľa slávnostného rečníka dr. Pelikána budú prítomné viaceré slovenské, americké a zahraničné osobnosti náboženského, kultúrneho a politického života. Bohatý umelecký program, ktorý bude doprevádzať udelenie Štefánikovej ceny, bude príjemným umeleckým zážitkom pre každého. 20 [pageend20]Zo Slovenska Prenasledovateľ vymýšľa stále nové útoky... Kňaz Oskár Formánek z Prešova dostal tento list: Odpis Krajská správa ZNB Odbor vyšetrovania Štátnej bezpečnosti Košice C.j.: VS-69/1978 V Košiciach dňa 12. februára 1979 UZNESENIE Podľa § 105 ods. 1 Trestného poriadku v trestnej veci proti Oskárovi FORMÁNKOVI a spol., ktorí sú stíhaní pre trestné činy podľa § 178 a podľa § 10 ods. 1 písm. c/k § 178 Trestného zákona priberám k vypracovaniu znaleckého posudku ako znalcov: Doc. PhDr. Tibora HALEČKU CSc., PhDr. Jána BILASA a PhDr. Milana SIDORA, pracovníkov Filozofickej fakulty — katedry filozofie a vedeckého ateizmu UPJŠ v Prešove. V znaleckom posudku je potrebné uviesť analýzu písomných materiálov (náboženskej literatúry vydávanej zahraničnými cirkevnými nakladateľstvami a do ČSSR nelegálne dovážanej), t.j. vedecky posúdiť túto literatúru z hľadiska obsahového a politického zamerania. Odôvodnenie: Vyšetrovateľ stíha obv. Oskára FORMÁNKA pre trestný čin marenia dozoru nad cirkvami a náboženskými spoločnosťami podľa § 178 Trestného zákona a obv. Máriu KOŽÁROVÚ pre pomoc k trestnému činu marenia dozoru nad cirkvami a náboženskými spoločnosťami podľa § 10 ods. 1 písm. c/k § 178 Trestného zákona na tom skutkovom základe, že obv. Oskár FORMÁNEK od roku 1972 do súčasnej doby v Prešove a v okolí vykonával náboženské obrady v rozpore so zákonom č. 218 Zb. a v rámci laického apoštolátu pripravo- lal rôzne náboženské úvahy s používaním náboženskej literatúry, vydávanej v zahraničí rôznymi cirkevnými vydavateľstvami a do ČSSR nelegálne dovážanej. Obv. Mária KOŽÁROVÁ túto literatúru pomáhala rozmnožovať a rozširovať medzi občanmi, teda obidvaja týmto konaním sťažovali výkon štátneho dozoru nad cirkvami a náboženskými spoločnosťami. Na základe už uvedených skutočností a s prihliadnutím na ustanovenie § 24 ods. 1 písm. a/zá- kona č. 36/1967 Zb. bolo nutné rozhodnúť tak, ako je to vo výrokovej časti tohoto uznesenia uvedené. Poučenie-. Proti tomuto uzneseniu je prípustná sťažnosť, ktorú je možno podať do 3 dní od doručenia uznesenia u vyšetrovateľa. Sťažnosť nemá odkladný účinok (§ 141 ods. 2,3 Trestného poriadku ). Vyšetrovateľ: npor.. Štefan Fedor v.r. Odpoveď kňaza Formánka: Oskár Formánek, dôchodca, 080 01 Prešov, Kotradova 4 Prešov 18.2.1979 Vec: Sťažnosť k č.j. VS-69/1978 zo dňa 12.2.1979 Krajská správa ZNB Odbor vyšetrovania Štátnej bezpečnosti Košice Dňa 15.2.1979 bolo mi doručené uznesenie KS ZNB v Košiciach o pribratí znalcov na vypracova21 [pageend21]nie znaleckého posudku, a to Doc. PhDR. Tibora Halečku CSc., PhDr. Jána Bilasa a PhDr. Milana Sidora, pracovníkov Filozofickej fakulty — katedry filozofie a vedeckého ateizmu UPJŠ v Prešove. K tomuto uzneseniu KS ZNB v Košiciach uvádzam, že je v rozpore s platnými zákonmi: 1. Cieľom znaleckého posudku podľa § 105 Tr. por. je objasnenie skutkových okolností na základe odborných znalostí v príslušnom odbore. Uvedení « znalci » z UPJŠ v Prešove môžu byť odborníkmi v otázkach marxistickej filozofie a ateizmu, nie sú však odborníkmi v otázkach scholastickej filozofie a katolíckej teológie. A preto ani « znalecký posudok » týchto pracovníkov UPJŠ v Prešove nemôže byť znaleckým posudkom podľa predpisov zákona. Na odborné posúdenie katolíckych náboženských publikácií, či domácich či zahraničných, mohli by prísť do úvahy iba profesori teologickej fakulty v Bratislave alebo v Litoméŕiciach. 2. Funkciu znalca môžu podľa zákona o znalcoch zásadne vykonávať len znalci zapísaní do zoznamov súdnych znalcov. Nijako si ich nemôže « priberať » vyšetrujúci orgán. Aj predseda krajského súdu ich môže menovať len v prípadoch, v ktorých ich na to minister spravodlivosti poverí. Menovaných pracovníkov Filozofickej fakulty UPJŠ v Prešove nemenoval ani minister spravodlivosti ani predseda Krajského súdu v Košiciach na vykonávanie znaleckých posudkov o náboženských publikáciách, a teda nemôžu byť ani v zozname súdnych znalcov pre odborné znalecké posudky o katolíckych náboženských publikáciách. A teda vzhľadom na to, že menovaní pracovníci Filozofickej fakulty UPJŠ v Prešove boli nezákonne vybraní čiže « pribratí », ich posudok bude nelegálny, čiže nulový. 3. Podľa § 107 ods. 1 druhá veta Tr. por. znalcovi neprislúcha riešiť právne otázky a hodnotiť dôkazy. Menovaní pracovníci Filozofickej fakulty v Prešove však dostali od vyšetrovateľa za úlohu « vedecky posúdiť túto náboženskú literatúru z hľadiska obsahového a politického zamerania », čiže dostali pokyn odsúdiť náboženskú literatúru ako škodlivú a zameranú protisocialisticky. A to je práve ohodnotenie, ktoré je v rozpore so zákonom o súdnych znalcoch. To nie je « objasnenie skutkových okolností » (§ 105 Tr. por.). 4. Nemožno mať ani najmenšej pochybnosti o předpojatosti pracovníkov Filozofickej fakulty UPJŠ v Prešove katedry filozofie a vedeckého ateizmu voči všetkému náboženskému. A preto sú pre túto zaujatosť podľa § 11 ods. 2 zákona o znalcoch vylúčení z podávania znaleckého posudku o náboženských publikáciách a ich posudok pri sude nie je použiteľný. K dôvodovej časti uznesenia poznamenávam: Nie je pravda, že som « v rámci laického apoštolátu pripravoval rôzne náboženské úvahy ». Nezaoberal som sa laickým apoštolátom, a preto som pre laický apoštolát nijaké úvahy nepísal. A aj keby som bol « pripravoval rôzne náboženské úvahy », bolo by to plne v rámci náboženskej slobody. Zbierka zákonov ČSSR, č 120/1976, jasne hovorí v čl. 18 ods. 1: « Každý má právo na slobodu myslenia, svedomia a náboženstva... » V čl. 19 ods. 1 a 2 sa to konkretizuje: 1. Každý má právo zastávať svoj názor bez prekážky. 2. Každý má právo na slobodu prejavu; toto právo zahŕňa slobodu vyhľadávať, prijímať a rozširovať informácie a myšlienky každého druhu, bez ohľadu na hranice, či už ústne, písomne alebo tlačou, prostredníctvom umenia alebo akýmkoľvek inými prostriedkami podľa vlastnej voľby. Nie je pravde, že mi chodila zahraničná literatúra ilegálnou cestou. Dostával som ju legálne poštou, a to zväčša doporučene. To môže dosvedčiť aj prešovská pošta č.l. Ak vyšetrovateľ tvrdí opakj nech to aj jasne dokáže. Jedno je však isté, že mi vyšetrovateľ túto náboženskú literatúru pri ilegálnej domovej prehliadke dňa 16. nov. 1978 zhabal. V každom prípade použitie zahraničnej literatúry na vypracovanie náboženských úvah nie je nič protizákonné, ale patrí k náboženskej slobode, ako je jasne uvedené vo vyššie citovanom čl. 19 ods. 2 č. Nie je pravda, že som rozmnožoval a rozširoval náboženskú literatúru, ktorá prichádzala zo zahraničia a že mi v tom pomáhala Mária Kožárová. Kto to tvrdí, musí to podoprieť aj konkrétnymi dôkazmi — a takých nemá! Ale aj keby to bola pravda, nebolo by to vôbec trestné, lebo takéto rozširovanie informácií a myšlienok každého druhu, bez ohľadu na hranice, patrí k náboženskej slobode, ako jasne vidno z vyššie citovaného čl. 19. ods. 2 č. 120/76 Zb. Kto ma však obviňuje z činov, ktoré patria k náboženskej slobode, ako z trestných činov, šliape moje základné ľudské práva, obmedzuje moju náboženskú slobodu, zámerne ma krivo obviňuje, aby mi mohol uškodiť. Dopúšťa sa náboženskej perzekúcie a tým potvrdzuje slová zahraničnej propagandy, že v ČSSR niet náboženskej slobody a že istým zložkám štátnej správy je ústava, zákony a medzinárodné pakty o ľudských právach a občianskych slobodách len propagačným zdrapom papiera. Okrem toho nielen v prešovskom okrese, ale aj po celom Slovensku sa nezmyselnými výsluchmi množstva ľudí vyvoláva rozhorčenie proti režimu práve v čase, keď to preň nie je únosné. Opakujem, čo som napísal Krajskej prokuratúre v Košiciach v sťažnosti dňa 19. nov. 1978 a čo 22 [pageend22]som uviedol aj vo svojej prvej výpovedi, že som sa zásadne držal predpisov, ktoré sú uvedené v Zbierke zákonov ČSSR pod č. 120/76. Či možno tvrdiť, že som sa držal týchto predpisov « v úmysle mariť alebo sťažovať štátny dozor nad cirkvami a cirkevnými spoločenstvami » a teda som sa dopustil tým trestného činu podľa § 178 Tr. zák.? Mohol som zachovávaním záväzných predpisov, publikovaných v Zbierke zákonov ČSSR, porušiť ustanovenia o hospodárskom zabezpečení Cirkví, čiže zákon č. 218/49 a nasl. Zb.? Kto to tvrdí, tvrdí absurdnosť! Kto zanovito nechce uznať platnosť a záväznosť toho, čo sa publikuje v Zbierke zákonov, stavia sa nad Federálne zhromaždenie, koná protizákonne a jeho konanie je nebezpečné našej spoločnosti! Platnosť a záväznosť uvedeného č. 120/76 Zb. uznal začiatkom roku 1978 aj Krajský súd v Košiciach. Zatiaľ nebol tento výrok zrušený ani Federálne zhromaždenie nevyhlásilo Medzinárodný pakt o občianskych a politických právach č. 120/76 Zb. za zrušený. Ak má vyšetrujúci orgán pochybnosti o platnosti článkov č. 120/76 Zb., nech si vyžiada odborný znalecký posudok od legislatívneho odboru Federálneho zhromaždenia ČSSR v Prahe I PSČ 110 02. V prípade, že to vyšetrujúci orgán neurobí, urobím to ja. Prípadne predložím celý môj prípad aj Výboru pre ľudské práva pri OSN. Mám predsa právo legálnou cestou si brániť svoje práva proti všetkým ich porušovateľom, či to robia z protináboženskej nenávisti alebo z iných dôvodov. Za dôsledné dodržiavanie čsl. zákonnosti Oskár Formánek v.r. MEDZINÁRODNÝ KONGRES O KNIHOVNÍCTVE NA ŠTRBSKOM PLESE Library of Congress Information Bulletin, v čísle z 1. decembra 1978 priniesol obšírny referát o kongrese, ktorý sa konal od 27. augusta do 2. septembra 1978 na Štrbskom Plese. Zostavovatelia referátu podávajú podrobné správy tak o zasedaniach, rezolúciách, ako aj o spoločenských podujatiach (koncertoch, tancoch folklórnych skupín atď.). Prítomných bolo 518 delegátov z 53 štátov, a k tomu ešte 114 slovenských knihovníkov. O priebeh sa staralo 151 organizátorov, tlmočníkov, sprievodcov atď. Bol to teda veľký podnik. Z Tatier autobusmi zašli tiež do Martina pozrieť si Slovenskú národnú knižnicu. Z debát chceme tu spomenúť len jeden bod. Nakoľko téma zasedania bola Tlač pre každého (Universal Availability of Publications), predseda Zväzu amerických knižníc Russell Shank, v svojom príspevku musel konštatovať, že nie všade je sloboda tlače pre každého. Sú krajiny, ktoré deptajú slobodu tlače a jej rozširovanie. Medzi iným konštatoval, že mnohí americkí knihovníci sa žalovali, že cestujúc do niektorých štátov, na hraniciach im boli zhabané aj osobné knihy, časopisy a noviny. Proti tomu silne protestoval, že je to proti medzinárodným dohodám. Žiaľbohu, výslovne spomenul iba Južnú Afriku; škoda, že nemenoval aj Československo. No predpokladáme, že si to účastníci domysleli. alko ŠTATISTICKÉ ÚDAJE O SLOVENSKÝCH DIECÉZACH Rozloha Km 2 Počet fár Nefar. kostoly Dobroč. ústavy Diecézni kňazi Novo- kňazi Rehoľ. kňazi Seminaristi Rehoľníci Katolíci Krsty 1978 Rehoľníčky Obyvateľstvo TRNAVA 14.000 457 — — 442 8 102 35 134 738 1.764.208 1.412.890 24.269 BAN. BYSTRICA 5.424 120 2 2 131 2 — 12 — — 520.470 385.040 6.354 KOŠICE 10.403 180 — — 205 5 — 16 — — 883.000 597.970 12.037 NITRA 5.321 151 5 3 196 5 — 20 — — 800.000 736.490 11.314 ROŽŇAVA 6.994 87 — — 73 3 12 16 12 154 368.850 232.730 3.572 SPÍŠ 7.802 155 4 — 205 4 — 11 — — 495.850 403.086 8.090 ’REŠOV, grécko kat. 203 — — 223 — 18 14 27 78 — 315.000 3.271 SPOLU 1.353 11 5 1.475 27 132 124 173 970 4.832.378 4.083.206 67.907 Z poslednej pápežskej ročenky ANNUARIO PONTI- FICIO 1979 sme vybrali niektoré štatistické údaje o slovenských diecézach. Keď ich prirovnáme s údajmi iných diecéz, vidíme ako živoria naše biskupstvá. Katolícke školy neexistujú, dobročinné ústavy sú redukované na minimum, seminaristov, rehoľníkov a rehoľníčok je na celkový počet katolíkov, veľmi málo. Vieme, aké sú príčiny tohto biedneho stavu. Modlime sa za Cirkev na Slovensku, aby vytrvala verne pri Kristovi! 23 [pageend23]NIEČO O bohokrádeži Kradnúť bez potreby, zmocniť sa cudzej veci iba pod tlakom pudu, je chorobným, patologickým zjavom, ktorý sa označuje cudzím menom kleptomania. Medzi zlodejom a kleptomanom je rozdiel. Prvý si svoj čin premyslí a určí mu aj cieľ. Uvedomuje si, prečo kradne a na čo mu krádež poslúži. Druhý koná nepremyslene, pod chvíľkovým popudom a bez cieľa. Zlodej využije ukradnutý predmet, ale kleptoman nemá oň záujem, schová ho tak, že ho nemôže nájsť, prípadne ho daruje alebo jednoducho odhodí. Moderná lekárska veda vysvetľuje tento zjav ako náhradok za nejaký nedosiahnutý a- lebo nedosiahnuteľný predmet, čo v podvedomí zanecháva predpoklady, ktoré vyústia v počinoch tohto druhu. Diagnóza tejto choroby je ťažká a zriedka presná, no najčastejšie sa pripisuje hystérii, to jest nervovej poruche, ktorá sa prejavuje neprimeranou reakciou na vonkajšie dojmy a podnety. Aby sa však naša úvaha nezdala príliš učená a knižná, prejdime na praktické pole! Na univerzitách sa školský rok dáva do pohybu, kým na nižších školách je už v plnom prúde. Nemožno nám nemyslieť na školy doma, na Slovensku, kde v plnom prúde je aj bezbož- nícka kampaň za odkresťančenie a zdiabolšte- nie školopovinnej mládeže. Zdiabolštenie je nové slovo, ktoré si vynútila ateistická činnosť, ako je aj slovo fuška, ktoré si vynútil pokles pracovnej morálky pod vedením pracujúcej triedy. Stupeň krádeže sa určuje podľa hodnoty ukradnutého predmetu. Pre veriaceho človeka najvyššou hodnotou je Boh, Boh nekonečný. A do slovníka medzi slová, ako sú bohorúha- nie, bohopocta, bude treba zaviesť aj slová, ako sú povedzme bohokrádež, bohovražda... Lebo sú časté a časové v krajinách, kde Kristus je poviazaný a diabol uvoľnený. Hľa, nové predstavenie drámy z prvého Veľkého piatku! Najväčším zlodejom je, kto dušiam kradne Boha; a kto sa ho pokúša zabiť, je najväčším vrahom. A tu by sa bolo treba pýtať, či tento pud kradnúť Boha dušiam a odhodiť ho medzi prežitky nie je náhradkou za pocit, že sa istému vedeniu nepodarilo dosiahnuť nejaký cieľ, napríklad raj na zemi, beztriednu spoločnosť, spojenie proletárov celého sveta, nadstoper- centné splnenie päťročníc, alebo že väčšina obyvateľstva najväčšieho európskeho štátu nevie, čo je to kefka na zuby. Zúrenie proti Bohu a proti náboženstvu je a bolo vždy sprevádzané hysterickými záchvatmi. Niektorí jednotlivci alebo aj celé organizované skupiny jednoducho nemôžu zniesť Boha a dráždi ich každý prejav viery a lásky voči nemu. A potom reagujú: zmocniť sa Ježiša Krista, a na kríž s ním! — Nemyslia dopredu, čo si oni počnú s ukradnutým, prípadne s ukrižovaným Kristom, a čo si okradnutí počnú bez neho. Naozaj, zaslepení a fanatickí priebojníci ateizmu sú príčetní zlodeji a či nepríčetní klep- tomani? Pravda, ani zlodej ani kleptoman nie je na ozdobu a na osoh ľudskej spoločnosti. Odpoveď však ponechajme na ľudí bez patologických stavov! Gorazd Zvonický SLOVENSKÉ HlAJV Z Ríma ROČNÍK XXVIII-1979 SLOVENSKÉ HLASY Z RÍMA - VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]