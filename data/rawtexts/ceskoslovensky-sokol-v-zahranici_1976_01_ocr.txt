ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVI Leden 1976 Číslo 1 Známý výrok zakladatele Sokola Dr. Miroslava Tyrše JEN RUCHEM ŽIJEME platí v letošním roce více než kdy jindy,nebo£ vstupujeme do roku pro nás zvlášť: významného - do roku IV. sletu Čs. Sokolstva v zahraničí. Za necelých šest měsíců nastoupíme společně v Curychu, abychom veřejně znovu prokázali životnost sokolské myšlenky. Nadcházející slet bude proto nejen důkazem vyspělosti Sokolstva, ale současně i manifestací věrnosti ideálům sokolského bratrství v duchu zakladatelů Sokola Tyrše a Fiignera, jakož i ideálům svobody a demokracie v pojetí tvůrce Československé republiky T.G. Masaryka. »Jen ruchem žijeme« Na konečné přípravy zbývá již jen krátký čas a musíme proto napnout všechny síly k zajištění sletového díla. Nastává nám období posledních příprav - na jejich zdárné zakončení musí být zaměřeno všechno naše úsilí, veškerá naše činnost. Musíme se vynasnažit, aby ani jediný náš činovník, cvičitel a cvičitelka, cvičenec a cvičenka nestáli stranou. Slet musí být radostným vyvrcholením všech našich snah a nadšeným projevem síly sokolské myšlenky. Bude však především viditelným výsledkem snažení a práce nás všech - výsledkem sokolského ruchu v jednotách, župách i v ústředí. Slet bude také velkou veřejnou zkouškou naší práce, veřejnou prověrkou naší veškeré činnosti. Na této veřejné zkoušce nebude možné nic a nikoho oklamat; v Curychu se ukáže, jak kdo pracoval, jakou péči věnovali přípravě cvičenci i cviči- telé. Věřím, že v této zkoušce obstojíme všichni čestně! Slet však nesmí být jedinou náplní naší činnosti v nastávajícím roce. Sletem náš ruch nesmí ustat. Naše zvýšená činnost v období příprav na slet nesmí skončit sejmutím vlajek na sletovém stadionu; slet musí naopak být pobídkou a dalším odrazištěm k všeobecnému rozšíření a zlepšení naší činnosti, k upevnění růstu naší členské základny a hlavně k získání většího počtu mládeže do našich řad. Prvním předpokladem k úspěchu v těchto našich snahách je, abychom pro naší činnost tělocvičnou získali více cvičitelů a cvičitelek a věnovali více pozornosti a kladli větší důraz na jejich odbornou připravenost. Proto prvořadým úkolem po sletu bude větší péče výcvi[pageend1]ku cvičitelů a cvičitelek - pořádáním pravidelných cvičitelských škol a poskytováním možnosti dalšího vzdělávání vydáváním odborné literatury a jiných pomůcek pro cvičební činnost. Odborným školením našich cvičitelských sborů docílíme žádoucí rozšíření naší tělocvičné činnosti a nutné obohacení, zpestření,zmo- dernisování jejího obsahu. Neboř nejde nám jen o to, aby naše cvičební hodiny byly pouze jakýmsi tradičním, setrvačným, stále se opakujícím a tím nezábavným cvičením. Chceme naopak, aby naše hodiny byly bohaté tělocvičnou náplní, dobře vedené, s pevným řízením a výchovou kázně, s přesností a dochvilností, ale také s pestrou, moderní a při tom cílevědomou a účelnou náplní. Aby to byly hodiny ve kterých se cvičenci nečemu naučí, ve kterých poroste jejich zdatnost a výkonnost, ale také hodiny, do kterých budou docházet rádi a na které se budou vždy těšit. Zvětšením počtu cvičitelů a cvičitelek a zvýšením jejich odborné úrovně bude také dán předpoklad k splnění naší dávné a dosud nesplnitelné tužby: aby v každé jednotě se cvičilo v plném rozsahu, tj. aby cvičily všechny složky. Především tedy žactvo, ale také dorost a ještě větší počet členstva. Jedině tak se nám podaří splnění všech našich předsevzatých úkolů. V novém roce máme tedy dva velké úkoly. Prvním je úspěšné dokončení sletových příprav a zdárný průběh sletu, druhým je zvýšení počtu a odbornosti našich cvičitelů a cvičitelek a tím i rozšíření a podstatné zlepšení veškeré naší činnosti. Nastupme do nového roku s pevným předsevzetím a nesmlouvavým odhodláním, že to bude rok činů. Že to bude rok v němž prokážeme, že v duchu Tyršova odkazu JEN RUCHEM ŽIJEME! Jan Waldauf ČINOVNÍKŮM JEDNOT VZDĚLAVATELŮM jednot zaslal vzdělavatel Ústředí nástin vzdělávací osnovy na rok 1976. Zaslaná osnova má být vodítkem a pomůckou při plánování vzdělávací činnosti v roce sletovém. Čtvrtletní zprávy o vzdělávací činnosti zasílejte na adresu bratra vzdělavatele Ústředí: Jan Fellmann, 200 Kingsview Blvd, Suite 11, Weston, Ontario, Canada M9R 1V5. MATRIKÁŘŮM byl zaslán formulář výročního hlášení stavu příslušníků jednoty ku dni 31. prosince 1975. Bratři (a sestry) matrikáři a jednatelé zařičíte, aby vyplněný formulář byl vrácen do stanovené Ihůty, aby i matrikář Ústředí mohl podat svou zprávu na schůzi výboru Ústředí - 3. a 4. dubna 1976. Vyplněný formulář vrařte na adresu: matrikáře Ústředí: Bratr Karel Pavel, P.O. Box 362, Postal Station "P”, Toronto, Ontario, Canada M5S 2S9. Předplatné se PŘEDplácí! 2 [pageend2]NA SLET DO CURYCHU ! Dr. Antonín Hřebík Již jen necelých šest měsíců nás dělí od IV. sletu Čs. Sokols- tva v zahraničí, který se bude konat ve dnech 2. až 5. července 1976 v Curychu ve Švýcarech. Tělocvičná jednota Sokol v Curychu byla od svého založení v roce 1925 po několik desítek let jedinou představitelkou Sokolstva ve Švýcarech. Měla proto v té době své členstvo nejen v Curychu, ale i v jiných švýcarských městech - v Basileji, Bernu, Lausanne, Neuchatel Ženevě i jinde. Nebyla to však první sokolská jednota v Curychu. První byla založena již někdy před rokem 1870, jak potvrzuje jeden z vlastnoručních dopisů Dr. Miroslava Tyrše, který v té době po 8 měsíců - od 5. března 1870 do října 1870 - dlel ve Švýcarech, v léčebném ústavu Theodora Hahna "Auf der Waid", ležícím mezi městy St. Gallen a Rorschach poblíže Bodamského jezera, kde hledal své ztracené zdraví.Tato první sokolská jednota neměla však dlouhého trvání a za několik málo let zanikla. Léčebný ústav, kde se Tyrš tehdy léčil, nalézal se ve výši 2000 stop, kam vanul svěží vzduch od Bodamského jezera, což obé Tyršově léčbě velmi prospívalo. Trvalo však mnoho týdnů, než Tyrš - po své horečnaté činnosti v roce 1869 - začal pociťovat úlevu ve svém zdravotním stavu. Jeho nálada bývala v té době velmi chmurná a často se ho zmocňovaly obavy, že se již nikdy neuzdraví. "Uzdravení jsem nenašel - napsal ve svém dopise z 29. května 1870 - a živořím zde trudně tak daleko od vlasti a ode všeho, co v ní mne jalo! - V hlavě tak bolno a pusto, v srdci trud a útrapa!" Po několika měsících však přece jen Tyršovo zdraví se začalo zlepšovat, jak napsal ve svém dopise z 22. září 1870 své sestřenici Jenny: "Moje léčba se již blíží ke konci. Mé bolesti polevily, již se mi nepřihodí, abych po čtvrthodince chůze najednou nemohl z místa, jak se mi stávalo kolikráte v zimě, ne ze slabosti, ale pro bolesti. Můj spánek je aspoň takový, že mi noc nepřipadá nekonečně dlouhou. - V mé myšlení vzešlo zcela zvláštní jasno, rozhostil se mi v mysli zvláštní klid a vědomí souvislosti všeho duševního života. - Proto požitek z činnosti myšlenkové a duševní tvorby, který mne ovládl,budiž především obrácen k oboru, od mnohých nedoceněnému, jehož vysoký a. všeobecný význam snad jedině Řekové plně chápali - k oboru tělesné výchovy národa. Předsevzal jsem si především ujasnit a prohloubit estetický význam tělocviku. Vnést v to všechno řád, založený na pojmu krásna, podrobit to zákonům, které též tvoření umělecké ovládají, to budiž prozatím předním úkolem, pro který slovem psaným i mluveným chci pracovat. Co jsem svými uměnoslovnými studiemi získal 3 [pageend3]Léčebný ústav "Auf der Waid" u St. Gallen ve Švýcarech, kde se Tyrš léčil v r. 1870 pro ujasnění všeobecných zákonů krásna, to budiž uvedeno v soustavu pro umění tělocvičné všeobecně i do všech podrobností. Není to jistě všední úkol takto vnést do národa cit pro krásnou zušlechťující mysl." Za této nálady Dr. Miroslav Tyrš za svého pobytu ve Waidu tvořil své nejkrásnější sokolské myšlenky a tam také napsal svůj stěžejní sokolský článek "Náš úkol, směr a cíl". Důkazem, že byl napsán za Tyršova pobytu ve Waidu ve Švýcarech, je skutečnost, že jeho rukopis, jak to potvrzuje ve svých vzpomínkách paní Renata Tyršová, byl napsán na modrém papíru s "vodovou" kostkou, jehož Tyrš ve Waidu používal a který "jeho zraku velmi lahodil". Byl to tedy Tyršův pobyt ve Švýcarech, který dal Sokolstvu jeho, základní článek "Náš úkol, směr a cíl", který se stal sokolským evangeliem. I jiné sokolské úvahy Tyrš za svého pobytu ve Waidu promýšlel a v základních rysech načrtl - a přemýšlel tam i o stanovách "Spolku jednot sokolských". Po svém návratu do Prahy v říjnu 1870 Tyrš si však znovu uvědomil, že rakouskými úřady mu nebude povoleno založit spolek jednot sokolských, a hledal proto jinou možnost spojení se sokolskými jednotami. Stalo se tak jeho časopisem "SOKOL", o jehož vydávání Tyrš přemýšlel od svého návratu z Waidu a jehož 1. číslo vyšlo v lednu 1871. Na prvém místě byl v něm uveřejněn Tyršův stěžejní sokolský článek "Náš úkol, směr a cíl". Při vstupu do sletového roku 1976 si proto znovu uvědomujeme,že to byly Švýcary, kde - za Tyršova pobytu ve Waidu - se zrodily nej - krásnější Tyršovy sokolské myšlenky, s nimiž se Tyrš, uzdravený a plný odhodlání, vracel v říjnu 1870 do Prahy. Vracel se také s pevným rozhodnutím - zahájit vydávání časopisu "SOKOL", v němž pak po několik roků ukládal všechna svoje sokolská pojednání a který se, pro tyto vzácné Tyršovy stati a úvahy, stal naší "sokolskou klenotnicí"! 4 [pageend4]IV SLETÍ’ sn 1976 CURYCH, ŠVÝCARSKO ZPRAVODAJSTVÍ IV. SLETU ČS. SOKOLSTVA V ZAHRANIČÍ SLETOVÉ NÁLEPKY A POHLEDNICE Sletové nálepky ve vkusném trojbarevném provedení a vyobrazeny v říjnovém čísle tohoto časopisu jsou účinnou propagací sletu a neměly by proto chybět na žádné obálce našich dopisů. Sletové pohlednice, vydané nákladem člena předsednictva Ústředí br. Neumanna, byly již vytištěny a budou prodávány na sletišti v Curychu. Autorem uměleckého návrhu i celkového provedení nálepek i pohlednic je bratr Sáva Roknič z Berwynu, Ill., jemuž tímto za bezplatné provedení srdečně děkujeme. MALÝ SLETOVÝ PRŮVODCE K tomuto číslu je přiložen čtyřstránkový leták náčelnictva Ústředí obsahující sletový pořad, stručný popis všech sletových podniků, vyobrazení sletového stadionu a plánek města Curychu. Podobný leták byl rovněž pro informaci zaslán pozvaným sokolským svazům - Americké Obci Sokolské, Slovenské Tělocvičné Jednotě Sokol v USA a Jugoslávskému Sokolu v zahraničí. LETECKÉ VÝPRAVY ZE SPOJENÝCH STÁTŮ A KANADY Americká Obec Sokolská organizuje na slet dvě letecké výpravy. První, župy Střední se sídlem v Chicagu, odletí v neděli 20. června a vrátí se do Chicaga v úterý 6. července. Druhá výprava, župy Severovýchodní se sídlem v Clevelandu, odletí v úterý 29. června a vrací se do Clevelandu v úterý 20. července. Obě výpravy mají v pořadu, mimo návštěvy sletových podniků, cestu po Evropě. Podrobnosti sdělí - V Chicagu: cestovní kancelář Weber, 6805 W. Cermák Rd., Berwyn, Ill., 60402, tel. BI 2-1512, v Clevelandu: cest, kancelář Lihani-Němeček, 5925 Broadview Rd., Cleveland,Ohio, 44134, tel. 749-7458. Leteckou výpravu z Kanady organizuje Sokolská župa Kanadská. Výprava odletí z Toronta ve čtvrtek 1. července, zastaví se v Mon- trealu, kde se k výpravě připojí další účastníci. Návrat bude v neděli 25. července. Podrobnosti sdělí vedoucí výpravy br. Pavel Vidlák, 1 Antrim Crescent, Apt. 707, Scarborough, Ont., MIP 4P2, tel. 291-5610. SLETOVÝ FOND Dary na sletový fond přijímá jednatelka Ústředí sestra Jarmila Uhlířová, 339 East 75th Street, New York, N.Y., USA 10021. 5 [pageend5]MILÝ POZDRAV Z BRAZÍLIE Ústředí Československého Sokolstva v zahraničí obdrželo následující pozdrav z Brazílie, který je potěšitelným i povzbuzujícím dokladem, že činnost a snahy svobodného čs. Sokolstva a přípravy na slet v Curychu jsou sledovány širokou krajanskou a exilovou veřejností v celém světě. Pozdravy i přání upřímně bratrsky opětujeme. UNIÄO RECREATIVA E CULTURAL T C H E C O S L O V A C O - BRASILE1RA Av. Jacutinga. 601 - CEP 04515 (Moema) Säo Paulo Sao Paulo, 15.prosince 1975« Bratrskému Ústředí Československého Sokolstva v zahraničí ! Vážení bratři a sestry, zdejší Sokolové i přátelé Sokola,posilají Vám upřímnou Vánoční zdravici. Kyslíme na Vás na prahu Nového Roku, našeho společného Sletového Roku I976, jemuž přejeme úspěch a zdar. Prozřetelnost necht bdí nad jeho svátým národním poslaním. Vaší práci a Sletu v Zurychu ZDAR ! Za Uniáo Récréativa e Cultural Tchecoslovaco - Brasileira Zdenka Klouba kult.refer. NEPŘEHLÉDNĚTE! Sletový výbor v Curychu rozeslal oběžník týkající se předprodeje vstupenek na všechny sletové podniky. Upozorňujeme jednoty i jednotlivce, že objednávky vstupenek na sletové podniky nevyřizuje Ústředí, ale PŘÍMO SLETOVÝ VÝBOR V CURYCHU, jehož adresa je: Sokol Zurich, Postfach, CH-8125 Zollikerberg, Switzerland Na adresu sletového výboru v Curychu řičíte také všechny dotazy týkající se ubytování (hromadné i v hotelu). 6 [pageend6]ZAČÁTKY SOKOLA V EXILU Při listování v starších číslech tohoto časopisu přišel jsem na článek o dva- cetiletán výročí časopisu "Československý Sokol v zahraničí", napsaný před pěti lety pod značkou "Břk" v prosincovém čísle 1970. Vyvolal ve mně opravdu překvapivou, i když opožděnou reakci. Probudil ve mně poznání, že už je tanu hodně přes 25 let, co jsme začínali sokolovat v exilu a to od nejrannějších začátků. Připannělo mi to, jak jsem hned první den po překročení hranic do záp.Německa 1. října 1948 ve sběrném táboru "Goetheschule" v Regensburgu viděl nápis křídou na černé tabuli vyzývající "zájemce o utvoření Čsl. skautingu", aby se sešli večer na určitém místě v budově. Byl to zajisté dobrý nápad, ale na nedobrém místě. Sběrný tábor v Regensburgu byl jen průchodní zastávkou tehdejších uprchlíků a každý příchozí byl během jednoho, nejvýše tří týdnů, transportován dále do vnitrození - Ludwigsburg, Schwäbisch Qnürd, Murnau, Eichstadt, atd. Nemělo proto smyslu pokoušet se o organisování čehokoliv na tcmto nestálém místě; stálo ale za to uvažovat již o možnosti založení sokolské činnosti na nejbližším příštím, poněkud trvalejším zastavení. Proto také o týden později, hned první ráno po příjezdu do tábora - campu "Arsenalkaserne" v Ludwigsburgu, vyhledal jsen kulturního referenta v campu se žádostí o dovolení oznámení schůze všech Sokolů a zájanců o sokolské cvičení. Sešlo se nás asi kolen čtyřiceti za velmi zajímavé diskuse a vehementního doporučení br. Dr. Pospíšila z Olomouce, který byl také na místě zvolen starostou ustaveného výboru pro založení sokolské jednoty. Schůze mne pověřila náčelnictvím a začali jsme hned probírat co by se v tak primitivních paněrech asi mohlo dělat. Jeden z přítomných, bratr Kasanda, si vzal na starost proběhnout každý den ráno před 8 hodinou všechny chodby s píšťalkou a sehnat zájence na dvůr kasáren, kde jsme provozovali ranní půlhodinku. Byla to prostná rozcvičení, hry a pochod se zpěvem. Bohužel tábor v "Arsenalkaserne" byl převážně studentský a poněvadž v něm hodlali improvisovat Svobodnou čsl. universitu, prosadili přesídlení všech dospělých, a rodin s dětmi do campu "Krabbenlochkaserne", rovněž v Ludwigsburgu. Netrvala proto naše "sokolská tělocvičná činnost" více nežli týden. Po přesídlení do Krabbenlochu jsen zjistil, že tam už dokonce Sokol byl již ustaven v září 1948, cvičí, ale organisačně se nehlásí k životu. Za potéci br. faráře Jünglinga svolali jsme proto schůzi 24. října 1948 a Sokol také zvolením výboru řádně ustavili. Zahájili jsme ihned cvičební činnost pravidelným cvičením mužů a žen dvakrát týdně. Zpočátku jsme několikráte navštívili místní jednotu Turnerů, kteří nás nechali mezi sebou cvičit jako samostatné družstvo. Pak jsme si v kasárnech upravili první tělocvičnu - prostornou a nepoužívanou garáž, kde jsme při cvičení nikcmu nepřekáželi. Upravením tělocvičny bylo umožněno také cvičení žactva, kterého se ujal bratr tfeldauf, který kromě pravidelných cvičebních hodin se žactven podnikal obětavě i pravidelné nedělní vycházky a výlety po okolí Ludwigsburgu. Bylo obdivuhodné jak tento mladý 20ti letý jinoch, který namohl z původní předválečné sokolské činnosti mnoho pamatovat, tak krásně chápal sokolskou ideologii a ve styku s mládeží ji velmi pěkně a s úspěchem výchovně uplatňoval. Netušil jsen tehdy, že nám v něm roste 7 [pageend7]příští obětavý a úspěšný náčelník Sokolstva v exilu. Měl dobrého spolupracovníka ve stejně mladém kamarádu bratru Satranovi. Později, pro zimní období, kdy se v garáži již nedalo cvičit, získali jsme místnost na "D" bloku kasáren, která se nám stala velmi útulnou tělocvičnou. Pro- blémy se vyskytly, když o tuto místnost projevil zájem duchovní správce campu, který z místnosti chtěl udělat kapli. Nám sice jejich nedělní pobožnosti nevadily, ba mnoho z našich členů se jich také zúčastňovali, ale jim vadilo, že tam v týdnu chodíme "házet rukama a skákat", což podle nich bylo velmi nedůstojné. Po zabrání této místnosti se nám podařilo získat další místnost, která také již naší tělocvičnou zůstala. Při cvičení i při zařizování tělocvičny nám velmi energicky a obětavě pomáhal bratr Karel Růžička, bývalý vedoucí vodních sportů v náčelnictvu Sokolské župy Plzeňské. Byl ještě také dobrým cvičencem na nářadí a svou znalostí němčiny nám hodně pomáhal ve styku s Turnery, kteří nám koncern listopadu zapůjčili bradla a žíněnky. Z kasáren Arsenal jsme získali žebřiny, zruční naši bratři zhotovili stálky a kladinu, takže v celkem krátké době byla tělocvična na campové poměry dobře vybavena nářadím a náčiním. V krátké době jsme uspořádali dětskou "Besídku" s tělocvičným programem a mnohem později, v létě 1949, na prostranství za "D" blokem, veřejnou cvičební hodinu mužů jako ukázku sokolského tělocviku obyvatelům tábora, abychom ukázali, co se dá dělat ve volném čase pro zlepšení morálky i zdraví. Nebylo to všecko právě jednoduché. Mezi 1,600 obyvateli campu bylo dosti těch, kteří Sokol neměli rádi ještě z donova vlivem různých politicky nenávistných skupin a měli jsme také dosti přátel mezi sebou, kteří ve svém polltickán fanatismu se domnívali, že Sokol by měl existovat jen jako odbor jedné politické strany. Je samozřejmé, že nemohli pochodit, ale bylo třeba velkého úsilí udržet sokolskou činnost v opravdu čistém národním smyslu. Všichni jsme však byli přesvědčeni, že po zániku všech politických stran a organisací. Sokol, jako celonárodní organisace je povinnen pokračovat i v exilu, nonůže-li existovat daná ve svých národních hranicích . Ještě dlouho předtím však, záhy po zahájení cvičební činnosti, začali jsme připravovat tělocvičnou akadanli jejímž účelem bylo vyprovokovat založení dalších sokolských jednot v Ludwigsburgu, kde kraně campu v Krabbenlochkaserne byly ještě dva další čs. campy - dříve již zmíněný "Arsenalkaserne" a další, "Jägerhofkaserne". V obou campech bylo dosti schopných, ale potřebovali "šťouchnutí do žeber". V Arsenalu byli bratři Volný, Vyhňák, Vacek, Novák, manželé Svačinoví a další, v Jägerhofu bratři Kalina, Veškrna, manželé Svrčkovi a jiní - někteří z nich docházeli do našeho cvičení v Krabbenlochu a byli jsme tedy s nimi ve styku. Založením dalších jednot chtěli jsme získat základnu pro vytvoření sokolské župy v exilu,která by převzala společné úkoly organisační, zásadní a propagační. Příprava tělocvičné akademie z nás opravdu vytáhlá všechny síly. Jen ten,kdo poznal poměry v DP campech dovede si představit, jakého vypětí sil bylo třeba k tomuto podniku, měl-li výsledek býti opravdu sokolsky representační a tělocvičně hodnotný. Za spolupráce několika dalších bratří sestavil jsem útvarová prostná mužů a cvičení mužů na bradlech, náčelnice sestra Mrkosová nacvičovala úryvky ze sletových prostných, bratr Waldauf sestavil pro žactvo cvičení růzností, sestra Velím- 8 [pageend8]ská tanec se závoji a krčmě toho několik tanečních vystoupení s dětmi. Nacvičovalo se velmi pilně, což při chudé táborové stravě bylo velmi obtížné, ale ve snaze po úspěchu každý ze sebe vydal to poslední. Vzpomínán si jak br. Růžička, aby si mohl přilepšit na výživě, prodal své závodní jízdní kolo, na kterém se dostal přes hranice, a doháněl tak kalorie vyplýtvané úsilovným nacvičováním. Akademie provedena 22. ledna 1949 ve velkém sále "Luitpoldkaserne", campu polských uprchlíků, shromáždila velký počet obecenstva nejen z čs. campů, ale i z campů ostatních národností - Poláků, Ukrajinců, Litevců a Lotyšů. Přítomni byli také zástupci amerických okupačních úřadů, Mezinárodní uprchlické organlsace IRO, městských úřadů a norské náborové mise. Akademie se setkala s velkým úspěchem; exilový časopis "Svobodný zítřek" ve své zprávě uvedl m.j.: "Zase po dlouhé době uviděli čs. uprchlíci známý sokolský znak, zase se v polském sále objevila československá vlajka a vedle ní portréty obou našich zemřelých presidentů a generála Štefánika. Sálsn zněly rytmické sokolské pochody, hrané českou hudbou, a na jevišti cvičila sokolská drobotina a po ní ženy a muži. Bylo tam i tělocvičné nářadí a na něm sokolští borci. Jednoduchý, ale na nouzové poměry úžasný program byl zakončen československou státní hymnou, kterou zpívaly stovky čs. uprchlíků se slzami v očích jako píseň naděje na brzký návrat do svobodné vlasti." Cvičenci na 1. tělocvičné akademii Sokola v exilu 22. ledna 1949 v Ludwigsburgu Na levém obrázku bratři, kteří cvičili prostná. Zleva, stojící: S.Havlát, J.Satran, F. Filip, V. Ženíšek, F.Slejzar, K.Růžička, J.Waldauf, v dřepu: J.Vancl, R. Levý, J. Trachta. Na pravém obrázku družstvo nářadovců: Růžička, Slejzar, Waldauf, Havlát, Levý a Trachta. Úspěch akademie se projevil v tem, že skutečně "probudil" Sokoly v ostatních campech. Už začátken února ustavil se výbor jednoty Arsenal. Za několik týdnů byl založen Sokol také v Jägerhofu a ustavením této třetí jednoty bylo již možno organiscvat vyšší celek - župu Sokola v exilu. "Sokolská župa v exilu Dr. Edvarda Beneše" byla ustavena dne 5.března 1949. Znamenala začátek další velmi významné etapy: pokračování sokolské existence a činnosti na cizí půdě - mimo původní zemi, kde se zrodila. Nepovažuji se za povolaného popisovatele těchto všech událostí, které obsahují velmi mnoho, i historicky zajímavých okolností zrodu a začátku našeho "Sokola v exilu". Považoval bych ale za úspěch, kdyby tyto řádky probudily vzpomínky u některých účastníků tehdejší doky, které, ovšen v písannárí podání na stránkách tohoto časopisu by zachovaly a obohatily záznamy o tehdejších primitivních začátcích Sokola v exilu. Václav Ženíšek 9 [pageend9]ŽALOV ING. JAROMIR HOLLMANN Počátkem listopadu 1975 rozloučila se sokolská jednota Masaryk - Montreal se vzácným Sokolem a dobrým člověkem, bratrem Ing. Jaromírem Hollmannem. Dožil se 74 let. V Československu působil dlouhá léta v devizovém oddělení Národní banky, která ho po druhé světové válce vyslala jako svého zástupce do Bruselu. Tam působil do února 1948, kdy se svého úředního postavení vzdal, protože nechtěl sloužit čs. komunistickému režimu. V dubnu 1950 přistěhoval se s celou svou rodinou do Kanady, do Montrealu, kde se ihned zapojil do práce v Sokole, v Československém Národním sdružení, v Osadě sv. Václava a v letním táboře Hostýn. Byl všude, kde bylo třeba jeho obětavé a svědomité práce. Byl členem výboru všech krajanských organizací, jejichž členové se s ním přišli ve velkém počtu na jeho poslední cestě rozloučit. Za všechny krajany mu vřelými slovy poděkoval bratr Dr. Jiří škvor. Bratr Ing. Jaromír Hollmann patřil k mizející gardě Čechoslováků, na které je celý náš exil hrdý. Jeho památku zachováme ve vděčné paměti. V. M. ING. JIŘÍ PETRO V sobotu dne 22. listopadu 1975 zřítil se na bezmotorovém letadle při pokusu o nouzové přistání v blízkosti města Canberra v Austrálii bratr Ing. Jiří Petrů. Bratr Petrů byl členem jednoty v Sydney, syn br. Ing. Mečislava Petrů, velkého sokolského pracovníka v Československu. V Austrálii byl považován za jednoho z nej lepších civilních letců. Miloval oblohu, miloval létání. Zanechává manželku Jaroslavu, dceru Soňu a syna Jiřího. V. S BOHUMIL KAMARYT 31. prosince 1975 zemřel v Torontu ve věku 66 let oddaný Sokol, legionář a upřímný vlastenec bratr Bohumil Kamaryt. Narozen 16. srpna 1909 ve Velkých Hamrech u Tanvaldu, bratr Bohumil Kamaryt v útlém mládí vstoupil do Sokola a sokolské myšlence zůstal věren po celý svůj život. V roce 1951 emigroval do Kanady, ihned se zapojil do jednoty Toronto, kde byl členem výboru, řadu let matrikářem a posléze místostarostou. Několik let také vzorně vykonával odpovědnou funkci administrátora tohoto časopisu. Jménem čs. krajanské a exilové veřejnosti rozloučili se se zesnulým vzdělavatel Ústředí br. J. Fellmann a předseda Čs. obce legionářské br. V. Dufek. - Čest jeho světlé památce! 10 [pageend10]SOKOLSKÝ TĚLOCVIK V ZIMĚ NA LYŽE ! LYŽAŘSKÝ VÝCVIK SOKOLSKÉHO ŽACTVA A DOROSTU Lyžařsky výcvik sokolského žactva a dorostu je důležitou součástí základní tělesné výchovy naší sokolské mládeže - žactva i dorostu obého pohlaví. Měl by proto být všude prováděn kde pro to jsou příznivé podmínky. Pružnost a odvaha mládí a naproti tomu obava z přetížení mladého, rostoucího organismu z vytrvaleckých výkonů, především při výstupech , usměrňuj í a odlišují výcvik mládeže od dospělých, i když technicky jde o totéž: naučiti chůzi, běhu, obratům, stoupání, sjíždění, zastavování, změně směru jízdy a základům skoku na lyžích. Podstatou a největší radostí lyžování je sjezd. Měla by mu být věnována největší pozornost při výcviku, zvláště ve stále se stupňujícím sklonu svahu a tím i v rostoucí rychlosti jízdy, dále v nerovnosti sjížděné plochy a v různém zprohýbání, aby i požadavek na rovnováhu sjíždějících byl stále větší a větší. U mládeže to platí dvojnásob. Sjíždění těch rozmanitých mezí, úvozů, přejíždění hran, dolíků, protisvahů a houpaček, toň pravý lyžařský ráj radosti hochů a děvčat a současně nej cennější složka lyžařského výcviku vůbec. Ostatní prvky výcviku tvoří vhodný a cenný doplněk: běh zpružní lyžařské pohyby každého a nácvik snožné kristiánky jako nejdůležitějšího prostředku k zastavení i změně směru jízdy dopomáhá k získání dokonalé jistoty v lyžařském zvládnutí terénu. Hlavní rozdíl mezi výcvikem mládeže a dospělých spočívá v uplatnění pestrosti výcvikové látky u mládeže, a k tomu sjezd svým velkým bohatstvím obměn napomáhá velmi vydatně, ve využití závodivé úpravy vhodných přirozených úkolů a ve volbě terénu. Zvláště se musí opatrně vybírati svah s ohledem na stoupání, které nesmí býti příliš namahavé a dlouho trvající. Proto se k lyžování zejména mladší mládeže hodí lépe kratší a zprohýbaněj- ší svah, než svah dlouhý a vyrovnaný. Nezapomínejme u mládeže také na skok na lyžích. Je stejně vábivý jako sjezd po příkré stráni. Stačí k tomu prosté cvičné můstky, jaké si dovede mládeže sama vystavět. Jsou dostačujícím prostředkem k ukojení touhy po letu vzduchem a současně dobrou přípravou vyšších výkonů - ve starším dorostu a v členstvu. Důležité je uvědomiti si rozsah závodění v lyžování sokolského žactva a dorostu. Nejpřijatelnější je závod ve sjezdu nebo sjezdo- slalomu na přiměřeně skloněné a dlouhé stráni. Takové půl až 1 km dlouhé sjezdy, nebo kratší sjezdoslalomem, úplně uspokojí mládež,odpovídá jejich schopnostem a lyžařsky zdokonaluje. Velmi vhodný je také skok z cvičných můstků, zvláště, když se v terénu najdou podmínky alespoň částečně odpovídající podmínkám pro stavbu umělých můstků. Hůře je tomu již u závodu v běhu. Zde je nebezpečí přetížení mladého organismu a proto se nedoporučuje tento druh závodu pro mladší 11 [pageend11]žactvo. U staršího žactva má tra£ začínat! výše nežli cíl, převládat má rovina a sjezd a stoupání krátké a povlovné. Obvykle se u žactva provádí tento závod jen ukázkově na vzdálenost 1 - 3 km a to tak, že běží vedoucí s celou skupinou žáků, udává tempo a teprve blíže k cíli při sjezdu jim ujede, aby si měli možnost zazávodit v pravém slova smyslu. U dorostu ovšem již běh provádíme závodně. Možnosti a způsoby lyžařského výcviku u žactva a dorostu jsou zajímavé a přinášejí mládeži mnoho radosti. Proto: v zimě se sokolskou mládeží na lyže! _ _ CVIČÍME I BEZ NÁŘADÍ A NÁČINÍ V NEZAŘÍZENÉ TĚLOCVIČNĚ A V PŘÍRODĚ Tělocvičná činnost v našich jednotách dá se provozovat za všech okolností a podmínek - i v cela nezařízené tělocvičně, jakož i v přírodě, kde umělé nářadí není. Nedostatek, nebo vůbec žádné nářadí a náčiní ještě nemusí být překážkou v provozování úspěšné tělocvičné činnosti. Ze zkušenosti dobře víme, že jsou jednoty s nezařízenou tělocvičnou, které vykazují vzornou činnost tělocvičnou a jsou také jednoty s tělocvičnou vybavenou veškerým a nejnovějším nářadím a při tom mají tělocvičnu prázdnou. Jako při veškeré naší činnosti, rozhodující je duch, úsilí, nadšení a hlavně: připravenost cvičitele. Bohatá možnost cvičení bez nářadí a náčiní je zřejmá z několika následujících příkladů. Cvičení dvojic a trojic 1. zvedání toporně ležícího cvičence 2. přenášení cvičence na zádech nebo přes rameno 3. nošení cvičence sedícího nebo stojícího na ramenou příklady 2. a 3. je možno také použít’pro různé závodivé hry 12 [pageend12]Příklady, při nichž nosič je v kleku a nesený: 4. jev sedu 5. cvičí vzpor klečmo 6. je ve stoji mírně předkročném tyto příklady se rovněž dají velmi dobře použít pro různé závodivé hry. 7. dvojice nese třetího, který se drží ramen nosičů 8. nosiči ve vzporu klečmo nesou třetího, který je ve stoji rozkročném 9. nosič v předklonu nese na zádech druhého, při čemž nosič i druhý jsou vedeni třetím cvičencem Cvičení pětic a více cvlčenců 1. dva cvičenci v předklonu nesou na zádech třetího, který je ve stoji rozkročném a drží se rukou čtvrtého a pátého, kteří pětici vedou 2. šest až osm cvičenců čelem do těsného kruhu zvedají na spojených rukách stojícího cvičence 3. 10 - 12 cvičenců utvoří kruh zády do kruhu, odpočítáni na prvé a druhé. Druzí se zavěsí na ramena prvních, kteří nesené cvičen- ce točí v kruhu. Obměnou může být přednos nesených cvičenců. Živé nářadí Kresby názorne ukazují jak cvičenci, tvořící živé náradí mohou nahradit kozu (1), koně na šíř (2) , i koně na dél (3). I bez nářadí a náčiní se dá cvičit! Jen s chutí do toho! 13 [pageend13]ZE SOKOLSKÉHO SVĚTA ARGENTINA Villa Dominico V sobotu 25. října uspořádala jednota v sále své sokolovny tradiční již oslavu svátku Čs. samostatnosti. V pořadu vystoupila taneční skupina jednoty a předvedla s velkým úspěchsn národní tance. Oslava byla, jako tomu bylo i vždy v minulosti,dostaveníčkem a svátken celé čs. kolonie v Buenos Aires a letos byla také zcela mimořádně navštívena. Dne 6. prosince 1975 konala se v sokolovně velmi zdařilá sokolská akademie s bohatým a zajímavým pořadem tělocvičným i kulturním. Úspěšný a dobře navštívený podnik znovu prokázal, jak dobře a poctivě sokolsky tato jednota pracuje ve velmi svízelných paněrech. Neustálené a neutěšené potěry hospodářské i politické v Argentině nedovolí jednotě, aby se alespoň menší delegací zúčastnila sletu v Curychu. Přípravy na slet jsou však sledovány všemi příslušníky a slet se propaguje na všech podnicích jednoty. J. B. AUSTRALIE Sydney Jubilejní 25. rok jednoty byl bohatou žní činnosti všech složek. Byl zahájen oslavou narozenin T.G. Masaryka, dne 7. března. Následoval mimořádně úspěšný koncert, na kterém vystoupilo 10 prominentních pěvců, členů Australské opery včetně členky jednoty, sestry Milušky Šimkové. Účast přes 350 nadšených diváků byl na potěry v Sydney vynikajícím úspěchen. Podnícena úspěšným koncertem, přijala jednota nabídku Českého ochotnického divadla z Melbourne k zájezdu do Sydney se hrou L. Stroupežnického "Naši furianti". I tento podnik, který se zdál mnohým příliš riskantním pro vysoké náklady cestovného, byl opět velmi úspěšný a účast 450 diváků byla rekordní a dokázala, co pro Čechoslováky v zahraničí české divadlo znamená. Veřejné cvičení jednoty bylo letos posíleno účastí Sokolů z Canberry, což již připomínalo bratrská setkání na veřejných cvičeních kdysi ve vlasti. Cvičení uzavíralo vystoupení 12 členné taneční skupiny v národních krojích, která se těší velké oblibě jak v Sydney, tak i v Canbeře, kde již několikráte úspěšně vystupovala i před australskou veřejností. Při výpočtu činnosti nelze zapomenout na Českou školu, která se tolik líbila na veřejném cvičení. Také zábavní činnost jednoty byla velmi úspěšná, společensky i hospodářsky. Konal se tradiční ples, Šibřinky, a každý měsíc taneční zábavy za zvuků oblíbené České hudby. Úspěšnou činnost tělocvičnou vykazují všechny složky - žactvo, dorost i členstvo, jakož i oddíl odbíjené. Vzornou činnost tělovýchovnou řídí náčelník bratr Oldřich Mařík a náčelnice sestra Božena Mesteková za spolupráce dalších sester a bratří, členů cvičitelského sboru jednoty. Uplynulý cvičební rok byl ukončen dne 5. prosince 1975 tradiční již dětskou Mikulášskou nadílkou. Jednota připravuje leteckou výpravu na slet do Curychu a sletová prostná se již pilně nacvičují. Dosavadní tělocvičná činnost byla provozována v tělocvičně Vyšší dívčí školy v North Sydney, která ale již ne- stačuje - velký počet cvičenců a příslušníků oddílu odbíjené vyžaduje si větší tělocvičny. Cvičenci se proto již těší, že ve vlastní tělocvičně jim bude možno řádně rozvinout činnost. V jubilejním roce jednota také uskutečnila svůj dávný sen - zahájení stavby vlastní sokolovny, Čsl. Národního demu v Sydney. Pozemek byl pro stavbu upraven dne 27. října, ve středu 12. listopadu byl již zahájen výkop základů a záhy na to se na staveništi začaly rýsovat obrysy konstrukce budovy. Do Nového roku nastupuje jednota s hrdým vědomím dobře vykonané práce. V. S. 14 [pageend14]ŽUPA KANADSKÁ ŽUPA ZÁPADOEVROPSKÁ Župní valná hromada Valná hromada Sokolské župy Kanadské konala se v neděli 7. prosince v místnostech hotelu Holiday Inn v Kingstonu za účasti delegátů jednot z Montrealu, Ottawy a Toronta. Jednání zahájil a řídil župní starosta br. V. Zajíc z Montrealu. Po schválení zápisu poslední valné hromady podali své zprávy župní činovníci - starosta br. V. Zajíc, jednatel br. Z.M. Dobrovolný, náčelník br. J. Waldauf, náčelnice s. V. Waldaufová, vzdělavatel br. J. Budík, matrikář br. K. Pavel a pokladník br. V. Chochol. Po zprávě účetních a hospodářských dozorců bylo odstupujícímu výboru uděleno absolutorium a pro nové, dvouleté období zvolen nový výbor župy v tcmto složení: Starosta br. K. Pinke z Ottawy, mí- stostarostové bratři Z.M. Dobrovolný z Montrealu a Dr. J. Janků z Toronta,jednatel br. P. Geřábek z Ottawy, vzdělavatel br. J. Fellmann z Toronta, náčelník br. V. Zajíc, náčelnice s. Z. Ken- tová, oba z Montrealu, pokladník a matrikář br. K. Pavel z Toronta, archivář br. J. Budík z Ottawy. Členové výboru: sestry Z. Hollerová a V. Waldaufová z Toronta, bratři 0. Stehlík a J.Waldauf z Toronta, F. Bartoš, V. Chochol, J.Kb- řistka, A. Fogl a S. Skála z Montrealu, R. Maštalýř z Vancouveru. V další části jednání byly podány zprávy o přípravách na slet v Curychu a organizaci letecké výpravy na slet a stanoven kalendář podniků na rok 1976: Zimní hry v neděli 22. února, oslavy 25. výročí jednoty Montreal v sobotu 28. února, župní závody v nářaďovém tělocviku a schůze župního výboru 22.-24. května, veřejné cvičení a župní soutěž v odbíjené při Čs. dni v Torontě 27.června, odlet výpravy na slet v Curychu 1. července, Letní hry 5.-6. září. Členské příspěvky byly stanoveny ve výši 1 dol. za každého člena jednoty. jf.- Delft Valná hromada jednoty se konala dne 6. listopadu 1975 za účasti 32 členů. Místnost konání byla vkusně vyzdobena sokolskou vlajkou, podobiznou T.G. Masaryka a plakáty minulých sletů. Odstupující výbor podal členstvu podrobnou zprávu o činnosti z níž vyplývalo, že pravidelné cvičení navštěvuje v průměru 13 cvičenců, kteří cvičí na nářadí, prostná i odbíjenou. Jednota pořádala několik zdařilých sportovních a společenských podniků z nichž byly zvláště zdařilé II. sokolská veselice konaná v listopadu 1974 a Aprílová taneční zábava konaná 12. dubna 1975. Úspěšná byla i činnost výletní a zejména dva výlety se těšily velké oblibě - v květnu 1975 po pláži v Scheweningen a v září 1975 cyklistický výlet z Einhove- nu do lieshoutských lesů. Jednota připravuje zájezd na slet do Curychu a činně podporuje sbírku na sletový fond. Na nové období byl zvolen výbor v čele se starostou br. VI. Matikem. Náčelníkem byl zvolen br. P. Jína, náčelnicí s. M. Špinková, která zastává také funkci jednatelky, vzdělavatelem br. M. J. Klág, pokladníkem s. L. Pluhařové. Účastníci také s potěšení přijali radostnou zprávu o stavu příprav na ustavení nové jednoty v Holandsku, v městě Utrecht. V rámci valné hromady byl rovněž proveden slib nových členů, kterým při té příležitosti byly předány členské průkazky. Valná hromada byla ukončena přáním zdaru sletu i další činnosti jednoty. Z. V. H. Cvičitelské školy ve Winterthuru ve dnech 15. a 16. listopadu 1975 se zúčastnili br. náčelník P. Jína a br. vzdělavatel M.J. Klág. --Dalším úspěšným podnikem byla III. sokolská veselice konaná 6. prosince 1975 v Maarsen M.J. K. 15 [pageend15]OBJEDNEJTE SI: RÄDCE SOKOLSKÝCH ČINOVNÍKŮ nezbytná pomůcka činovníků sokolských jednot $ 2.50 STANOVY SOKOLSKÝCH JEDNOT měl by mít každý člen Sokola $ 1.00 SOKOLSKÝ ZPĚVNÍK národní hymny a 20 nejoblíbenějších sokolských pochodů s notami $ 1.00 TYRŠOVA SOUSTAVA rozbor a názvosloví (42 stran) 75 < NÄŠ ÚKOL, SMĚR A CÍL Tyršův základní programový článek 50 £ Objednávky vyřizuje pokladník Ústředí Bratr Jar. Hanuš, 412 East 73rd Street, New York, N.Y., USA, 10021. Shoemakers to the world We make Bata shoes ^People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s vý j imkou července a srpna * Published monthly except July & August Majitel a vydavatel: Ústředí Čs. Sokolstva v zahraničí Předplatné ze všech zemí krčmě Kanady přijímá: J. Hanuš, 412 East 73rd Street, New York, N.Y., USA, 10021 Změny adres a předplatné z Kanady: Otto Stehlík, 1665 Bloor Street East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Road, Mississauga, Ontario, Canada L5B 2E9 [pageend16]