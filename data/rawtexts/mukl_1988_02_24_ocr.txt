MUKL ČTVRTLETNÍK SVĚTOVÉHO SDRUŽENÍ BÝVALÝCH ČS. POLITICKÝCH VĚZŇŮ V EXILU HARRY S. TRUMAN - stavitel hrází proti komunofašistickým diktaturám Harry Spencer TRUMAN — ♦1884 - Ť 1972 33. president USA 1945 — 1953 iniciátor dodnes platné nauky na obranu svobodného světa před sovětským imperialismem: — znovuvyzbrojení; — zřízení vojenských základen ve svobodném světě; — uzavírání vzájemných bezpečnostních spojenectví se spřátelenými zeměmi (NATO); — hospodářská pomoc válkou ochromenému západoevropskému hospodářství (Marshallúv plán); — program hospodářské a technické pomoci zemím třetího světa; — 1950-1953 záchrana Jižní Koreje před komunistickou agresí. * * * * Z obsahu: • Staroslověnská panychída v Curychu • Manifestace ku 40tému výročí únorového puče • Zmrtvýchvstání • 77.000 plus x do výroby • Poesie • Runcimanova mise • Spolkové informace DUBEN 1988 -Číslo 2 (24) Ročník 1 - (5) [pageend1]VýľOČÍ STAROSLOVĚNSKÁ PANYCHÍDA V CURYCHU K 40. výročí zániku svobody a demokracie v Československu uspořádalo Světové sdružení býv. čs. politických vězňů v exilu pod záštitou Svazu čs. spolků ve Švýcarsku dne 20. února 1988 ekumenickou bohoslužbu v kryptě kostela "Srdce Páně". Úvodem promluvil před 70ti přítomnými za evangelickou církev farář Pavlinec z Bernu. Po něm pak celebroval staroslověnskou bohoslužbu v byzantském ritu za zemřelé čs. politické vězné páter Dr. Libor Koval z Freiburgu. Tato forma tryzny připomněla pak přítomným také 1000leté trvání pravoslaví. Hlavní téma úvahy dr. L. Kovala byly myšlenky o nenásilném odporu z díla Gándího. V souvislosti s miléniem pokŕesťanšténí Kyjevské Rusi vyzval páter Koval k modlitbám za oběti komunistických režimů jak v Československu, tak v sovětském Rusku. Obřad byl provázen podmanivými zpěvy ve staroslověnském jazyce sborem ROMANOS. Smyslem únorových vzpomínek za popravené a umučené politické vězně je memento na pohromu našich národů, která je potkala nikoli až druhou okupací, nýbrž již v roce 1948. K. Kukal TI, KTEŘÍ OPUSTILI NAŠE RADY V EXILU: ČERVENKA Zdeněk DĚDEK Václav DROBEČEK Karel DVOŘÁK Josef EKELSBERGER Adolf HOŘEL Jiří HROUDA Vlád. HUSÁK Ladislav JANDA Karel KŘIVÝ J. P. LAUBEOVÁ-Ečerová Jarmila LEINEROVÁ Magdalena MARÁK Jaroslav NOSEK Emil PARAČKA František PAVELKA Radomír PEK Bedřich PREKOP Valentin PROKÚPEK Stanislav RYCHLÝ Jiří SCHULZ Ed. SCHMID Jan SRŠEŇ Josef UŽOVIČ Antonín VALAŠČÍK Alois VLK Břetislav VONDRA Vilém VRÁNA Alois WIENER Viktor ZIKA Zdeněk PAMÁTKA JEJICH BUDE PŘECHÁZET Z POKOLENÍ NA POKOLENÍ ! Pokud v tomto výčtu zemřelých čs. politických vézňů v exilu za léta 1969 - 1988 nenaleznete jméno Vašich najbližších, omluvte nás. Je takřka nemožné uspořádat seznam zemřelých býv. čs. politických vězhů z celého sváta. Omezili jsme se proto jen na naše bývalé členy. 2 [pageend2]zexHu ........ ■» I 8 "MUKL" I Čtvrtletník I Světového sdružení I býv. čs. politických I vězhů v exilu. I ! Řídí redakční rada I Adresa redakce: I "MUKL" I Postbox 28 I CH-8804 Au / ZH MANIFESTACE K 40. VÝROČÍ ÚNOROVÉHO PUČE V ČSR [ Schweiz — Suisse I Switzerland I I I I I I Dne 27. února t.r. se konalo pod patronátem československého poradního sboru pro záp. Evropu za účasti Svazu čs. spolků ve Švýcarsku, Světového sdruženi býv. čs. polit, vězhů v exilu, Communio Bohemica Nova, švýcarské sokolské župy a spolku Sv. Čech v obci Neuer Nagelberg, v těsné blízkosti rakouského Gmúndu, ve vzdálenosti ca. 200 m od čs. stáních hranic pamětní shromáždění k 40. výročí násilného uchopení moci Komunistickou stranou . Československa a jejího dokonáni aktu velezrady zaprodáním československé | republiky do vazalského područí Sovětům. Účastníci vzpomněli tisíců obětí 1 komunistické tyranie, která dnem 25. února 1948 zavládla na celém území naší vlasti a představuje po čtyřiceti letech své existence nejtemnější období dějin našich národů. Shromážděni rovněž vyjádřilo plnou solidaritu s ujařmenými národy Čechů a Slováků a požadavek plného respektu k lidským právům a právu sebeurčení národů. Během protestního průvodu, vedeného seniorem a předsedou Světového sdruženi býv. čs. politických vězhů, Dr. Ing. Jaroslavem Andělem, byly neseny kromě československé státní vlajky transparenty s nápisy: Svobodu národům Československa — 40 let komunofašistické diktatury v ČSR — Teror-lhaní-holá kost, 40 let už je dost. Manifestace vyvrcholila bohoslužbou v kostele Nejsv. Srdce se znamenitou nábožensky i politicky brisantní promluvou českého kněze otce Valeriána z vídehské farnosti a za asistence místního p. faráře. Závěrem byl před kostelem postaven čtyřmetrový kříž s trnovou korunou, zřetelně viditelný ze zadrátovaného československého území. Kříž se stal základem pomníku dosvědčujícího věrnost Čechů a Slováků v exilu, kteří ani po čtyřiceti letech nezapomínají na tragický osud své vlasti. Při instalaci kříže, symbolu to nevinné oběti, pronesl slavnostní projev evangelický p. farář Svatopluk Karásek z Curychu, v němž zdůraznil tragické důsledky onoho smutného únorového data. S obsahem projevů obou našich duchovních otců budou čtenáři obeznámeni v dalších číslech exilového tisku. Celá akce probíhala za asistence rakouské televize, takže záběry z ní byly vysílány ve večerních zprávách téhož dne a byly tedy zachytitelné i na území Československa. Kromě rakouské televize byli přítomni i rakouští novináři, jimž bylo poskytnuto interview, aby si též rakouská veřejnost uvědomila, že zvrácený režim v Československu byl nastolen komunistickým pučem v roce 1948, jímž se současně náš stát stal vazalem cizí totalitní velmoci a že tedy 21. srpen 1968 byl jen logickým důsledkem únorových událostí před 40 lety, jen jakousi episodou, neznamenající nic nového, než likvidaci vzpoury otroků. hf * * * ; i | Do tohoto čísla přispěli: I I I I I I I | Jiří Nyčkal (Švýcarsko) : Bedřiška Hoffmannová- I Synková (Švýcarsko) I I I I I I I I | DUBEN 1988 Dr. F. Schwarzenberg (Vídeň) Evžen Hoffmann (Curych) Stanislav Koutek (Švýcarsko) Božena Jindrů (Československo) a ostatní členové redakční rady. 3 [pageend3]ZMRTVÝCHVSTÁNÍ Náboženskou víru zničit nemůžete, soudruzi! Blahoslavená Anežka Česká Po dlouhá desetiletí byl národ vydán na pospas početné a hlučné vrstvě intelektuálních snobů, polovzdělanců, kulturních šarlatánů, jejichž tvůrčí čin byl torsem formy bez obsahu, nebo formy s obsahem zvráceným. Po dlouhá desetiletí takto nahromaděný duchovní marasmus přivedl národ na pokraj totální zkázy, a to bez války, v hlubokém míru, suchou cestou teroru, lži, podvodu, zrady a tragických omylů. A jako cesta k svatosti jednotlivce někdy začíná tvrdým dopadem až na dno, tak i národ někdy teprve až na dně se rozpomíná na svou slavnou minulost a zoufale hledá kdysi odhozený nadčasový princip své duchovní identity, aby z něho čerpal sílu tvůrčím způsobem navázat na přerušenou kontinuitu svých ušlechtilých dějinných tradic s pohledem do budoucna. S úžasem a zděšením shledávají inženýři lidských duší a zruční manipulátoři veřejného mínění doma i v exilu, že jejich dílo zkázy, dílo několika generací na převýchově národa k »vědeckému« atheismu, agnosticismu a všeobecné skepsi končí trapným fiaskem návratu k věčným hodnotám víry, naděje a lásky. S hrůzou stojí tváří v tvář tvrdé skutečnosti, že sterilní nihilismus není s to způsobit zmrtvýchvstání národa, nad nímž již dávno mnozí zlámali hůl. Přesto jeho genius žije, nikoli v oficiálních či polooficiálních organisa- cích, ale vskrytu a trvale nabývá na síle, protože je po tisíciletí zušlechtěn ideály Pravdy, Spravedlnosti a Lásky a z ní pramenícího bezvýhradného respektu k lidské důstojnosti, jejíž původ není z tohoto světa. Jaký to re- servoir nekonečným utrpením a nepřehlednou řadou porážek a ponížení za půl století nahromaděné duchovní energie pod shnilým povrchem oficiální zrůdnosti. Hrozivý přetlak pod povrchem se v březnu 88 ukázal být zřetelným. Poprvé po letech se na titulních stránkách světového tisku opět objevilo Československo, od roku 1968 upadlé v zapomnění. Citujme světoznámý švýcarský deník »Neue Zürcher Zeitung« ze dne 7. března 1988 na titulní stránce: »Pokus o znemožnění katolické slavnosti v Praze« zní nadpis. Podtitulek: »Kontroly na silnicích a zatčení aktivistů«. Text pokračuje slovy: »Ve vedení Československa roste nervosita v důsledku manifestace katolických křesťanů. Rozsáhlými kontrolami na silnicích se úřady pokoušely zabránit účasti věřících na nedělní slavnosti (6.3.88) v Praze. Již v pátek dne 4. března byla zatčena celá řada bojovníků za občanská práva.« Tentýž článek pokračuje zprávou z Vídně ze dne 6. března. — »Jak bylo již oznámeno, zahájili bojovníci za občanská práva již na konci minulého roku v celé zemi podpisovou akci za náboženskou svobodu. Podle nejnovějších informací podepsalo petici již 400.000 občanů. V neděli dne 6. března 1988 se konala v Praze velká slavnost na paměť patronky země, blahoslavené Anežky České. Podle shodných zpráv západních agentur byl v době před těmito osivami vybudován celý systém kontrol na silnicích, aby pokud možno co nejvíce věřícím byla cesta do Prahy znemožněna. Mimoto byl už v pátek tucet katolických bojovníků za občanská práva zatčen. Protože zatčení bez soudního příkazu až do 48 hodin je přípustné, mohli být tito katoličtí aktivisté během celé slavnosti k oslavě blahoslavené Anežky České drženi ve vazbě. Navzdory všem těmto překážkám se na mši v katedrále pražského hradu zúčastnilo 5.000 věřících.« Ze zpráv z domova se navíc dozvídáme, že toho dne byl přístup k pražskému hradu ztížen umělými překážkami, jako vyřazením příslušných tratí Metra, objížďkami pro automobily a opravami elektrického vedení městských dopravních prostředků. Přesto se na areálu pražského hradu v prostoru před katedrálou a arcibiskupským palácem tísnilo 2.000 věřících, pro něž se v katedrále už nedostalo místa. Téměř 10.000 občanů se po bohoslužbě shromáždilo na Hradčanech, aby před arcibiskupským palácem demonstrovali za náboženskou svobodu. Na balkon paláce posléze předstoupil před shromážděné kardinál Tomášek, který přes svůj vysoký věk a policejní zákaz pevným hlasem mimo jiné prohlásil, že strach a zbabělost jsou pravého křesťana nedůstojné, čímž promluvil do svědomí našich národů doma i v exilu a byl odměněn dlouhotrvajícími ovacemi. Podobná demonstrace se konala v pátek, dne 25. března t.r. v Bratislavě. »Neue Zürcher Zeitung« z 26./27. března na základě zpráv z Vídně referuje: »Manifestace katolíků v Bratislavě — tvrdý policejní zásah. Přibližně 2000 katolíků se v pátek večer za silného lijavce shromáždilo ve slovenském hlavním městě Bratislavě, aby zdůraznili svůj požadavek náboženské a církevní svobody. Policie po 17. hodině hermeticky uzavřela střed města a v okamžiku zahájení demonstrace společnou modlitbou dala 4 [pageend4]povel k houkání sirén. Asi po dvaceti minutách byli shromáždění věřící rozehnáni hasičskými stříkačkami, mnoho osob bylo zatčeno, někteří účastníci byli posléze zmláceni policejními obušky.« A »Neue Zürcher Zeitung« pokračuje: »Silný ohlas petice. — K uspořádání této demonstrace se církevní kruhy na Slovensku zřejmě odvážily na základě velké odezvy petice ve prospěch odluky Církve od státu. Tato byla od počátku roku v celém Československu podepsána více než 400.000 občanů. Organisátoři páteční večerní demonstrace, několik slovenských bojovníků za občanská práva, se snažili o dodržení zákonných předpisů a informovali úřady o svém úmyslu. Načež byla demonstrace z důvodu ohrožení veřejného pořádku policejně zakázána. Radiem byla vysílána zřejmě falšovaná výzva biskupů a diecésních administrátorů, která měla věřící od účasti odradit. Administrátor trnavské diecése Sokol na dotaz rakouské agentury Kathpress prohlásil, že by za žádných okolností nepodpořil výzvu k neúčasti na demonstraci a ani na poslední biskupské konferenci nebylo učiněno žádné takové rozhodnutí. Pražské a bratislavské úřady se pokoušely demonstraci zdiskreditovat již známou propagandistickou floskulí, že se jedná o demonstraci řízenou ze zahraničí. Požadavky věřících nalezli sice plnou podporu v zahraničí, ale o řízení ze zahraničí nemůže být vůbec řeč. Rakouská biskupská konference ujistila věřící v Československu nevtíravé, ale důrazně svojí solidaritou. V různých rakouských obcích podél slovenských hranic se v pátek večer shromáždili věřící na výzvu orga- nisací za lidská práva k modlitbě.« Potud »Neue Zürcher Zeitung«. Ústředním motivem těchto demonstrací v Praze a v Bratislavě bylo zasvěcení letošního roku blahoslavené Anežce České, k jejíž poctě byla 6. března v 9.15 hod. v katedrále sv. Víta sloužena pontifikální mše kardinálem Tomáškem, který ve svém kázání vyzdvihl historický a duchovní odkaz blahoslavené Anežky, jejíž svatořečení se očekává v nejbližší době. Přitom zdůraznil význam »Petice« za náboženskou svobodu, která nalezla obrovskou odezvu mezi obyvatelstvem. Blahoslavená Anežka se narodila v Praze v r. 1205 jako dcera českého krále Přemysla Otakara I. Byla současně sestrou krále Václava I., později tetou Přemysla Otakara II. a přítelkyní sv. Kláry, česká královská dcera měla být v rámci politických spekulací svého otce provdána za Jindřicha VII., syna císaře Friedricha II., poté za Jindřicha III., krále anglického a později dokonce za samého císaře Friedricha II. Anežka však leskem panovnických dvorů pohrdla. Během svého vídeňského pobytu se seznámila prostřednictvím Minoritú s františkánským hnutím a od toho okamžiku měla před očima jen jediný cíl: následovat Krista v naprosté chudobě po způsobu sv. Františka z Assisi. Oblékla chudobné roucho františkánů a klaristek a uvedla řeholi sv. Františka do Čech. V Praze založila klášter pro františkány a klaristky a iako věrná následovnice sv. Františka považovala za svoji přední povinnost péči o chudé a nemocné. V roce 1233 založila špitál pro ošetřování pražských chudých a nemocných »Na Františku«, jak se dodnes ono místo nazývá. Kolem roku 1252 byl na Anežčin popud vystavěn špitál prostrannější u Karlova mostu s kostelem sv. Ducha. Tento se stal kolébkou řádu Křižovníkú s Červenou hvězdou. Pravděpodobné již r. 1242 byli bratři povoláni do Wroclawi, kde po příkladu Anežčině byl založen špitál sv. Matouše. Tak se křižovníci dostali za hranice vlasti, do Polska. Anežka zemřela v roce 1282 v pověsti světice, ale úsilí o její svatořečení naráželo vždy na obtíže. Její hrob zmizel za husitských bouří. Ostatky nalezené pražskými klaristkami v roce 1643, považované za ostatky Anežčiny, byly svěřeny do úschovy minoritúm od sv. Jakuba. Ale i tyto zmizely beze stopy. V roce 1874 byla Anežka prohlášena papežem Piem IX. na podkladě staletého uctívání za blahoslavenou. Avšak snahy o její svatořečení počínaje od královny Elišky Přemyslovny přes křižovnického velmistra Bruse až do dnů kardinála Kašpara a kardinála Berana, zůstaly bez výsledku. V osudech Anežčina díla, jediného českého řádu v katolické církvi, křižovníkú, se odrážejí dějiny české církve. Posledním velmistrem řádu křižovníkú, z něhož vzešla celá řada pražských arcibiskupů, byl Dr. Josef Vlasák, který ve své hodnosti prožil německou okupaci a komunistický puč v r. 1948. Zemřel 17. prosince 1958 v náručí člena řádu Václava Schneidra, jehož zásluhou se vídeňský kostel sv. Karla znovu dostal do rukou českých křižovníkú. Svatořečení blahoslavené Anežky se v poslední době stává stále aktuálnější. Papež Pius XI. nalezl v milánské knihovně opis nejstaršího zachovaného životopisu blahoslavené Anežky ze čtrnáctého století. Pius XI. prohlásil, že blahoslavená Anežka Česká bude svatořečena, bude-li to přáním národa. Mimoto Vatikán vydal k sedmistému výročí jejího úmrtí před šesti lety zvláštní poštovní známku a současný papež Jan Pavel II. hodlá uveřejnit pastýřský list, v němž chce zdůraznit význam života a působení blahoslavené Anežky České, zakladatelky českého řádu Křižovníkú, právě se zřetelem na současné pronásledování církve v komunistických státech střední a východní Evropy. V souvislosti se shora vylíčenými demonstracemi si každý Čech a Slovák doma i v exilu, věřící i nevěřící, dovede živě představit, co by svatořečení blahoslavené Anežky České v současné době znamenalo pro duchovní obnovu našich národů, pro povznesení národního sebevědomí a pro posílení boje za občanská práva v Československu, zvláště pak, bylo-li by spojeno s návštěvou papeže Jana Pavla II. v Praze. Věřme a doufejme, že k této skvělé satisfakci za všechna v minulosti až do dnešního dne utrpěná příkoří, za všechna utrpení a oběti našich národů pro mravní povznesení i té části Evropy, která se dík své zeměpisné poloze ubránila komunistickému barbarství, dojde v době co nejkratší. O Velikonocích 1988 E. Hoffmann 5 [pageend5]Z domova 77.000 PLUS X DO VYROBY Nová éra plánů, nadplánů, protiplánú a vstřícných plánů Již čtyřicet let jsou v Československu u moci sovětští poradci a domácí komunisté. Výsledek je znám: kdysi kvetoucí mladá republika do r. 1938 s krátkou episodou poválečné obnovy v létech 1945 — 1947, patří dnes do skupiny »rozvojových« (čti zaostalých) zemí této zeměkoule. Kde zůstala všechna ta hesla »poručíme větru, dešti«, kde jsou ti mladí mičurinci a mičurinky, co horničtí »stachanovci«, kam založili »Tencerúv rám«, kde je ten »ušetřený materiál« podle Lydie Kora- belnikové, kde studený odchov, masáže vemen, kde jsou větrolamy, brigády socialistické práce se svými »hrdiny«, kde zasloužilí a národní umělci a vůbec všichni ti »Nositelé řádů«, či agitpropčíci, kteří vyráběli hesla k prvním májům, jimiž měli posílit, či dodat čs. občanům víru ve »světlé a zářné zítřky« komunismu? Jejich dílo: tisíce popravených, umučených a na následky věznění zahynulých čs. občanů, devastovaná příroda, rozvrácené národní hospodářství, znehodnocené kulturní statky našich národů — takový je tedy výsledek »budovatelské« činnosti čs. politgangsterú a jejich poradců. V r. 1966 ukončil svůj projev Tonda Novotný na Letné, ozářen prvomájovým sluncem, vpravdě státnickým výrokem: »A maso bude!!!« O 22 let později, v úterý 1. března 1988, přináší Rudé právo doslovný text usnesení vlády č. 40/88 s užva- něným titulem: »ZÁSADY PRESTAVBY ORGANISAČNÍCH STRUKTUR PODNIKOVÉ ZÁKLADNY, UMÍSŤOVÁNÍ A HMOTNÉHO ZABEZPEČENÍ UVOLŇOVANÝCH PRACOVNÍKŮ« a předkládá je na talíř věřitelům gulášového komunismu. V polovině dubna si totéž nechali soudruzi odhlasovat příslušnými »plény«. Ta dlouhá věta je výsledek dvacetiletého dohadování o nutné reformě čs. hospodářství. Co se však ve skutečnosti za touto čs. »pěrestrojkou« skrývá není nic jiného, než hra, kterou děti nazývají velmi stručně »hýbejte se, škatulata«. V čs. otrokářské společnosti je to již v pořadí čtvrtý pokus, jak postavit zestátněné a združstevněné hospodářství na nohy, s cílem »dohnat a předehnat« kapitalistický svět, jak o tom snil blahé paměti kukuruzník Nikita Chruš- čov. To sice dnešní vládci v Československu pro jistotu netvrdí; jim by patrně stačilo, aby ta jejich nová zrůda vůbec fungovala.... Co nyní právě dělají: řadu podniků ruší, nové podniky vytvářejí. Místo termínu »národní podnik« ponesou budoucí firmy označení »státní podnik«. Zajímavými propojeními vzniknou však síta, jimiž propadnou otroci, kteří se: a) znelíbili, b) stali zbytečnými. (Má být na př. propuštěno cca 30% zaměstnanců aparátu KSČ.) Ti »zbyteční« budou přeřazeni do funkcí, nově pro ně zřízených. Ti »znelíbení« pak vytvoří armádu nezaměstnaných (což podle práva na práci theoreticky není možné), čiU jedinečný »kanonenfutr« pro uranové doly, uhelné pánve, vybrané stavby, či jiné priority. A tím jsme u jádra pudla: kdysi se strana zbavila nepotřebných, či nespolehlivých úředníků a zaměstnanců pověstným usnesením »77.000 pracovníků do výroby«. Dnes nazve totéž »přestavbou« (viz onen dlouhý název) a dosáhne efektivnějšího výsledku tím, že nepošle do výroby jen 77.000, nýbrž patrně 100, 200, či tři- statisíc lidí. Přirozeně, že při této čs. »pěrestroj- ce« zůstane kamenolom, či pískovna na stejném místě, jako dosud. Aby však bylo možné produkovat více štěrku a více písku, »zmodernisují« soudruzi tyto výrobní jednotky pomocí čínského kombajnu: nasazením té armády znelíbených, tedy nezaměstnaných, protože ty socialismus přece nezná. A podobné tomu bude v uranových dolech a uhelných pánvích, na stavbách, na železnici při vykládání vagonů atp. Otázkou zůstává, kdo vyrobí potřebné množství krumpáčů a lopat. I na to mají soudruzi recept: v kritické situaci se prostě lopaty a krumpáče koupí. Na dluh; na Západě, samozřejmě. Jako tehdy za Tondy Novotného po jeho slavném výroku »a maso bude!« Nicméně nejzaměstnanějšími podniky budou v příštích týdnech a měsících zcela nepochybně tiskárny a výrobny razítek. A dřevorubci. A papírny. Po ukončení této — na několik let rozvržené — »přestavby organisačních struktur podnikové základny, umísťování a hmotného zabezpečení uvolňovaných pracovníků« zbudou Čechům a Slovákům kopce, vrchoviny, náhorní roviny jak ostříhaný pudl. Kde bory už nešumí, vody nehučí, kde se již ani sady nevyskytují. Strana nařídí a zákonodárné (loutkové) sbory pak jednomyslně odhlasují, že čs. »pěrestrojka« je ukončena a právě nastávají »zářné a světlé zítřky« komunismu. Přirozeně: vždyť se to učili podle země, kde »včera znamená už zítra«. Jen aby jim ten Gorbačov vydržel. A jestliže Míša nevydrží, nevadí. Za dvacet budou noví »dělničtí« kádři vymýšlet nové »zásady přestavby ... atd. atd.«, změní opět nefungující struktury a tak to půjde dál a dál. Až jednoho dne ti doma poznají, že už nemají co ztratit, než svoje okovy........... 6 [pageend6]Z domova Povšimněte si formulace. U přeřazovaného pracovníka je jeho kvalifikace až na posledním místě, a to ještě podmíněně «pokud možno« ... 7. Přechody“ pracovníků do organizací s těžbou uhlí, radioaktivních surovin, rud a vyhrazených nerostů a na vybrané stavby jmenovitě stanovené státním plánem, do základních provozních činností v železniční dopravě a v metru a do organizací na vybraném území při západní hranici CSSR, podkrušnohorských pánevních okresů, popř. na jiné vybrané priority pokud to stanoví vláda ČSSR, se považují při dodržení stanovených podmínek za přechody z důvodů společensky nejvýznamnějších strukturálních změn. Přechody pracovníků do výrobních organizací určených ústředním orgánem při dodržení stanovených podmínek se považují za přechod z důvodů nejvýznamnějších racionalizačních opatření. ANEB ČESKÉ POHÁDKY 1.5 Umísťování a hmotné zabezpečování uvolňovaných pracovníků 1. Umísťování uvolňovaných pracovníků vychází, ze zásady efektivního využívání pracovních sil, s přihlédnutím ke schopnostem, zdravotnímu stavu a pokud možno ke kvalifikaci těchto pracovníků. Jádro pudla: jak poslat (bez rozsudku) všechny ty nepohodlné, neposlušné, vrchnosti znelíbené občany do dolů, na stavby a jak je vysídlit do pohraničí, přesyceného sirnými výpary z Tisové, Vřesové a Tušimic. Přirozeně — těch 30ti% zaměstnanců aparátu KSČ se to netýká. Pro ně mají již připraveny nové funkce. Nejpravděpodobněji se stanou kádrovými referenty v nově zřízených podnicích, nebo náměstky »kapitánů čs. průmyslu« ... JDĚTE OD TOHO, SOUDRUZI! VRATTE 15TI MILIONŮM OBČANŮ SVOBODU, KTEROU JSTE JIM V ROCE 1948 UKRADLI. TO JE JEDINÁ MOŽNÁ ALTERNATIVA K ROZKVĚTU ZEMĚ A ROZVOJI KAŽDÉHO JEDINCE. A CO S VÁMI, SOUDRUZI? JAKO PROFESIONÁLNÍ REVOLUCIONÁŘI UMÍTE BÁJEČNÉ BOURAT. STAVĚT JSTE SE NENAUČILI NIKDY! A NA SMETIŠTI DĚJIN SE NACHÁZÍTE UŽ DNES... 7 RUDÉ PRÁVO dne 1. března 1988: [pageend7]— PoimcM abeceda BEZ ZASTOUPENÍ Žijeme roztroušeni po celém svobodném světě, ale přesto o sobě více, či méně víme. Jsme členy nejrozličnějších krajanských spolků, nebo politických organisací. Leč jedno nám dosud chybí: demokratickou cestou zvolená celosvětová organisa- ce, jako mluvčí porobeného domova a svobodného čs. exilu. Nemám na mysli nějaký parlament, či vládu, nýbrž jednotnou celosvětovou representaci, která by informovala svobodný svět o životně důležitých otázkách a problémech našich národů. Aby taková organisace měla nejen vliv, ale i oprávnění se takto vyjadřovat, musila by být opřena o organisační základnu, tvořící právě ony nesčetné spolky a různé svazy. A tato vrcholná organisace by měla nepřetržitě oživovat pocit národní sounáležitosti všech Čechů, Slováků a Podkarpato- rusínú, nechť jsou kdekoli na světě. A především s těmi doma, v sovětském protektorátu. Každý spolek Čechů, Slováků, či Podkarpatorusínů by měl být zastoupen v oné vrcholné organisaci s řádným hlasovacím právem a měl tak bezprostřední vliv na všechna rozhodnutí celosvětové representace. V takovém orgánu by ovšem nemohli být zastoupeni býv. čs. komunisté, protože jsou přímými spoluviníky naší národní a státní katastrofy. Právem můžete namítnout, že existuje cosi jako Rada svobodného Československa. Dám Vám za pravdu, leč háček je právě v tom »cosi«. Jestliže v době jejího založení v ní byli soustředěni doma svobodně zvolení nekomunističtí politici, poslanci, členové vlády, pak dnes jejich řady prořídly, nebo tito lidé dosáhli tak vysokého stáří, že již se nemohou aktivně zúčastňovat veřejné činnosti. Na struktuře Rady svobodného Československa se však nic nezměnilo, ačkoli máme za sebou novou silnou vlznu uprchlíků z r. 1968 a let následujících. A tato Rada svobodného Československa prosazuje směr pro spolupráci s uprchlými komunisty, ať již reformními, či zavilými s tím, že to jsou na Západě »vlivné« osobnosti. Jenže právě o to jde, aby vliv těchto »vlivných osobností« na světovou veřejnost konečně ustal. Jak se mohou dožadovat svobody pro naše národy lidé, kteří čs. národní a státní nezávislost pohřbili a to dvakrát: jednou v r. 1948 a po druhé v r. 1968. Kdo slyšel, nebo četl projevy pana Pelikána v Evropském parlamentu ví, o co jde. Má li se tedy Rada svobodného Československa stát tím, čím původně byla, musí se přizpůsobit novým podmínkám. Dnes není v exilu jen pár tisíc, nýbrž statisíce Čechů a Slováků. Namítnete, že se o politiku mnoho lidí vůbec nezajímá, protože má jiné starosti a zájmy. Jenže každý exulant musí mít možnost, pocítí-li potřebu, se k jakémukoliv problému vyjádřit. Pak se může i případný nezájem změnit v opak. Kdyby RSČ pod svými křídly dokázala soustředit veškerý čs. exil, tedy každého jedince a každé ženě a muži umožnila alespoň korespondenční cestou zvolit si své představitele a toutéž cestou se mohl každý jednotlivec vyjádřit k tomu, či onomu problému a hlasovat o něm, pak by byla naděje na opravdové.zastoupení našich národů před svobodnou Západní společností. Je tragedií, jsou-li na Západě považováni za mluvčí Československa chartisté, či pánové Pelikán, Šik a Kohout. Není to právě úkol celé exilové veřejnosti a především býv. politických vězňů tuto otázku konečně řešit? Stanislav Koutek (Švýcarsko) SOCIALISMUS V PRAXI • Dva občané na pražském chodníku: »Jak se ti daří, Frantíku?« »Lepší než zejtra, Pepíku.« • Učitel: »Kdo je komunista?« Žák: »Komunista je ten, kdo studuje Marxe a Lenina.« Učitel: »A kdo je antikomunista?« Žák: »Antikomunista je ten, kdo studuje Marxe a Lenina a porozumí jim.« »Naše hlasy« Kanada • V železářství — potřeby pro domácnost: »Máte dveřní zámky ? « .»Nemáme.« »A máte pilníky ? « »Nemáme.« »A co vlastně máte? « »Otevřeno i přes poledne.« »K čertu - a proč máte tedy otevřeno i přes poledne?« »Protože nemáme dveřní zámek.« »A co v noci? « »V noci nám regály hlídá SNB.« 8 [pageend8]Polemiky - diskuse BLAMÁŽ Dne 4. dubna t.r. vysílala rozhlasová stanice Svobodná Evropa interview K. Jezdinského s O. Rambouskem, jedním z představitelů tehdejšího K-231 v Československu a dnešního K-231 v exilu. Thematem rozmluvy byla historie vzniku a zániku K-231 ve vlasti u příležitosti dvacátého výročí jeho založení. Není pochyby o tom, že toto vysílání bylo v Československu sledováno s velkým zájmem, protože aktivita bývalých čs. politických vězňů ve svobodném světě by měla být zárukou, že komunistické zotročení Československa ani po čtyřiceti letech nezmizí z povědomí dosud svobodných národů a že úsilí se vystupňuje až ke konečnému vítězství pravdy a spravedlnosti. Jaké v nekonečné řadě další zklamání pro svobodymilovné občany doma způsobil následující Rambouskův výrok na konci zmíněného interview: (doslovný přepis záznamu) »My jsme po osmnácti letech, zhruba po osmnácti letech, to znamená v r. 1985 v Torontě v Kanadě, kde je taková určitá konglomerace, dost velká, politických vězhú na jednom místě, jsme spolu obnovili Káčko, samozřejmě činnost Káčka je dnes výraz výhradně sociální, to znamená pomoc, finanční pomoc těm, kteří dneska doma jsou na tom velmi špatně, a druhá věc je takový kontakt, navázat kontakt těch, kteří jsou dneska v exilu na celém světě, svých kamarádů a přítelkyň, to znamená muklů a muklyři po celém světě, aby taková ta sounáležitost, takovéto přátelství, které bylo ukováno po ta dlouhá léta v kriminále, aby nezaniklo. « (Konec citátu) Občan v Československu se tedy dozvěděl, že z Káčka se v exilu stal výhradně charitativní spo^ lek, jehož členové udržují jen vzájemný společenský styk. Žádná politika, žádný boj proti komunismu, za lidská práva a sebeurčení našich národů. Tato charakteristika dnešního exilového K-231 z povolaných úst neznamená nic jiného, než zradu ideálů, pro něž jsme byli ochotni obětovat své životy, zdraví, rodiny, existence a pro něž jsme obětovali dlouhá léta věznění. Zklamané posluchače doma i v exilu můžeme naštěstí uklidnit s poukazem na již osmnáctiletou existenci Světového sdružení bývalých československých politických vězňů v exilu, v jehož stanovách, v 3. odstavci na str. 1, pojednávajícím o jeho účelu, se mimo jiné zřetelně a jednoznačně praví: „Usilovat o obnovu svobody a demokracie v Československé republice; pěstovat u členů vědomí pospolitosti a sounáležitosti jak mezi sebou, tak i s československými demokraticky smýšlejícími občany v Československu i kdekoli jinde na světě; pomáhat si vzájemně radou i skutkem, kde je to třeba a kde je k tomu možnost, podporovat sociálně slabé členy; navazovat a pěstovat styky s občany exilové země a informovat je o komunismu a jeho zločinech.*’ Nikdo na světě nás nedonúti z těchto zásad něco slevit a oportunismus nám byl cizí jak v Československu před únorem, po únoru, v padesátých letech, i po nich, — tak po dvaceti letech v exilu. Nikdo neví lépe než my, členové Světového sdružení bývalých čs. politických vězňů v exilu, že Rambousek v rozhovoru s Jezdinským nemluvil pravdu. K-231 se totiž zabývá politickou činností, ale takovou, že méně by bylo více a že jeho omezení se na činnost výlučně charitativní by bylo obrovským přínosem pro domov i exil. Tato činnost totiž spočívá ve snaze o rozbití až do r. 1985 jednotného muklovského hnutí ve svobodném světě a v bezvýhradné spolupráci se samozvanou Radou svobodného Československa, nerepresentující ani Čechy, ani Slováky, ochotnou přijímat do svých řad i bývalé komunisty s jejich prisluhovači a spolupracovat dokonce s bývalou komunistickou prominencí v exilu. Proč se však Rambousek Jezdinskému nepřiznal k politické činnosti svého kanadského K-231? — Považuje ji sám za natolik negativní, že je lépe o ni pomlčet, nebo že by jeho otevřená řeč v rádiu uzavřela členům cesty do Československa, které dnešní K-231 schvaluje, nebo že by se Káčko znelíbilo pražskému režimu s vyhlídkou na nějaký ilusorní budoucí socialistický režim s »lidskou tváří« v Československu? - Anebo je to snad důvod, pro který naše Sdružení odsoudilo nevhodný název své odštěpenecké organisace z obavy před hrozící per- sekucí bývalých členů K-231 v Československu? V každém případě jde buď o oportunismus par excellence, naprosto nevhodný muklovské oigánisa- ce, nebo o nepřímé přiznání vlastních kardinálních chyb. Obojí si jistě zaslouží patřičné publicity. Bedřiška Hoffmannová-Synková 9 [pageend9]Božena Jindrů VEČER NA LÁGRU Vražedkyně Noc a Já bděly jsme spolu až do rána. Já vím, mně ne, to Noci, jenom jí svěřovala své strašné tajemství a mně jen opatrné vedia uzoučkou lávkou přes propast své duše. Přes temnou propast, na jejímž dně jen černá láva zloby vřela. Závratí jsem se potácela, však Noc stříbrná, jarní, lehce jen hlavu zdvihala mi ke hvězdám nahoru. Ve vzduchu chvěly se útržky hovorů, jak s listím spadaným vítr si s nimi hrál. Mladý hlas bezmocné někomu žaloval: již sedmý rok, již sedmý rok prožívám za mříží. A přece moje svědomí ani stín netíží, jen láska ku svobodě je jediný můj hřích. Ve výši vábivé volalo hejno hus divokých, křik stráže, hádka žen vzlétly jak jiskry nad ohněm. Cikánka stará děvčeti karty vykládala: je všechno zlo již za Tebou jen k srdcovému králi, dítě. Ti stále slzy, slzy jdou. A něha skoro mateřská se v jejím hlasu chvěla. Do hedvábného klubíčka Noc si ji navíjela bude z ní hebký obklad tkát srdcím jež nemůže nikdo už milovat a pro všechny prý bude dost. Opodál neznámý někdo hrál tichoučce Odu na radost, ach, nevím, kdo to byl, vím jen, že střípek barevný u nohou se mu zatřpytil — — kde se tu asi v blátě vzal? Nespadl kousek oblohy večerní? Pláče tu často modrými slzami že překlenula celou zem jen tady nad lágrem o dráty ostnaté že ji vždy poraní. To asi pro ni musela uprostřed žalu ta píseň znít. Já bílou cestu viděla, a toužila jsem jít a jít až na vrcholcích hor se někde zastavit s vrcholků soucitu lidského zlo vidět a pochopit. Otištěno bez vědomi autorky. Žije v Československu. (Pozn.red.) 1956 z es. minulosti 1938 RUNCIMANOVA MISE JUDr. František princ Schwarzenberg * 1988 Snad by také bylo vhodné připomenout, proč v kontextu historického dění Runcimanovo poslání ani nemohlo být jiné, než jsem se právě pokusil je stručně popsat. Vyplývá to jasně z poznatků, oč se Anglie snažila a snad i snažit musila v roce 1938, ač nechci ani v nejmenším hájit celkovou koncepci zahraniční politiky Chamberlainovy vlády; Anglie poznala, že by nevyřešení sudetské krise mohlo vést k německému vojenskému zákroku proti Československu. Anglie předpokládala, že by Francie dostála svému smluvnímu závazku a vystoupila vojensky na obranu napadeného Československa. Anglie dobře věděla, že by patrně — a to spíše dříve než později — byla zatažena do války na straně Francie. Z velmi pádných důvodů chtěla Anglie tento sled události přinejmenším oddálit, či dokonce jej vůbec vyloučit. Důvody jsou jasné a hlubší, než snad pouhá, jistě opravdová mírumilovnost tehdejších vedoucích britských státníků. 10 [pageend10]V době mezi válkami došlo v Anglii k odzbrojeni jak fysickému, tak i morálnímu. V letních mesicicn roku 1938 byla Anglie naprosto nepřipravena k válce - a opět zdůrazňuji, že byla nepřipravena jak fysicky, tak i mravně. Tehdejší Chamberláinova vláda byla přesvědčena, že musí především získat čas nutný k potřebným přípravám jak ve výcviku, tak ve výzbroji a hlavně též v psychologickém rozpoložení národa — to vše v naději, že třeba k nevyhnutelnosti vojenského konfliktu ani nedojde, bude-li sudetský problém smírně vyřešen. Britská vláda nepovažovala za přední zájem své zahraniční politiky nějaké zjišťování, zda jsou v právu Češi či sudetští Němci. Chamberlainova vláda však spatřovala eminentní britský zájem v tom, aby sudetský spor byl alespoň dočasně zneškodněn nějakým, popravdě řečeno jakýmkoliv narovnáním a aby tím — alespoň na rok — bylo zažehnáno nebezpečí evropské války. Myslím, že to je pochopitelné a že to vysvětluje, proč britská vláda nechtěla a nemohla ukládat Runci- manovi, aby hledal a potom prosazoval jakousi abstraktní spravedlnost. Je naopak nabíledni, proč mu uložila pomáhat při hledání jakéhokoli narovnání, které by zabránilo rozšíření vnitropolitického konfliktu mezi Prahou a Chebem na konflikt mezinárodní mezi Československem a Německem; na konflikt vedoucí k evropské válce. Předpokládám, že instrukce dané Runcimanovi byly neseny asi tímto duchem. Vím, že Runciman v tomto duchu jednal. Sám za svoji osobu pak nejsem ochoten kritisovat člověka, který jedná v intencích svobodné a ústavně zvolených politických představitelů svého národa, i když zúčastněné strany by si přály, aby postupoval jiným způsobem. Jsem ovšem více než ochoten pochybovat o moudrosti úsudků a závěrů Chamberlaino- vy vlády, na kterých Runciman žádného podílu neměl. Runcimana však odsuzovat nemohu za to, že jednal v intencích své vlády. Že snaha většiny členů mise byla poctivá, že se nevyhýbali žádnému úsilí a žádné námaze, o tom jsem se přesvědčil při svých stycích s lordem Runcimanem samotným a s jeho pomocníky, z nichž hlavní byli pánové Peto, Stopford, Ashton-Gwatkin a Henderson. Tito členové Runcimanovy mise a další pomocníci z britského vyslanectví a konsulátu svým časem vskutku neskrblili, neváhali podnikat namáhavé cesty do Sudet, když vedoucí činitelé sudetoněmecké strany odmítali přijet do Prahy, a věru pracovali až do úpadu. Někteří spatřovali ve splnění svého úkolu mnohem více, než jen jakousi "povinnost úřední". Zde mám na mysli především Runcimana samotného a jeho právního poradce Stopforda. U některých jiných spolupracovníků či příslušníků britského vyslanectví bych snad superlativů neužíval, protože se mi zdálo, že nás přecjen považovali za "malý, vzdálený národ, o kterém toho skoro nic nevíme". Vzpomínám, kolik naději si dělal lord Runciman, když po předložení tzv. "čtvrtého plánu" (kterým naše vláda vycházela vstříc tzv. Karlovarským požadavkům až za poslední mez možnosti) nabyl dojmu, že by někteří vedoucí představitelé sudetoněmecké strany byli ochotni přijmout zásady tohoto plánu za základnu k dalšímu jednáni. Byli to především Kundt a Rosche, o kterých mi Runciman opětovně říkal, že má důvěru v jejich snahu o narovnání — na rozdíl od jiných představitelů sudetoněmecké strany. Ostatně Kundt a Rosche svoji ochotu též sdělili ministerskému předsedovi Hodžovi. Je příznačné, že v rozhovoru se mnou označil Runciman "čtvrtý plán" za nejzažši mez (»the utmost limit« byla jeho vlastní slova), "čtvrtý plán" považoval za projev nejkrajnéjši dobré vůle ze strany naší vlády. Doufal v podobnou dobrou vůli na straně sudetoněmecké. Místo toho přišly moravskoostravské incidenty a přerušení jednání na příkaz Berlína. Snad je v této souvislosti zajímavé zaznamenat, co mi Runciman říkal o Kundtovi: je průzračný, vášnivý, ale upřímný (stejný dojem jsem měl sám při rozhovorech s Kundtem). Dále mi Runciman vyprávěl, že se Kundta zeptal, zda ví, co se děje v Rakousku (bylo to půl roku po "anšlusu") a že mu Kundt odpověděl, že ví pouze to, co četl v novinách. Runciman se ho dále zeptal, zda si spočítal, co by sudetské Němce stálo připojení k Německu (loss of freedom and liberty, jak říkal). Na tuto otázku mu Kundt žádnou odpověď nedal. Dobře pamatuji, jak byl Runciman nešťasten, řekl bych skoro zoufalý, když došel k přesvědčení, jak mě vícekrát ujistil, že o postupu a jednání sudetoněmecké strany, o klidu či vyvolávání incidentů, o pokračování či přerušení jednání již nerozhoduje vedení této strany samotné, ale že příkazy přicházejí z Berlína. Věděl, že v tom případě k smíru dojít nemůže. Jeho britské vychování nepřipouštělo, aby tyto svoje pocity dával veřejně najevo, ale v soukromí jsem dobře poznal upřímnost jeho úsilí o splnění úkolu, opravdovost jeho nadějí i jeho zklamání. Jeho zájem také vysvítá z otázek, které kladl. Tak např. vzpomínám, že se mne dne 25. srpna Runciman zeptal, proč je mezi českými lidmi menší napětí. Řekl jsem mu, že se naši lidé zprvu báli, že hned rozhodne dle vůle těch, kteří křičí hlasitěji. Dále se báli, že pouze zdrží jednání, neudělá nic a uteče. Toho se naši lidé již neobávají. Dodal jsem, že se nálada také zlepšila tím, že jezdí též na "české" weekendy. On na to: »Zodpověděl jste dodtatečně moji otázku.« Zajímavé je snad také, že se Runciman velmi často vyptával v mé přítomnosti, jaká je — či není — shoda mezi Benešem a Hodžou a do jaké míry mohou Beneš a Hodža spoléhat na podporu politických stran- (pokračování v příštím číslu) 11 [pageend11]Spolkové Informace VI. Československé dny ve Švédsku Svaz československých spolků ve švédsku pořádá ve dnech 12. —15. května t.r. »Československé dny« v dětské kolonii Runnángen na ostrově Tjorn u Stenungsundu. Českoslovenští Švédové, či švédští Čechoslováci Vás na tyto dny srdečně zvou, lhostejno, ze které evropské země přijedete. Všechny účastníky »Československých dnů« očekává bohatý program. Tak již ve Čtvrtek 12. května bude otevřen nový pavilon v dětské kolonii. Tamtéž se také hlaste o ubytování. Poté procházka po okolí a výlet po Tjórnu. V 18,00 bude otevřena výstava Charty 77 spolu s obrazy čs. exilových umělců a přednáška Josefa Kaplana (spoluautora »Zprávy o organisovaném násilí«), od 20,00 hod. pak společenský večer. V patek 13. května je na pořadu výroční schůze Svazu čs. spolků ve Švédsku, na níž budou mít od 11,00 hod. slovo i všichni hosté. Od 16,00 hod. se koná »Odpoledne s poesii« (Pavel Mrázek) a od 18,00 přednáška prof. Jaroslava Krejčího z Osnabrúcku na thema »Dr. M. Tyrš a zápas o svobodu českého národa až po naše dny«. V sobotu pak bude možné od 9,00 hod. s prof. Krejčím besedovat. Od 11,00 hod. se dozvíte novinky z příprav na VII. slet čs. Sokolstva v zahraničí — Paříž 1990. Od 17,00 hod. bude vyprávět a diapositivy ilustrovat Dr. Novák a Lída Fur- gyiková o svých cestách v Africe (Botswana). Večer volná zábava s tancem. V neděli, 15. května od 9,00 hod. debatní matineé, od 10,00 vyprávěni o Severských listech, časopisech a knižní produkci (Otta Černý). V poledne pak slavnostní ukončení VI. čs. dnů ve Švédsku. Za slunného počasí se budou konat akce ve volné přírodě. Ubytování je buď společné přímo na Runnágen, nebo v turistickém domově (vanderhemm) ToHägen a Ronnägen. Bu- dete-H používat společného ubytování, dovezte si ložní prádlo, přip. přikrývky. Přijedete-li v carnp- rech, nebo autohomech, či osobními vozy, pro všechny je dostatek parkovacích prostorů. Ceny: při společném ubytováni švédských korun 30,—, v turistických domovech od 50,— do 70,— švédských korun za osobu a noc. Pití si vezměte ssebou. Nákupy potravin jsou možné ve Stenungsundu (5 km), nebo v nedalekém supermarketu ALMO LIVS, kde je otevřeno denně. Rovněž si můžete stavět vlastní stany. Přihlášky o ubytováni přijímá telefonicky Jiří Štork (036-143309), nebo jednatel Dr. Vítězslav Lot (031-264127). Protože ion i se čs. dnů ve švédsku zúčastnila také početná skupina našich exulantů ze Švýcar, víme od nich, že všichni byli náramně spokojeni a jedou zas. Nuže, i Vám doporučujeme cestu na sever! A jak se tam dostanete: do švédska, směr Goteborg. Pak po dálnici E 6 z Goteborgu, směr Oslo. Za Kungälv a Kóde je odbočka na Jorlanda, Tjorbro- arna, Stenungsund. Pak projedete mostem nad dálnici, sledujete směr St. Hoga a železniční trať, kolem které se budete držet až k odbočce Stenungsund, nebo Tjorn. Odbočíte na Tjorn trochu do kopce a už jste na prvním mostu přes stenung- sundský záliv. Asi po 1 km jízdy vjedete do krátkého tunelu a přijedete na další most a po 100 m spatříte hlavni most Tjornbrbn. Ale to vás již uvitá překrásný pohled na moře, ostrovy a ostrůvky. Za mostem přejedete křižovatku a po 500 m uvidíte supermarket ALMŮ LIVS a benzinovou stanici. To jste již nedaleko místa konáni VI. čs. dnů. Za obchodem cesta mírně klesá, potom se točí, stoupá a před vrcholem je odbočka na vedlejší cestu s barevným štítkem A km osu nd. Po 50 m pokračujete vilovou čtvrtí, pak vpravo k lesu. Přejedete louku a to už uvidíte záliv s dětskou kolonii. Ostatně — tam již naleznete i české tabulky »SVAZ«. Nuže: příjemnou cestu! Valná hromada Sdružení V sobotu, dne 21. května 1988 se koná v Cury- chu veřejná valná hromada Světového sdruženi býv. čs. politických vězhú v exilu, v restauraci • »Aemtlerhalle«, Gertrudstr. 37 od 10.00 hod. Hlavním programem je volba nového výboru a předsedy Sdruženi, spojená s rekapitulaci dosavadní činnosti a výhledy na nové funkční období. Na tuto valnou hromadu jsou srdečně zváni nejen členové Sdruženi, ale i jejich příznivci. Přijďte v hojném počtu! VÝZVA ■ Pan Adolf Vavřík z Rakouska, syn býv. čs. politického vězně, žádá zdvořile všechny mukly o laskavé podáni zprávy o svém otci. Otec se jmenoval Antonín Vavřík, povoláním řezník, narozen 1. června 1902 ve Frýdku-Dob- rá. Zavražděn byl v Jáchymově, patrně dne 9.7. 1952. Vyzýváme vás, sestry a bratři, kdož jste byli na Jáchymovsku v komunistických koncentrácích, o podáni informací o Antonínu Vavříkovi na adresu naší redakce (MUKL, Postfach 28 - CH- 8804 Au/ZH), nebo přímo na adresu jeho syna: Adolf Vavřík, Ramsav 7, A 3172 / Niederoster- reich. ■ Paní Eugenie Bujná, rovněž z Rakouska, prosí o podání zprávy o svém bratru, politickém vězni Stanislavu Wobořilovi. Stanislav Wobořit se měl na počátku padesátých let nacházet na táboře »Vojna«. Od této doby není o něm dalších zpráv. Pište na adresu: Eugenie Bujná, Boltz- manngasse 17/102, A-1090 Wien, Austria, nebo na adresu naší redakce (viz výše). 12 [pageend12]Spolkové Informace Památníky obětem komunofašistického teroru (Zpráva organisačniho referenta Světového sdružení bývalých čs. politických vězhů v exilu) V minulém roce se organisace exilového K-231 obrátila na výbor našeho Sdruženi s výzvou, abychom se podíleli na plánované výstavbě pomníku v komunistickém Československu umučeným politickým vězhům. Ve výzvě bylo zdůrazněno, že tento monument se má stát společným dílem všech čs. politických vězhů v exilu bez ohledu na organi- sační příslušnost. Naše organisace Světqvého sdružení se k uskutečněni staronové myšlenky na postavení pomníku vyjádřila kladně a vyslovila se navíc pro rozšíření původní koncepce pomníku v tom smyslu, že tento má světu připomínat všechny oběti komunistického teroru v Československu, nikoli pouze umučené politické vězně. V lednu letošního roku informoval předseda Československého poradního sboru pro západní Evropu naše Sdruženi o úmyslu podniknout u příležitosti čtyřicátého výročí zločinného uchvácení moci československými komunisty politickou akci v rakouském Gmundu podél čs. hranic a požádal nás o aktivní účast. Byla přislíbena asistence rakouské televize a rakouských novinářů. V sobotu, dne 27. února 1988 u příležitosti 40. výročí zániku posledního zbytku svobody a demokracie v naši těžce zkoušené vlasti, se v rakouském Gmundu v poledních hodinách ubíral podél československých hranic, v bezprostřední blízkosti čáry smrti, průvod v čele s vtajkonošem, šedovlasým bardem, předsedou Světového sdružení bývalých čs. politických vězhů v exilu, bratrem Dr. Andělem. Následovala skupina politických vězhů, nesoucích těžký čtyřmetrový kříž s trnovou korunou, dílo to politického vězně Míly Sýkory ze Švýcarska. Demonstrace se zúčastnili rovněž representanti čs. poradního sboru pro západní Evropu, organisace Communio Bohemica Nova, sokolové,, skauti a řada nadšenců za lidská práva z Mnichova a z Vidně. Jádro průvodu tvořili bývalí političtí vězni s bojovými hesly na transparentech, kteří se aktivně přičinili o zdar celé protestní akce nikoli jako členové organisace Světového sdruženi, ale jako bývali političtí vězni, kteří se přišli poklonit památce všech statečných Čechů a Slováků, kteří zahynuli v nerovném zápasu s komunistickou tyranií. Zotročeným národům doma tím dokázali, že se na ně v exilu ani po čtyřiceti letech nezapomíná. Ve večerních hodinách téhož dne televizní diváci v Rakousku, západním Německu, Švýcarsku a dokonce i v okupované vlasti pak mohli sledovat pietni vztyčeni pamětního kříže s trnovou korunou několik desítek metrů od čs. hranic na půdě farnosti v Neuer Nagelberg tváří v tvář k strážním věžím, minovým polím, ostnatým drátům a policejním psům velkého komunistického koncentračního tábora. Tím je otázka, zda postavit památník a kde postavit památník, vyřešena. Památník už stojí - stojí na evropské půdě, na místě důstojném a nejvhodnějším, zkropeném krvi svobodomilovných lidí. Jeho základ by! položen bez velkého halasu přesně v době tragického výročí suspense právního řádu a nastolení novověkého temna. Kpomníku budou periodicky organisovány vzpomínkové pouti českých a slovenských bojovníků za lidská práva z celé západní Evropy. V Kanadě a v USA se političtí vězni na umístění pomníku dosud nedohodli. Pokud je známo, část bývalých vězhů kolem výboru exilového K-231 prosazuje umístění v Masaryktownu, ostatní pokládají tamní umístění za naprosto nevhodné. Vhodnost či nevhodnost jest nám v Evropě těžko posoudit, protože jde o záležitost výlučně kanadskou. Pro nás je ovšem postaveni takového pomníku právě v jubilejním roce věcí zásadní a všeobecného významu. Proto jsme se k ni nejen kladně vyjádřili, ale též jsme se postarali o její okamžité uskutečněni. Nechceme, aby se stala záležitosti pouze formálni publicity a úzkého spolkového sobectví. Je tedy třeba, aby bývali čs. političtí vězni co nejdříve zasedli ke společnému stolu a o umístění a dalších podmínkách postaveni pomníku se konečně bratrsky dohodli. K tomu jim přejeme patřičnou dávku tolerance a dobré vůle a se zájmem budeme sledovat další vývoj zmíněné pamětní akce. NYCK, org. ref. Poznámka: Upozorňujeme při této příležitosti na chybu ve zprávě pokladníka Sdružení ve věci sbírky na Monument. Sbírka je určena na náklady, spojené s instalací a konečnou úpravou pomníku v Gmundu. 13 [pageend13]Spolkové Informace Staňte se příznivci čs. politických vězňů Světové sdružení bývalých československých politických vězňů v exilu se na Vás v zájmu porozumění, užší politické i kulturní spolupráce s širší exilovou veřejností a tím účinnějších politických akcí v plné důvěře obrací s nabídkou stát se přispívajícími členy "Přátel Světového sdružení bývalých československých politických vězňů v exilu". Toto členství Vám zaručuje účast na všech schůzích, akcích a publicistické činnosti našeho Sdružení. Roční členský příspěvek včetně předplatného na časopis "MUKL* (vychází čtvrtletně) činí Fr. 25.—. Výší obnosy ve formě darů budou ovšem s povděkem přijímány. TĚŠÍME SE NA VAŠI BUDOUCÍ SPOLUPRÁCÍ! S bratrským pozdravem Dr. Ing. J. Anděl E. Hoffmann předseda jednatel Prosím, zde odstřihnout PŘIHLÁŠKA Jméno:....................................................................... Příjmení:.................................................................... Povolání: .................................................................. Bydliště:.................................................................... Datum:....................................................................... Podpis:....................................................................... P.S. — Prosíme o čitelné vyplnění přihlášky do 31. května 1988 a včasné oznámeni případných změn bydliště na adresu: Miroslav Kežlínek, Postfach, CH-4528 Zuchwil Oznámení: Veškerou korespondenci určenou pro kanadskou organisaci Sdružení zasílejte laskavě na níže uvedené adresy: Karel Kalenda, 192 Glendore Ave, WILLOWDALE, Ont. M2N 2W5, Canada, a nebo Miroslav Malecek, Pegasus Trail,SCARBOROUGH, Ont. M1G 3N4, Canada. Nezbytnosti pro Vaši knihovnu V průběhu posledních 20ti let vyšly již stovky knih v čs. exilových nakladatelstvích. Mnozí z nás jsme jejich pilnými odběrateli a regály rodinných knihoven se již zcela zaplnily. Ku knihám, které by neměly chybět v žádné rodině čs. exulantů, nepochybně patří dokumenty, které soustředili Vilém Hejl a Karel Kaplan nad názvem »Zpráva o or- ganisovaném násilí«. Čs. politickým vězhům je ko- munofašistická zvůle známa — vždyť ji poznávali na vlastním těle. Těm mladším je však třeba připomenout, co prakticky znamenala a dodnes znamená komunistická diktatura. Její obraz si učiní po přečtení této knihy. Zejména »upravenci« (podivní to kdysi žadatelé o politický asyl ve svobodném světě) by si měli obnovit mezery ve své paměti. A tak k řadě dokumentů (Frolík: »Špion vypovídá«, Bitnar: »Špionážní oprátky«) přibyla v roce 1986 péčí kanadského nakladatelství »68-Pubtishers« v Torontu (Škvorecký) souhrnná informace o me- thodách, jakých používají čs. politgangsteři, aby se vůbec mohli udržet u moci. Nécessaire pro vaši duši i knihovnu. Dne 24. března 1988 zesnul v Kanadě předseda Svetového kongresu Slovákov, pan Štefan Roman. Světové sdružení býv. čs. politických vězhů v exilu zaslalo slovenskému Kongresu kondolenci následujícího znění: SVETOVÝ KONGRES SLOVÁKOV P.O.Box 40 ROYAL BANK PLAZA TORONTO, ONTARIO CANADA M5J 2K2 V Curychu dne 31. března 1988 Vážení pánové, zprávu o náhlém úmrtí předsedy Svetového Kongresu Slovákov, p. Štefana B. Romana, jsme přijali s velkým zármutkem. Spatřovali jsme v něm vždy neohroženého a obětavého bojovníka za lidská práva a svobodu slovenského i českého národa jak během II. světové války, tak za komunistické tyranie. Vkládali jsme v něho též naději na budoucí spravedlivé soužití obou našich bratrských národů v jednou osvobozené vlasti. Vážení pánové, přijměte prosím náš projev upřímné soustrasti nad úmrtím Vašeho předsedy a současné přání zdařilého překonání tak bolestné ztráty. S bratrským pozdravem SVÉTOVE SDRUŽENI BÝVALÝCH ČSL. POLITICKÝCH VÉZNŮ V EXILU 14 [pageend14]Versicherungs-Gesellschaft Compagnie ď Assurances Compagnia di Assicurazione Insurance Company AQENTUM RESTAURANT «INTER & VENUS BAR» Lado VALOVIC Lindenstrasse 46 8307 Effretikon Telefon 052'32 97 93 Postcheck Konto 60-136171-8 ♦♦♦ DER GEMÜTLICHE TREFFPUNKT IM HERZEN VON OERLIKON INTERNATIONALE KÜCHE BÖHMISCHE SPEZIALITÄTEN PREISWERTE MITTAGSTELLER GEPFLEGTER WEINKELLER LUNCH CHECKS WILLKOMMEN GEÖFFNET MONTAG BIS SAMSTAG 9.00 - 24.00 Uhr AUF IHR BESUCH FREUT SICH FAMILIE WALITZA AGENTUR . WODnnfl CESKYCH KNIH FRANKLINSTRASSE 9 8050 ZÜRICH TEL. 01-312 74 70 a PŮJČOVnfl TIMS KflZtl je otevřena denně na Sadenerstrasse 698, 8048 ZÜRICH Telefon 01 ! 62 68 78 SDĚLENÍ NAŠIM ODBĚRATELŮM: V našem čtvrtletníku můžete také inserovat. Zavádíme rubriku "Malý oznamovatel", kde lze uveřejňovat koupi, prodej, seznámení, výměnu, vyhledávání Vašich přátel, o nichž víte, že jsou v zahraničí, ale neznáte jejich adresu. Pro podnikatele všech oborů reservujeme příslušnou insertní plochu celostránkovou, půl- a čtvrtstránkovou, příp. osminovou. Objednávky inserce zasílejte na adresu: Světové sdružení býv. čs. pol. vězňů v exilu, Postfach 4111, CH-8022 Zürich, "MUKL", administrace 15 JAROSLAV KRUPIČKA Product Manager Forchstr. 67, 8032 Zürich 1/55 5912-53 74 04, Tx. 816610 Oscar Kübli AG 8032 Zürich [pageend15]A. Z. Postretouren Weltvereinigung der ehemaligen tschechoslowakischen polit. Häftlinge im Exil (MUKL) Postfach 4111 CH-8022 ZÜRICH "MUKL* "MUKL" "MUKL* "MUKL" Čtvrtletník Světového sdružení býv. čs. pol. vězňů v exilu Pressenorgan der Weltvereinigung der ehern, tschechoslowakischen politischen Häftlinge im Exil Quarterly-Revue — Editor: World Association of former Czechoslovak political prisoners in exile La revue trimestrielle — Editeur: Association mondiale des ançiens prisonniers politiques tchécoslovaques en exil Nevyžádané rukopisy se nevracejí. Redakce neručí za obsah inserce.Podepsané články nemusí vždy vyjadřovat názor redakce. Řídí redakční rada Tiskne: Milan Cimburek, Badenerstrasse 698, 8048 Zürich Předplatné pro nečleny Sdružení (ročné): Švýcarsko: ŠFr. 12,— včetně poštovného Ostatní Evropa: ŠFr. 14,— " 4x do roka Zámoří (letecky): ŠFr. 24,— Bankovní spojení: SKA CH-8021 Zürich — Kto Nr.: 63.404—10 (Weltvereinigung der ehemaligen tschechoslowakischen politischen Häftlinge im Exil) -----------------------------------------------------------------Zde odstřihněte----------------------------------------------------------- Objednávám (MUKL) □ na jeden rok □ na půl roku Adresa objednávajícího: Příjmení: ............................> . . . Jméno:...................................... Ulice ač.:................................. Město: ...................................... (neopomenout směr. pošt, číslo) Bitte frankieren An: Weltvereinigung der ehern, tschechoslow. polit. Häftlinge im Exil Administration "MUKL" Postfach 4111 CH - 8022 ZÜRICH Stát: Switzerland [pageend16]