Slovenské hlasy z Ríma Ročník XXXI máj 1982 He-Va: Snúbenica Ducha Svätého, 2 — Eugen Vesnin: Apoštol Slovanov, 3 — Jozef Vavrovič: Zomrel dobrý kňaz, vedec a národovec, 4 — Dr. Emanuel T. Böhm: Zbohom, drahý Michal, 6 — Michal Lacko: Svätý Cyril a Metod spájali Východ so Západom, 7 — Slovenská rodina v šírom svete, 10 — Zo života SÜSCM v Ríme, 12 — J. Černanec: Posviacka slovenského katolíckeho kostola svätého Cyrila a Metoda v Sydney, 13 — A. Loetscher: Veľká služba svetu, 15 — Spectator: Lož má krátke nohy, 16 — Ukázali pravú tvár, 17 — G .Z.: Za Andrejom Žarnovom, 18 — mm: Slovenský maliar v Romandskej televízii, 18 — Svetlana: Takto zomrel môj otec Jozef Stalin, 21 — Gorazd Zvonický: Príspevok k večnej mladosti, 24. 5 časopis slovenských katolíkov [pageend1]SNÚBENICA DUCHA SVÄTÉHO Andrej Pauliny: Panna Mária v žiari Ducha, návrh na čipku. Motto: Požehnaný plod života tvojho, Ježiš, ktorý nám zoslal Ducha Svätého. 1/ Písme svätom nachádzame prvú správu o Panne Márii v Novom zákone, u svätého Lukáša, pri správe o zvestovaní: « Hľa, počneš a porodíš Syna a nazveš Ho menom Ježiš, lebo si našla obľubu u Boha. » A na otázku, ako sa to stane, anjel odpovedá: « Duch Svätý zostúpi na teba a moc Najvyššieho ťa zatieni » (Lk 1,30b-31 a 35). Aj poslednú správu o Panne Márii máme v Novom zákone od svätého Lukáša v Skutkoch apoštolských (1,14): « Všetci svorne zotrvávali v modlitbe spolu so ženami, i s Máriou, matkou Ježišovou ». Ak chceme vedieť, ako vyzerá život v duchu Božom, čiže život v spolupráci s milosťou, to jest s Duchom Svätým, čítajme v knihe, ktorú nám otvára príklad života Panny Márie! Mária je najdokonalejším nástrojom v rukách Otca, najpokornejšia služobnica Pánova a snúbenica Ducha Svätého. Je Matkou Božieho Syna a počas života s Ježišom dozrieva v Spoluvy- kupiteľku sveta a v Matku Cirkvi — Ježišovho mystického tela. Každý, kto túži po spáse — a túto túžbu vložil Boh do každého človeka, ktorého povolal krstom do spoločenstva so sebou — musí sa nechať viesť tým istým Duchom, ktorý sa vznášal nad vodami, ktorý viedol ľud Izraela cez Červené more, ktorý zahalil « stánok stretania », v ktorom sa Boh zjavoval Mojžišovi. Je to ten istý Duch, ktorý zatienil Máriu a ktorý sa vznášal vo forme holubice nad Jordánom, kde Ján pokrstil Ježiša a ktorý sa vznášal vo forme ohnivých jazykov nad zhromaždením apoštolov v deň Turíc. Je to Duch, ktorého nám prisľúbil sám Ježiš Kristus: « Povzbudíte!’, Duch Svätý, ktorého Otec pošle v mojom mene, ten vás naučí všetkému a pripomenie vám všetko, čo som vám ja povedal » (Jn 14,25-26). Po svojom zmŕtvychvstaní sa Pán Ježiš znova vracia k svojmu sľubu a sprevádza ho so želaním, aby sme boli jeho svedkami na celom svete (Sk 1,8b). Mnohí však namietajú, že nie sú nijakými zázračnými ľuďmi, ani misionármi, aby mohli byť « svedkami », že sú len malými, priemernými ľuďmi, ktorí majú priveľa starostí so zarábaním každodenného chleba, s rodinou, so vzdelávaním sa a preto ideály veľkých svätcov nechávajú iným. A práve pre týchto « malých » ľudí, ktorí sa lopotia na malom životnom priestore a bojujú so všednými starosťami, je Mária — snúbenica Ducha Svätého — 2 [pageend2]ideálnym príkladom života! Mária je mlčanlivou dcérou izraelského národa. Sväté písmo nám zachovalo od nej len veľmi málo slov. Mlčanlivý človek vie počúvať. Na slovo Božie, ktoré sa ozýva vo svedomí, na volanie Božie k službe, k nasledovaniu a k modlitbe. Mlčanlivý človek počuje aj potreby blížneho lepšie (« Nemajú vína » — Jn 2,3) ako ten, ktorý žije v hluku mnohých (zbytočných) slov... Mária nerobila nič mimoriadneho. Keď k nej prišiel anjel, modlila sa. Mlčala pred ľuďmi. Ona sama bola Mlčaním, z ktorého sa zrodilo Slovo. Boh vstúpil do tohto svätého mlčania plného pokory, otvorenosti a dôvery, skrze Ducha Svätého, ktorý ju zatienil. Tam, kde sú ľudia naplnení len sami sebou, svojimi túžbami, plánmi, svojím hrmotia- cim sebavedomím a pýchou, niet priestoru pre Boha. Tam, kde sa ľudia obklopujú hlukom slov a mnohými starosťami o veci pozemské, nepočuť slovo Božie, ktoré k nám prichádza v šeleste vánku... Slovo sa stalo Telom z Ducha Svätého. To je historická udalosť. Zároveň je to začiatok svätej Cirkvi a našej osobnej spásy. Boh nás povolal spolupracovať na diele spásy. «Budete mi svedkami... » Svet musíme pretvoriť na lepši, dokonalejší a svätejší. Boh k tomu potreboval nielen Máriu — Matku Ježišovu, ale aj nás. Boh sa skrze Ducha, — ktorý aj na nás zostúpil pri sviatosti birmovania a skrze všetky sviatosti, — neustále vteľuje a pôsobí vo svete skrze nás. My, ktorí sme «soľou zeme», sme «svedkami» Ježiša Krista, svedkami Božími na tejto zemi, sme «kvasom », ktorý musí prekvasiť celý svet! Boh nepotrebuje veľké činy a veľkých ľudí! Boh potrebuje nás všetkých, Teba, mňa, aby sme Jemu slúžili — v našich blížnych, aby sme Ho poznali a oboznámili s Ním celý svet skrze svedectvo nášho kresťanského života, aby sme Ho milovali a tak si zaslúžili spoločenstvo s Ním aj po ukončení tohto pozemského života! K tomu nepotrebujeme nič viac, len počúvať, slúžiť a modliť sa, ako Mária! He-Va APOŠTOL SLOVANOV (Na rozlúčku s Otcom Michalom Lackom SJ) Opustil si nás, drahý Miško, tak nečakane a tak tíško, že sa to nikomu ani veriť nechce. « Pravý to bol kňaz, vedec pravý » o tebe zrazu každý vraví a s úctou nábožnou tvoje meno šepce. Jak svätý Cyril, svätý Metod prešiel si žitím plným nehôd, kým si sa obidvom nespodobal Bratom, Slovanov nestal apoštolom, čo blahozvesť im hlása slovom i písmom národným, neberúc nič za to. Učenec veľký, človek skromný, no Slovák ozaj neoblomný, nestál si o slávu, nestál o bohatstvo. Všade tam, kam si zavítal ty, zhostil sa tvárí úsmev zlatý, rozpriadol rozhovor, utužilo bratstvo. Na domov zvláštny mal si ohľad, spočíval na ňom rád tvoj pohľad, rád si tiež načieral z jeho bôlnych dejín, z veľkomoravskej najmä doby, keď rozrumil ho príval zloby a navždy zapustol staroslávny Devín. Pre krásne skutky, krásne čnosti z Večného mesta do večnosti Hospodin pozval ťa k lásky hodokvasu, na ňom brať účasť len tí môžu, čo splnili už vôľu Božiu a zaistili si duše svojej spásu. V nebeskom dneska samostane, v ňom večnovečné svetlo planie, podistým nôtiš si vďakyvzdania pieseň za to, že môžeš so svätými obcovať, s nimi spievať hymny a v raji zabudnúť navždy smrti tieseň. My, ktorí ešte putujeme krížovou cestou tejto zeme, do tvojich modlitieb odporúčame sa. U Boha vypros požehnanie pre nás i pre vlasť, čo nám tanie vždy mysľou, kiež už jar slobody v nej splesá. Rím, nedeľa 21. marca 1982 Eugen Vesnin 3 [pageend3]ZOMREL DOBRÝ KŇAZ, VEDEC A NÁRODOVEC Tažko nám to padlo uveriť, keď v prvý jarný deň z rímskej nemocnice svätého Filipa Neriho prišla do Slovenského ústavu správa, že o pol dvanástej predpoludním skončil svoju životnú púť slovenský jezuita Otec Michal Lacko, profesor Orientálneho ústavu v Ríme. Stalo sa tak na operačnom stole, keď jeho organizmus nevydržal chirurgický zákrok na rozšírenej srdcovnici (aorte). Boli sme hlboko dojatí jeho náhlym a nečakaným skonom. So zadosťučinením však sme sa dozvedeli, že bol zaopatrený sviatosťami chorých a poslednú noc prebdel v prítomnosti svojho priateľa kňaza. Venujeme mu ako dlhoročnému a neúnavnému spolupracovníkovi nášho časopisu tento nekrológ, ako prejav bratskej vďaky za všetko, čo vykonal v duchu viery za Cirkev a slovenský národ. Kňaz a vedec Čiara života Michala Lacku, ktorá sa začala 19. januára 1920 v Krásnej nad Hornádom a skončila sa vo Večnom meste 21. marca 1982, je mimoriadne pestrá, bohato zvlnená a naplnená mnohorakými skutkami umu i srdca. Až sa raz ukáže slovenskej verejnosti jeho dielo v plnom rozsahu a zostaví sa bibliografia jeho prác, len potom si uvedomíme, koho sme v ňom mali a koho sme stratili. Už miesta, na ktorých sa utváral jeho duchovný profil — Košice, Ružomberok, Záhreb, Rím a Wépion — boli mu podnetmi, aby zodpovedne využil Bohom dané vlohy a aby rozšíril oblasť svojich záujmov o život Božieho ľudu. No jeho láskou i predmetom osobitných štúdií sa stali dejiny Východných cirkví, pričom osudy slovenských gréckokatolíkov doma i v cudzime boli mu po celý život vecou srdca. Po dôkladných štúdiách na rímskych univerzitách, štátnej i pápežskej, stal sa profesorom na Pápežskom východnom ústave a neskoršie na Gre- goriáne. Ako profesor vychoval početných odborníkov pre otázky Východných cirkví, príslušníkov rôznych národností. Otec Lacko nebol typom profesora zavaleného knihami a uzavretého do knižníc. Získané vedomosti štedro rozdával, ako mu to kázalo jeho apoštolsky založené kňazské srdce. V tejto súvislosti bolo by poučné mať pred očami zoznam vedeckých kongresov a sympózií, na ktorých sa aktívne zúčastnil. Zahľadený do minulosti, do dávnych storočí cirkevného života, vynášal na svetlo a objasňoval udalosti i osobnosti, ktoré mali čo povedať aj nám kresťanom dvadsiateho storočia. Desiatky a desiatky štúdií uverejnených samostatne alebo v zborníkoch, prípadne v encyklopédiách — talianskych, anglických, nemeckých alebo latinských — ilustrujú rozsah i tematickú rozmanitosť prác Otca Lacku. Keďže ovládal slovanské reči, mohol bez 4 [pageend4]ťažkostí udržiavať čulé styky s vedeckými slovanskými ústavmi, predovšetkým na Balkáne. Nepochybujem o tom, že zvesť o smrti Otca Lacku, ktorú oznámil Vatikánsky rozhlas, vyvolala živý ohlas v mysliach slovenských poslucháčov. Veď jeho osoba bola mnohým známa a všetkým sympatická. Koľkí slovenskí pútnici, vďaka jeho obetavosti, dostali sa na audiencie vo Vatikáne, našli v Ríme ubytovanie alebo sa oboznámili s pamätnosťami Večného mesta, po ktorom ich sprevádzal. Náš zosnulý brat prežil väčšinu života mimo vlasti, ale na svojeť nikdy nezabúdal. Jeho styky so Slovenskom boli nepretržité a intenzívne s vedeckými pracovníkmi a ustanovizňami. Staral sa hlavne o výmenu vedeckých publikácií. Stál pri zrode podujatí, ktoré mali a stále majú základný význam pre náš kultúrny a náboženský život. Mal účasť na založení, budovaní a udržiavaní Slovenského ústavu svätého Cyrila a Metoda v Ríme, ktorý sa vynasnažuje pokračovať v činnosti Spolku svätého Vojtecha. Od začiatku bol spolupracovníkom nášho mesačníka Slovenských hlasov z Ríma, ktoré obohacoval svojimi článkami najmä s cyrilometodskou tematikou a spestroval ich sústavnými recenziami zborníkov, kníh alebo štúdií o Slovensku, starostlivo zachycujúc všetko, čo sa týkalo života nášho národa. Znalec cyrilometodskej tematiky Osobitne čulá bola činnosť profesora Lacku v cyrilmetodských jubilejných rokoch 1963 a 1969. Bol hľadaným prednášateľom na akadémiách, organizátorom liturgických osláv a odborným sprievodcom po miestach, ktoré sú v Ríme drahé každému Slovákovi a Slovanovi. No hlavne svojimi štúdiami a článkami, napísanými pri týchto jubileách, vykonal záslužnú prácu tým, že osvetlil zástoj Slovákov v období veľkomoravskom a cyrilometodskom. Roku 1963 vyšiel z jeho pera hodnotný životopis svätého Cyrila a Metoda v slovenčine i v angličtine a práve v týchto dňoch sa dostáva na knižný trh aj v talianskom preklade. Jeho odborné kvality v cyrilometodskej otázke uznávajú aj neslovenské kruhy. Keď nedávno talianska televízia pripravovala seriál o svätom Cyrilovi a Metodovi, požiadala profesora Lacku o odbornú spoluprácu. Takisto si počínala aj rakúska televízia, keď chystala film s tou istou tematikou. Po vyhlásení našich vierozvestov za spolupat- rónov Európy Svätým Otcom Jánom Pavlom II. bol utvorený Cyrilometodský komitét na propagovanie ich významu pre celú kresťanskú Európu, profesor Lacko bol doň menovaný ako odborný člen za Slovákov. Azda je tu vhodné spomenúť, že v Komitéte nás zastupujú Otec arcibiskup Tomko, Otec biskup Hnilica, kým Mons. Hrušovský je jeho generálnym tajomníkom. Mnohí z našich čitateľov bezpochyby poznajú Otca Lacku z jeho príhovorov vo Vatikánskom rozhlase. V prednáškach o slovenských gréckokatolíkoch mohli ste vybadať jeho úprimný záujem o minulosť našich bratov východného obradu. I jeho úvahy o nedeľnej liturgii spĺňali svoje poslanie u kňazov i veriacich. Vedúci slovenského oddelenia by vedeli najlepšie oceniť jeho ochotu, na ktorú sa mohli vždy spoľahnúť. Redaktor zborníkov Slovak Studies Ako je známe, popri Ústave svätého Cyrila a Metoda, ktorý sa zameriava na vydávanie slovenskej náboženskej literatúry, jestvuje v Ríme od roku 1961 aj vedecký Slovenský ústav, ktorý dnes združuje na dvesto slovenských vedeckých a kultúrnych pracovníkov v zahraničí a stará sa o šírenie vedomostí o našich národných hodnotách publikáciami v cudzích rečiach (anglicky, francúzsky, nemecky). Kažodoročne vydáva zborník prác SLOVAK STUDIES pre svojich členov a záujemcov — jednotlivcov, pre Slovanské ústavy, Univerzitné alebo Národné knižnice. Profesor Lacko bol redaktorom všetkých 20 zväzkov, ktoré dosiaľ vyšli, a takmer v každom mal svoj príspevok, ak nie dva. Posledný 21. zväzok je v tlači, bohužiaľ, jeho redaktor ho už neuvidí. Ako človek a kňaz náš nebohý Otec Miško, tak sme ho priateľsky oslovovali, bol povaha vyrovnaná, láskavá, muž skutočne zlatého srdca, neschopný hnevu, nesmierne trpezlivý a obetavý bez hraníc. Všade, kam prišiel, šíril radosť a optimizmus. A keď svojím zvučným hlasom zanôtil šumné východniarske piesne, cítili sme sa v duchu prenesení ta na naše rodné Slovensko. Bývali to nezabudnuteľné chvíle bratskej pohody a národnej spolupatričnosti. Jeho široký úsmev a presvedčivé čierne oči zvýrazňovali vnútorný pokoj a to čo je najhlavnejšie, vraveli nám, že v jeho duši vládla atmosféra živej a žitej viery v Ježiša, ktorému zasvätil celý svoj život. A táto viera sa prejavovala skutkami lásky voči každému, s kým sa stretal. Nech mu je Všemohúci Pán časov i večnosti zaslúženou odmenou! Jozef Vavrovič 5 [pageend5]ZBOHOM, DRAHÝ MICHAL! Prof. Dr. Emanuel T. Böhm a jeho manželka Dr. Mária Dziaková Bôhmová z New Yorku prileteli do Ríma, aby sa rozlúčili s drahým priateľom, bývalým študentom a univerzitným profesorom Otcom Michalom Lackom a doprevadili jeho telesnú schránku na poslednej ceste. Drahý môj Michal! Je ťažko prihovoriť sa k mŕtvemu bývalému študentovi, v ktorom som mal veľké potešenie. Milý Michal, vytrhol si mi radosť zo srdca. Ani vo sne mi nenapadlo, že sa budem musieť prihovoriť k Tebe, mŕtvemu. A že to budem ja, čo budem spomínať na Teba ako na vynikajúceho študenta, plného elánu a nekonečných životných perspektív. Na svojho študenta na Reálnom gymnáziu na Kováčskej ulici v Košiciach, na chlapca z Krásnej nad Hornádom, kde Ťa Tvoja peknoduchá mať pred šesťdesiatimi dvoma rokmi priniesla na svet. Zaiste vtedy netušila, akého syna dáva Bohu i národu. Patril si ku generácii, ktorú zachránil rok 1918. Vyhol si sa, Ty i ja, povestnému Griinwaldovmu stredoškolskému stroju, ktorý by bol z nás spravil potur- čencov. Vyrástol si už v slobodnom demokratickom prostredí. Mohol si sa rozvinúť v mohutný stĺp na ozdobu slovenskej generácie, ktorá sa svědomitě pripravovala vážnym štúdiom preskúmať a zveľadiť « slovenské korene ». Tešil si sa z každého objavu, ktorý potvrdil slovenský pôvod východného Slovenska. Bol si akoby špongiou vedomostí, ktoré si tak všestranne postavil do služieb Boha, Cirkvi a svojho národa. Opustil si pred pár dňami veľmi dôležité postavenie. Tvojím odchodom vznikla nezaplniteľná medzera, či už na profesorskej katedre, či vo vydávaní SLOVAK STUDIES, či vo vydávaní iných cenných publikácií v prekladovej literatúre. Tvojou vedeckou prácou si chcel dokázať, že aj náš národ má čo povedať vo vede, výskume, poézii, beletrii a vôbec v literatúre. Bol si si istý, že vydavateľskou prácou najlepšie priblížiš zlaté zrnká slovenského génia svetovému publiku. Pripravoval si môj rukopis do tlače, ale si prácu nedokončil. Tebe na tejto knihe záležalo skoro viac ako mne, lebo sa z väčšej časti týka východoslovenského ľudu a jeho inteligencie, Krásnej nad Hornádom, Košíc a jeho okolia. Opisuje sa v nej veľká národná skúška, v ktorej slovenský Východ obstál počas šesťročnej okupácie v rokoch 1938-1945 vynikajúcim spôsobom po každej stránke. Na tento fakt si bol citlivý a neobyčajne hrdý. Bol si predstaviteľom a nositeľom hrdého pomenovania VÝCHODNIARA. Bol si synom tejto časti Slovenska, hrdo si sa priznával k tomuto zbožnému slovenskému ľudu. Bol si verným strážcom jeho odkazov. Bránil si jeho ľudské práva, na ktoré vtedajší režim siahal bezohľadnou rukou. Bránil si slovenských gréckokatolíkov pred maďarizáciou a pranieroval si ich nepekné úsilia pri odstraňovaní ich slovenského pôvodu. Nevzdával si sa nádeje, že Tvoje úsilie bude raz korunované úspechom. Zanechal si budúcim generáciám hlboko vyora- nú brázdu, aby v nej mohli pokračovať. Tvoje pôsobenie nepoznalo hraníc. Niet vážnejšieho časopisu alebo slovenskej vedeckej publikácie v zahraničí, ktoré by nepripomínali Tvoju húževnatosť a vytrvalosť. Ozaj krásny príklad neúnavnej činnosti. Lúčim sa s Tebou, stojac pri Tvojej telesnej schránke, ale v myšlienkach som s Tebou v nebi, lebo viem, že Ti tam Všemohúci pripravil dôstojné miesto. Lúčim sa s Tebou ako s bývalým dobrým študentom, mnohonásobným doktorom, univerzitným profesorom, nezlomným Slovákom, VÝCHODNIAROM. Modli sa za nás, aby nás Všemohúci neopúšťal. Pros Pána Boha, aby obdaril súčasnú i budúce generácie národovcami s podobnými vlastnosťami, akými si bol Ty obdarený. Pozdravujem Ťa v mene Tvojich amerických priateľov, medzi ktorými si rozlieval svoje oduševnenie za slovenskú vec a zbieral centíky na vydávanie SLOVAK STUDIES a iných publikácií. Nech Ti je kráľovstvo nebeské najkrajšou odmenou za neúnavnú prácu, ktorú si vykonal vo vinici Pánovej za Tvoj drahomilovaný národ. Dr. Emanuel T. Böhm 6 Záber z panychídy za Otca Lacku. [pageend6]Pred pár mesiacmi redaktor časopisu poprosil Otca Lacka, aby pripravil článok o svätom Cyrilovi a Metodovi. Článok bol chystaný pre júlové číslo. Otec Lacko ho ihneď pripravil a nikto vtedy netušil, že článok výjde už po jeho smrti. V tomto prípade právom možno povedať, že « mŕtvy stále poučuje » o tom, čo mu bolo veľmi drahé: cyri- lometodská myšlienka. Jano Mráz: Svätý Cyril a Metod, 1982 Papež Pius XI. v apoštolskom liste z 13. februára 1927, adresovanom biskupským zborom Juhoslávie a Československa, takto charakterizoval svätých dvoch Bratov: « synovia Východu, vlasťou Byzantínci, národnosťou Gréci, misijným poslaním Rimania, plodmi apoštolátu Slovania... » V týchto slovách vidím veľmi dobre charakterizované poslanie svätého Cyrila a Metoda: byť spojovníkom medzi Východom a Západom. Pozrime sa na to podrobnejšie. Synovia Východu Pápež mal iste na mysli kresťanský Východ, totiž tie územia, kde od starokresťanskej doby kvitli východné Cirkvi. A medzi týmito najvýznamnejšou bola carihradská Cirkev. Práve skrze misionárske účinkovanie svätých Bratov medzi Slovanmi, či už priamo alebo nepriamo (totiž skrze ich učeníkov), carihradský patriarchát sa rozšíril po celej východnej Európe, a tak v období svojej najväčšej rozsiahlosti (v X.-XI. storočí), počítal 624 biskupstiev. Svätý Cyril a Metod sú teda významní predstavitelia kresťanského Východu. Vlasťou Byzantínci Keď bližšie študujeme ich životopis, zistíme, že vlasťou im bola Byzantská ríša. Narodili sa v Solúni (Thessaloniké), v druhom najväčšom meste Byzantskej ríše. Mesto, ležiac v prirodzenom zálive Egejského mora, bolo hlavným prístavom pre celú juhozápadnú časť balkánskeho polostrova. Po rozdelení Rímskej ríše, Solún bol hlavým mestom východného Illyrika a pokrajiny Macedónie. Avšak v IX. storočí okolie Solúna už obývali Slovania, ktorí ako poľnohospodári zásobovali mesto a mali s ním časté styky. Len tak sa dá vysvetliť tvrdenie byzantského cisára Michala III. že všetci Solúnčania hovoria slovanskou rečou. Zo staroslovenského Žitia Metodovho vieme, že Metod bol za desať rokov správcom istej byzantskej provincie, ktorá mala slovanské obyvateľstvo. Slavisti mienia, že tá provincia sa 7 SPÁJALI VÝCHOD SO ZAPÁDOM [pageend7]nachádzala severne od Solúna, okolo rieky Struma. Životopisec k tomu dodáva, že sa tak stalo podľa plánov Božej prozreteľnosti, aby sa Metod pocvičil v slovanskom jazyku, keďže bol predurčený stať sa učiteľom a prvým arcibiskupom Slovanov v strednej Európe, čiže našich predkov. Konštantín medzitým na pozvanie popredného úradníka (logo- thetes) Theoktista, študoval v Carihrade na cisárskej škole všetky vtedy známe humanistické vedy, ale hlavne filozofiu, v ktorej tak vynikal, že sa mu dostalo prímenia « filozof ». Po skončení vysokej školy stal sa «bibliotekárom », čiže tajomníkom carihradského patriarchu a neskôr profesorom na spomenutej cisárskej škole. Bez pochyby možno teda tvrdiť, ža obidvaja Bratia si osvojili byzantskú kultúru. Národnosťou Gréci Niekedy sa možno dočítať, najmä v prácach bulharských autorov, že svätí Bratia boli Slovania, a ešte presnejšie Bulhari, alebo že mali aspoň matku slovanskej národnosti. Táto mienka však nenachádza súhlasu medzi slavistami. Ba nedávno bulharský profesor Emil Georgiev a macedónsky profesor Branko Panov predložili náhľad, že misijné pole svätých Bratov nebolo na Veľkej Morave, ale v Macedónii, v oblasti rieky Bregalnica, medzi ich « vlastnými krajanmi ». Ale aj tento náhľad, postavaný iba na jednom pozdnom prameni, nie je slavistami prijatý. Všeobecná mienka slavistov sa zhoduje s mienkou vyjadrenou v liste pápeža Pia XL, že Cyril a Metod boli Gréci. Nedávno grécky prof. Konštantín G. Bonis urobil výskum ich rodokmeňa a dokázal, že rodina otca Leva bola spríbuznená s rodinami významných gréckych osobností, akými boli: svätý Teodor Studita, Jozef hymnograf, arcibiskup solúnsky, cisárovná Teodóra, patriarcha Tarasios, patriarcha Fócius atď. Ich matka Mária, podľa mienky vyššie spomenutého autora, bola dcérou cisára Konštantína VI. Všetko toto, tak sa domnievam, dokazuje, že svätí Bratia boli národnosťou Gréci. Misijným poslaním Rimania Túto charakteristiku treba najprv trochu objasniť. Prvé misijné poslanie Konštantína k Arabom v Mezopotámii a druhé poslanie oboch Bratov k Chazarom v oblasti Kaspického jazera, bolo im pridelené byzantským cisárom. Aj tretie hlavné poslania k Slovanom v strednej Európe (na Veľkej Morave a v Panónii) bolo im určené byzantským cisárom Michalom III. a carihradským patriarchom, Fóciom. S ich povzbudením Cyril vytvoril glagol- ské písmo a voviedol staroslovenskú reč do bohoslužby byzantského obradu. Teda až do príchodu na Veľkú Moravu ich misijná činnosť bola byzantská. Keď prišli na Veľkú Moravu, zistili, že tam už pred nimi pracovali nemeckí misionári, ktorí zaviedli latinskú liturgiu rímskeho obradu. Svätí Bratia ukázali veľké porozumenie a prispôsobili sa skutočnej situácii: prijali rímsky obrad, ale aj do tohto obradu zaviedli staroslovenský jazyk. Pre toto však museli dostať dovolenie od rímskeho pápeža. A keďže pasovský biskup, (ktorému patrila Veľká Morava ako misijné územie), ich obžaloval, že sa tam zdržujú protiprávne, rozhodli sa odísť do Ríma a tam u pápeža vyjasniť svoju cirkevno-právnu pozíciu. Pápež Hadrián II. takto sa o nich vyjadril: « Oni však, keď poznali, že vaše kraje patria Apoštolskej Stolici, nič neučinili proti cirkevným zákonom (kánonom), ale prišli k nám, a priniesli aj ostatky svätého Klementa» (porov. Žitie Metodovo, hl. 8). Mohlo sa stať, že svätí Bratia si zakladali na misijnom poslaní od carihradského patriarchu a cisára, a mohli konať, aj napriek všetkým obžalobám z nemeckej strany, ako byzantskí misionári. Avšak oni « nič neučinili proti cirkevným zákonom » ale priznali právomoc pápeža na tých územiach. Práve preto prišli do Ríma, aby si veci s pápežom vyjasnili a zariadili. Ako je známe, v Ríme dosiahli potvrdenie a uskutočnenie troch žiadostí: 1) potvrdenie používať staroslovenský jazyk v rímsko-slovanskej, čiže glagolskej liturgii; 2) kňazskú vysviacku svojich učeníkov; 3) zriadenie hierarchie pre Veľkú Moravu a Panóniu, závislej priamo na Rímskej Stolici. A tu sa začína rímske misijné poslanie svätého Cyrila a Metoda. Pápež Hadrián II. obnovil pre novozriadenú hierarchiu na Veľkej Morave a v Panónii niekdajšie arcibiskupstvo Sriemske (Syr- mium), aby sa tým vyhol nárokom nemeckých biskupov. Ďalej osobne vysvätil prvého arcibiskupa, pravdepodobne najprv Cyrila a po jeho predčasnej smrti Metoda. Tak dostal Metod osobne od pápeža rímske poslanie nielen pre Veľkú Moravu a Panóniu, ale bol ustanovený pápežským legátom pre všetky slovanské krajiny. No vracajúc sa z Ríma, Metod bol Nemcami zatknutý a postavený pred súd. Obžalovali ho, že si protiprávne prisvojil cirkevnú právomoc na území patriacom nemeckým biskupom. Metod im odpovedal: « Keby som bol vedel že je vskutku vaše, už dávno by som ho bol zanechal, no ono patrí svätému Petrovi» (to jest podlieha priamo Svätej rímskej Stolici). Počas svojho ďalšieho pobytu na Veľkej Morave Metod sa dovolával pomoci od Svätej Stolice vo všetkých svojich vážnych ťažkostiach. V spore s biskupom Wichingom ešte raz (a pravdepodobne aj dva razy) prišiel k pápežovi do Ríma. Svätí Bratia svojím postupovaním, hlavne však prijatím biskupskej vysviacky z rúk rímskeho pápeža, prešli z právomoci carihradského partriar- chátu pod právomoc rímskeho pápeža. Preto ich 8 [pageend8]grécko-byzantská Cirkev prestala považovať za svojich misionárov. Ba až do roku 1963 vôbec ich nezaviedla do svojho liturgického kalendára, kým v kalendári na územiach niekdajšej Veľkej Moravy sú vedení od viacerých storočí, a v celej západnej Cirkvi od roku 1880. (Viď encykliku Leva XIII. « Grande munus »). V takomto zmysle treba rozumieť charakteristiku Pia XI., že svätí Bratia misijným poslaním boli Rimania. Plodmi apoštolátu Slovania Bezpochyby hlavné misijné poslanie svätých Bratov sa uskutočnilo medzi Slovanmi v strednej Európe, čiže na Veľkej Morave a v Panónii. Hlavné plody ich apoštolátu sú nasledujúce: vytvorenie zvláštneho slovanského písma známeho pod menom « glagolika », preklad Svätého písma a iných kníh do staroslovenského jazyka, uvedenie staroslovenčiny tak do liturgie západného obradu, ako aj do liturgie byzantského obradu, výchova domáceho slovenského duchovenstva, zriadenie osobitnej slovenskej hierarchie, závislej iba na Rímskej pápežskej Stolici. Žiaľbohu, tieto plody ich apoštolátu, po vyhnaní učeníkov, boli zničené práve na území ich účinkovania medzi našimi predkami na Veľkej Morave, v Panónii a v pridružených krajoch, totiž v Čechách a v južnom Poľsku. Rímsko-slovanská čiže glagolská liturgia sa zachovala iba v Chorvátsku. Tam ju zaviedol pravdepodobne sám Metod, keď sa vracal počas svojej druhej cesty z Ríma. Chorvátski dejepisci sú presvedčení, že to bola práve glagolská bohoslužba, porozumená ľudom, ktorá v Chorvátsku zachovala katolícku vieru. Skrze učeníkov, vyhnaných z Veľkej Moravy, cyrilometodské dedičstvo sa nielen zachovalo, ale aj zveľadilo v Bulharsku a v Macedónsku. Významný učeník svätý Klement Ochridský v Macedónsku sa stroho pridržiaval čistej cyrilometod- skej tradície a glagolského písma, kým v Bulharsku bola o niekoľko desaťročí neskôr vytvorená a prijatá « cyrilika ». Z Bulharska sa cyrilometodské dedičstvo dostalo do Rumunska a potom do kyjevskej oblasti (dnes Ukrajina a Rusko). Preto ich všetci Slovania právom považujú za svojich apoštolov a osnovateľov kultúry. Charakteristika Pia XI. je teda celkom správna, svätí Bratia boli « plodmi apoštolátu Slovania ». Pápež Ján Pavol II. v apoštolskom liste Egregiae virtutis viri takto vyjadril ich úlohu spá- jateľov medzi Východom a Západom: « Cyril a Metod plnili svoje misijné poslanie tak v spojení s carihradskou Cirkvou, ktorá ich vyslala, ako aj s Petrovou Stolicou v Ríme, ktorá ich misiu potvrdila, a tak zosobňovali jednotu Cirkvi, ktorú počas ich života a činnosti nestihlo nešťastné rozštiepenie medzi Východom a Západom aj napriek vážnemu napätiu, ktoré v tej dobe poznačilo vzťahy medzi Rímom a Carihradom. » Vyššie sme vysvetlili ako treba rozumieť slová « carihradská Cirkev ich vyslala a rímska Cirkev ich misiu potvrdila ». V tomto článku sme sa snažili dokázať, že svätý Cyril a Metod sú predstaviteľmi ešte nerozdelenej jednotnej Cirkvi a preto v ďalšom úseku svojho dokumentu pápež Ján Pavol II. ich právom nazýva « patrónmi jednoty Cirkvi ». Michal Lacko PREHLÁSENIE O MIEROVÝCH A ODBOROVÝCH ZDRUŽENIACH KŇAZOV Posvätná kongregácia pre duchovenstvo zverejnila 8. marca tohto roku prehlásenie potvrdené samým Svätým Otcom, podľa ktorého sú nezlučiteľné s kňazskou službou všetky združenia, ktoré priamo alebo nepriamo, otvorene alebo skryte sledujú politické ciele i keď ich zdanlivo predkladajú verejnosti ako snahy o ľudomilné ideály, mier a sociálny pokrok. Takéto združenia a hnutia spôsobujú v Božom ľude roztržky a to tak medzi jednoduchými veriacimi ako aj medzi kňazmi a ich biskupmi. Tým sa porušuje kňazské poslanie a rozbíja sa jednota cirkevného spoločenstva. Preto sa kňazom zakazuje členstvo v takýchto združeniach. Podobne sú s kňazskou službou nezlučiteľné a zakázané tie organizácie, ktoré by chceli združovať seminaristov alebo kňazov v odboroch, lebo tým v skutočnosti znižujú posvätnú kňazskú službu na jednoduché zamestnanie alebo remeslo, porovnateľné s inými svetskými činnosťami. Takéto združenia chápu činnosť kňazov ako jednoduchý pracovný pomer a tak môžu ľahko postaviť kňaza do rozporu s biskupom, ktorý by v takomto prípade bol považovaný jednoducho za zamestnávateľa. Svätá Stolica je presvedčená, že rozhodným uplatňovaním týchto predpisov sa dopomôže, aby opravdivé charizmatické dary Ducha Svätého priniesli bohaté ovocie v prospech kňazského stavu. Na druhej strane sa dopomôže odhaliť a vykoreniť falošné charizmy, ktoré sa občas skryto šíria a môžu uviesť do omylu viacerých kňazov. Prehlásenie vyvolalo vo svete veľký ohlas. Vo všeobecnosti sa v prehlásení videlo odsúdenie všelijakých « mierových združení» v komunistických krajinách východnej a strednej Európy: Pacem in terris v Čechách a na Slovensku, skupina Pax v Maďarsku a v Poľsku ako aj rozličných «odborových» organizácií kňazov v štátoch západnej Európy. 9 [pageend9]Slovenská rodina v šírom svete SLOVÁCI V BAVORSKU MAJÚ VLASTNÚ FARNOSŤ Jedným z posledných dokumentov, ktoré podpísal kardinál Ratzinger pred odchodom 7 funkcie mníchovského arcibiskupa, bol dekrét o zriadení samostatnej duchovnej správy — missio cum eura animarum — pre slovenských katolíkov v arcidiecéze Mníchov-Freising s platnosťou od 1. marca 1982. V dekréte sa hovorí, že farnosť naďalej nesie názov « Slovenská katolícka misia ». Jej vedúci je však postavený ná roveň farára, čiže vykonáva svoju funkciu i formálne nezávisle na miestnom farárovi, na území ktorého sa nachádza sídlo fary. Slovenský farár, ktorým je Otec Vojtech Zeman, má odteraz všetku moc plnoprávneho farára. Napríklad na sobášenie nepotrebuje osobitné povolenie príslušného miestneho farára, ba sám môže takéto povolenie dávať iným kňazom. Veriaci si môžu vybrať, či chcú ísť k slovenskému alebo k príslušnému nemeckému farárovi. Náš misionár má teda teraz už úradne titul « farár ». Kňazi, ktorí mu prípadne budú pomáhať úradne v duchovnej správe, budú sa volať « kuráti ». Fara je tiež úradne zapojená do finančného rozpočtu plánu diecézy a je povinná viesť svoje hospodárenie, ako predpisujú stanovy diecézy pre normálne nemecké fary. To sa týka finančného plánu, vedenia účtov a ročného vyúčtovania. To sú hlavné body novej úpravy. Slovenská duchovná správa je teda na vlastných nohách a to na úrovni nemeckých farností. To je dôležitá vec. Slovenskí veriaci majú odteraz vlastného farára, ktorý je pre nich hlavnou duchovnou autoritou. Je to, pravda, organizačno- právna, finančná a reprezentatívna záležitosť. Zostala by však prázdnou, formálnou záležitosťou, keby nemala v sebe život, obsah, kvalitu a náplň. Predpoklady pre utvorenie živého duchovného spoločenstva medzi Slovákmi v arcidiecéze Mníchov-Freising sú sľubné. Nová farnosť nezačína « od nuly », z ničoho. Dáva právnu a reprezentatívnu formu niečomu, čo tu už jestvuje a o čo sa všetci na čele s Otcom Zemanom a najnovšie za spolupráce novozvolenej Farskej rady usilujeme. Duchovný život medzi Slovákmi v Bavorsku rastie do šírky i do hĺbky. Naša slovenská rodina sa stáva živou skutočnosťou. —jš {Prebrané z Krajanského pozdravu, apríl 1982). NAJSTARŠÍ SLOVENSKÝ KOSTOL V USA OSLÁVIL STOROČNICU V nedeľu 21. marca slovenská osada svätého Jozefa v Hazleton, Pa., oslávila storočnicu kostola svätého Jozefa jubilejnou svätou omšou. Hlavným cele- brantom svätej omše bol biskup J. Carroll McCormick, kým Otec arcibiskup Mons. Jozef Tomko, generálny sekretár biskupskej synody z Ríma, povedal anglickú a slovenskú kázeň. Slávnosti sa zúčastnil aj Otec biskup Andrej Grutka, ktorý mal hlavný prejav počas banketu. Pozdravy predniesol aj opát Hieronym Koval’, OSB, ďalej matka M. Ray- monda Horváthová, generálna predstavená Sestier svätého Cyrila a Metoda a Otec Jozef Adamec, predseda Sdruženia slovenských katolíkov. Záverečnú reč predniesol Mons. Ján A. Balber- čák, duchovný jubilujúcej osady svätého Jozefa. Osadu založil a kostol postavil slovenský kňaz Ignác Jaškovič, ktorý prišiel do Spojených štátov amerických 17. februára 1882, aby u svojich rodákoch udržoval plameň viery. DUCHOVNÁ OBNOVA V MORSCHACHU Tohoročná duchovná obnova slovenských katolíkov zo Švajčiarska v Morschachu od 2. do 4. apríla priniesla bohaté duchovné ovocie. Počet účastníkov prekročil stovku, čo je ozaj rekordné číslo. Na obnove sa zúčastnili dospelí, no bolo vidno aj viacero mladých ľudí, ktorí svojím príkladným záujmom, svojou nábožnosťou a mladíckym dynamizmom udali sympatický tón tohoročnému stretnutiu. Otec Anton Baník pripravil všetko do najmenších podrobností a viedol obnovu s najväčšou horlivosťou. Salezián Otec Andrej Pauliny z Ríma vo svojich takmer hodinu trvajúcich šiestich rozhovoroch rozviedol viaceré aktuálne témy pre život kresťana v modernom svete. Hovoril o slobode chápanej v kresťanskom zmysle, o povolaní kresťana, o snahe každého kresťana vybudovať si dôstojnú ľudskú charakterovú základňu, na ktorej potom rozvíjať za pomoci Božej milosti a vytrvalým usmerňovaním dobrých a umrtvováním nie najlepších sklonov život Božieho syna a dcéry. Všetko 10 [pageend10]VI. SYMPÓZIUM ÚSTREDIA SLOVENSKÝCH KATOLÍCKYCH INTELEKTUÁLOV Ústredná téma: MIER A SLOBODA Dátum: 29. a 30. mája 1982 Miesto: Franziskushaus, Dulliken bei Olten, Švajčiarsko Program: Sobota 29. mája: začiatok o 14.00 hodine. ÚVOD: Dr. med. Ján Gunčaga MIER A SLOBODA V KONTEXTE NÁRODNÉHO VÝVOJA SLOVÁKOV: Prof. Dr. Jozef Kirschbaum Diskusia v pléne Spoločná večera KONCELEBROVANÉ BOHOSLUŽBY — Káže Mons. Dr. Jozef Vavrovič SPOLOČNÉ POSEDENIE (premietanie diapozitívov, tanec, spev). Nedeľa 30. mája: KONCELEBROVANÉ BOHOSLUŽBY — Káže Otec biskup Dr. Dominik Kaľata PORUŠOVANIE NÁBOŽENSKEJ SLOBODY: Dr. Anton Hlinka Diskusia v pléne Spoločný obed MIER A SLOBODA — POUČENIE Z DEJÍN: Dr. Imrich Kružliak Diskusia v pléne Udelenie Zlatej putovnej cyrilometodskej medaily ÚSKI profesorovi Dr. Jozefovi Kirschbaumovi. Laudatio: Dr. Imrich Kružliak Záverečné posedenie o 16.30 hodine. Prihlášky pošlite do 15. mája 1982 na adresu predsedu ÚSKI. vsadil do rámca Božieho plánu, ktorý má dobrotivý Boh s každým z nás. Všetkých účastníkov mimoriadne hlboko dojala prednáška sprevádzaná s premietaním diapozitívov o Turínskom plátne, na ktorom sme mohli čítať stopy krvavého umučenia « Muža bolesti », ktorý z lásky k nám vydal sa do rúk katov, aby nás svojou smrťou a zmŕtvychvstaním prieviedol k novému životu. Takto pripravení nábožne sme pristupovali k sviatosti pokánia. Medzi účastníkmi panovalo veľmi srdečné a bratské kresťanské ovzdušie, ktoré umožnilo, aby vykvitli u prítomných drobné, ale účinné skutky bratskej lásky a porozumenia. Duchovná obnova sa ukončila slávnostnými bohoslužbami na Kvetnú nedeľu, požehnaním ratolestí v átriu ústavu, sprievodom a precítenou svätou omšou, počas ktorej speváci dojemne predniesli pašie, pod vedením pána Kamila Hrneka. Nejedno oko zaslzilo a nejedna myseľ sa preniesla ponad Alpy na Slovensko, kde v kostoloch nábožný slovenský ľud počúval drámu Kristovho umučenia. Aj tí najmenší, o ktorých sa staral bohoslovec Fráňo Bohuš, sa snažili prispieť svojím podielom. Usilovne vysluhovali pri stoloch a na Kvetnú nedeľu po svätom prijímaní zaspievali od srdca pieseň « Na svoju česť Ti sľubujem, Ježišu môj ». Na konci duchovnej obnovy, po prejavoch vďaky inž. Zele- naya a pani Bernadičovej všetkým zúčastneným, Otec Anton Baník neoficiálne predstavil nového misionára pre bazilejskú oblasť v osobe saleziána Otca Alojza Ondrejku, ktorý počas obnovy horlivo vypomáhal v spovedaní a « zacvičoval» sa za misionára. Bohu nech je vďaka za tieto plné dni, za prehĺbenie Božieho slova, za náboženskú radosť, útechu a vzpruhu do ďalšieho kresťanského zodpovedného života a apoštolátu. Obrátený STRETNUTIE SLOVENSKÝCH BOHOSLOVCOV V týždni po Veľkej noci stretli sa v Slovenskom ústave svätého Cyrila a Metoda v Ríme slovenskí bohoslovci z viacerých európskych krajín, aby sa pod starostlivým vedením Mons. Dominika Hrušovského osviežili na slovenskom duchu a predebatovali otázky, ktoré súvisia s ich prípravou na kňazskú službu medzi našimi Slovákmi v zahraničí. Stretnutie prebiehalo vo veľmi srdečnom ovzduší a bohoslovci mali možnosť presvedčiť sa z prednášok « starších bratov », aké úlohy na nich 11 [pageend11]čakajú po stránke pastoračnej, katechetickej, národnej i spoločenskej. Vo štvrtok 15. apríla zašli bohoslovci k hrobu svätého Cyrila do baziliky svätého Klementa v Ríme, aby počas svätej omše, ktorú pre nich slúžil Mons. Dominik Hrušovský, vyprosovali si, na přímluvu našich vierozvestov, hojnosť Božích milosti pre ich prípravu na kňazský stav a kňazskú službu. Všetci odchádzali s vedomím, že aj toto už štvrté stretnutie im pomohlo pootvoriť pohľady na to, čo ich čaká v budúcnosti. Zo života SÚSCM v Ríme • Na druhý deň celá naša rodina sa pobrala do kostola Východného kolégia na pontifikál- nu panychídu za nebohého, ktorý patril k východnému obradu. Nám študentom a seminaristom bude chýbať jeho jasný úsmev, dobrosrdečnosť a ochotná pomoc. • Je príznačné, že «prvý» apríl — okrem málo výnimiek — prešiel skoro nebadane. Vari je to znak rozumového dozrievania? Dajbože!!! • Prví veľkonoční hostia sa objavili už v sobotu 3. apríla. A potom — po Kvetnej nedeli — ich počet vzrastal. Boli to naši najbližší príbuzní, ktorí s nami chceli sláviť tajomstvá nášho vykúpenia. • Z týchto posvätných dní načim spomenúť sobotu. Počas obradov veľkonočnej vigílie Otec biskup Hnilica ako hlavný celebrant udelil sviatosť birmovania štyrom z nás. Bolo to nielen zaujímavé, ale aj dojímavé. © Viackrát sme mohli vidieť Svätého Otca. Niektorí šli priamo na jeho obrady, iní zasa sa zišli pred televíznou obrazovkou, aby ho mohli ešte lepšie vidieť. Pohľad na Kristovho zástupcu vždy oduševňuje. • Horkú príchuť mala rozlúčka s príbuznými, ktorí sa museli vrátiť na svoju životnú postať. Každá rozlúčka s drahými je taká. Ale ju spríjemňuje nádej na ďalšie stretnutie. • Celý marec — od hlavy po päty — prebiehal odetý do pôstneho šatu. Piatočná pobožnosť krížovej cesty bola hlbokým duchovným zážitkom. Každý celebrant vniesol do nej niečo svojského a nového. O Prvý jarný deň padol na nedeľu. Zdalo sa, akoby hasla horiaca hlaveň, ktorú svätý Jozef podľa nášho príslovia vložil do zeme. Deň bol studený. Tepla mu dodali narodeniny Otca Andreja Pauliny ho. • Ináč táto nedeľa (21. marca) bola smutná nedeľa. Ako hustý súmrak zaľahla na nás prekvapujúca a zdrcujúca správa o náhlej a predčasnej smrti nášho dobrého priateľa Otca Michala Lacku zo Spoločnosti Ježišovej. • V stredu 24. marca sa slávila za neho večerná omša v hlavnej kaplnke nášho Ústavu, ktorá sa zaplnila do posledného miesta. Okolo oltára stálo dvadsaťosem koncelebrantov. Na vedúcich miestach traja najdôstojnejší Otcovia biskupi: Hnilica, Kaľata a Rusnák. Otec biskup Rusnák povedal dojímavú kázeň. 12 LETNÉ TÁBORY SLOVENSKEJ MLÁDEŽE Prvá skupina (8-12 rokov) od 25. júla do 8. augusta CALAMBRONE (Pisa) - Taliansko Vedúci: Otec Alojz Ondrejka a Otec Andrej Pauliny. Druhá skupina (12-18 rokov) od 25. júla do 8. augusta TORVAJANICA (Rím) Vedúci: Otec Anton Baník. Prihláste sa u svojich misionárov alebo priamo u Otca Baníka v Zürichu. Pre mládež z Nemecka (9-16 rokov) Katolícka misia v Mníchove usporiada letný tábor na rímskom pobreží od 7. do 22. augusta. Počet miest je obmedzený. Záujemci nech sa hlásia na adresu: Slowakische Kath. Mission, Hiltenspergerstr. 77, 8000 München 40. [pageend12]Posviacka SLOVENSKÉHO KATOLÍCKEHO KOSTOLA SV. CYRILA A METODA V SYDNEY Slávnosť posviacky predchádzali dni horúčkovitého upratovania, maľovania a dokončievania príprav celej slávnosti, ktorá bola stanovená na deň 21. marca 1982 o tretej hodine popoludní. Za pomerne krátky čas sa stihlo ukončiť všetko, čo možno ani mnohí z našej komunity neočakávali. Plameň obetavosti a nezištnej pomoci zachvátil celé naše spoločenstvo. Na kúpenom kostole bolo treba urobiť veľa stavebných úprav, ale všetko bolo dokončené načas a v plnom rozsahu. Zvlášť treba spomenúť príkladnú obetavosť pána staviteľa Eduarda Hyblera, ktorý svojím umom a prácou svojich rúk denne obetoval svoj čas po dobu viac ako dvoch mesiacov spolu so svojím radcom a každodenným pomocníkom pánom majstrom Štefanom. Táto dvojica mužov, nepoznajúc odpočinku a nemysliac na odmenu za vykonanú prácu, bola a je hlavnou oporou celej stavebnej činnosti pri prestavbe a úprave kostola na terajší stav. Na kostol bola položená nová krytina, nový strop, bol rozšírený vstupný priestor pri vchode, bolo postavené pódium pre oltár, boli upravené okná, okapové rýny, bol postavený kríž na štítovú stenu a celý kostol bol vymaľovaný. A to všetko sa uskutočnilo iba za cenu nákupu materiálu. Pán Hybler skromne odhaduje, že sa takto vytvorila hodnota 30.000 dolárov, čo je skoro jedna tretina kúpnej ceny kostola a strediska. Nedeľa 21. marca 1982 začínala pre mnohých nás veľmi zavčasu prípravou a výzdobou kostola, ako aj výzdobou spoločenskej miestnosti, kde malo byť po svätej omši spoločenské stretnutie všetkých prítomných Počasie nám neprialo a veľa pršalo a tak sa niektorým zdalo, že na slávnosť príde málo ľudí. No čím viac sa blížila tretia hodina, stále viac a viac ľudí prichádzalo. Portál kostola bol slávnostne vyzdobený-, všetko bolo vzorne upravené, ba aj kvety posadené do čerstvej zeme. Dvere do kostola boli zatvorené, pamätná tabuľa zakrytá. Ľudia sa tlačili neďaleko vchodu. Niekoľko mladých chlapcov a dievčat v pekných slovenských krojoch spestrovalo pohľad na množstvo ľudí. Mnohí tu boli po prvý raz a nešetrili chválami a obdivom nad všetkým. Okolo tretej prišiel Otec biskup Patrick Murphy, ktorý rozhodol, že odhalenie tabule a slávnostné privítanie chlebom a soľou bude po svätej omši. Ľudia začali vchádzať do kostola. Na tvárach všetkých bolo badať vzrušenie a obdiv. V predných laviciach zaujali čestné miesto pozvaní hostia na čele s pánom ministrom dopravy štátu New South Wales pánom Petrom Coxom a jeho manželkou, starostom miestnej časti Sydney, senátorom Lajo- vičom z ministerstva emigrácie a inými hosťami. Po oboch stranách oltára zaujalo miesto dvadsaťpäť koncelebrujúcich kňazov. Keď vošiel do chrámu Otec biskup Murphy s Otcom Černajom a s osobným tajomníkom, kostolom zaznel organ a mohutný spev piesne Vstupujem do chrámu tvojho. Bolo možné doslova cítiť chvenie vzduchu a možno aj konštrukcie chrámu, tak sa ozýval mohutným chorálom. Začalo slávenie Eucharistie, ktoré každý mohol pohodlne sledovať z knižočiek pripravených pre túto príležitosť. Prvé a druhé čítanie bolo po slovensky, evanjelium a homília po anglicky. Otec biskup hovoril veľmi dojímavo o chráme ako o dome Otca a dome modlitby. Spomenul dedičstvo našich svätých vierozvestov a bohatý príspevok nášho slovenského ľudu do kultúrneho bohatstva Austrálie. Veľmi kladne vyzdvihol silu a pevnosť viery slovenského národa. Vyzval všetkých k jednote a k práci na pokračovaní tak úspešne začatého diela. Svätá omša potom dôstojne pokračovala až do konca. Na záver svätej omše chrám sa ozval mohutným spevom pápežskej a slovenskej hymny. Myslíme si, že nebudeme ďaleko od pravdy, keď povieme, že Otec biskup a mnohí iní pozvaní hostia ešte nepočuli také mohutné a jednotné vyjadrenie našej príslušnosti ku kresťanskej viere, k Svätej Stolici a nášmu národu. Nasledovalo ešte odhalenie pamätnej tabule na 13 [pageend13]kostole Otcom biskupom a podanie chleba a soli dcérkou pána Hyblera v slovenskom kroji. Na svätej omši (aj vonku pred kostolom) sa zúčastnilo do tristo ľudí. Potom sa všetci prítomní odobrali do neďalekej haly Ukrajinskej mládeže, kde bola na programe oficiálna spoločenská časť a večera. Podľa počtu sedadiel v hale bolo prítomných 450 ľudí. Také veľké množstvo Slovákov ešte v Sydney spolu nesedelo v jednej miestnosti. Pán inž. Schwartz « Master of Ceremony » privítal hostí a po krátkom dojemnom úvode požiadal znova o slovo Otca biskupa. Potom pozdravili zhromaždenie aj iní hostia. Skupina detí v krojoch zaspievala slovenské piesne a pán Miškovič pridal tiež svoje známe slovenské piesne. Krátko po šiestej hodine oficiálna časť spoločenského programu sa skončila. Potom dievčatá v krojoch priniesli na stôl pozvaných hostí všakovaké dobroty. Ostatní sa išli obslúžiť k plným stolom sami a hostina sa začala. O prípravu jedál a obsluhu sa postarali neúnavné panie pod vedením pani Hillovej, ďalej pán Chotár, pán Michal Genčúr a celý výbor slovenského katolíckeho kostola. Spokojnosť vládla u všetkých prítomných. Na mnohých tvárach bolo čítať obdiv a akési milé prekvapenie nad tým všetkým, čoho boli svedkami. Áno, obdiv a úcta k tomu, čoho sme všetci boli svedkami, v čo už mnohí ani nedúfali. Zasa sa nám začala « vracať krv do žíl », znova sme našli samých seba. Cítili sme, že pojem Slovák, Slovensko, čosi znamená. Nie však iba ako národný titul, ale úzko spojený s prívlastkom «kresťan katolík». Toto všetko bolo cítiť na tvárach, v pohľadoch, v celom ovzduší. Cítili sme, že tento začiatok je pre nás veľkým záväzkom, lebo nás čaká ešte veľa práce. Ale je tu pred nami jasný cieľ a zmysel našej práce, tak ako nám to príkladne povedal Otec arcibiskup Jozef Tomko vo svojom pozdrave: « Máte Boží chrám. Užívajte ho pre stavbu chrámov Ducha Svätého v každom z vás! » A to nech je cieľ a životná náplň pre nás všetkých, čo chceme zostať verní odkazu našich svätých patrónov svätého Cyrila a Metoda tu v ďalekej Austrálii. J. Černanec POĎ ZA MNOU! Mladíci! Život je pred vami a črtá sa vám pred očami toľko ciest a ideálov: kariéra, šťastie, blahobyt... Ale niekedy sa zaiste vynára pred vašimi očami aj Kristus a jeho životná cesta. Nevolá aj vás Kristus, ako volal kedysi Dvanástich? Počujte, čo hovorí o tom náš spoločný Otec, Ján Pavol II.: — Kristus hľadá ľudí, ktorí sú ochotní ísť za ním a vedia sa pre neho rozhodnúť. Stojí to za to darovať sa Kristovi. Stojí to za to darovať svoj život ľuďom, prinášať im spásu, dvíhať ich a pomáhať im na ceste do večnosti. Stojí to za to zvoliť si tento ideál. Keď sa dáte na túto cestu, zakúsite veľa radostí, i keď vás to bude stáť nemálo obetí. Ježiš Kristus vás však neopustí! Kristus vás čaká! Nemôžete ho sklamať! Každé kňazské a rehoľné povolanie je celkom osobitný dar, ktorý Boh dáva Cirkvi. Toľko Svätý Otec Ján Pavol II. Mladíci, chcete sa aj vy stať týmto darom? Chlapci a mladíci od trinásť do osemnásť rokov i vyššie majú možnosť uskutočniť túto túžbu a študovať svoje povolanie v seminári pri Ústave svätého Cyrila a Metoda v Ríme. Pri seminári je Slovenské gymnázium, kde seminaristi maturitnou skúškou završujú svoje stredoškolské štúdiá pred nástupom na teológiu alebo pred vstupom do rehoľného noviciátu. Vysvedčenie Slovenského gymnázia možno nostrifikovať vo väčšine európskych štátov, ba i v zámorí. Záujemci hláste sa na adrese: Istituto dei Santi Cirillo e Metodio via Cassia 1415, 00123 ROMA (LA STORTA) Italia tel.: (06) 3765198 alebo (06) 3765257 14 [pageend14]ROK STARÝCH VEĽKÁ SLUŽBA SVETU Vo stredu každé dva týždne staré osoby sa schádzajú v hale pod kostolom svätého Antona. Aj vdova pani Sorge, ktorá si dnes ukrátila svoj popoludňajší odpočinok, sa vyberá na schôdzku. Cestou zavolá aj svoju priateľku Múl- lerovú, ktorá jej veľmi pomáhala, keď bola pred rokmi utratila svojho muža. Frau Müller pred rokom ovdovela. Dve staré panie si pomáhajú navzájom. — Dnes je tak pekne, že sa mi skoro ťaží ísť na konferenciu, sprevádzanú diapozitívmi. Radšej by som sa poprechádzala v parku. Aj pani Múllerová prikývne hlavou: — Aj mne by sa páčilo, ale prednášká je veľmi zaujímavá: Za čo všetko má byť vďačný dnešný svet starým osobám. Poďme si ju teda vypočuť! Vo farskej hale stolíky so stoličkami sú veľmi vkusne usporiadané. Pán farár víta každého účastníka osobne. Vrele stisne každému ruku a s každým prehodí pár láskavých slov. Pán März, sedemdesiatpäťročný silný muž, bývalý starosta mesta a zodpovedný za farskú organizáciu « tretieho veku » predstaví a uvedie prednášateľa. Tento sa posadí za predsednícky stôl a začne prednášať o dôležitosti starých osôb. Pomocou diapozitívov predstavuje vážne osobnosti starých politikov, umelcov, spisovateľov, duchovných a vyratúva, čo všetko vykonali aj vo svojom pokročilom veku pre ľudstvo. Pani Sorge počúva veľmi pozorne. V jej srdci sa však začne pomaly formulovať vážna objekcia. Čo nám môžu povedať všetci títo mimoriadne nadaní géniovia? My sme jednoduché osoby. My sa nemôžeme rovnať veľkému pápežovi Jánovi XXIII., ani veľkému Adenauerovi, ani Golde Meirovej. V tej chvíli sa objavila na plátne fotografia zduchovnelej tváre deväťdesiatročnej spisovateľky Gertrudy von Le Fort. Pod fotografiou bolo možno čítať tieto slová: « Kto navonok nemôže robiť nič zvláštneho a veľkého, môže sa vždy MODLITBOU PRIPOJIŤ K BOŽEJ VŠEMOHÚCNOS- Tl. » Tieto slová hlboko zapôsobili na paniu Sorge. Len včera večer skoro nezdvorilo odpovedala jednej známej, ktorá ju prosila o spomienku v modlitbe: — « Moja modlitba je príliš úbohá. Obráťte sa o modlitby na dajakú rehoľnú sestričku alebo na dajakého svätého kňaza, ale nie na mňa! » Podľa slov spisovateľky účinok modlitby nezávisí teda od našej úbohosti, ale od všemo- húcnosti Božej. Pani Sorge v tej chvíli pochopila, ako účinne môže pomáhať celému ľudstvu. Pripojiť sa k Božej vše- mohúcnosti pomocou modlitby! Aké veľké možnosti sa jej otvárajú pred očami! Viac sa už nemusí strachovať o osud sveta a svojich drahých! Na ceste domov sa obe priateľky uzhodli, že sa začnú samy modliť a že založia skupinu starých ľudí, ktorí sa budú systematicky modliť za potreby Cirkvi a celého sveta Modlime sa za Cirkev, za povolania, za « tretí svet », za obrátenie hriešnikov... A kto vie, aké veľké a praktické veci sa budú môcť dosiahnuť modlitbou, zviazanou s Božou všemohúcnosťou! A. Loetscher Drahí dôstojní páni! Srdečná vďaka za pekné články, ktoré uverejňujete v časopise Slovenské hlasy z Ríma. Je to veľmi dobrý náboženský časopis. Nech dobrotivý Pán Boh žehná všetkých, čo na ňom pracujú. S veľkou radosťou prikladám svoje predplatné. Ak dovolíte, chcela by som sa prihovoriť všetkým slovenským krajankám. Drahé krajanky! Ak máte synkov, ktorí chodia do ľudovej školy, vštepujte do ich mladých srdiečok, že je veľmi pekné mať v rodine kňaza. A modlite sa, aby si Pán Ježiš vybral niektorého Vášho synka do svojej služby. Mať kňaza v rodine, to ako keby býval u Vás sám Ježiš Kristus. Bez kňazov sa nedá žiť a náš život bez nich by bol ako vymretý. Mrs. Zlata Rajčák, Kanada Ozaj, pekná výzva. Povedaná jednoducho, ale vecne a výstižne. Treba ju len uskutočňovať. (Pozn. redakcie) 15 [pageend15]Zo Slovenska Mesačník Tschechoslowakisches Leben, vydávaný v ČSSR pre nemecky hovoriacu cudzinu, venoval svoje marcové číslo ženám. Vo farebných fotografiách sú podčiarknuté najmä sociálne vymoženosti, možnosť vzdelania dnešných žien v ČSSR. Aj rehoľné sestry sa dostali do tohto časopisu s tromi fotografiami, pomerne veľkými, na kriedovom papieri. Článok má nadpis: Sociálna starostlivosť bez rozdielov. V bývalom grófskom poľovníckom zámku v Lomečku, v južných Čechách, býva 35 starých a 9 mladších Šedých sestier svätého Františka. Domov patrí Českej katolíckej charite. 90 percent nákladov hradí štát. Na území Českej socialistickej republiky je 29 takých domovov, na území Slovenskej 15. Sestry dostávajú mesačný dôchodok 1800 až 2200 korún. Mesačne platia domovu 690 korún, tak ako iní dôchodcovia. Autorka článku J. Procházková predstavila život sestier v tomto domove priam idylicky. O všetkom rozhodujú sestry, iba jedného správcu majú. « Rehoľné sestry — citujeme — sú občianky socialistického štátu, ktorý im zaisťuje, práve tak ako všetkým ostatným občanom, ústavou zaručené právo na zaslúžený odpočinok, sociálnu istotu a pokojnú starobu. » Ani slovom sa nezmieňuje o tom, že sestry, kým prišli do tohto domova, prekonali celú kalváriu. Vypovedali ich zo škôl, z nemocníc, roky ich prevážali z jedného domu do druhého, pracovali na poliach a v továrňach, že sú odsúdené na vymretie, že im je zakázané prijímať a vychovávať rehoľný dorast. Kto ich doopatruje, keď nebudú môcť pracovať tie, ktoré ešte dnes môžu? J. Procházková ukázala iba pekne nastrojenú fasádu. Ale pre zahraničie je to treba práve takto predstaviť. Pozrime sa však za fasádu. Z denníka jednej rehoľnej sestry: « Poľná práca, kým je sucho, dá sa urobiť pomerne dobre, i keď sme na ňu neboli navyknuté. Ale vyberať zemiaky keď začne pršať, snežiť! Obracať ľan pod snehom a nemať k tomu vhodné oblečenie a obutie. Na dlhých rebrinákoch nás vozili do práce po celom okolí, až do vzdialenosti tridsiatich kilometrov. Najmä jedna práca podkopávala naše zdravie. Šliapanie varených zemiakov Povrchnému turistovi by sa mohlo zdať, že na Slovensku sa opravuje mnoho kostolov a že teda náboženská situácia nie je taká ťažká, ako sa o nej píše. Nesmieme sa nechať klamať zdaním. Sme radi, že kostoly sa opravujú, najmä tie, ktoré majú vysokú umeleckú hodnotu. Pýtajte sa však kňazov na Slovensku, kde sa stavajú nové kostoly? Prečo nové štvrte v slovenských mestách nemajú nijaký kostol pre náboženský kult? Keby bolo na Slovensku pochopenie pre Cirkev, štát by nebránil postaviť katolíkom aj nové cirkevné objekty. na kŕm pre dobytok. Šliapavali sme ich vo veľkých kadiach, pritom sme sa zabárali až po kolená. Po niekoľkých hodinách šliapania, boli sme skutočne na konci so svojimi silami. Pri tejto práci sme sa prepotili až do nitky. V miestnosti sparná, vlhká horúčava. Takto spotené museli sme ísť polhodiny pešo domov, v daždi i vo fujavici. Za všetku túto prácu, čo nás vyciciavala až do špiku, nedostali sme ani haliera. A jedného dňa prikvitnú k nám znovu zástupcovia úradov: « Sestry, takto žiť nemôžete, musíte si predsa zarobiť na chlieb! ». Staršie sestry i naďalej chodievali pomáhať na pole, alebo do lesa po drevo. Mladšie sestry od marca nastúpili na prácu do továrne. Museli sme ráno veľmi zavčas vstávať, lebo celú hodinu nás viezli na nákladnom aute do najbližšieho mesta. Pracovali sme od šiestej ráno až do druhej popoludní. Po odpracovanej smene čakali sme učupené aj dve-tri hodiny na okraji hradskej, kým nás neprišlo odviezť nákladné auto. Cez deň nebolo času na teplé jedlo. V továrni sme zjedli chlieb, ktorý sme si priniesli z domu. Ale aj pri tejto ťažkej práci nám čas ubehol. Ani nevedno ako, ocitli sme sa uprostred novembra. Za niekoľko mesiacov tunajšieho pobytu využili sme aj tú trochu času, čo nám ostávala po práci v továrni a obrobili sme si pri dome záhradu. Tešili sme sa, že na zimu budeme mať dostatočne zeleniny z vlastnej úrody. A tu príde znovu 16 LOŽ MÁ KRÁTKE NOHY [pageend16]rozkaz: «Musíte sa presťahovať! Tu nemôžete ostať, lebo dom je určený pre iné ciele! » To je len malý úsek zo života sestier, z toho, čo skrýva malebná fasáda, opísaná autorkou článku v Tschechoslowakisches Leben. Spectator UKÁZALI PRAVÚ TVÁR Prejav súdruha Káčera, ktorý povedal z príležitosti osláv Februárových udalostí na Bohosloveckej fakulte v Bratislave (1982). « Odznel tu referát, ale musíme si povedať, ako to v skutočnosti vtedy bolo. Aby tu nevznikli nejaké nejasnosti, budem sa pridŕžať papiera. Napísal som si to. 25. februára 1948 zvíťazila robotnícka trieda u nás. V týchto tak dôležitých rokoch pre našu vlasť, snažili sa buržoázne sily o zabránenie vývoja, ktorý sa u nás začal. KSČ sa hneď po roku 1948 snažila vyriešiť vzťah medzi Cirkvou a štátom. Boli tu isté problémy a otázky, ktoré bolo treba riešiť. Štát mal na riešení záujem a chcel to aj vyriešiť. Ale rekčná hierarchia na čele s Beranom nemala záujem o to. Vatikán ju v tom podporoval. Preto musel stáť pristúpiť k ráznemu riešeniu. Tento postup bol správny. Boli ostránené miesta vatikánskej špionáže — kláštory. Boli u nás kňazi, ktorí sa kladne stavali k vývoju u nás. Na týchto Vatikán vydal provokačnú exkomunikačnú bulu, ktorú vlani pri pohrebe p. Plojhara niektorí vyťahovali. U nás došlo k odluke Cirkvi a štátu a práva veriacich boli zakotvené v štátnej Ústave. Čo sa týka hnutia « Pacem in terris », je to hnutie za mier bojujúcich kňažov a treba si tu niečo vyjasniť. Je to štátom uznaná organizácia. Požíva plnú dôveru a podporu štátu. Kto je proti Pacem in terris, kto napáda kňazov, ktorí sú v tomto hnutí, ten napáda a je proti nášmu zriadeniu. Každý, kto teda proti hnutiu vystúpi, koná protištátne a bude volaný na zodpovednosť. Nášmu zriadeniu- nie je ľahostajné, ako sa Cirkev bude stavať k politike nášho štátu. Mnohí napádajú prácu kňazov v Pacem in terris a takto prekážajú dobrým vzťahom medzi štátom a Cirkvou. Nie je nám ľahostajné obsadenie biskupských stolcov, musí tam byť človek, ktorý je aj dobrým občanom nášho štátu. Na tomto základe sme vždy pristupovali, pristupujeme a budeme pristupovať k rokovaniam s Vatikánom k riešeniu tejto otázky. Preto si musíte uvedomiť, najmä vy, že kňazom u nás môže byť len občan bezúhonný s kladným postojom k nášmu zriadeniu. » Ako zástanca združenia « Pacem in terris » vystúpil aj podpredseda federálnej vlády Matej Lúčan pri slávnostnej schôdzi v Banskej Bystrici 12. novembra 1981. Okrem iného povedal: «Kňazské združenie Pacem in terris požíva zákonnú ochranu socialistického štátu. Každý, kto túto organizáciu napadne, musí si byť vedomý, že nepriamo napáda socialistickú spoločnosť. » Tieto slová sú jasným napomenutím pre každého, kto nejakým spôsobom kritizuje Pacem in terris, že ho možno obžalovať pre protištátnu činnosť. V druhej polovici minulého roku 1981 sa rozšírili po celom Slovensku letáky, v ktorých neznámi autori vyzývali veriacich, aby modlitbou a pôstom vyprosovali pre kňazov odvahu nevstupovať do Pacem in terris a nezúčastňovať sa na podujatiach tejto organizácie. V snahe prísť na stopu autorom letákov polícia vypočúvala mnohých kňazov a laikov. Tlak na katolíckych laikov na Slovensku sa v posledných mesiacoch stále stupňuje. Stále početnejšie sú prípady systematického sledovania laikov, ktorých Štátna bezpečnosť podozrieva, že pracujú na « obnove Cirkvi zdola ». Často sa stáva, že príslušníci Štátnej bezpečnosti, preoblečení za elektrikárov, inštalatérov alebo iných remeselníkov, prídu v neprítomnosti sledovaného do jeho bytu, aby mohli nerušene previesť dôkladnú domovú prehliadku. Obyčajne zahladia sa sebou pozorne všetky stopy. Niekedy však predsa len zanechajú po pátraní jednoznačné náznaky Štátna bezpečnosť ponúka spoluprácu aj kňazom. Pokúša sa ich odporným spôsobom vydierať. Hrozí im súdnym konaním a vyhrážkami: « Ak nebudete s nami spolupracovať, obžalujeme vás zo sexuálnych priestupkov, tak že aj najlepší veriaci z farnosti budú vami opovrhovať. » Očividne sa siaha po podlých metódach z päťdesiatych a šesťdesiatych rokov, kedy štátna bezpečnosť zatvárala desiatky a desiatky horlivých kňazov na dlhé roky. Spectator 17 [pageend17]Na kultúrnom poli ZA ANDREJOM ŽARNOVOM V druhej marcovej dekáde tohto roku dopadali na nás smútočné zvesti jedna za druhou. Na Slovensku umrel romanopisec Milo Urban, v Spojených štátoch severoamerických básnik Andrej Žarnov a v Ríme prefesor teológie a cirkevný historik Michal Lacko. O prvom a poslednom sa bude písať a hovoriť na iných fórach. Naše zahraničné časopisy zhodnotia aj Žarnovovo literárne dielo. Slovenské hlasy z Ríma mu však chcú vzdať posmrtný hold ako svojmu čitateľovi a ako spolupracovníkovi edície Lýra,ktorú obohatil majstrovským prekladom Väzenskej balady od Oscara Wilda a zbierkou pôvodných veršov Presievač piesku. Patril k popredným našim básnikom medzi dvoma svetovými vojnami a jeho múza hrala prím v období, keď slovenské národné ašpirácie vyústili v samostatnosti. Prežíval bolesti spojené s jej zrodením a reagoval na nepriaznivé zásahy do nej zvonka i zvnútra. Stredoškolská a akademická mládež videla a čula v ňom tlmočníka svojich citov a jeho zápalisté verše si osvojila ako odkaz pre svoj životný program. Jeho vyhranená povaha, rýdzi charakter a jednoznačný postoj môžu dnes nájsť nesúhlas u domácich kritikoch, ale to ani zbla mu neuberá na umeleckej hodnote a historickom význame. Keď 24. septembra 1967 navštívil Slovenský ústav svätého Cyrila a Metoda v Ríme, študenti seminára na jeho počesť improvizovali literárne posedenie, pričom sa zdôveril, že ešte jednu zbierku básní dlhuje slovenským roľníkom. Zaiste na svoj dlh myslel, hoci ho nestačil splatiť. Jeho prínos do modernej slovenskej literatúry je taký veľký a dôležitý, že ho nevymaže z nej nijaký režim, hoci školské príručky budú doma sústavne zamlčovať jeho meno. Gorazd Zvonický Pavol Korbel: Gredalion II. SLOVENSKÝ MALIAR V ROMANDSKEJ TELEVÍZII Sú umelci, ktorí si zaplatia istý druh propagandy, či už v odborných časopisoch, či v rozhlase alebo v televízii. A samozrejme, je to veľmi drahé. Nebol to prípad nášho krajana Pavla Korbela, niekdajšieho odborného asistenta výtvarného umenia na Bratislavskej univerzite. Tohto pozvala Švajčiarska televízia do svojho náboženského programu 14 marca: VESPERALES, RENCONTRE D’ARTISTE, pre jeho hlboký pohľad na náš svet a pre jeho kresťanskú interpretáciu síl, ktoré hýbu svetom. Pre povrchného pozorovateľa terajší svet vypadá ako obrovské laboratórium, v ktorom sa všetko robí, všetko skúma, všetko relativizuje, nič nerešpektuje, v ktorom niet nič absolútneho, nič všeobecne uznávaného, v ktorom má každý svoj názor, svoje stanovisko, v ktorom každá ideológia nachádza svojich prívržencov a v ktorom nikomu nevadí, že druhý myslí ináč. Veľkým svedkom tohto všeobecného zmätku sa stal Pablo Picasso. Popri tomto svete, alebo lepšie řečeno, v tomto svete jestvujú aj iné tendencie, iné sily, ktoré či verejne alebo súkromne sa dištancujú od tohoto sveta a snažia sa dostať k absolútnej pravde, k prameňu skutočnosti a radosti, k žriedlu « vody prúdiacej do života večného » (Jn 4,14). Náš pán Korbel maľuje práve tento svet, tieto viac-menej tajné sily. A vyjadruje ich v rôznych polohách, v rôznych pohľadoch, v združeniach predmetov a osôb, v rozličných farbách a symboloch. Jeho diela sa nezdajú ihneď jasné a nezjavia sa na prvý pohľad. Len skúmavé oko môže objaviť hlbokú myšlienku, ktorá sa vynára z kompozície diela. Tak ako hlboká láska sa necháva objaviť postupne, tak aj myšlienka umelca Korbela. Moderný človek, ktorému je vždy naponáhlo, ktorý « nemá nikdy 18 [pageend18]čas » a na všetko sa díva povrchne, ten v umeleckých dielach Korbela nájde málo. Do tohoto prúdu maliar zapojil aj samého seba a svoj duševný vývoj, ktorý sa javí v postupnom používaní tmavých, polotmavých, polojasných a konečne jasných farieb. Ten, kto sledoval náboženský program VESPERALES v nedeľu 14. marca 1982 o desiatej hodine večer, alebo jeho opakovanie v piatok 19. marca o štvrtej popoludní, nestratil svoj čas a môže byť len hrdý na taký vysoký talent nášho kraja, ktorému prajeme veľa úspechov v jeho umeleckom diele. —mm— Karpaten Jahrbuch 1981, Ročník 32. Redaktor Dr. Aurel E. Emeritzy. Stuttgart, 1980, str. 187. Ide o kalendár pre Nemcov zo Slovenska, bývajúcich teraz v Nemecku. Z veľkej väčšiny podáva materiály z krajov, kde predtým žili. Tak na- pr. sú tu články o Smolníku, o Zeche (teraz Malinová), o Briesu (teraz Brieštie). Redaktor Aurel Emeritzy publikuje obsiahly článok o nemeckých nárečiach v severo-karpatskom kraji. Ten istý redaktor na konci knihy oznamuje, že po 20 rokoch redaktorstva končí svoju činnosť pre pokročilý vek. Katolícky kalendár JEDNOTA na obyčajný rok 1982. Vydala Prvá Katolícka slovenská Jednota v Spojených štátoch amerických a v Kanade. Ročník 85. Zostavil Jozef C. Krajsa. Strán 366. Aj tohoročný Kalendár Jednoty je cenným prínosom do literatúry tohto druhu a zostavovateľovi ako aj vydavateľstvu treba vysloviť čo najsrdečnej- šiu vďaku za túto vkusnú publikáciu. Okrem kalendárovej časti ročenka obsahuje veľa poučných článkov zo slovenských dejín, zo života Slovákov v zahraničí, zo života Cirkvi, ako aj hodnotné beletristické príspevky. Azda si to dakto ani dostatočne neuvedomuje, ale táto publikácia sa po rokoch môže stať vyhľadávaným prameňom o živote Slovákov v Spojených štátoch amerických a v Kanade, lebo zachytáva ich život a je zároveň ozvenou udalostí, ktoré sa pred nami odohrávajú. Treba vyzdvihnúť tiež skutočnosť, že Prvá katolícka slovenská jednota už 85 rokov vydáva túto ročenku, čo je úctyhodný počet rokov. Publikácia by nemala chýbať v nijakej spolkovej knižnici a ani v súkromných knižniciach jednotlivcov, ktorým leží na srdci slovenská kultúra a história. —aj Jubilejný kalendár k 50. výročiu KSL. Vydala Kanadská Slovenská Liga na rok 1982. Zostavil Imrich Stolá- rik. Tlačiareň a cena knihy neudaná. Strán 220. Týmto Jubilejným kalendárom KSL dostáva sa do rúk Slovákov v zahraničí ozaj hodnotné dielo, za ktoré treba ďakovať jeho zostavovateľovi Imrichovi Stolárikovi. Kalendár ako po iné roky, aj teraz vyzdvihuje do popredia myšlienku slovenskej príslušnosti a slovenskej národnosti. Na druhej strane venuje, ako je správne, dosť miesta jubilujúcej Kanadskej Slovenskej Lige a dáva čitateľovi výstižný prierez dejinami a prácou tejto záslužnej slovenskej organizácie, ktorá vykonala toľko dobra pre Slovákov v Kanade i v zahraničí. Kalendár aj technickým prevedením sa ozaj dôstojne reprezentuje a každý siahne za touto knižkou s radosťou a hrdosťou. Gratulujeme! —aj Ján Sirácky a kolektív, Slováci vo svete, zv. 1. Vydala Matica Slovenská, Martin, 1981, str. 302 (s početnými ilustráciami v texte). Po ročnom odstupe od vydania druhého zväzku (1980), vyšiel aj prvý zväzok. Kým v druhom zväzku sa autori zaoberali Slovákmi v USA, v Kanade a v západnej Európe, prvý zväzok pojednáva o Dolnozemských Slovákoch. Hlavným autorom je Dr. Ján Sirácky, ktorý napísal historické časti. Dr. Ján Botík opísal národopisnú časť a Ľubica Bartalská vypracovala literárne state. Ilustrácie sú alebo dobové fotografie, alebo perokresby umelca Martina Jonáša. Pod menom Dolnozemskí Slováci sa rozumejú Slováci žijúci v dnešnom Maďarsku, Rumunsku, Juhoslávi a Bulharsku. K nim sú pridaní, ale vľmi nakrátko, po prvej svetovej vojne aj Slováci v Poľsku a v SSSR. Prvá časť diela sa zaoberá sťahovaním Slovákov na Dolnú zem, ich osídlením a ich hospodárskym, sociálnym a národnokultúrnym vývinom až do konca prvej svetovej vojny, keď boli v jednom uhorskom štáte. V druhej časti autor Sirácky opisuje ich položenie v období medzi dvoma svetovými vojnami, ba aj cez druhú svetovú vojnu. Na neho naväzujú dvaja spomenutí autori: Ľubica Bartalská « Literárna tvorba » a Ján Botík « Ludová kultúra ». Aj tento prvý zväzok má základné nedostatky, o ktorých sa treba zmieniť. Sirácky v úvode píše: « V zmysle marxistickej koncepcie dejín... chceme venovať pozornosť predovšetkým tým dejom a udalostiam, ktoré posúvali vpred spoločenský pokrok... », inými slovami aj tento zväzok sa zaoberá iba socialistickou a komunistickou činnosťou Dolnozemských Slovákov. Osobitne treba vyzdvihnúť, že je vynechaný náboženský život, náboženské organizácie a náboženská tlač Dolnozemských Slovákov. Sem-tam, kde to bolo nevyhnutné, Sirácky spomína niektoré udalosti a osoby aj z náboženského života, ale iba mimochodom. Skutočnosťou však je, že náboženské organizácie (fary, spolky, evanjelické biskupstvo) majú nedocenitelné zásluhy na zachovaní a rozvoji aj národného a kultúrneho života Dolnozemských Slovákov. M. Lacko 19 [pageend19]Karel J. Verleye, Brugfiguren voor een verdeed Europa: Cyrillus en Methodius. (Spájatelia rozdelenej Európy: Cyril a Metod). Centrus Ryckvelde, B-8340 Damme-Sijsele. Belgicko, 1982, str. 174. Vyhlásenie svätých Cyrila a Metoda za spolu- patrónov Európy bolo pohnútkou k napísaniu tejto knihy. Pozostáva z troch častí. Prvá hovorí o rozdelenej Európe a o snahe pápeža Jána Pavla II. preklenúť toto rozdelenie. Druhá časť podáva životopis oboch svätých Bratov. Tretia časť hovorí o cyrilometodskom dedičstve u Slovanov. Uprostred knihy je mapka Veľkej Moravy a okolitých krajov. Autor v bibliografii medzi inými uvádza aj knihu Michala Lacka Sts. Cyril and Methodius. Z textu vidno, že z nej hodne čerpal. Jednu vec však neprebral od Lacka a to je meno kniežaťa Ratislava. Používa Rostislaw, ale v poznámke udáva, že sú aj iné spôsoby písania. Treba poznamenať ešte jednu vec: Autor vedľa titulnej strany prináša jedinú ilustráciu knihy: fresku z benediktinského kostola v Assisi s vysvetlením, že znázorňuje svätého Benedikta, majúceho po stranách postavy Cyrila a Metoda. Túto ideu propaguje český dominikán O. Jiŕí Veselý. Z ikonografického rozboru však vysvitá, že osoby po stranách sú dajakí svätí vojaci a postava uprostred je asi symbolickou osobou. Istotne nebolo vhodné uverejniť práve túto ilustráciu, okolo ktorej je ešte spor medzi historikmi a umeleckými kritikmi. M. Lacko Pot a únava, ktoré práca v dnešných podmienkach so sebou prináša, dávajú kresťanovi a vôbec každému človekovi možnosť zapojiť sa s láskou do diela, ktoré Ježiš Kristus prišiel vykonať medzi nás. Dielo spásy sa uskutočnilo skrze Ježišovo utrpenie a jeho smrť na kríži. Každý človek, znášajúc ťarchu práce v spojení s Ježišom Kristom, ktorý bol pre nás ukrižovaný, spolupracuje určitým spôsobom so Synom Božím na vykúpení ľudstva. Človek, keď každý deň nesie svoj kríž v práci, na ktorú je povolaný, ukazuje sa ako pravý Kristov učeník. Vďaka svetlu, ktoré prúdi do nás zo zmŕtvychvstania Kristovho, v práci nachádzame zásvit nového života, nového definitívneho dobra, akoby « posolstvo nových nebies a novej zeme ». Ján Pavol II. v encycklike o ľudskej práci (27). 20 [pageend20]Zdrcujúci opis smrti sovietskeho komunistického diktátora v podaní jeho vlastnej dcéry Svetlany. « Ježiš Kristus je živý a je so mnou každý deň, a to nielen v kostole, ale v mojej izbe, v mojom dome v Princeton... On bol so mnou aj v Sovietskom Rusku. Tam ma ožiaril svojím svetlom, ako ožiaruje toľkých ruských ľudí, čo sa k nemu obracajú vo svojich trápeniach a hľadajú pravdu uprostred tmy a otroctva... » Kto by si bol pomyslel, že takéto svedectvo viery bude počuť z úst dcéry ukrutného diktátora Stalina, ktorý cez tridsať rokov nemilosrdne vládol nad krajinou, ktorá sa vyhlásila za prvý ateistický štát na svete? A práve s týmto neobyčajným svedectvom na perách sa na začiatku marca tohto roku Svetlana Alelujevova Stalinova predstavila na anglickej televízii. Vysielanie, ktoré bolo venované jej životným osudom, ostane pamätné. Svetlana žije od roku 1966 v Princeton v Spojených štátoch amerických. Osemdesiatročný anglický spisovateľ Malcolm Muggeridge, s ktorým bola Svetlana v dlhoročnom písomnom styku, ju presvedčil, aby prišla k nemu na návštevu do Anglicka a pred televíznymi kamerami anglickej BBC vyrozprávala svoju bolestnú životnú históriu. Svetlana sa zdôverila: « Nenašla som Boha v knihách, hoci som bola dobrou študentkou. Život mi pomohol objaviť ho. » Svetlanino detstvo a mladosť v tieni obrovskej moci jej otca Stalina boli veľmi nešťastné. Jej matka Alelujeva spáchala samovraždu roku 1932. Mala niečo vyše tridsať rokov. Svetlana mala vtedy iba šesť rokov. Jej brat Vasil, ktorého otec ako dvadsaťročného vymenoval za hlavného inšpektora sovietskeho letectva, sa dal na pijatiku a predčasne zomrel, skosený alkoholizmom. Nevlastný brat Jakov, z predchádzajúceho Stalinovho manželstva, bol likvidovaný na otcov rozkaz za záhadných okolností. Ostatní blízki príbuzní, medzi nimi aj vlastná sestra Svetlaninej matky, boli deportovaní do koncentračných táborov na Sibíri. Dve tetky sa síce zo Sibíra vrátili, ale jedna z nich zostala až do smrti nepríčetná následkom ukrutností, ktoré pretrpela. Desať rokov nútených prác namerali aj prvému mladému mužovi, ktorého Svetlana milovala. Volal sa Alexej Kapler, pôvodom bol Žid a povolaním režisér. « Podľa mňa, toho tvojho priateľa nám sem nasadili Angličania ako vyzvedača », povedal jej raz otec. A mienke Stalina nikto nemohol odporovať. « Moja osobná existencia a život celej mojej rodiny », rozprávala Svetlana, « boli plné bolestí a útrap. A keď človek často vidí smrť zblízka, nevyhnutne si uvedomuje, aký je život krehký a pominuteľný. Ja sa neviem vyjadriť rečou teológov. Sväté písmo som neštudovala, iba som z neho kde-tu niečo prečítala. No vždy som našla dajakú vetu, dajaké slovo a bolo mi svetlom v tmách. Až istého dňa, keď som sa rozprávala s mojimi nešťastnými tetkami, ktoré sa vrátili z koncentráku na Sibíri, kde si nevinne veľmi veľa vytrpeli, začala som cítiť a poznávať, že život je čímsi veľkým, že je Božím darom. Vtedy sa mi aj môj život začal zdať veľmi drahocenným, a to každý jeho okamih... » Keď mala Svetlana tridsaťšesť rokov, vyhľadala 21 Takto zomrel moj otec Jozef Stalin [pageend21]v najväčšej tajnosti istého starého pravoslávneho popa, ktorý ju pripravil na krst a potom aj pokrstil. O krste nevedel nik, iba niekoľko verných priateľov a jej syn a dcéra, ktorých mala z dvoch predchádzajúcich manželstiev. Jej krst nebol zaznačený do krstnej knihy, lebo kňaz by bol musel krst zahlásiť svojim predstaveným a bol by mal z toho veľké nepríjemnosti tak zo strany svetských ako aj náboženských vrchností. Ale Sovietsky zväz, uisťuje Svetlana, je plný veriacich, ktorí sú tajne pokrstení. « Medzi dvestopäťdesiatimi miliónmi obyvateľov Sovietskeho zväzu — tvrdí Svetlana — sú desiatky miliónov kresťanov a mohamedánov, ktorí nikdy nestratili vieru v Boha. Ľud žije, ako najlepšie vie. Toto je to pravé Rusko, Rusko ako kedysi, Rusko presiaknuté vierou. Komunizmus, marxizmus a leninizmus sú ideológie nanútené zhora, od dedičov skupiny teroristov, ktorí sa pred viac ako šesťdesiatimi rokmi násilne zmocnili vlády. » Do tejto skupiny teroristov, ktorá — aby sme použili slová Johna Reeda, amerického novinára, pochovaného v Kremli — « prevrátila svet », patril aj otec Svetlany, Jozef Visarionovič Džugashvili, ktorý prešiel do dejín pod prímenom Stalin (Oceľ), ktoré si sám dal. A ak sa o Svetlanu zaujímajú ľudia na Západe viac ako o iných utečencov, je to aj preto, že je Stalinovou dcérou. V spomínanom televíznom interview anglickej BBC Malcolm Muggeridge poprosil Svetlanu, aby opísala svojho otca a vyslovila o ňom svoj posudok. Položil jej viac- menej túto otázku: « Bol Stalin vo svojej bezohľadnej ukrutnosti priprodzeným produktom komunistickej ideológie, alebo naopak, bola jeho brutál- nosť výsledkom degenerácie systému, zavinenej jeho osobným charakterom? » « Mienky historikov », povedala Svetlana, « sa rozchádzajú v posudzovaní môjho otca. Podľa mňa môj otec bol v prvom rade komunista, teda človek, ktorý fanaticky a dogmaticky sledoval komunistickú filozofiu. Ja som azda jediná osoba, ktorá som ho poznala aj z jeho inej stránky. Keď som bola malá, správal sa ku mne veľmi nežne. Keď som však podrástla a spoznala som ho lepšie, začala som z neho mať strach a stránila som sa ho, ako som len mohla. Vídali sme sa zriedka — ja som vtedy nebývala v Kremli, ale v meste — a nemali sme si prakticky čo povedať. Cítil, že som sa ho stránila a veľmi ho to rozčuľovalo. Pravdepodobne bol človekom veľmi neistým samým sebou, ale nedával to na sebe poznať. Nepáčila sa mu slabosť, žalovanie sa, nechcel, aby som sa sťažovala. Iba celkom náhodne — až keď som mala šestnásť rokov — som objavila, že moja matka spáchala samovraždu, a nie že zomrela na zápal čreva, ako mi povedali. Vyčítala som to z istého anglického časopisu — lebo som študovala angličtinu ■— kde sa o tom písalo ako o známej veci. Zdôverila som sa s tým starej matke po mame a ona mi vyrozprávala, že pre otca to bol hrozný úder. Nevedel si to nijako vysvetliť. Celé dni bol úplne deprimovaný a opakoval, že koniec života manželky bude aj koncom jeho života. Preto moje tetky z obavy, že otec si siahne na život, nenechávali ho nikdy samého. Potom sa však vzchopil a depresia sa u neho premenila na hnev. Samovraždu mojej matky si začal vysvetľovať ako zradu. Spôsob, akým premohol duševnú krízu, ho postupom času urobil ešte rozhodnejším a ukrutnějším... » Masové vraždy a veľké stalinovské čistky nemožno však podľa Svetlany pripísať len tyranskému charakteru otca. Boli výsledkom revolučnej boľševickej logiky. A hoci sa po Stalinovej smrti umenšili, predsa ešte neskončili. « Často sa tvrdí, že zúrivý charakter môjho otca dal podnet k ukrutnostiam v Rusku a dal im obrovské rozmery. No podľa mňa môj otec bol oddaný komunistickej ideológii a podľa nej sa správal. A práve toto dnešní komunisti nechcú pripustiť. » Dlhá agónia bez pomoci Často sa stáva, že absolutistická vláda sa vyvŕši práve na tom, kto ju presadzoval. A Stalin to zakúsil na vlastnej koži v posledných hodinách svojho života. Podľa Svetlany posledný deň Stalinovho života bol « paródiou a karikatúrou totalitaristické- ho systému, aký by nijaký spisovateľ nebol schopný vymyslieť. » Stalin nezomrel v Kremli, ale vo svojej vile na vidieku, asi pätnásť kilometrov od hlavného mesta. Večer 4. marca 1953 dostal mozgovú mŕtvicu, ale jeho dcéru o tom upovedomili až nasledujúceho dňa. Našla ho už v agónii. Cez celú noc a čiastku dňa nechali ho trápiť sa bez najmenšej pomoci, zvaleného na diváne. « Všetok personál domu », rozprávala Svetlana, « ihneď prepustili a rozohnali po celom Rusku s prísnym príkazom, a by nikomu o veci nerozprávali. Celú pravdu som sa dozvedela až po desiatich rokoch, keď jedna slúžka, ktorá takmer tridsať rokov obsluhovala môjho otca, mi to prišla potajomky vyrozprávať. Všetko sa odohralo, povedala mi, vo veľkej izbe, kde môj otec čítaval spisy a odpovedal na telefónne výzvy. Zvyčajne okolo šiestej hodiny večer mu prinášala čaj. V ten deň šesť hodín dávno prešlo, a môj otec si nepýtal nič. Po nejakom čase sa slúžka odvážila zaklopať na dvere. Keď nedostala nijakú odpoveď, vošla. Môj otec ležal zvalený na dlážke pri diváne. Slúžka vybehla prestrašená z izby a hystericky začala kričať, že Stalinovi je zle. Vilu neprestajne strážilo asi sto vybraných a verných strážcov. Slúžka sa obrátila na ich veliteľa. Miestny obvodný lekár nebýval ďaleko a nebolo bv bývalo ťažké ihneď ho zavolať, keď nie pre iné, aby aspoň určil diagnózu. Ale veliteľ rozmýšľal cel22 [pageend22]kom ináč. Aby mohol zavolať lekára k Stalinovi, potreboval na to rozkaz od samého Stalina. Ináč ktovie, do akých ťažkostí by sa bol mohol zapliesť. Práve v tých týždňoch sa pripravoval v Moskve proces proti skupine lekárov, poväčšine Židov, ktorí vraj pripravovali spik- nutie. Stalin však nebol schopný dať rozkaz, ktorý by mu bol azda býval predĺžil život. Tak sa veliteľ dostal do nepredvídanej byrokratickej ťažkosti.Rozhodol sa, že najlepšie bude sledovať byrokratickú cestu a upovedomiť o všetkom vládu. Tak aj spravil. Členovia Politbyra sa rozhodli osobne sa presvedčiť o situácii. Konečne prišli členovia Politbyra «Prešlo niekoľko hodín,» povedala Svetlana, «až konečne prišli všetci, totiž známa banda: Beria, Bulganin, Molotov, Malenkov, Krušev a ostatní. Prestrašení strážcovia a sluhovia ich odprevadili v zástupe do veľkej izby a otvorili ju, aby im ukázali, že veci sa majú tak, ako im bolo ohlásené. Stalin ležal bezvládne na dlážke pri diváne. Beria a niekoľkí iní ho zdvihli a položili ho na diván. Môj otec sa zdal, ako by bol spal, a keďže ťažko dýchal, ako to býva u tých, čo dostanú záchvat mŕtvice, zdalo sa, ako by bol trochu chrápal. Laurenti Beria vtedy vyhlásil, že Stalin spí a osopil sa na strážcov a na služebnictvo: « Prečo ste nás volali? Prečo šírite paniku? Stalin spí. Nechajte ho spať a nás nechajte na pokoji... » Členovia Politbyra odišli namrzení a nechali môjho otca na diváne. Prestrašené služebnictvo sa utiahlo a čakalo, že sa Stalin prebudí a bude si pýtať čaj alebo niečo na večeru. Ale nadarmo. Po dvoch-troch hodinách sa vrátili pozrieť sa naňho a našli ho v tej istej polohe. Zdalo sa, že spí ale bol to akýsi zvláštny spánok. Keďže sa im to nezdalo normálne, znova zavolali členov Politbyra a tí sa vrátili do izby v tej istej procesii ako predtým. Nachýlili sa jeden po druhom k chorému a teraz aj oni uznali, že niečo nie je v poriadku. Ale ani teraz nezavolali rýchle lekára, ani ambulanciu. Povedali, že treba upovedomiť v prvom rade Sovietsku akadémiu lekárskych vied, ktorá sa o všetko postará primeraným spôsobom. Bola však noc a na Akadémii, prirodzene, nebolo nikoho. A tak autorizovaní lekári mohli prísť k môjmu otcovi až okolo desiatej hodiny ráno. Aj mňa konečne o tom upovedomili...» « Ja si myslím, že členovia Politbyra pochopili ešte hneď večer, že ide o záchvat mŕtvice. Pre nich však nebolo dôležité pomôcť umierajúcemu Stalinovi, ale diskutovať o tom, kto bude jeho nástupcom. Aj za mojej prítomnosti — lebo som odmietla opustiť miestnosť — nehovorili o ničom inom. Prv než môj otec naposledy vydýchol, zdalo sa, že sa na chvíľku trochu prebral. Otvoril oči, vrhol rozhnevaný a zároveň bezmocný pohľad na okolostojacich súdruhov a zdvihol proti nim rameno. Ja myslím, že v tej chvíli chcel asi povedať: 'Keby som vás mohol ešte raz dostať do svojich rúk.’ Nebolo to pokojné skonávanie, ale strašná smrť. » Iba voči jedinej osobe si Stalin zachoval rešpekt po celý život — voči svojej matke. Stalinova matka bola chudobná práčka, hlboko a veľmi nábožná veriaca. S veľkými ťažkosťami sa jej podarilo dosiahnuť, že syna prijali najprv do farskej školy v rodnom mestečku Gori v Georgii a neskoršie do seminára v Tiflise. Matka dúfala, že raz uvidí svojho syna ako kňaza. « Môj otec » spomínala Svetlana, « mi hovoril, že keď bol posledný raz navštíviť svoju matku, takmer na smrteľnej posteli, povedala mu: 'Aká škoda, že si sa nestal kňazom!’... » Svetlanin syn a dcéra, ktorí sa narodili v Rusku a ktorým je dnes dokonca zakázané písať svojej matke, boli vychovaní sovietskymi učiteľkami, ako je to zvykom vo všetkých dobre situovaných sovietskych rodinách, aby sa ona mohla venovať štúdiám. « Moju dcérku, ktorá sa mi narodila v Amerike roku 1971, keď som mala zrelý vek 45 rokov, som si vychovala sama. Aj teraz som stále so svojou dcérkou a po prvý raz naplno prežívam radosti matky. » Carlo Cavicchioli Z talianskeho preložil Ajpy BLAHOSLAVENÝ KOLBE BUDE VYHLÁSENÝ ZA SVÄTÉHO «Otec generálny predstavený, kedy vyhlásime za svätého blahoslaveného Maximiliána Kolbeho? » — opýtal sa Svätý Otec na audiencii Otca Vitála Bommarca. « Kedy to Vaša Svätosť uzná za vhodné » — odpovedal generálny predstavený konventuálnych františkánov. Z tohto rozhovoru vidieť, že Ján Pavol II. nosí neustále vo svojom srdci túžbu vidieť čím skorej kanonizovaného veľkého hrdinu kresťanskej lásky. Medzitým dostal Svätý Otec žiadosť poľských a nemeckých biskupov, ktorí ho prosili, aby čím skorej vyhlásil Kolbeho za svätého. A tak pápež 19. januára t.r. poslal Kongregácii pre blahorečenia a svätorečenia prípis, v ktorom oznamuje, že v procese svätorečenia Kolbeho dišpenzuje od zachovania kanonického predpisu č. 2138 (podľa ktorého pre svätorečeníe blahoslaveného sa vyžadujú d’aľšie dva zázraky). Dňa 19. februára Otec Vitál Bommarco na tlačovej konferencii oznámil, že Svätý Otec ustálil svätorečeníe blahoslaveného Otca Kolbeho na 10. októbra t.r. Generálny predstavený oznámil tiež, že v prvom čase sa myslelo urobiť kanonizáciu v Osvienčime v tom istom bunkri hladu, v ktorom zomrel Otec Kolbe so svojimi deviatimi spoluväzňami. Potom sa však dala prednosť bazilike svätého Petra v Ríme, centru kresťanskej Cirkvi, ktorej s takou vrúcnou láskou slúžil budúci svätý. 23 [pageend23]PRÍSPEVOK K VEČNEJ MLADOSTI Výmysel pod nálepkou vedeckého svetonázoru na svojom ateistickom ťažení olupuje človeka o náboženskú nádej, a tým ho nielen ochudobňuje, ale aj znetvoruje, lebo nádej patrí k vyrovnanosti a úplnosti ľudskej osoby. Nádej je to posledné, čoho sa človek vzdáva, preto je ozaj biedny, kto ju stratil. Ale my veriaci « sme najbiednejší zo všetkých ľudí, ak naša nádej v Krista nesiaha ďalej ako tento život» (porov. 1Kor 15,19). Krátky prípad z námorných cvičení. Kadet má urobiť niekoľko cvikov na sťažni. Kamaráti a veliteľ ho pozorujú z paluby. Tu kadet naľakané zvolá: « Padnem, lebo sa mi hlava točí! » — A veliteľ nato: « Nepozeraj dolu, ale hore! » — Kadet poslúchne a nadobudne rovnováhu. Tu máme výstižný obraz kresťana, ktorý do Boha vkladá svoju nádej: pozerá hore a ten pohľad mu dodáva rovnováhu vo vlnobití života, lebo vie, že « jeho nádej ho nesklame » (Rim 5,5). Nádej nás uisťuje, že naša životná púť sa šťastlivo skončí pri konečnom cieli, ktorým je Boh, darca večného a blaženého života. Pravda, kresťanská nádej nám nezaručuje imunitu proti utrpeniu a bolesti, veď často práve najlepší ľudia musia prejsť najtvrdšími životnými skúškami. Božie zjavenie a ľudová múdrosť sa zhodujú aj v tom, že Boh krížmi navštevuje svojich miláčikov. No trpiaceho kresťana vzpružuje pavlovský poznatok, že «tým, čo milujú Boha, všetko pôsobí k dobrému» (Rim 8,28). Veriaci kresťan sa pred údermi života neutieka k pijatike, ako robia tí, čo podľa Izaiáša « svoju nádej vložili do lže a klam užívajú na sebaobranu » (28,15). Nádej nám pripomína, že na zemi sme iba pútnikmi. Kresťan je pocestný, ktorý vie, kam ide. Čo znamená cestovať, mnohí sme skúsili, keď nás nepriaznivé živly donútili opustiť na mučiareň premenenú vlasť a poberať sa svetom. Vtedy nádej dodávala sily a osvecovala cestu. A nie je to ináč ani v duchovnom a nadprirodzenom poriadku. Kto sa zaryje do zeme ako krt, toho nádej je úzka a tmavá ako krtia diera. Priamo povedané sme v ríši ateistov. Nádej veriaceho má pred sebou neohraničené priestory. Isaac Newton (1642-1727) vyšiel za veľkonočného rána na prechádzku so svojimi študentmi. Šli popri cintoríne. Istý študent si chcel utiahnuť z veriaceho profesora a sa ho opýtal: « Profesor, vy veríte, že prach týchto mŕtvych môže vytvoriť nové telo schopné života? » — Newton mu hneď neodpovedal. Na budúcej hodine robili pokusy. Profesor si dal doniesť oceľových pilín, ktoré zmiešal s obyčajným prachom a zmes vysypal na tanier. Začal nad ňou pohybovať magnetom, a tu sa zmes začala hýbať: oceľové piliny sa prilepili na magnet a prach ostal na tanieri. Potom prišlo ponaučenie: Boh si ponechal nekonečne viac síl, než vložil do magnetu. — To ako na posilnenie nádeje na naše zmŕtvychvstanie. Nádej nám ďalej pripomína, že opravdivý život nie je ten, čo teraz žijeme, ale ktorý nás očakáva. Kresťan aj pozemský život berie vážne, aj v ňom môže a smie užiť toľko dobrôt, ale len ako v predobraze, ako v predohre. To pravé, to najkrajšie a najlepšie je ešte pred nami. A tu sa skrýva aj tajomstvo večnej mladosti. Predčasne starnú len ľudia bez nádeje, bez náboženskej nádeje. Úvahu zakončíme myšlienkou básnika Ota- kára Brezinu: « Najsilnejší život je život najväčšieho množstva nádejí. » Gorazd Zvonický SLOVENSKÉ HLASY z Ríma ROČNÍK XXXI - 1982 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]