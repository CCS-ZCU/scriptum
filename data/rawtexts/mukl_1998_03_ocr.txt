Mukl 3/1998 3 / 1998 - číslo 40 Ročník 11 My, určení k likvidaci Mukl Vydává Světové sdruženi bývalých is. politických vězňů 30. výročí "bratrské pomoci" 21. srpen 1968 Autoři velezrady: Biľak, Indra, Holder a Rigo [pageend1]MuM 3/1998 21. srpen 1968 Božena Jišová 21. srpna jsme si připomněli 30. výročí sovětské okupace. Byl to konec všem nadějím, které vzklíčily na jaře roku 1968 a začátek dalších dvaceti let doby temna. Obraz dvou mladých lidí na náhodné fotografii jakoby symbolizoval zoufalství celého národa. Žena si zakrývá oči, pro pláč nevidí na cestu. Muž ji podpírá a vede, ale i v jeho obličeji je vepsána bezradnost a smutek. Jakoby nevěděl, jakou cestou má vlastně svou ženu vést. Bezděky se vybavuje otázka: kam až došli ti dva mladí lidé? Zvolili svobodu a žijí někde v cizině a zůstalo po nich navždy prázdné místo, které přece patřilo jim a jejich potomkům? - Nebo se přizpůsobili „normalizaci“ a za krátký čas dokonce vyplňovali v kádrových dotaznících, že souhlasili se zásahem spojeneckých vojsk v čele se Sovětským svazem? - Nebo si až dosud zachovali čistý Štít za cenu mnoha osobních obětí, dnes většinou už považovaných za pošetilost? - Kdo ví, co by dnes řekli, kdyby jim tuto fotografii někdo ukázal. Snad jejich cesta ani nebyla společná, snad se později v názorech i v životě rozešli. Vždyť pak přišla doba, kdy syn povstal proti otci a dcera proti matce a byly rozbity i základy lidské společnosti - rodiny. Ale snad ta náhodná fotografie v nás probudí vzpomínky na dobu společného nadšení i smutku a mladým lidem připomene cenu svobody, které by si měli vážit a nikdy neriskovat její ohrožení. 2 [pageend2]Mukl 3/1998 DOKUMENT HANBY (Převzato z časopisu "Věrni zůstali" Sdružení bývalých politických vězňů) Autorem je br. Josef Koudelka z Olomouce. Od "slavného" února 1948 k posametovým problémům se sametovým přerodem komunistů a prokomunistů v kované demokraty uplynulo 50 let. Soudobí "demo-kratičtí" pánové, mnozí s pečlivě vyžehlenými kádrovými posudky, bez nichž by za éry Husáků a Jakešů nemohli studovat nejen doma, ale zejména v cizině, to nyní s veřejností a k tomu s vymírající generací pamětníků destruktivních podmínek komunistických věznic a lágrů zvládli znamenitě. Zatímco jedni, plni jizev na duši a na těle, dožívají v ústraní, jiní, před léty spjati pupeční šňůrou s marx-leninismem, dnes halasně a s odpornou hrdostí haraší zlaíáky a na tehdejší únorový akt vzpomínají v přízni všestranného blahobytu. Když nám bylo dvacet, měli jsme odlišné ideály. Násilí a zastrašování bylo znatelné pod rudými prapory KSČ. Naše mládí, ovlivněné odkazy statečných, nemohlo jinak, než se násilí postavit. Třídní boj, třídní nenávist prosovětských soudruhů nás nemohly nadchnout. Srovnání s historií partaje Adolfa Hitlera bylo průhledné. Stejné metody, stejný cíl. • Nebyli jsme usmrkaní kluci. Zrodili jsme se mezi mlýnskými koly dvou diktatur. Stihli jsme vyčíst z ještě necenzurovaných knih a filmů jako Perutě pomsty, Třicet vteřin nad Tokiem apod., že rozhodující silou II. světové války nebyl SSSR, ale Spojené státy. K tomu nebylo třeba "politické školení" nepřátel republiky. V roce 1948 kolaboranti z protektorátu německého byli ještě kamenováni, ale kolaborantů z nastoleného protektorátu sovětského se nedalo dopočítat. Potur- čenců horších Turků bylo jako červů! A ještě jedna moudrost nám byla známa. Staří hospodáři říkali: Stačí koryto. Svině si cestu k němu najdou samy. Po "vítězném únoru" tuhle vepřovou orientační schopnost ke korytům mělo mnoho vzdělaných i zcela primitivních po- turčenců. Pro svou zbabělost měli tisíce výmluv, ale jeden cíl: Kariéru! Jako kluci z Rychlých šípů k protinacistickému odboji jsme nestačili dorůst, zato jsme srostli k odboji protikomunistickému. Byl to boj předem prohraný, jenže postrádal karierismus. Byl také mnohem těžší než odboj proti nacistům. Nový nepřítel mluvil česky, za "hrst rýže poníženě olizoval důtky" a nadšeně hajloval Moskvě. Poslušní a rychle ochočení se neměli čeho obávat. Přežili v pohodě, bez úrazu. Sametové taškařice vítali ve vysokých partajních postech a cinkající klíčky byly průpravou k cinkotu zlatáků. 3 [pageend3]Mukl 3/1998 . Těmto lidem zůstaly na únor 1948 zřejmě jiné vzpomínky. Má aktivita byla oceněna dvěma roky TNP, dvěma roky PTP a patnácti lety pobytu v komunistických kriminálech. Po návratu podmínky zdravotně závadného bytu IV. kategorie, kde jsme se čtyřčlennou rodinou podnes. Píši-li o dvou pohledech na únor 1948, jsem si vědom, že náležím k nepatrné menšině. Většina tehdejších aktivních odpůrců režimu odešla na věčnost. Přesto tyto dva myšlenkové proudy na minulost se budou muset v demokracii spojit. Pravda o "vítězném únoru" a o tom, co nám nastolil, je pouze jedna: že není "dvoranou naší cti", ale historickým dokumentem naší hanby. TAK TO BYLO (z dopisu čtenáře a politického vézně Ing. V. Říhy) Srpen 68 ze zorného úhlu českého emigranta v Rakousku Okupace Československa ruskou armádou, hlavně ruskou, ostatní jejich spojenecké armády samozřejmě napomáhaly, se stala prubířským kamenem charakteru národa po dvaceti letech komunistické diktatury. Rakousko bylo plné Čechoslováků, kteří se vraceli z dovolených, hlavně z Jugoslávie, a nyní nevěděli, co mají dělat. Na jedné straně otevřené hranice a celé rodiny se vším všudy, co jen mohly pobrat a naložit do auta, přecházely hranice do Rakouska bez jakýchkoli formalit, bez pasů a víza, a na druhé straně ti čs. Občané, kteří se vraceli z dovolených. Rakouský červený kříž, Charita a všechny možné pomocné organizace byly okamžitě v akci, zařizují ve školách noclehárny a stravovny a je pozoruhodné, jak bylo všechno rychle a dobře zvládnuto. Uplynul týden - čtrnáct dní a lidé nevěděli, co mají dělat. Jsou na rozpacích, mají se vrátit či zůstat na Západě ve svobodném světě. Někteří využili pohostinství rakouského státu a když jim byl poskytnut i benzin, kromě menších peněžitých částek, rozjeli se ještě po Rakousku. V tomto ohledu nemuseli mít žádnou starost, protože všude jim bylo nabídnuto zdarma pohostinství včetně noclehu. Pak se situace pomalu uklidňovala, někteří - vlastně většina - se pomalu rozjela domů a ti, kteří zůstali, byli rozvezeni do různých uprchlických táborů a tam po příslušném prověření čekali na povolení k odjezdu do zemí, které spontánně povolily určité kvóty československých přistěhovalců. Najednou jsem dostal dopis ze Švýcarska, kde mi jeden můj známý - také politický vězeň, byl jsem s ním na lágru „Svatopluk“, sděluje, že je s rodinou v Curychu. Rozjeli jsme se tedy s manželkou za ním, abychom alespoň zjistili co dělá, nebo lépe řečeno, co hodlá dělat, abychom mu snad nějak mohli pomoci. To by nebylo poprvé, pomohli jsme mnoha lidem, ale jak už to bývá, vděku jsme se nedočkali. Na uvedené adrese nám bylo řečeno, že se právě před týdnem přestěhovali s rodinou do Kůssnachtu, asi 10 km severně od Curychu. Bydleli tam v jedné vile, kterou jim dal majitel úplně k dispozici. On architekt, ona akademická malířka, odjeli asi na dva měsíce na studijní cestu do Číny. Majitel vily jim nakoupil vše co hrdlo ráčí. Lednička plná všeho možného jídla, sklep plný všech možných druhů vín a likérů, a to vše že mohou spotřebovat. Dostávali od švýcarského státu podporu 500 franků měsíčně a samozřejmě oblečení, všechno nové a jak nám sdělili, tolik obleků neměli ani doma. Jeho manželka byla již zaměstnána v nějaké kanceláři asi za 1.200,— franků měsíčně a on, Bohem nadaný, že prý ještě žádné vhodné zaměstnání, odpovídající jeho vzdělání, nenašel. Tak se povaloval po baráku, zatímco jeho žena musela pracovat. Řekli jsme mu samozřejmě své, protože to není namístě zne- 4 [pageend4]Mukl 3/1998 užívat pohostinství. Dostal k užívání psací stroj, aby prý mohl psát a skládat, zkrátka žili si tam jako v ráji. Dostal od nás důrazné poučení, aby se staral o nějaké, ať už jakékoli, zaměstnání, samozřejmě, že jsme měli zlost a tak jsme se rozjeli domů. Někdy, myslím koncem dubna, nebo začátkem května 1969 jsem dostal dopis z Prahy, v němž mi dotyčný sděluje, že se vrátili domů a že za ty peníze co dostávali od švýcarského státu si koupili malého Renaulta 4 CV. Že se s ním dostal až do Prahy, manželka s dětmi se vrátily letadlem. Že mu ale chybí nějaká součástka do auta, „tak ji koukej obstarat a pošli urychleně do Prahy, protože se blíží prázdniny a my se chceme někam rozjet.“ Já jsem jenom koukal a kroutil hlavou nad tou drzostí, on kroutil hlavou a koukal, že tu součástku ode mne nedostal. To pohostinství stálo rakouský a švýcarský stát dost peněz a lidé toho jaksepatří využili. Odjeli bez jakéhokoli pocitu vděčnosti. Naopak v pozdějších letech nedovedli přijít Rakousku na jméno, když rakouský stát odsoudil okupaci. Nám, kteří jsme již zde v Rakousku dlouhá léta, nebylo v začátcích také na růžích ustláno, nehledě k tomu, že se zdejší lidé na nás také dívali trochu s odstupem, protože jsme přišli z komunismu. V případě mého, nyní samozřejmě jen bývalého kamaráda, spoluvězně, se projevila typická česká povaha, využít a odkopnout. Ale to právě nejvíce udivuje, že se považoval za vzdělance a inteligenta. Doufám, že všichni nejsou stejní, protože ti, kteří zde na Západě zůstali, se se vší energií vrhli do práce a dnes, když se tak někdy čas od času sejdeme, zjišťujeme, jak daleko to již dopracovali. Měl jsem o československé inteligenci docela jiné mínění, bohužel po zkušenostech z kriminálu a po událostech z osmašedesátého roku jsem svůj názor musel trochu opravit. ***** Dne 15. července 1977 zemřel náhle v Mnichově dr. Vávro Hajdu, za druhé světové války člen londýnského odboje, pak delegát na mírové konferenci v Paříži a v OSN, kde veřejně popřel hlasy, podle nichž jsou v ČSR po roce 1948 političtí vězni. Ale již druhý den po návratu z New-Yorku se on sám jím stal. V procesu se Slánským, Clementisem a dalšími byl v r. 1952 odsouzen na doživotí. Ve vězení zůstal jen čtyři roky, byl rehabilitován a od r. 1965 žil v Německé spolkové republice. Také zajímavý je případ jednoho českého intelektuála. Člověk, který pracoval v odboji, se pak pustil do spolupráce s komunisty. Jak mohl prohlásit, že po roce 1948 nejsou v Československu žádní političtí vězni, když každý tehdy věděl, že věznice jsou přeplněné ? Ostatně stejně mluvil v OSN i bývalý ministr zahraničí Dr. Jiří Hájek, později člen CHARTY. VŠESLOVANSKÝ SJEZD (Večení Praha z června 1998) Na začátku června se v hotelu Pyramida v Praze na Dlabačově konal takzvaný Všeslovanský sjezd. Akce měla značně nacionalistický a levicový charakter, ačkoli pořadatelé zdůrazňovali její apolitičnost. Mezi organizátory však figurovala řada komunistů a spisovatel Alexej Plůdek, který nechvalně proslul normalizační knihou Vabank. Sjezdu se kromě české zúčastnila i ruská, polská, srbská, slovenská a bělo5 [pageend5]Mukl 3/1998 ruská delegace a vyloučena nebyla ani přítomnost běloruského diktátora Alexandra Lukašenka. (kv) K tomu komentář Vladimíra Kučery z téhož listu ze dne 2. června 1998: Dnes dochází v Praze k velké události. Sejde se Všeslovanský sjezd. Občané nemylte se, není rok 1848, nechodíme v čamarách, nefalšujeme Rukopisy a neupínáme oko naděje Habsburky porobeného národa k mocnému ruskému dubisku. Děje se nyní na konci dvacátého století. Slovanská vzájemnost byla u nás hitem v čase obrození. Už tehdy však před přílišným přichylováním k Rusku varoval Karel Havlíček Borovský po zkušenostech se zemí největšího slovanského ručitele. T. G. Masaryk svůj názor na Rusko vyjádřil v díle Rusko a Evropa a nezměnil ho ani po Říjnové revoluci, jak svědčí jeho esej O bolševictví. Žádná velká sláva pro nás, to Rusko, říká TGM. Slovanská vzájemnost je vůbec na pováženou. Třeba právě Rusko se několikrát chladnokrevné podělilo s „největšími katy Slovanstva" Germány o zem „slovanských bratří“ Poláků. Slované Slováci vyhnali Slovany Čechy a pak bojovali po boku wehrmachtu proti východním „podlidem“. A dál do historie: o vřelých vztazích mezi Poláky a Ukrajinci vypráví třeba Gogol v Tarasu Bulbovi, zabíjelo se a mučilo. Či příkladná vzájemnost na Balkáně. Z tamní dějinné lásky krev stříká až do současnosti. V roce 1918 jsme se s Poláky o Těšínsko stříleli. A velmi krásný důkaz toho, že Slovan všude bratra má, byla bratrská pomoc tří slovanských armád Československu v srpnu 1968. Tak může jit příklad za příkladem. Všeslovanská vzájemnost je v lepším případě iluze, v horším ohlupování. Zkládat vztahy na etnické příbuznosti je ošidné, ba hrozivé. Lidé pak přestávají být lidmi. Stávají se členy skupiny s nevypočitatelnými cíli a vypočítavými vůdci. Hnědý a rudý holocaust V evropských dějinách 20. Století zanechaly hnědý a rudý holocaust stopy krve a slz. Ostudné počínání hnědého holocaustu je do značné míry odhaleno. Jako nezmizitelné stopy hanby vešly do dějin. Jinak se má věc s rudým holocaustem. Dosud převážně klidně odpočívá pod pláštěm mlčení přestože zločiny rudých vladařů nebyly méně kruté a počet zavražděných byl mnohem vyšší. Rudy holocaust odhalen Stéphane Courtois je vydavatelem „Černé knihy komunismu“, která je v německém překladu nyní čtenářům k dispozici. (Das Schwarzbuch des Kommunismus - Unterduckung, Verbrechen, Terror“) - Verlag Piper 1998. Podle experty důkladně zpracovaných dokumentů mají rudí vládci na svědomí smrt více než osmdesáti milionů lidí. Extrémním násilím proti jinak smýšlejícím lidem byla předznamenána komunistická politika od samého začátku. Hromadné vraždy a plánovitě organizované hladomory patřily k repertoáru komunistického výkonu moci. Na Ukrajině a na Kavkazu bylo v letech 1932/33 vyhladověno 6 milionů „třídních nepřátel“ Tentýž osud potkal v letech 1959 - 1961 více než dvacet milionů Číňanů. V této souvislosti musí být zmíněna genocida Tibeťanů, jdoucí na vrub čínských rudých tyranů. 1,2 milionu příslušníků tohoto mírumilovného národa bylo krutým způsobem k smrti utýráno a tyto krutosti se dějí dodnes. Neoblíbené pravdy „Černá kniha komunismu“ byla v Německu a ve Švýcarsku přijata s nevelkým nadšením, Rudolf Walther označil knihu ve švýcarském nejrozšířenějším deníku „Tagesanzeiger“ 6 [pageend6]Mukl 3/1998 Courtoisovo dílo jako „ideologicky zaměřené“. „Zločin“ autorů pak prý spočívá v tom, že jednoznačně na základě archivních dokumentů a nespočetných svědeckých výpovědí dokazují, že teror byl od samého začátku charakteristickou známkou moderního komunismu a že holocaust má nejen nacistickou, ale také leninsko-stalinistickou verzi. Zamlčená minulost Zamlčování a zapomnění krvavé historie komunismu ve všech jeho oblastech znamená pro mnoho západních intelektuálů, umělců a publicistů také zamlčení a zapomnění jejich vlastní minulosti a životopisů. (Nejen západních, ale hlavně těch východoevropských, kteří dodnes kalí vodu v dřívějších mocenských pozicích - pozn. překladatele) Přeloženo ze švýcarského časopisu „Medien-Panoptikum“ č. 101 - září 1998 Projev br. J. Mesického, pronesený dne 20. června 1998 u příležitosti slavnostního REQUIEM za občti komunismu v rakouském Nagelbergu. Sestry a bratři, milí přátelé, vážení hosté, je mi ctí, že vás mohu pozdravit na tomto místě u památníku obětí komunismu, který s nemalými obtížemi zřídili členové Světového sdružení bývalých československých politických vězňů v exilu. Tato setkání mají zde již svou desetiletou tradici a našim exulantům patří náš dík. Tenkrát před deseti lety, když stavěli tento pomník, jsme zaznamenali první trhliny v onom ohromném molochu, který od konce druhé světové války tyranizoval svobodný svět a který si říkal socialistický blok. O rok později, během r. 1989, se tento velký moloch zhroutil a země střední a východní Evropy mohly volně vydechnout. Vznikala t. zv. fóra: Občanské fórum, Demokratické fórum, Svobodné Fórum a nevím jaké ještě, ale vždycky to bylo fórum a členové tohoto fóra usedali ke kulatým stolům k jednání s komunisty. Tedy žádná revoluce, ale převzetí moci za jistých podmínek. Bylo to tak dobře, protože skutečné revoluce stojí oběti na životech, na majetku a většinou nepřinášejí nic dobrého. Kdysi po listopadu 1989, při jednom jednání s parlamentní delegací Evropské unie jsem prohlásil, že my, bývalí političtí vězni, se nikdy nesmíříme s tím, aby se naší politické scéně nebo ve veřejném životě vůbec, objevovaly staré komunistické nomenklaturní kádry. Dnes se tomuto svému výroku musím sám zasmát. Komunisté jsou všude. Ovládli ekonomickou oblast, jsou kapitány průmyslu, jsou v politických stranách a na kandidátkách některých politických stran, máme je v parlamentu, v senátu, sedí ve správních a dozorčích radách velkých podniků. Nevím ani o jednom komunistickém potentátu, který by pracoval jako přidavač u zedníků, jako topič, nebo ve fabrice vyvážel 'špony nebo vykonával kterékoli z těch zaměstnání, která byla vymezena pro nás po propuštění z kriminálu. Během let 1990-91 na základě návrhů Občanských komisí byla propuštěna ze služby řada příslušníků StB. Tito propuštění příslušníci dostali tučné odstupné a do dnešního dne dostávají t.zv. vyrovnávací příplatek. Do nedávna tuto skutečnost ministerstvo vnitra tajilo. Teprve nedávno ministr Cyril Svoboda zveřejnil, že se jedná o 2.042 osob a že dosud to daňové poplatníky stálo 80 milionů Kč, což je asi 40 tisíc Kč na osobu. Ovšem členové Občanské iniciativy - občanské komise tvrdí, že to je mnohem víc. 7 [pageend7]Mukl 3/1998 V loňském roce byl v Německu odsouzen bývalý bolševický hodnostář k šesti letům vězení za to, že vydal rozkaz střílet po uprchlících, zdolávajících berlínskou zeď ve snaze dostat se do svobodného světa. Byl odsouzen řádným německým soudem, podle zákonů v Německu platných. Ihned po vynesení rozsudku se ozval pan Michali Gorbačov, který je dnes vlastně pouze soukromou osobou. Gorbačov proti tomuto rozsudku protestoval a prohlásil, že tento rozsudek je porušením dohody, uzavřené o sjednocení Německa. Přátelé, kdo z Vás ví něco o této dohodě, prozraďte mi to. Kdo ji uzavřel a s kým, kdy byla uzavřena a jaké jsou její další body. Já o takové dohodě nic nevím. Ovšem pan Krenz byl okamžitě propuštěn. Ano, národy střední a východní Evropy byly zbaveny bolševické totality. Ano, máme pluralitní systém, po kterém jsme toužili. Ano, máme svobodu projevu a pohybu a mnoho dalších věcí, po kterých jsme toužili dlouhých 42 let. Ten, kdo tvrdí, že se měl za starého režimu lip, je bolševik. A přesto značná část našich občanů není spokojena s politickým a ekonomickým vývojem v naší zemi. Podle posledního průzkumu veřejného mínění jed to téměř 90% občanů. To je číslo, které mě děsí. Nemohu zde vyjmenovávat všechny klady a zápory politického vývoje v ČR od roku 1989. Bylo by toho příliš mnoho. Jenom stručně zopakuji slova, která jsem nedávno pronesl v Praze při svém vystoupení na výroční slavnostní schůzi Klubu angažovaných nestraníků: ” Od roku 1989 se u nás stalo mnohé, co se stát nemělo, naprotitomu se nestalo mnohé, co se stát mělo." Neutěšenou situaci v ČR vyjádřil i sám president republiky. Dne 9. prosince loňského roku měl Václav Havel v Rudolfinu velmi kritický a vyčerpávající projev k současné situaci v ČR. Zajímavé je, že tomuto kritickému projevu tleskali všichni přítomní, mimo Václava Klause. Byli tam ministři, poslanci, senátoři a na jejich hlavy se snesla ledová sprcha kritiky samotného presidenta, byli to právě oni, kdo se na nepříznivém vývoji podíleli a přesto radostně tleskali. Co si mám o takových lidech myslet ? Je jen škoda, že takovou kritiku nevyslovil Havel alespoň před šesti lety. Tenkrát se snad ještě dalo zabránit mnohému. A tak i on nese svoji část viny na tom, v jakém stavu náš stát nyní je. Dne 29. května letošního roku uveřejnily Lidové noviny článek jakéhosi JUDr. Čestmíra Kubáta, CSc., ve kterém tento bolševik navrhuje zřídit orgán chránící stihané bolševiky a provinilce z doby bolševické nadvlády. Tyto darebáky stíhá Úřad dokumentace a vyšetřování zločinů komunismu. To je drzost vyššího stupně a mě napadá jeden citát z Bible: "Dostává-li se milosrdentsví svévolníkovi, spravedlnosti se nenaučí. V zemi správných řádů bude jednat podle." Tak praví prorok Isaiáš, kap. 26.,verš 10. Od 25. června letošního roku, tedy již za pouhých pět dní, začne v pražském Karolinu probíhat akce "Týden zahraničních Čechů". Je potěšující, že i našim exulantům je věnován alespoň týden, když už jim nebyl zcela vrácen ukradený majetek. Ale je politováníhodné, že mezi těmi, kteří v této akci vystoupí jako reprezentanti našich exulantů jsou i ti, které úkolovala StB, aby exulantské organisace rozvraceli a podávali o nich informace Státní bezpečnosti. A co je ještě smutnější, že rok poté, co na jednoho z nich vyšla tato hanba najevo, byl tento prezidentem republiky dekorován Řádem T.G. Masaryka. A když jsem již vzpomněl jméno T.G. Masaryka, napadá mě i jeho výrok: "Každý národ má takovou vládu, jakou si zaslouží." Ale já se ptám, čím se český národ provinil, co spáchal tak strašného, že od doby T.G. Masaryka má tak mizerné vlády. 8 [pageend8]Mukl 3/1998 HŮŘE NEŽ l CHLUMCE Otakar Raulím - Zemědělská komise KPV ČR Již dávno se nezpívá Sedlák - sedlák je velký Pán V archivních materiálech Ministerstva vnitra je seznam téměř dvou tisíc zemědělských rodin, které byly v padesátých letech násilně vystěhovány ze svých domovů v rámci protikulackého tažení a byly doslova vyvráceny z kořene. Z referátu komunistického ministra vnitra R. Baráka z té doby se však jednalo o více než čtyři tisíce rodin. Osud každé této rodiny byl strastiplný. Nejenom, že byla okradena o svůj poctivým hospodařením mnoha generací nabytý majetek, byla nucena žít a pracovat převážně v naprosto nevyhovujících podmínkách, stovky kilometrů od svého domova, ale byla i soustavně ponižována lidská důstojnost jejich členů a trvale pronásledována. Jaká je však situace těchto rodin dnes? Od listopadu 1989 uplynulo již téměř deset let a naše zemědělství je stále ovládáno komunistickou kádrovou nomenklaturou a přitom se stále mluví o obnově venkova (ale jakého?). Zemědělská komise Konfederace politických vězňů ČR proto vypracovala po dohodě s Ministerstvem zemědělství ČR seznam násilně vystěhovaných zemědělských rodin z období kolektivizace venkova po únoru 1948. Tento seznam byl dne 30. března 1996 zástupci Zemědělské komise KPV předán osobně panu náměstkovi ministra zemědělství Ing. V. Slavíčkovi, který nám nabídl podporu z Garančního fondu ve výši 300 milionů korun na nejnutnější opravy komunisty zdevastovaných objektů. KPV však požadovala pouze 140 milionů korun a přesto do dnešního dne z této Ministerstvem zemědělství nabídnuté částky nedostal nikdo ani korunu. Ve zprávě, uveřejněné v denním tisku, však veškeré dotace MZe z Garančního fondu směřují do kapes zemědělských družstev, akciových společností a soukromníků na privatizovaných farmách (tedy bývalých bezzemků). Tito MZe protěžovaní zemědělci, kteří po únoru 1948 dobrovolně vstoupili do kolektivní formy hospodaření, nejsou restituenti z hlediska mravního a právního, protože restituce je navrácení zcizeného majetku v původním stavu a jim, jak je obecně známo, nikdo nic nezcizil. Pravdou však zůstává, že se brání vydat to, co oprávněným vlastníkům ukradli. Neznáme ani jeden případ, že by zemědělec, který po únoru 1948 dobrovolně vstoupil do JZD nebo jiného kolektivního zařízení, měl nějaké potíže s majetkem, který dobrovolně odevzdal. JIŘÍ PETERA 9 [pageend9]Mukl 3/1998 Slíbená podpora se může brát také jako promyšlený předvolební manévr a zákon o půdě č. 229/91 Sb. jako legalizování nakradeného majetku a znemožnění okradeným sedlákům, aby pokračovali v násilně přerušené práci po únoru 1948. Ze dvou tisíců rodin, z nichž alespoň jeden člen prošel komunistickým koncentrákem, jich dnes hospodaří pouze čtyřicet. Zatímco bezzemci z kádrové nomenklatury vesele hospodaří za přispění tučných dotací z Garančního fondu od deseti k pěti a vytunelovávají jedno hospodářství za druhým. Pro zákonem o půdě č. 229/91 Sb. podvedené sedláky měl platit pouze trestní zákon, který jasně říká, že spolupachatelem je i ten, kdo koupil nebo dostal přidělený majetek, který pochází z krádeže. Konečnou tečku k tomuto podvodu však učinila paní náměstkyně ministra financí Ing. J. Furstová, která prohlásila, že s předloženým návrhem nelze souhlasit, a to proto, že situace zmíněných rolníků byla řešena právní cestou zákonem o soudních rehabilitacích č. 119/90 Sb., který legalizoval komunistům to, co ukradli. Pro informaci uvádíme, že návrh podpory z Garančního fondu vzešel z podnětu MZe ČR, které si snad uvědomilo bezpráví, jehož se dopustilo na selském stavu, který v minulosti patřil k elitě našeho národa. Závěrem lze jen dodat, že SAMET znemožnil opravdovým sedlákům pokračovat v komunisty násilně přerušené práci a že pan ministr Ing. J. Lux nepochopil, že mu opravdový sedlák věřil a některý dosud věří a že byl jeho voličem. Týden zahraničních Čechů Ve dnech 28. června - 4. července 1998 se konal v Praze pod záštitou ministra zahraničních věcí České republiky a rektora Univerzity Karlovy „Týden zahraničních Čechů“. Světové sdružení bývalých čs. politických vězňů odmítlo účast, protože hlavní slovo na zmíněné události měli mít podle programu některé osoby pochybné pověsti, které k pádu komunismu v Čechách a na Slovensku žádným způsobem nepřispěly, spíše naopak ho podpořily. Jedná se především o některé prominentní funkcionáře tzv. Rady svobodného Československa, kteří aktivně podporovaly svou zpravodajskou činností pražskou vládu a kteří patrně v honbě za kariérou neměli dostatek odvahy říci světové veřejnosti o této samozvané organisaci pravdu. Světové sdružení bývalých čs. politických vězňů na tuto smutnou skutečnost po léta veřejnost doma i v zahraničí upozorňovalo, leč bohužel mamě. Dočkali jsme se tedy toho, čeho jsme se obávali, že exponenti Rady se stali údajnými bojovníky za svobodu národa. Oficiální vrcholná organizace čs. exilu byla v rukou StB a živlů na výsost oportun- ních, čímž tedy vlastně žádný oficiální čs. protikomunistický odboj neexistoval. Ten neoficiální, který bylo lze zaznamenat vlastně jen na domácí půdě a na který by se dnes rádoby zapomnělo, byl mohutný. Byly to desetitisíce uvězněných, umučených, na svobodě pronásledovaných a degradovaných čs. občanů, byly to stovky popravených a zavražděných jednotlivců, příslušníků mravní elity národa. Z té opravdové protikomunistické opozice zbyla dodnes jen hrstka starých a nemocných Čechoslováků, kteří většinou živoří na úrovni existenčního minima. Národ by měl být na ně hrdý, protože přece existoval v naší zemi (dnes neoficiální) odboj proti lži, násilí a komunistické diktatuře, který bohužel není dnes schopen se sjednotit k jakékoli akci. Z těchto mučedníků však vznikly doma i v exilu organizace čs. politických vězňů, ale ani ty nedokázaly společně zlikvidovat zbytky komunistického dědic- 10 [pageend10]Mukl 3/1998 tví pro hluboko v duši národa zakořeněný švejkismus. Nicméně nelze pochybovat o tom, že pravda vyjde najevo a že se těmto mučedníkům svobody dostane plné dějinné satisfakce, těm druhým zbyde jen dějinná hanba a opovržení. Každý pravý politický vězeň považuje své utrpení a ztracená léta za oběť přinesenou pro vlast a nečeká na tučné prebendy, uznání a odměny. Neoficiálním pozorovatelem Světového sdružení bývalých čs. politických vězňů se „Týdne“ zúčastnil plk.v.v. František Bím. On sám a ostatní členové Sdružení se přes neblahé tušení manipulace, kochali nadějí, že k nějakému, alespoň k částečnému narovnání mezi oficiálními zástupci domácího obyvatelstva a Čechy v zahraničí dojde. K tomu však bohužel nedošlo. Z úst plk. Bíma jsme se dozvěděli velice výstižnou charakteristiku celé akce, příznačnou pro politické klima v republice. Když totiž některým pořadatelům vysvětlil důvody naší neúčasti, bylo mu řečeno, že nikoho nezajímá, co kdo v minulosti dělal, ale že je zajímá, co kdo může dnes pro republiku udělat. O obsažný archivní materiál Sdružení, obsahující doklady o jeho dlouholeté aktivitě na Západě ve prospěch zotročené vlasti, který s sebou přivezl plk. Bím, neprojevil nikdo zájem. Jakékoli mravní kritérium se tedy z kulturního a politického života v republice zcela vytratilo. V této souvislosti se nelze nezmínit o hrubé neomalenosti pořadatelů. Jen několik týdnů poté, co byla v parlamentu zásluhou sociálních demokratů a komunistů zamítnuta novelizace volebního zákona, podle níž měli mít právo volit i zahraniční Češi, si dovolila česká politická vrchnost žádat emigranty, zbavené československé státní příslušnosti a nároků na komunisty zabavený majetek, o pomoc. Hlavní slovo na zmíněném týdnu měla česká politická prominence a jí oddaná část zahraničních Čechů. Jediné positivní projevy bylo lze slyšet jen z úst spisovatele Jana Beneše z USA, předsedy Západoevropské odbočky KPV Ing. Jiřího Sochora ze Švýcarska a z úst Dr. Jaroslava Anděla taktéž ze Švýcarska, jejichž proslovy byly přerušovány častými výzvami k zakončení. Závěrem uvádí plk. Bím, že právě projevy programově připravené většiny referentů nemohly přispět k překlenutí rozporů mezi exilem a oficiálním domovem. Jinak nelze opomenout skutečnost, že organizace celé akce byla perfektní a že i po materiální stránce účastníkům nic nechybělo. Redakce \RACIT SE NEBUDE! Nová vláda zastaví restituce církevního majetku, ohlásil včera Miloš Zeman. Nic překvapivého: ČSSD měla tento krok v programu. Už dřív složitě právnicky objasňovala, že majetek vlastně církvím nepatřil, že ho jen spravovaly, a v podtextu i kdyby patřil, patřit neměl. Důležitá zásada, že co bylo ukradeno, má být vráceno, pokud to aspoň trochu jde, bere tedy za své. Ne, že by se byly Klausovy vlády do vracení majetku nějak hrnuly, ale přece jen zmíněnou zásadu ctily aspoň natolik, že možnost navrácení ukradeného nevylučovaly. Ted, když už ve vládě nebudou zastoupeni lidovci, kteří byli až na pár vzácných výjimek jediní, kdo o navrácení církevního majetku usilovali, lze jen stěží předpokládat, že by si je vzala za své oficiální opozice v parlamentě ODS. Mnozí poslanci ODS (ale nejen ODS a nejen poslanci) si myslí, že hájit práva církví, hlavně katolické, je doménou KDU- ČSL a ostatní to nemusí zajímat. Ať se ti flandáci a klerikové o sebe nějak postarají! To je 11 [pageend11]Mukl 3/1998 ale chyba, vždyť církve a jejich věřící mohou představovat a v západním světě také představují významnou složku občanské společnosti, blahodárnou sílu, která celou společnost pomáhá humanizovat. Že k tomu potřebují peníze, je jen logické - jak by bez nich mohly provozovat školy, nemocnice či útulky? Jak by se mohly věnovat dobročinnosti? Potřebným málokdy stačí pouhé dobré slovo: většinou potřebují aspoň polévku nebo něco na sebe. V představách ČSSD však to vše má zřejmě dělat mocný stát. Kdoví-možná si čeští sociální demokraté pořád ještě spolu s klasiky myslí, že náboženství je opium lidstva a moderní doba je překoná. K čemu by tedy lidstvu byly nějaké církve? Petruška Šustrová(Lidové noviny 160 ze dne 11.7.1998) ČESKÝ LEV Český lev leží ve špíně a je vysílen. Smutně se dívá na hlubokou ránu, ze které se po staletí rozlévá krev do celého světa. Krev se v dáli spojuje s jinými národy, kterým dodává sílu, odvahu i bystrost. Po létech tam zůstává jen slabá ozvěna minulosti a legenda o jiné zemi, kde kdysi vládl moudrý lev s dvojitým ocasem a silným národem. Královská koruna se mu svezla s hlavy a padla do bláta. Nikdo ji nezvedne, neočistí a nepoloží zpět, nikdo neošetří hlubokou ránu. Vysláblý lev zavírá oči s bolestí a vzpomíná na slávu národa. Nechce vidět poničené charaktery a chamtivost lidí, kteří nemají čas na lásku k rodné zemi, na pomoc bližnímu, k obraně PRAVDY a k nastolení spravedlnosti. Se smutkem v srdci napsala Věra Doll z U.S.A. Kanonizační proces K desátému výročí úmrtí generální představené Kongregace milosrdných sester sv. Karla Boromejského Matky Vojtěchy Hasmandové na začátku letošního roku celebrovali biskupové Čech a Moravy spolu s apoštolským nunciem arcibiskupem Giovanni Coppou mši sv. v kostele sv. Karla Boromejského v Praze. Brněnský biskup Vojtěch Cikrle vyzvedl ve své homilii osobnost Matky Vojtěchy a osobními vzpomínkami ji přiblížil účastníkům této slavnosti. Matka Vojtěcha dokázala svou věrnost Bohu v příkladné službě bližním v těžkých dobách komunistického útlaku. V současné době probíhá kanonizační proces pod vedením postulátom mons. Karla Simandla, sekretáře České biskupské konference. 12 [pageend12]Níuid 3/1998 Důstojné uložení ostatků carské rodiny (Neue Zůrcher Zeitung z 18. 7. 1998) Poslední ruský car, Mikuláš II., jeho manželka, tři z jeho pěti dětí a s ním v roce 1918 bolševiky zavraždění příslušníci jejich personálu byli v pátek dne 17. července 1998 v Petrohradu důstojným způsobem pochováni. Stalo se tak s vojenskými poctami v katedrále Petra a Pavla v hrobní kapli Romanovců. Prezident Jelcin, který se této pietni slavnosti zúčastnil, v krátké promluvě označil vyvraždění carské rodiny jako jednu z nejhanebnějších kapitol ruských dějin. Fietní vzpomínka v Ďáblicích ThDr. Antonín Huvar Milí bratři a sestry, dovoluji si pozdravit především Vás, kdo jsme spolu začínali v roce 1948 onu neslavnou část české historie, každý v jiném kriminále z těch tehdy 150 převýchovných ústavů. Co nejsrdečněji Vám chci vyjádřit upřímnou radost z toho, že jste přežili, přečkali ona muka, kterých byl celý náš prostor plný až do dnešního dne, kdy se shromažďujeme na tomto, pro český národ místě sice ticha, hanby, že českýma rukama bylo vytvořeno toto temné, hrůzné místo, které nám nedovolí zapomenout nic z minulých dějin. Je to místo posvátné, tklivé, pro nás však plné vykřičníků, o kterých máme uvažovat právě tyto minuty. Jen vzpomínat by bylo projevem zestárlého ducha. Jen kritizovat a láteřit by dávalo za pravdu našim katanům, protože všechna místa, ve kterých nás chtěli tito tyrani převycho- vávat na vzor člověka překypujícího láskou k socialismu, nás vedla právě k úctě k člověku 13 [pageend13]Mukl 3/1998 i k pravdě. Dnes si však musíme připomenout i tyto neskutečné, nedávno minulé, krvavé děje, aby národ jako celek neodhazoval od sebe odpovědnost za rány a za prolitou krev. Je to místo, nad kterým se vznáší tvrdé prokletí neodpuštěného zločinu, které neskýtá ani ne- jmenší důkaz nějakého pokání a pokorného přijetí odpuštění. Kolik je to našich mocných vedoucích, kteří všechno úsilí napřahují za tím cílem, aby umlčeli všechnu minulost a nepochopili onu moudrost vzdělávat svůj život bezchybnou praxí, zvláště jako příklad pro nejmladší generaci. Kolik našich bratří a sester muselo projít s námi touto úzkou brankou, ve které nás ostny drásaly do bezživotí, což mě nutí, abych zavolal do tohoto slavného zástupu, zvláště těm, kdo vedou stát i národ, kdo z nich prošel stejnými útrapami, aby porozuměl oné tolikeré zoufalé bolesti všech zničených životů. Kde se pohybovaly ty tři milióny vyznavačů dřívějšího mocného režimu, když padaly hlavy, když byly rvány údy na šachtách nebo když jsme byli zkrvavováni bejčáky v mučímách všech slavných našich kriminálů. Kolik to bylo temných dnů jenom v korekcích, kde nás učili projevovat vděčnost za holý život. Kdo z těchto našich mocných a „vychovatelů“ i vedoucích si musel chladit špinavou vodou rozbité údy, aby mohl plivnout na všechno to, co prožíval národ ve strachu a v bolesti ze ztraceného práva na právo. A my máme právo mluvit o těchto záležitostech, Nejenom že jsme tam byli, ale naše rozmlácené údy nám to neustále připomínají, že jsme tuze blízko na té hraně, z které není složité sklouznout do stejných poměrů. Jsme poslední živí svědkové! Proto všichni, kdo přežili mají povinnost nemlčet. Jsme posledními z těch, kdo přežili útrapy a chtěli vidět ještě šťastný národ, zbohatlý oněmi obětmi, ve kterých jsme jako opilí trávili celé měsíce k radosti ničemných bachařů. Nebo není to pravda, že v létech padesátých každý, kdo vlastnil odznak anebo chodil v erámí uniformě, znal jenom jednu výchovnou praxi - kopat, mlátit, zuřit s kletbami proti těm, kdo často zesláblí anebo teprve vyšlí od maturitní zkoušky čekali, zda si mohou dělat naději na aspoň trošku lidský přístup. Kdo z přítomných mluvčích našeho veřejného života prošel těmito satanskými procesy? Kdo byl rozbit a mořen temnotami korekcí o hladu, aby mohli vystoupit proti nám a zadupat naše živé svědectví. Na tomto posvátném místě říkám s pocitem největší trpkosti, že toto místo nám musí důtklivě připomínat, jak nebezpečně jsme se odloučili od morálních zásad a nemáme to na koho svést, protože velkou chloubou našich katanů bylo - my jsme se od Němců leccos naučili. Mysleli tím praktiky koncentráků. Kdo dokáže ještě domyslit ono nebezpečí, které hrozí naší nejmladší generaci? A my jsme šli do míst temných právě s pocitem, že se připravíme na opravdový statečný přístup ve výchovných metodách naší mládeže. „Na mládež nám nesahejte, ta musí zůstat naše“ - a nyní je vaše. 14 [pageend14]Mukl 3/1998 Jak to, že synové našich katanů mohou se slávou pokračovat v díle katů, když tato praxe měla být odstraněna použitým sametem? Jak to, že na všech stupních našich škol se neudále udržuje mezera ve znalosti dějin posledních padesáti let a úmyslně se zkreslují pohledy na oběti našich vlastenců? Proč musela být postavena mocná zeď mlčení a lží, aby byly přikryty udáiosti padesátých let? Zaznívá mi neustále to bolestné - proč? Kdo nám dokáže patřičným způsobem vysvětlit, proč celý národ jen bez čestných výjimek nechce nic slyšet o těchto událostech - a umíraly tisíce. Mám jednu velkou zodpovědnost - o těchto událostech nemlčet, protože jsem byl jediným muklem, který mohl o problémech vnitřních i vnějších hovořit těsně před smrtí s naším největším mučedníkem těch dob - generálem Pikou. Chce-li někdo znevažovat tyto oběti, musel by vědět něco o množství těch spolubratrů a spolupracovníků, jimž jsme zvedali urvanou ruku na šachtě anebo hledali odkutálenou hlavu či jsme se zabývali tím, co právě mohlo zachránit život jiných. Proto pro nás i toto období zůstává něčím obdobným jako prvotní doba pronásledování apoštolů. U vědomí jistoty Boží jsme dokázali být vděčni i za šikany, za rány i za pronásledování. Tam jsme se naučili žít v pravdě a tak za největší skvost života považovat jen holého člověka. Nepotřebovali jsme cvičit ono hadí přizpůsobování těm, kdo byli mocnější. Doufali jsme však, že všechny tyto oběti a nabídnuté životy pročistí celý náš národní i státní mlat. Zatím ale cítíme při pomyšlení na všechny mučené dospělé i utracené děti, jak daleko jsme se dostali od skutečné pravdy. Jak prořídly už naše řady, jsme už jenom zbyteček z Babylonského zajetí, jenom jakýsi šeárjašub těch, kdo též měli zajít, ale navzdory nepřátelskému úsilí žijí dál s myšlenkou učit jiné trvalým hodnotám. Čas se nachýlil, naše řady zřídly, neustále se zvětšuje zástup těch, kteří nás předešli na věčnost. Každého z nás, kdo přežil a je schopen ještě vnímání, uráží všechno liché žvanění lidí s vypjatým hlasem, který zřetelně dokážeme rozlišit po všech letech, kdv jsme byvše umlčováni, odmítali každou lživou mnohomluvnost. Ať se nikdo, kdo se teprve včera narodil, neodvažuje znevažovat oběti otců a matek, nebo umučených mladých bratří a sester, ať nikdo nevstupuje do znečišťujících vod, ve kterých se tolik dětí vrhanou špínou zalklo. Nechceme na tomto posvátném místě uvažovat jen o hnusných hrubostech minulého režimu. Cítíme ono nevyrovnané minulé a budeme usilovat o to, aby všechny kletby mohly být zaměněny za prosbu o požehnání. Není ta doba ještě tak daleká, kdy jsme shýbali svou šíji před vztyčenými špinavými pěstmi. Tito tenkrát i dnes dobře placení pochopové těžko dostanou onu milost, aby mohli své svědomí uklidnit. Fřítomná doba nerozlišuje vraha od oběti, nedovede zmařit ony plány, které se neustále připravují v touze po nové nečisté nadvládě. Nejsme zde ani proto, abychom ničemům klnuli. Každý hřbitov i chrám je místem vzpomínek, rozjímání a modliteb. Těm jsme si umínili učit i ty, kdo už dříve po celá desetiletí znevažovali všechno, co zjemňovalo člověka v jeho vztahu k bližnímu i k Bohu. I my svými' poničenými údy chceme znovu připomínat léta padesátá a následující. Proto vyslovujeme svůj podiv nad tím skleněným předělem, za kterým na jedné straně je mlčení a na druhé doposud řádně nevysvětlené disidentské hnutí. Není to pravda, že toto hnutí bylo prvním odporem proti režimu. Nikdo z nich nemá představu o krutostech let padesátých. Tak zvané disidentské hnutí bylo módní záležitostí, která vytlačuje všechny oběti života. Kdo nefáral v nízkých uhelných slojích, kdo neklepal ruděnku a nečvachtal v děravých botách v potocích špíny pod zemí, těžko uvěří, kolik člověk vydrží a přesto žije, jenže nám nestačí, že žijem. I když se nám zdůrazňuje, že musí být 15 [pageend15]Mukl 3/1998 udržena kontinuita práva, cítíme, že převažuje konuita bezpráví, neboť potkáváme své katany, kteří se nám doslova tlemí a honosí se svými vysokými důchody. Člověku, který prošel touto zahnojenou špínou minulého režimu, je úzko z oné skutečnosti, ve které se cítí jakoby prodán. Propadáme se do hlubin, které nemají nic společného s onou velikostí těch, kdo bídně zkomírali s námi v různých šatlavách. Jak zodpoví český národ, že tímto hnusným způsobem prohospodařil nejmoudřejší a statečné vychovatele, kteří mohli pomáhat celému národu v dalším dějinném období? Je čas, abychom se sebrali v opravdovém rozjímání a poděkovali těm, kdo svůj život nabídli jako oběť za národ a vyprosili si sílu, abychom nikdy nezmrhali to, co nám Bůh dává právě oběťmi přestálými. Předneseno dne 26. června 1998 UŽ DOST NAŠÍ POKORY...! Zamyšlení Dr. J. Šetiny k 50. výročí nastolení komunistického teroru nad hroby jeho obětí na hřbitově v Praze - Ďáblicích. Hřbitov je symbol smrti - místo piety, kde se scházíme a vzpomínáme. Ďáblický hřbitov je výjimečný, neboť životy obětí zde uložených byly hrůznými, nelidskými a tedy komunistickými zločiny předčasně ukončeny. Jak českoslovenští komunisté odborně nazývali, "byli likvidováni nepřátelé dělnické třídy". Ďáblický hřbitov je výjimečný tím, že pozůstalí spoluvězni, ti co přežili, přežili jen náhodou. Setkáváme se, vzpomínáme a každým rokem je nás méně. Setkáváme se v pokoře a v pokoře i vzpomínáme. Setkávat se a vzpomínat v pokoře lze jen tehdy, jestliže bitva byla dobojována a vítězně zakončena. Jestliže dobro zvítězilo nad zlem, demokracie nad bolševismem. Jen tehdy je na místě pokora pozůstalých. Víme, že bitva nebyla vítězně dobojována a že zlo nadále ovládá naši zem. Proč se přesto v pokoře scházíme ? Ze všech stran na nás civí bývalí bolševici. Televizní hlasatelé, kteří ještě včera tloukli na buben světového vítězství komunismu, dnes poznovu vykládají, jak máme žít v demokracii. Bývalý extrémní bolševický prokurátor a důstojník Lidových milicí dnes úspěšně obhajuje právo stejným způsobem, jak dříve hájil komunistické bezpráví... 16 [pageend16]Mukl 3/1998 Otevřený dopis České biskupské konferenci Komise pro Romy Vážení, odvolávám se na Vaši výzvu ohledně sdělení zkušeností s problémem rasové nenávisti, uveřejněnou v KN č. 12. Pracovala jsem přes 20 let na odboru sociálních věcí, získala jsem tedy dlouhodobé zkušenosti přímo v terénu (nikoli od stolu) o příčinách odporu k romské menšině. Pokud tyto příčiny nebudou brány v úvahu a neprojeví se snaha o jejich odstranění, nikdo nezabrání tomu, aby se rasová nenávist nešířila. Nepodařilo se mi získat přesné statistické údaje o počtu cikánských obyvatel jednak proto, že jejich samostatná evidence byla asi v roce 1976 zrušena, jednak proto, že později byli evidováni pouze ti, kteří se hlásí k romské národnosti. Dle údajů uvedených v časopisu Demografie v letech 1970-1980 vzrostl počet Romů v ČSSR o 50% a průměrný roční relativní přírůstek dosahoval hodnot 3,8%, t.j. 8x vyšší než u ostatní populace. Jedná se samozřejmě o odhad, ostatní údaje jsou zamlčovány ačkoli by bylo jejich zveřejnění výmíuvnější než všechna slova. Jedná se zejména o množství finančních příspěvků a hmotné pomoci, počet bytů, důchodů, procenta kriminality atd. Když jsem se snažila tyto údaje alespoň přibližně získat, setkala jsem se u příslušných pracovníků s neskrývaným strachem a odmítavým postojem. Nikdo dnes nechce nést následky z obvinění z rasismu a riziko napadení členů své rodiny Velice se omlouvám, ale i moje rodina mě žádala, abych je tomuto riziku nevystavovala a mně nezbývá než jejich žádost respektovat. I když se tedy nemohu podepsat, doufám, že si můj dopis někdo přečte a nebude jej považovat za bezcenný anonym. Už sama skutečnost, že se ve vlastní zemi musíme bát zveřejnění svého jména, je důkazem něčeho nenormálního. Po válce v r. 1945 byl počet obyvatel cikánského původu u nás minimální - počítal se na stovky, nikoli na tisíce. Ale již v roce 1946 byli pamětníci (sociální pracovnici) svědky, jak ze Slovenska a Rumunska byly přiváženy celé vlaky t.zv. repatriantů (neuměli ani slovo česky) do všech krajů republiky včetně Prahy. Byli negramotní, zvyklí na kočovný způsob života a nikdo se ostatních občanů neptal, jestli s tím souhlasí a aby na zajištění jejich potřeb byly vynakládány ze státního rozpočtu velké částky. Byl to první nezodpovědný čin, jehož údajným účelem bylo získání volebních hlasů pro KSČ. Přesto k nim převláda! přátelský poměr. Jen málo lidí s nimi přišlo do kontaktu. Ten se týkal zejména pracovníků sociálních odborů, kteří byli nuceni se potýkat s neustále narůstajícími problémy. Byl to v prvé řadě problém bytový. Byla jsem svědkem jak v 70. letech celé rozvětvené rodiny přicházely ze Slovenska, kde jim tamní úřady zaplatily odstupné za jejich chatrče, které ihned zbouraly a bylo jim doporučeno, aby se odstěhovali do Čech. Tím vznikla situace, kdy se z nich stali vlastně bezdomovci. A tak přicházeli na sociální odbory, žádali okamžitě byty i podpory a zajímavé bylo, že ačkoli negramotní, byli velmi dobře poučeni o tom, jaká mají práva. Své požadavky prosazovali často agresivním způsobem, doslova s břitvou v ruce. Při žádosti o byt zachovávali jednoduchý, ale velice rafinovaný postup: celé rodiny, 10-15 lidí včetně dětí, které si v případě potřeby vypůjčili, se přihlásili k trvalému pobytu k někomu z příbuzných 17 [pageend17]Mukl 3/199$ do bytu třeba o jedné místnosti. Tím okamžitě postoupili na první místo v pořadníku naléhavosti bytové potřeby. Pokud byt dostali, za čas se k nim přistěhovali další "příbuzní" a situace se opakovala. Pokud jim nebylo ihned vyhověno, jednoduše si vyhlédli prázdný byt a než jej stačil bytový odbor přidělit někomu z našich občanů, kteří celé dlouhé roky trpělivě a poctivě čekali na přidělení bytu, cikáni se do něj "nabourali". Pokud by takové řešení našel někdo jiný, úřady by si s ním rychle poradily.: následovalo by nucené vystěhování na účet takového provinilce, uskladnění nábytku ve skladu a trestní postih. Ale v případě cikánů jen pracovníci příslušných úřadů bezmocně krčili rameny a všechna rozhořčená upozornění ze strany "těch druhých" byla bezvýsledná. Nebylo přeci možné vystěhovat rodiny s dětmi na ulici a trestní postih. Pokud se uložila pokuta, vzápětí byla vyrovnána příspěvkem, protože samozřejmě nedosahovali minima sociálního zabezpečení z vlastních prostředků. Navrhovali jsme rozumné a spravedlivé řešení: aby bylo vydáno nařízení, podle kterého by se směl do bytu nastěhovat pouze přiměřený počet obyvatel. Ale náš návrh byl zamítnut s odůvodněním, že by to bylo omezování osobní svobody. A tak se tedy k nám svobodně stěhovali, požívali veškeré výhody a plným právem se nám vysmívali do očí, protože v souladu se všemi zákony byli prakticky nepostižitelní. V tu dobu ale samozřejmě začala vznikat u našich občanů, kterých se to přímo dotýkalo, t.zv. "rasová nenávist". Byla to přirozená reakce a bohužel zaměřená na cikány, nikoli na ty, kteří jim takové jednání umožňovali. Byla to vlastně už skrytá positivní rasová diskriminace, která budila odpor a týkala se i dalších oblastí. Na př. otázka vzdělanosti: ve svém článku píšete, že Romové potřebují překonat propast, která je dělí od dnešního standartu a vybízíte ke stavění "mostů". Pokud je mi známo, tyto "mosty" byly z naší strany stavěny s velkým úsilím po celou dobu komunistického režimu. Začínalo se již předškolní výchovou. V době, kdy byl nedostatek míst v mateřských školách a podmínkou pro přijetí dítěte byla zaměstnanost matky, cikánské děti byly přijímány přednostně i když jejich matky byly samozřejmě v domácnosti. Většinou dostaly zdarma vybavení a když krátce po začátku školního roku přestaly docházet, místa se jim musela rezervovat na úkor "těch druhých". Do základních škol chodily zpočátku společně s ostatními dětmi. Protože končily často ve zvláštních školách, byly pro ně zřizovány oddělené třídy. Za čas byly zrušeny s odůvodněním, že je to diskriminace a opět byly přeřazeny mezi ostatní děti. Pokud projevilo některé dítě cikánského původu zájem o vyšší vzdělání, nejen že mu jeho původ nebránil, ale dostalo všemožnou podporu. Přesto podle statistiky v roce 1996 nestudoval na "Když jsem řekla vypadni, mysfela jsem dveřma!« JAN PÍSAŘÍK 18 [pageend18]MM 3/1998 vysoké škole ani jeden, na středních školách mizivé procento - celkem 16 žáků. Pro cikánské děti pořádaly "komise pro cikánské obyvatelstvo" každoročně t.zv. Letní rekreačně- výchovné tábory. Pobyt i vybavení byly samozřejmě zdarma a sociální pracovnice nosily vybavení až do bytů, aby rodiče dali souhlas k účasti dítěte. Komunistickému režimu se dá vytýkat všechno možné, ale rozhodně ne "necitlivý přístup" k Romům. Domnívám se, že neexistuje druhý národ, který by menšině vycházel takovým způsobem vstříc. Ostatních občanů se ovšem opět nikdo neptal, jestli souhlasí s vynakládáním finančních prostředků na t.zv. "Fond pro společensky nepřízpůsobivé občany". Srovnáme-li situaci našich emigrantů, zjistíme, že ve všech západních státech se museli ve všech směrech přizpůsobit (zvládnutí cizího jazyka bylo samozřejmostí hned v první generaci a podmínkou další existence). Přesto často trvalo roky, než získali státní občanství. Tuto skutečnost by si měli připomenout všichni ti, kdo se dnes omlouvají, že Romové od nás odcházejí. Kriminalita: V množství článků, které dnes odsuzují div ne zločinný český národ, jsem našla nepatrnou zprávičku, v níž pisatel uvádí statistická čísla. Podle nich bylo jen v jednom okrese za poslední roky spácháno větší množství trestných činů včetně vražd ze strany Romů, než je tomu u ostatního obyvatelstva v celé republice. Pisatel se právem pozastavuje nad tím, že na pohřby těchto "bílých" obětí se nikdy nedostavili církevní ani vládní představitelé, veřejně nebyly odsuzovány - ani vlastně zveřejněny, i když se jednalo o mimořádně surové vraždy. Jaký je účel takového zamlčování? Dovolte mi uvést dva případy z mé praxe: mladá dívka, ještě nezletilá, byla bezdůvodně napadena dvěma rovněž mladými cikánkami. Přes celou tvář měla řeznou ránu, způsobenou střepem skla s úmyslem ji „poznamenat“. Napadená na to reagovala tak, že jednu z útočnic uhodila. Když jsem jí domlouvala, že takto nelze jednat,odpověděla mi: jak tedy podle vás máme jednat? - Jste schopni zjistit totožnost? A pokud ano, jak ji potrestáte? Odpověděla jsem, že sníženou známkou z chování a výchovným pohovorem, a tím naše možnosti končí. Trpce mi odpověděla, že z toho si přece nebude nic dělat - a my že to víme. „Na vás (tím myslela dospělé) nemůžeme spoléhat. Musíme se bránit sami - ránu za ránu“. Byly ovšem i jiné případy občanů, kteří už nedokázali dát ránu za ránu a byli proti agresivitě cikánů zcela bezbranní. Při jedné z návštěv u stařičké paní jsem zjistila, žc má na prahu koš s páchnoucími odpadky. Bydlela ve starém domě, obývaném několika cikánskými rodinami. Vysvětlila mi, že cikánská sousedka jí denně staví koš před dveře, aby jej vynesla. Když neposlechne, vysype jí obsah přímo na práh. Navrhovala jsem jí, že s ní sepíši stížnost pro „narušování socialistického soužití“, ale ona mě naléhavě prosila, ať o tom nikde nemluvím, že bude koš raději vynášet než postoupit riziko dalšího šikanování nebo přímo ohrožení. Musela jsem uznat, že vlastně nikdo není schopen zajistit její bezpečnost. Omlpuvám se, že zacházím do podrobností, ale tyto dva případy jsou typické pro vysvětlení, odkud se v našem národě s tak významnou humanistickou a demokratickou tradicí bere taková nenávist, končící až zabíjením nebo nápisy „ cikány do plynu“. Ti mladí lidé z hnutí skinhead, kteří té nenávisti propadli, cítí, že se tu děje něco špatného a reagují přirozeně impulsivně a také špatně. Jejich nenávist se obrací nesprávným směrem - proti cikánům, nikoli proti těm, kteří nám vnucují roli té bezmocné stařenky. Ti zůstávají stále v anonymitě, vydávají jen nařízení a zákony zdánlivě spravedlivé, ve skutečnosti však znevýhodňující občany neromské. Chtěla bych ještě upozornit na článek Demografie z r. 1997, nazvaný „Romové v Rokycanech“. V tomto článku jsou pravdivě uvedena fakta 19 [pageend19]Mukl 3/1998 o všestranné pomoci, které se Romům dostalo od obce Rokycany. Je to m.j. Kč 180.000.— od Ministerstva školství, nebo přidělení 18% bytů z celkového počtu přidělených bytů v Rokycanech. Vzhledem k poměrnému počtu obyvatel (Romů je asi 453, ostatních 14.700) je to počet, který vypovídá jednoznačně o diskriminaci neromských občanů. Přesto v posledních letech Romové zvyšují své požadavky, jejich představitelé jsou arogantní a narušují dobré soužití. Toto se výrazně zhoršilo poté, co byl k soudu podán návrh na vyklizení bytu, který protiprávně užíval syn představitele Romů. Pisatel konstatuje, že poskytováním veškerých výhod se docílilo pravého opaku a že je nutné respektovat i práva neromské většiny. Tuto zkušenost by si měli uvědomit všichni, kdo dnes propagují oficiální schválení t.zv. „positivní diskriminace“. Pokud se jim to podaří, jsou přímo zodpovědní za stupňující se rasovou nenávist včetně zločinů příslušníků hnutí Skinhead. Mohla bych vypočítávat ještě další formy té skryté positivní diskriminace, která trvá už roky a je příčinou dnešního postoje domácího obyvatelstva k občanům cikánské národnosti. Jedná se na př. o přiznávání starobních důchodů lidem, kteří nikdy nepracovali, invalidních důchodů lidem prokazatelně zdravým. Předseda posudkové komise na protesty „těch druhých“ odpověděl: „Když cikáni stále žádají a vyhrožují ! Nemají sice objektivní nález, ale na druhé straně nelze prokázat, že by opravdu neměli zdravotní potíže, když to stále tvrdí.... “ Mohla bych uvádět množství konkrétních případů, kdy přidělené byty byly prodány nebo zdevastovány a přidělily se jim další, zatímco „ti druzí“ museli na zakoupení bytu roky šetřit atd., atd. Ale to jsou věci již všeobecně známé. V době komunismu, kdy byla pracovní povinnost a „ti druzí“ byli trestáni za příživnictví pokud ji neplnili, cikáni si opět našli způsob, jak se jí vyhnout. Absencemi a špatnou pracovní morálkou brzy docílili toho, že jim podniky ochotně vystavily potvrzení, že je odmítají přijmout do zaměstnání. Stačila 3 taková potvrzení a měli nárok na podporu v nezaměstnanosti. Závěrem bych chtěla dodat: Uznávám, že jsem se při své práci stýkala jen s problémovými rodinami. Ti slušní, kteří se poctivě živili, od nás nic nevyžadovali a kvůli barvě pleti je nikdo nepronásledoval. Bylo jich ale malé procento. Když jsme kdysi na rakouských hranicích četli nápisy „Češi, nekraďte nám“, nikoho nenapadlo, že by se nám měl někdo omlouvat. Prostě ti zloději byli příslušníci našeho národa a hanba padala na nás na všechny. Jsem přesvědčena, že jediná cesta z dnešních problémů je naprostá rovnoprávnost ve všech směrech. Pokud chce někdo - kdokoliv - žít v jiné zemi, má na to právo, a bránit mu, nebo kupovat zpáteční lístky, nebo dokonce poníženě prosit, aby naši republiku neopouštěl, je ubohé. Prosím, přečtěte si můj dopis - snad alespoň někdo z toho vezme něco na vědomí. Nejsem rasistka, jsem naopak věřící katolička, ale to doufám nevylučuje kladný vztah k vlastnímu národu a vědomí odpovědnosti vůči příštím generacím. V úctě bývalá sociální pracovnice (Jméno autorky je redakci známo) 20 [pageend20]MwH 3/1998 POZOR MUKLOVÉ: PROMLČENÍ SE BLÍŽÍ! Večerní Praha, červen 1998 - Karel Vrána ÚDV nyní stíhá 90 exponentů bývalého režimu Úřad dokumentace a vyšetřování zločinů komunismu hodlá podat návrh na vyškrtnutí JUDr. Čestmíra Kubáta z advokátní komory. Kubát minulý týden uvedl, že ÚDV je neústavním orgánem, který „může mít na svědomí justiční vraždy“ exponentů bývalého režimu. Mluvčího Tomáše Homofajsme se proto zeptali, jaká je úloha ÚDV dnes? „Naše úloha zůstává stejná od počátku. To znamená dokumentovat období komunismu, získávat poznatky, svědectví a materiály o jeho zločinech a vhodnou formou s nimi seznamovat veřejnost. Zatím je tento úkol realizován vydáváním sborníku SECURITAS IMPERII, jehož 4. díl byl právě vytištěn. Bohužel vzhledem k postavení ÚDV jsme zatím nebyli schopni zajistit dostupnost tohoto materiálu široké veřejnosti, ale pracujeme na tom a doufám, že se to v brzké době změní. V případech, kdy se podaří prokázat konkrétní osobě konkrétní trestný čin, který byl spáchán v období 1948-1989 a nebyl vyšetřen a potrestán, protože to neumožnila tehdejší státní moc, jsme povinni takovou osobu trestně stíhat. V současné době je trestně stíháno 90 osob a existuje reálný předpoklad, že v blízké době bude obviněno dalších přibližně 60 osob.“ Jak by měl ÚDV fungovat v budoucnu? „Koncem roku 1999 uplyne promlčecí lhůta většiny trestných Činů s výjimkou těch, u kterých je možno uložit výjimečný trest odnětí svobody a u nepromlčitelných trestných činů. Po tomto datu, tedy prakticky až na výjimky, budou zločiny komunismu promlčeny. To ovšem neznamená, že nemají být řádně vyšetřeny, zadokumentovány a zveřejněny. Nemáte obavy, že po případném volebním vítězství ČSSD může být Váš úřad zrušen či „umravněn“? „Jako státnímu zaměstnanci mi nepřísluší veřejně komentovat politickou situaci, nicméně doufám, že volby dopadnou tak, aby k takovému kroku nedošlo. Jsem přesvědčen, že pro sebevědomí a morálku tohoto národa by to byla katastrofální rána do vazu.“ 21 [pageend21]Mukl 3/1998 VÝZVA i Vyzýváme všechny redakce zahraničních i domácích časopisů, aby navázaly styk se společností „Libri prohibiti“, která připravuje vydání katalogu krajanských a exilových periodik. Tato společnost má mimoto zájem o staré exilové časopisy a noviny. Adresa: Libriprohibiti, Senovážné náměstí 2,110 00 Praha 1, 2 Přihlaste svou organizaci do „Koordinační kanceláře českých spolků“, která vydává provolání (na př. uveřejněné v tomto časopisu č. 1/98), rezoluce a výzvy na podporu všech českých reformních hnutí, která usilují o návrat České republiky do společenství evropských právních států. Adresa: Czech Coordinating Office, att Jan Sammer, 1103 Antibes Dr,, Toronto, Ontario, Canada M2R3N1 OZNÁMENÍ Redakce časopisu MUKL obdržela od zlínského „Ateliéru I-M“ na ukázku a k dispozici 3 sbírky básní, jejichž autory jsou: Karel Kalenda - „Výkřiky“ a Viktor Trnavský - „ Znamení mých dnů“ a „ Leopoldov“. Oba dlouholetí političtí vězni komunistického režimu, jimž se podařilo silné zážitky a meditace z doby nevýslovného utrpení básnickou formou předat těm, kteří zažili tutéž hrůzu krutého pronásledování, ale i těm, kteří ji nezažili. Hlavně však patří nadějným příštím generacím Čechů a Slováků. Objednávky zasílejte na adresu: Ateliér I - M Svobody 738, Box 63 763 02 Zlín 4 - Malenovice, nebo na adresu redakce časopisu MUKL 22 [pageend22]Mukl 3/1998 21. srpen 1968 23 [pageend23]Mukl 3/1998 Postretouren an: MUKL, Postfach4111 CH - 8022 Zurich Schweiz ČR- Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané Články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 / 431 68 78, Fax 01 / 432 95 92. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Sfr. 26.- Česká republika: Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postrach 4111, CH - 8022 Zurich (pro zahraničí). Objednávám MUKL ........najeden rok ........na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:................................ Objednávky v zahraničí: Jméno:................................... Postfach 4111 Ulice a č.:.............................. CH - 8022 Zürich Místo..................................... Switzerland Stát:....................................... [pageend24]