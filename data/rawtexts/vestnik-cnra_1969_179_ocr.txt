Před rokem, dne 21. srpna 1968, obsadila sovětská vojska spolu s vojsky Východního Německa, Polska, Bulharska a Maďarska území svého “spojence a přítele”, člena varšavského paktu, Československou socialistickou republiku. Byla tím zcela jasně porušena řada zásad mezinárodního práva, vtělených do Charty Spojených národů do článku 2, paragrafy 1, 4 a 7, o nutnosti respektovati suverenitu států, o nepřípustnosti použití násilí proti nim a o zákazu vměšovat se do vnitřních věcí států. - Byla porušena, snad ve všech bodech, resoluce přijatá na valném shromáždění Spojených národů dne 21. prosince 1965, č. 1408, vyhlašující nepřípustnost vměšování se do vnitřních věcí států a nutnost ochrany jejich nezávislosti a suverenity. Je groteskní, že tuto resoluci navrhly právě Sověty. Sověty patrně citily nutnost nějak omluvit svou invasi do Československa a přispěchaly s tak zvanou Brežněvovou doktrínou, která hlásá, že jejich invase se stala v zájmu “ohroženého socialismu”. Sověty však zůstaly světu dlužny důkaz, že Brežněvova doktrína je slučitelná s Chartou Spojených národů. Brežněvova doktrína a Charta Spojených národů jsou v zásadním rozporu. Sověty však věděly předem, že jim nikdo nebude jejich invasi vyčítat. Sověty věděly, že Spojené státy nehnou ani prstem proti invasi, o které se před jejím provedením dozvěděly. President Lyn- don B Johnson odejel na svůj ranch do Texasu. Vojenské manévry NATO, které se měly konat na hranicích Československa v Západním Německu, byly přeloženy o 100 km do nitra Západního Německa, aby bylo jasné, že ani NATO, ani Západní Německo nechce proti sovětské invasi nic podniknout. Československo bylo fakticky uznáno za stát patřící do zájmové sféry Sovětů, se kterým si Sověty mohou dělat co chtějí. V Československu je dnes den 21. srpna prohlašován za den sovětské hanby. Domníváme se, že je stejně dnem hanby Spojených států a všech členských států Spojených národů, které mají právo a povinnost hájit zásady mezinárodního práva. Historik musí už dnes podtrhnout skutečnost, že sovětskou invasi nejostřeji, ačkoli bez praktického úspěchu, odsoudily komunistické strany italská a francouzská. Ony se patrně zasloužily o to, že až dosud maršál Grečko a Jakubovský nezačali zavírat a deportovat československé "kontrarevolucionáře”, jejichž seznamy byly připraveny. Historika zajímá nejvíce otázka, proč vlastně Sověty se odhodlaly k invasi do Československa? Zatím převládá názor, že u nich a jejich satelitů rozhodl strach před Dubče- kovým naivním pokusem zavést v Československu “socialismus (t. j. komunismus) s lidskou tváří.” Jakož i strach, že vývoj v Československu se Dubčekovi vymkne z rukou. Dubček, dobrý komunista, v Moskvě školený, mohl vědět, že jeho pokus je předem odsouzen k neúspěchu Dubček jistě neměl příležitost číst knihu Roberta Conquesta, “The Great Terror, Stalin Purge of the Thirties”,MacMillan Com- pany, 1968,?která by měla být povinnou četbou pro každého, kdo chce o komunismu mluvit nebo psát, či jen uvažovat. I bez této četby však mohl Dubček vědět, že už Maxim Gorkij a lýrupskaja se pokoušeli smířit stranu a inteligenci a vést je k “socialistickému humanismu”. Jenom naivní člověk se může domnívat, že takový utopistický pokus (1. c. 84, 90) ztroskotal jenom na Stalinovi, že však měl naději na úspěch po Stalinově smrti a že se mohl podařit Dubčekovi. Komunismus, ani po Stalinovi, nemůže trpět vývoj k “socialistickému humanismu” nebo k tzv. socialismu s lidskou tváři. Osud generála Grigorenka, mladého Litvínova, spisovatelů Andreje Sinjavského a Yuli Daniela a j. to dokazuje. Snad ještě zajímavější je projev později popraveného Kameněva z roku 1921 proti Trockému (1. c. 129). Kameněv tu popřel thesi Trockého o potřebě demokracie ve straně: “Jestliže dnes říkají, dejte nám demokracii ve straně, zítra budou říkat: dejte nám demokracii v odborových svazech; pozítří mohou dělnici, kteří nejsou ve straně, říci: dejte demokracii také nám, a zcela určitě by nebylo možno zabránit milionům sedláků, aby také nežádali demokracii.” Dubček, KAN, K231 mohli vědět, že komunismus netrpí demokracii, tím méně socialismus s lidskou tváří. Byly to však jen hříchy Dubčekovy, které vedly k sovětské invasi? Snad za jiné mezinárodní situace by si byla Moskva věděla s Dubčekem rady méně ostudnou cestou. Avšak v Moskvě zjevně rozhodovali generálové, kteří se domnívali, že Sovětům hrozí válka s Rudou Čínou a chtěli si pro všechny případy na západních sovětských hranicích zabezpečit týl. Sověty se bojí války na dvou frontách. Během manévrů v Československu v červenci 1968 oznámil maršál Jakubovský, velitel vojsk varšavského paktu, československému komunistickému vedení, že je nespokojen s výkony československých jednotek a žádal o více času pro manévry, aby jim mohl dát dodatečný výcvik. (Harry Schwartz, Prague’s 200 Days. Frederick A. Praeger, N. Y. 1969, str. 177.) Na námitku, že se blíží žňové práce, prohlásil, že je ochoten počkat s dalšími manévry až do podzimu. Československé vedení jaksi ztratilo trpělivost a oficielně požádalo o odchod sovětských vojenských jednotek z Československa. Načež, dne 21. srpna, došlo k invasi do Československa. Dneska stojí pouze sovětské jednotky na západní hranici Československa a českoslovenští branci dostávají nové svo- lávací lístky s určením kamsi na východ republiky. Hitler se kdysi bál dát zbraně do rukou nespolehlivých Čechů. Maršál Grečko a Jakubovský si sotva půjdou pro rozum k Hitlerovi. Jaká úloha připadne československým jednotkám za sovětské okupace, nemůžeme a bojíme se důkaz, že Brežněvova doktrína je slu itelná s Chartou Spo- (Pokračování na str. 2) VĚSTNÍK ČESKOSLOVENSKÉ NÁRODNÍ RADY AMERICKÉ Číslo 179 Červenec-srpen 1969 VÝROČÍ SOVĚTSKÉ HANBY [pageend1]VĚSTNÍK JULV-AUGUST 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois Je ještě čas, aby Spojené státy a každý členský stát Spojených národů vyzval Sověty, aby opustily Československo. Churchill kdysi řekl na adresu Chamberlainovu, že chtěl čestně zachránit světový mír a sklidil hanbu a světovou válku. Jako američtí občané bychom byli nešťastní, kdybychom totéž museli říci na adresu Spojených států a všech států, které trpí sovětskou invasi do Československa. LADISLAV RADIMSKÝ: VÝZVA K HISTORICKÉMU ČINU (New York/FCI) Známe text provolání studentů a dělníků, připravující důstojné a sebevědomé vzpomenutí prvního výročí zákeřného vojenského přepadení Československa v srpnu 1968. Provoláni obsahuje žádost, abychom jeho text všemi způsoby uvedli ve známost lidí dobré vůle ve svobodném světě. Tuto samozřejmou povinnost náš tisk v čele se Svobodnou středoevropskou zpravodajskou agencií — FCI — již splnil. Podle bible (Lukáš XVH., 10) budeme však “služebníky neužitečnými”, neučiníme-li víc než to, co jsme povinni učinit, co se nám přikazuje. Musíme udělat víc a tím “my” myslím na každého Čecha a Slováka za hranicemi vlasti, na všechny krajanské a exulantské noviny, na všechny naše spolky a společky; žádný z nás není tak nepatrný, žádný spolek tak specializovaný nebo nepolitický, aby neměl spojit svůj hlas nebo i šepot k velikému chóru odporu, který ve dnech 20. a 21. srpna tohoto roku měl by se ozvat proti rudé okupaci Československa tak silně, aby vzbudil spící svědomí svobodného světa. Neboť my ve svobodném světě můžeme ledacos, co naši bratři a sestry v Československu nemohou: můžeme věci nazývat pravým jménem, okupaci okupací, invázi invazí, zločin zločinem a lež lži; můžeme hlásat, že Husákova vláda není vládou Čechů a Slováků, nýbrž jen filiálním úřadem Moskvy; můžeme žalovat, že ve Spojených národech, které vznikly z odporu proti diktátorům druhé světové války, jen quislingové jsou připuštěni, aby mluvili za národy s roubíkem v ústech; můžeme říkat, že tak zvaná Brežněvova doktrína, dokud nebude slavnostně a formálně odmítnuta, se netýká jen Čechů a Slováků, že už dnes a ještě více zítra se týká svobody všech států, dosud svrchovaných, a konečně, že nejen domov, nýbrž i všichni Čechoslováci za hranicemi vlasti musí nyní a hned na tak zvané “srpnové události” konečně reagovat činem, činem historickým, činem, který jedině nám zbývá a bez kterého upadneme do zapomnění, které v politice je nejhorším způsobem prokletí: sjednocením proti okupačnímu zločinu, sjednocením v duchu a pravdě. Po tomto politickém sjednocení volá dnes v zahraničí kde kdo, nárdenské výbory jsou jen jedním z hlasů tohoto vo- 2 • VĚSTNÍK VĚSTNÍK ČERVENEC-SRPEN 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 láni, jež se stává stále naléhavějším. Dnes už nejde o to, co a jak bude v Československu po porážce komunismu — ideologicky dostal ránu z milosti právě okupací — dnes jde o přežití okupace a o její skončení. Jsou snad mezi námi na tuto věc rozličné názory? Ať již jsme staří nebo mladí, praví či leví, starousedlíci nebo “nově přišlí”? Mluvím za mnohé, které znám a kteří mi píši, říkám-li, že všichni věrní očekávají, že vedoucí politikové všech stran a organizací konečně zahrabou své zrezavělé válečné sekery a všichni se v den 20. srpna tohoto roku spojí v jednotném prohlášení, vyjadřujícím jednotu národů doma i v zahraničí v odporu proti nemravné a ponižující okupaci našich zemí. Takové jednotné prohlášení by mohlo být historickým činem československé svobodné politiky a zahájit novou éru našeho boje za osvobození vlasti. Kultura je pluralistická, politika však je věcí moci a jen v jednotě je síla. Kdo tuto sílu v den našeho srpnového smutku bude ohrožovat, automaticky se vyřídil. Národ sjednocený v odporu proti okupantům ho překročí jako někoho, kdo přestal existovat. Rostoucí obavy Československa Československé hospodářství je drancováno příslušníky sovětských okupačních jednotek, kteří skupují všechno zboží v množství, jež ani neodpovídá potřebám jednotlivce (košile po tuctech, boty po několika párech atd.). Den ze dne rostou v ČSR obavy, aby kritická situace čs. hospodářství, kterou má Sovětský svaz beztak na svědomí, nezavdala Sovětskému svazu příčinu, aby “zachránil” čs. situaci připojením Československa k sovětským republikám, a to stejně násilným způsobem, s jakým právě před rokem provedl okupaci. Čs. lid vyzývá tajnými letáky, aby čs. občané prostřednictvím rakouského a švýcarského velvyslanectví odeslali statisíce dopisů Organizaci Spojených národů v New Yorku, v němž by vyjádřili požadavek Československa, aby sovětská vojska opustila československé území, prohlásili, že nikdy nesvoli k připojeni Československa k SSSR a vznesli požadavek svobodných voleb v Československu za dozoru OSN. Z předsednictva Čs. národnej rady americkej Československá národná rada americká upozorňuje svoje Oblasti, odbočky a členstvo, že na deň 29. augusta t. r. připadá 25. výročie Slovenského národného povstania a vyzývá ich, aby spomenuli toto skutočne dějinné výročie veřejnými spomienkami, článkami v novinách a prejavmi. Oso- bitne v dnešnej době je toto důležité, kedy komunistické ve- denie doma chce narušit’ duchovnú a štátnu jednotu naších dvoch národov falšováním historie, zasievaním vzájomnej nedóvery a rozdělením Československého štátu na dva štát- ne útvary nie nepodobné tým, které jestvovali za Hitlera. Slovenské národně povstanie bolo, je a bude v nefalšovaných dějinách mohutným, spontánnym prejavom váčšiny slovenského národa pre obnovenie spoločného, slobodného štátu československého. [pageend2]MIKULÁŠ FERJENČÍK: STVRŤ-STOROČIE SLOVENSKÉHO NÁRODNÉHO POVSTAŇ IA Moto: Není na světě moci, třeba s peklem se spojila, která by mohla vzdělaný, ušlechtilý a statečný národ udržet v otroctví a nesvobodě. (Karel Havlíček Borovský) Na deň 29. augusta t. r. připadne 25. výročie Slovenského národného povstania. O tomto povstání bolo popisaného a povedaného už tol’ko, že sa dá předpokládat’, že vačšina našich čitateFov je pomeme dobré informovaná o jeho pohnutkách, priebehu a cieFoch. Keď sa v tejto době vraciame v našich spomienkach k tejto dejinnej události, robíme tak hlavně preto, že máme dojem, že je možné z nej čerpat’ poučenie i na dobu přítomná. Doma po krátkej jaří a sl’ubnom rozbřesku zorničky slobody roku minulého, je snaha nastolit’ znovu volu hruběj, cudzej moci a nútiť našich 1’udí k otrockej poslušnosti a otrockej práci slúžiacej okupantom. Prostriedkami tohto ciel’a, okrem iných, sú zase tak ako to bolo za Hitlera, vzbudit’ vzájemnu nedóveru medzi Čechmi a Slovákmi, rozložit’ duchovná jednotu a zeslabit’ společný odpor. Vidíme tu zase tú tupost’ akou sa vyznačovali politický představitelka Hitlerovho Slovenského státu, ktorí tak ako dnes služóbníci Moskvy podceňujú politická múdrosť našich l’udí doma. Spomínam si jasné na nie jednoho z našich drobných l’udí na Slovensku z doby nacistického temna roku 1940, kedy mnohí z našich intelektuálov pod dojmem vojenských a diplomatických úspechov Hitlera viděli všetko čierne a přepadávali beznádejnosti, ako tito jednoduchí naši l’udia jasné chápali situáciu, ako ju prostými slovami věděli vyjádřit’, a ako ich nič na svete nemohlo zvyklať v ich viere a v ich představách o výsledku súdobého zápasu. Všetky tieto spomienky z tej ušlachtilej doby vzájomnej dóvery naplňujú aj dnes dóverou a nezlomnou vierou ve víťazstvo pravdy. Naozaj nič na svete neprekričí a natrvalo neumlčí pravdu, a niet na svete moci a síly, ktorá by mohla národy, ktoré raz okúsili sladké ovocie voFnosti a samostatnosti, udržať nadlho v otroctve a nevol’níctve. Naša pravda bola v roku 1939, tak ako je aj dnes, uml- čaná, naše právo pošliapané a naša samostatnost’ a sloboda udušená. Odpor proti nepravdě a neprávu však v duši slovenského člověka nevyhasol a pri najbližšej příležitosti, ktorá se mu naskytla, zblčal a zničil pliagu nepravosti. 14. marec 1939 bol dňom smútku a úzkosti pre váčšinu slovenských duší. Slovenský člověk, napriek hlučným fanfárám o samostatnom slovenskom státe, pociťoval horkost’ a zatrpk- losť. Podvědomě cítil, že rozbitie Československa je len prvou fázou Hitlerových plánov na trvalé zotročenie ostat- ných súsedných národov, v prvom radě slovanských. Tento slovenský člověk nemohol tiež súhlasiť s koncepciou národného socialismu, hlásaného Dr. Tisom, Tukom a ostatnými, ktorá namiesto kresťanskej lásky a 1’udskosti hlásala rasová, národnú, náboženská a politická nenávist’, obeťami ■ktorej sa stalo 109 tisíc slovenských židov odvlečených do Pol’ska a Nemecka, z ktorých 68 tisíc zahynulo v plynových komorách nacistov, ako aj 30 tisíc Slovákov odvlečených, hlavně po povstání, do německých koncentračných táborov. V národnom povstání postavil sa Slovák proti slovenskej vládě nielen preto, že táto vláda a tento stát ■— tak ako je tomu doma aj dnes — boli v cudzích službách, ale hlavně preto, že základná ideologia tohto štátu bola nemravná, nekřesťanská, neFudská. Tak ako v roku minulom až do okupácie Sovietmi, přežívali naše národy doma povznáša- júce dni duchovnej obrody, dni viery a nádeje, dni prisFubu lepších časov, tak přežíval po povstania před 25 rokmi člověk dni naplněné radosťou a pocitmi slobody a voFnosti. Boli to dojmy, na ktoré člověk nikdy nezabudne. Mnichov nám vojákom vyrazil zbraň z rúk. Povstanie nám tieto zbraně vrátilo a s nimi tiež aj sebevedomie, lebo nám umožňovali bránit’ rodná zem. Velkolepá to manifestácia slovenského odhodlania i slovenskej lásky k zásadám pravdy a vlastnému československému štátu. Toto odhodláme, táto lásku nášho člověka nezničil a nezničí ani čas, ani komunizmus. ídea humanity, idea slobody a idea pravdy přežila veky, je tak stará ako je staré 1’udstvo samotné, je věčná a nezničitelná a v tom je naša viera a naša istota aj dnes. Všem Čechům a Slovákům v Chicagu a okolí! Dne 21. srpna t. r. dožijí se Češi a Slováci po celém světě výročí hanebné okupace naši drahé domoviny surovými hordami Sovětského svazu a jeho pomahačů. Na den 28. srpna t. r. zase připadá 25. výročí slavného Slovenského národního povstání, ve kterém Slováci nesmlouvavým, hrdým a spontánním způsobem projevili svoji vůli a svoje rozhodnutí žít s národem českým v jednom nedělitelném, demokratickém státě československém. V obou těchto událostech hráli Sověti rozhodnou a hanebnou úlohu! My Češi a Slováci, žijící v Chicagu a okolí, chceme tyto dvě události vzpomenout společnou, důstojnou vzpomínkou — vzpomínkovým večerem v sobotu dne 23. srpna t. r. v budově ČSA v Ciceru, v lóžové síni. Slovenským řečníkem bude Dr. Josef Lettrich a českým Dr. František Schwarzenberg. Manifestační průvod k výročí Dne sovětské hanby bude v Chicagu uspořádán po State Street ve středu večer dne 20. srpna. Sraz všech organizací i jednotlivců je v 7:30 hod. večer na západní straně State Street v bloku severně od Lake Street k Wacker Drive. Průvod vyjde v 8 hodin. Účastníci průvodu nechť přijdou v černém nebo tmavém oblečení, tak aby průvod měl smuteční ráz. -— Přijďte všichni! Nezapomeňte na tyto dva večery a přijďte odsoudit a protestovat! V zastoupeni českých a slovenských organizací v Chicago a okolí: Československá národní rada americká. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! VĚSTNÍK • 3 [pageend3]Z UDÁLOSTÍ V ČESKOSLOVENSKU VYHLÍDKY BEZ NADĚJE Situace a nálada lidu v Československu by se mohla dnes porovnávat s dobou okupace nacistickým Německem. Opuštěni všemi, obsazeni Sověty a hospodářsky zneužíváni, stojí lidé doma bezradní, zklamáni, se srdci plnými nenávisti k těm, kteří je pokořili, a i k těm, kteří jim chtějí v zájmu okupantů vládnout. Jsou si též vědomi, že Západ jim nepomůže, a že se musí s Rusy nějak vypořádat. Dr. Gustav Husák, který převzal moc po A. Dubčekovi, plní přání Moskvy ukázněně a je proto den ze dne víc a více nenáviděn. Za jeho vlády byla již zrušena svoboda shromažďovací, svoboda tisku, televise a rozhlasu, a lidé znovu nevěří ničemu, co čtou nebo poslouchají. Byl rozpuštěn Svaz čs. studentstva, tiskové orgány Svazu čs. spisovatelů byly zastaveny. Příděl papíru jim byl zkrácen o 480 tun a nemají vlastně ani možnost noviny vydávat. 160 novinářů je bez zaměstnání, neboť se nechtěli podrobit censuře a nabízená místa, v nichž by měli za úkol především “poslouchat”, odmítli. Z důležitých úřadů byli odstraněni tzv. liberálové a byli nahrazeni příznivci Moskvy. Lidé, kteří byli obviněni z kolaborace se sovětskými vojsky za srpnové okupace Československa, se dožaduji, aby byli rehabilitováni — tak jak se kupř. stalo 1. července t. r. v Ostravě, kde plénum čs. komunistické strany uložilo předsednictvu městského výboru KSČ, aby se pisemně omluvilo soudruhům A. Indrovi a D. Kolderovi. Ve více místech dochází k tomuto “odprošování”. Na druhé straně je činěn nátlak na osobnosti zastávající důležité funkce, aby odvolaly svůj předchozí souhlas s prohlášením, které v roce 1968 podpořily svými podpisy. Za přítomnosti V. Biláka v Brně vystoupila tam skupina komunistů a odeslala děkovný dopis velitelství sovětských vojsk v Ostravě, v němž chválila jejich zákrok a přítomnost na čs. území. Jsou obavy, že podobné skupiny činí nátlak na KSČ, aby ještě před výročím srpnových událostí prohlásila okupaci Československa za nutnou a potřebnou. Dr. Husák se sešel s Gomulkou a Ulbrichtem, kteří naň podle přání Moskvy činili nátlak, aby ještě před schůzkou komunistických stran v Moskvě prohlásil, že okupace Československa byla nutná a žádoucí. Husák odmítnul a ústředí KSČ vydalo tedy provolání, že loňské srpnové události byly záležitostí pouze československo-sovětskou a tím že se na schůzce o otázce Československa nemá vůbec jednat. O čs. okupaci se však k nemalé radosti Sovětů na schůzce mluvilo téměř po 3 dny — hlavně zásluhou komunistických stran svobodného světa. Na schůzce nedošlo také ku splnění hlavního přání Sovětů, aby komunistická Čína byla vyloučena ze svazku mezinárodního komunismu. Moskva měla tedy nejeden důvod k nespokojenosti. V Praze se to projevilo tím, že z komunistické strany Československa byl vyloučen bývalý člen jejího předsednictva Dr. F. Kriegel (kterého si v srpnu 1968 chtěli Sověti na přání p. Brežněva nechat v Moskvě, kam násilím převezli celý výbor KSČ). Kromě jiných byl zbaven členství ve výboru KSČ i národohospodář Ota Šik. Rovněž byl zbaven funkce předsedy Čs. akademie věd a umění. Kriegel ještě před svým vyloučením přednesl na schůzi předsednictva svoji obhajobu — mnohým velmi nemilou —■ kterou mu Husák nemůže odpustit a napadá ho proto ve veřejných projevech. Svým projevem proneseným 3. července v Ostravě se Husák úplně rozešel s míněním celého národa. Řekl v něm: “Někteří dobrodinci domácího i zahraničního ražení nás obviňuji, že se budeme vracet k padesátým létům a já nevím k čemu. Nic takového nemá nikdo v plánu. Ale i kdyby měl, byla by to ta největší hloupost, jakou by mohl udělat. Bylo by to, jako kdyby někdo chtěl dvacetiletého člověka srazit na pětiletého.” . . . Husák však ihned dodal, že svoboda a demokracie musí být chápány třídně . . . Řekl: “Pro pracující lidi, pro čestné občany státu, pro ty, co chtějí budovat socialismus — pro ty co nejširší svobody. Pro nepřátele státu, pro odpůrce — žádné svobody.” Toto jsou dosti silná slova, neboť není hranice, jež by stanovila, kdo je odpůrcem nebo nepřítelem státu. Byl by jím každý, kdo není komunista, nebo nebuduje socialismus? “Tyto antikomunistické a antisovětské odpůrce smeteme jak špinavou pěnu, a kdo se nám postaví, tak až ho položíme na lopatky, tak ať nepláče,” prohlásil Husák. Dále se posměšně zmiňoval o dr. Krieglovi a Pachmanovi, známém šachistovi. Dr. Kriegl se stal příkladem, jak lze odstranit politické odpůrce studenou cestou, jak sám Husák se dříve v jednom projevu přeřekl, že se nepohodlná osoba “odkriegluje” čili “odkrágluje”. O vydaném provolání dělníků a studentů, aby k výročí okupace 21. srpna 1969 bojkotovali tisk, nepoužívali dopravních prostředků a bojkotovali kina, divadla atd., prohlásil Husák, že jistě nikomu neuškodí, když se po práci pěkně projde atd. Zmínil se též ironicky o šuškandě, dle které prý má již brzy odejít na odpočinek, aby na jeho místo mohl nastoupit s. Lubomír Štrougal, který seděl se studenou tváří vedle přednášejícího Husáka. Štrougal, který je předsedou obranného výboru pro země české, byl též jmenován vrchním velitelem závodních milic, a všichni dogmatici a příznivci Moskvy se sdružují kolem něho. Poznámka Husáka, že Štrougal prý již čeká na jeho místo, nemusí být jenom šuškanda. CHAOS V ZÁSOBOVÁNÍ A HOSPODÁŘSTVÍ Když okupační vojska počala nakupovat za české “okupační” peníze vše, na co přišla, reagoval čs. lid stejným způsobem a počal nakupovat vše, co bylo k dostání. Tato situace byla zaviněna též zdražením spotřebního zboží o 50 až 100%. Jedině jídlo bylo zdraženo nepatrně. Po Novém roce se však čeká nová úprava cen potravin. Lidé, kteří si šetřili na auto a měli za něj zaplatit 40,000 Kčs, zjistili, že je bude stát nyní 60,000 Kčs. Někteří si to tedy rozmyslili, ale co s penězi, nepřijde měnová reforma? A tak se počalo investovat a nakupovat, co se dalo. Není tedy divu, že obchody zejí prázdnotou. Sám dr. Husák si ve své kritice pochvaloval, že to není ani tak špatné, když se v obchodech zbavili starých hrnců a tak zvaných ležáků. — Zatím co v hotelu Jalta neměli hovězí ani telecí, na Moravě, když chtěl zákazník vepřové, musel si povinně koupit % kg hovězího. Po tři dny nebyla v Praze čerstvá zelenina, protože pro déšť nikdo nechtěl jít sklízet do polí. Průměrná mzda je Kčs 10 za hodinu, nejlevnější oběd stojí Kčs 6.00, % litru plzeňského piva Kčs 3.90, 20 cigaret Kčs 7.00. Není k dostání dámské spodní prádlo. V pražských rodinách málokde najdete čerstvé mléko. Proč: mlékárenské podniky přivezou bedny těžkých skleněných láhví mléka brzy ráno před obchod, kde láhve pak stojí na chodníku na slunci někdy až do 11 hodin. Večer je mléko zkyslé i když jste je dali do ledničky. Dělníci pracují v továrnách bez zájmu, neboť vědí, že výtěžek jejich práce půjde stejně ve prospěch Arabů nebo Vietkongů či Kubánců a bude jej užito v rámci “boje proti imperialismu”. Životní úroveň a hospodářská výstavba v Československu je 20 let za úrovní států svobodného světa. 4 • VĚSTNÍK [pageend4]Čs. pracující vědí, že pokud budou hospodářsky vázáni na Sovětský svaz, jejich situace se nezlepší. Jejich jedinou nadějí je, aby obrodný proces, jaký probíhal v Československu před obsazením Sověty, nastal v Sovětském svazu samém. Podmínky k tomu jsou již dány. Při dnešní vysoké úrovni sdělovacích prostředků nemůže být ruský národ ohlupován do nekonečna. CO ŘEKL DR. F. KRIEGEL NA ZASEDÁNÍ ÚV KSČ, NEŽ BYL VYLOUČEN Dr. F. Kriegel, povoláním lékař, dlouholetý komunista a účastník španělské občanské války, byl po odstranění Novotného v ústředním výboru KSČ. V Moskvě po srpnových událostech odmítnul podepsat moskevský protokol, když tam byli pražští komunisté násilně drženi a když pro ně president L. Svoboda přijel, aby je dostal ven ze sovětského zajetí. Kriegel odmítl též hlasovat pro “legalizování” pobytu sovětských vojsk na čs. území v Národním shromáždění jako poslanec. Tímto porušil stranickou kázeň a v květnu t. r. byl na základě toho vyloučen ze strany. Kriegel upozornil na svůj přestupek a obrátil se na ÚV KSČ projevem, ve kterém mimo jiné řekl: “. . . Chci ústřední výbor dále upozornit, že dosud nebyl nikdo vyloučen z ústředního výboru, kdo nese přímou zodpovědnost za to, že desítky lidí byli odevzdáni potupné smrti z rukou kata. Že tisíce a desetitisíce byli na základě vykonstruovaných obviněni odsouzeni na dlouhá léta, mučeni a vězněni a že mnozí z nich ve vězení svůj život skončili, aniž uviděli světlo svobody. . . . Sedí zde rovněž s. Hendrych, Šimůnek, Lenárt a mnoho dalších vysokých funkcionářů, kteří po léta vedli tuto zemi. Nemají snad oni žádnou zodpovědnost za nynější stav? Hendrych byl po léta druhým a svou činností a vlivem prakticky prvním člověkem v tomto státě, je on bez odpovědnosti? Manévr svalovat vše na polednové období je příliš průhledný. Odmítnul jsem podepsat protokol proto, že se to dělo v ovzduší vojenského obsazení naší republiky, bez konzultace s ústavními orgány a v rozporu s cítěním lidu této země. Když potom byla v Národním shromáždění předložena k ratifikaci dohoda o dočasném pobytu sovětských vojsk na území ČSSR, hlasoval jsem proti ní jako proti smlouvě, která byla v rozporu se zásadami Charty Organizace spojených národů, s principy mezinárodního soužití a s ustanoveními Varšavské smlouvy. Tato smlouva postrádala základní náležitost řádné smlouvy: dobrovolnost.” Kriegel dále rozbíral náplň slova “agresor” a plně stavěl Sovětský svaz do světla agresora. Nejvíce však mrzí dnešní soudruhy, že jeho projev se dostal do celého světa, že je znám všem komunistickým stranám, a že znovu potvrzuje mocenské zájmy sovětského imperialismu. ČESKOSLOVENSKÝ LID OBDIVUJE HRDINNÝ LET AMERIČANŮ NA MÉSlC Čechoslováci jevili vždy velký zájem o přípravné lety Američanů k cestě na měsíc. Jejich obzvláštní zájem vzbudil předposlední let, kterého se zúčastnil astronaut Černán, jehož dědeček pochází ze Slovenska; astronaut Černán dokonce slíbil, že do Československa brzy zavítá. Od srpnových události si Čechoslováci dvojnásobně přáli, aby to byli Američané, kteří jako první přistanou na měsíci. Čechoslováci sledovali zároveň s celým světem přistání Američanů na měsíci a jásali. Sověti přiznali zdařilé přistání až o 4 hodiny později, tak aby mohli alespoň něco ze zpráv podrobit censuře. Čechoslováci byli první, kdo vydali známku: Přistání na měsíci, což znamená, že ji měli již připravenou. Každý Američan, který byl v té době návštěvou v Československu, byl středem pozornosti — každý mu chtěl jako příslušníku amerického národa potřást rukou, anebo alespoň posunky naznačoval svoji radost nad tím, že Američané přistáli na měsíci jako první. DĚLNÍCI VÍTAJÍ SOVĚTSKÉ DELEGACE NADÁVKAMI Koncem července přijela do Prahy delegace městské komunistické organisace Moskvy, aby navštívila různé továrny a zlepšila vztahy mezi čs. a sovětskými dělníky. Když delegace za vedení zástupce politbyra Viktora Grišina přijela do továrny na letadla Avia, byla překvapena velkým zástupem několika set dělníků před továrnou, kteří však přivítali delegaci nadávkami a dokonce prý po nich počali házet kamení. Delegáti prý ihned provedli čelem vzad a spěchali do Čs. Kolben-Daněk — kde prý dělníci na protest proti prosovětské politice odešli od strojů a delegace procházela prázdnými halami. Ve všech továrnách dělníci vystupují z komunistické strany, a když je jim v tom zabraňováno, odmítají platit stranické příspěvky. Okresní a krajští komunističtí funkcionáři jezdí po velkých podnicích a přemlouvají dělníky, aby ze strany nevystupovali, — a někdy vyhrožují zhoršením pracovních podmínek. Mládež nechce o komunismu nic slyšet, vyjadřuje se o něm jen s opovržením a odsuzupe starší generaci, že dnešní situaci zavinila. Nekomunisté obviňují komunisty, a tito se přou mezi sebou. Všichni však společně nenávidí Rusy. ŽELEZNIČNÍ NEŠTĚSTÍ U MLADÉ BOLESLAVI Koncem července došlo v blízkosti Mladé Boleslavě k železničnímu neštěstí, při kterém zahynulo 24 osob. Vládní činitelé obviňují liknavost a nedbalost železničních zaměstnanců, zatím co hlas lidu tvrdí, že k neštěstí došlo vinou autobusu okupační armády. A. ŠALOMOUN. President Nixon blahopřál dr. Zenklovi Předseda Rady svobodného Československa, dr. Petr Zenkl, oslavil v červnu t. r. ve Washingtoně své 85. narozeniny. K tomuto jubileu dostal řadu gratulací z celého světa. Blahopřání mu poslali i četní američtí senátoři a poslanci. Někteří své blahopřání dali uveřejnit v úředním záznamu jednání v kongresu. Blahopřání dr. Zenklovi k 85. narozeninám poslal osobně také president Spojených států Richard M. Nixon. Otiskujeme v překladu znění dopisu: “Milý dr. Zenkle, je mi potěšením, že se mohu připojit k Vašim četným přátelům a obdivovatelům a vyslovit Vám své vřelé blahopřání k Vašim 85. narozeninám. Dovedu si představit Vaše uspokojení, podíváte-li se zpět na svůj dosavadní život, tak obětavě zasvěcený československému lidu a všem, kdo si cení ideálu svobody a demokracie. Poznal jste radosti svobody a lidské důstojnosti, k nimž sám tolik přispíváte. Poznal jste však také smutek útlaku a tyranie, proti kterým jste pracoval tak soustavně a s tak velkým pesvědčením. A ačkoliv tato dlouhá desetiletí byla bohužel poznamenána tragedií a utrpením, nikdo z nás, kdo jsme sledovali Vaši skvělou kariéru, nezapomene na sílu, kterou jste dal věci svobody a spravedlnosti, jež spojuje československý a americký lid. Všichni si bereme příklad a povzbuzení z Vašeho života a z odvahy Vašeho lidu. A vím, že se ke mně připojují lidé dobré vůle všude, když Vám k Vašim narozeninám přeji plnou míru spokojenosti, která vyvěrá z toho, že jste sloužil svým krajanům tak věrně a dobře. •— Upřímně Váš Richard M. Nixon.” Rovněž Čs. národní americká zaslala Dr. Petru Zenklovi u příležitosti jeho významného životního jubilea blahopřejný telegram s vyslovením uznání jeho záslužné práci. VĚSTNÍK • 5 [pageend5]CO VYPRAVÍ NÁVŠTĚVNÍK ČESKOSLOVENSKA PO SVÉM NÁVRATU První pohled na město Prahu je šedý. Rozkopané, zaprášené ulice, zašlost budov zaráží, ale nejsmutnější je pohled na občany. Každý někam spěchá, zachmuřen, ustarán a rozladěn. Každá žena pospíchá s nákupní brašnou, což kdyby bylo něco ke koupi, co jinak není k dostání. Žena jenom s kabelkou v ruce je nevídaným zjevem, pak-li ovšem není cizinkou. Zase se stojí fronty na zeleninu a maso. V červenci nebyla vejce. A tak se nedivme, že i život v Praze je šedý a občané zasmušilí. Ovšem docela jiné je to pro cizince ze Západu s “tvrdou valutou’’. Pro ně je procházka Prahou požitkem, neboť vláda věnovala hodně péče a pozornosti historickým památkám. Mnoho se na Pražském hradě opravovalo a zvelebovalo. Znalci a umělci pietně odkrývali na Hradčanech historické památky, takže dnes je pouť za slávou českých králů nezapomenutelným zážitkem. Krásné jsou parky na Hradčanech i pražské sady. Z toho všeho mají Pražané radost, i když nemají radost z toho, jak bydlí, čtyřiadvacet let po válce bytová kříse trvá. My jsme se ovšem zajímali především, jaký je život obyvatelstva a snažíme se posuzovat poměry z jeho stanoviska a ne ze svého, t. j. hostů s dolary. Především si uvědomujeme strach občanů z budoucnosti. Zažili loni čarovné jaro a radovali se mladí, staří. Mladí poprvé poznali, co je to svoboda tisku, po prvé ochutnali svobodu projevu; pro ně to byla zkušenost nezapomenutelná, opojná, a stále o ní mluví. Dokud jim o tom vyprávěli staří, co kdysi bývalo, nechápali — ale teď, co sami poznali, nikdy nezapomenou a nikdy nebudou spokojeni, dokud se jaro nevrátí. Všichni jednohlasně mluví o invasi a jejich vzpomínky jsou prodchnuty hrdosti nad svornosti národa, statečností mladých a vynalézavostí občanstva — a o nesmiřitelné nenávisti k okupantům. Dnes i dělnictvo jde se studentstvem v jeho odporu, což je velice důležitý úkaz. Po krásném jaru invase zhatila naděje na lepší budoucnost Československa a občané stojí před těžkými problémy. Pociťuje se stále větší nátlak z Moskvy, soudí se, že Gustav Husák je jen přechodným zjevem a že bude odstraněn, nepodaři-li se mu zdolat vnitřní problémy a donutit občany k větší pracovitosti a poslušnosti. Tak, jak to dnes vypadá, se mu to nepodaří. Lid je apatický a nikomu se nechce pracovat, když z práce nic není a velká hospodářská závislost na Moskvě předem znemožňuje Československu vymanit se z krise. Marně nadává Rudé Právo na národohospodáře Otu Šiká, posluchači rozhlasu a čtenáři novin se dobře pamatují na jeho odhalení sovětského vykořisťování. Každý dnes ví, že Moskva Československu draze prodává podřadné suroviny a za nadiktované ceny levně nakupuje od Československa zboží, které by si československý lid přál sám pro sebe, že Československo musí dodávat Sovětskému svazu uran za směšné levné ceny, že je plundrován nejcennější národní majetek. To všechno je československému občanu známo a výpady Rudého práva mu jen připomínají tvrdou skutečnost. Všechno již bylo řečeno a nedá se hrozbami vyretušovat. Československý občan také ví, že Ota Šik, stavitel plánované hospodářské záchranné reformy, která uskutečněna nebude, byl vyhoštěn z komunistické strany a že se nalézá v bezpečí ve Švýcarech. Uveřejnil nedávno ve Francii knihu “Pravda o československém hospodářství”. Ode dne, kdy byla umlčena svoboda slova v tisku, vzmáhá se v Praze nejen šibeniční humor, ale i panika. Čím méně pravdy pronikne do novin, tím více rostou dohady a strach- Když např. vystřelily Sověty Lunu 15, ihned se rozkřiklo po Praze, že účelem je znemožnit přistání amerických astronautů na měsíci. Největší strach je z přivtě- 6 • VĚSTNÍK lení Československa k Sovětskému svazu. Někteří přisahají, že vidí nebezpečné náznaky v sovětských přípravách. V tomto stínu dnes žijí českoslovenští občané a jejich starosti a obavy denně rostou. Životní poměry jsou stále horší. Ceny životních potřeb stoupají. Ceny brambor, mouky, cukru, -vajec (pokud jsou k dostání), podřadnějšího masa, levnějších druhů sýrů, chleba a moučných výrobků jsou prozatím nezvýšené, ale ceny mnoha jiných věcí a výrobků byly zvýšeny. Melta, t. j. kávovina (z praženého žita nebo ječmene) je o 60 procent dražší, normální zboží bylo průměrně zdraženo o 50 až 70 procent. Vodní sklo na nakládání vajec stálo Kčs 2.00, nyní stojí Kčs 4.80. Pražská tramvaj zdražuje z 60 haléřů na Kčs 1.00 bez přestupu a na Kčs 2.00 s přestupním lístkem. Mnoho věcí není k dostání, nejsou hřebíky na stavbu, málokdy jsou k dostání šroubky a matky, už vůbec není uhlí. Loni vláda oznamovala “objednejte si uhlí v létě” se slevou 2 až 5 Kčs na metráku. Letos se uhlí nevozí na objednávku, jenom někdy mimořádně, za volnou cenu, přibližně o Kčs 10 vyšší na 1 metráku. Normální cena byla Kčs 18 bez dovozu a skládky, dnešní “volná” cena je Kčs 28 — a to jde o povrchové uhlí nejhorší jakosti. Jakost chleba a pečivá je velmi špatná. Čerstvé housky i chléb jsou “jako houba”, druhý den se drobí. Kam se podělo vyhlášené pekařské uměni, např. Vosátkovo — hou- stičky, chléb a pečivo z Vodičkovy ulice, kdysi chlouba pražského proslaveného cechu? Vyrábí se 6 až 7 druhů salámů. Přimíchává se do nich něco a neví se co, asi mouka. Deset dekagramů stojí Kčs 2.50 až Kčs 5.00. Dámské střevíce, buď lehké parádní, nebo -těžké, polo- sportovní z umělé kůže s gumovou podrážkou se prodávaly za Kčs 100 až Kčs 120. Nyní stojí Kčs 250. Celokožené málokdo nosí; stoji Kčs 350 až Kčs 400. Nyní si přepočítejme, kolik stojí v pracovních hodinách a porovnejme s USA, kde si prodavačka může koupit levnější, ale dobrou obuv za 5 hodin práce. V Československu je měsíční hrubý plat prodavačky v obchodě, bez odečtení srážek, Kčs 900. To znamená, že musí pracovat více než týden, aby si mohla koupit pár střevíců z umělé kůže a více než dva týdny, aby si mohla koupit dražší střevíce z pravé kůže. Kancelářská síla si vydělá Kčs 1.300, technická síla (konstruktéři, kreslicí s odborným vzděláním) Kčs 1.500 až 1.700, průvodčí v autobuse či elektrice Kčs 1.200 až Kčs 1.400, řidič autobusu má vysoký plat, Kčs 2.600, vyšší než lékař. Jednotky zemědělců se částečně zlepšily, stav býval velmi špatný. Pokud jde o maso, bývá ho nedostatek. Husy se objevují na trhu před vánocemi a posvícením. Kachny jsou podvyživené, mají necelá 2 kila. Kuře je přepychovým jídlem, prodává se za Kčs 22 až 26 kilogram. Má-li prodavačka necelých Kčs 800 čistého měsíčního příjmu, vydělá si necelých Kčs 5.00 za hodinu, na jednokilové kuře pracuje 4% až 5 hodin. Až dosud byla dráha levná a kdekdo cestuje. Vlaky jsou natřískány, ale jezdí se. Od 1. ledna budou jízdenky zdraženy o 100 procent. Srážky z platů jsou poměrně vysoké. Je to daň, nemocenské a starobní pojištění na důchod (pensi). NEMOCENSKÉ POJIŠTĚNÍ Bezplatně je možné vyhledat lékařskou pomoc u stanoveného obvodního lékaře. Přepracovaní pro velký počet nemocných v obvodě, lékaři mohou pacientu věnovat 5 minut. Nemocnice jsou přeplněné. Léky jsou předepisovány jen nejlevnější, jen ve vážných, odborně zjištěných případech — [pageend6]většinou na doporučení nemocnice — jsou předepisovány i dražší léky. Odborní lékaři znají cizí léky, které by pacientům prospěly, ale nemají možnost je předepsat, poněvadž se nemohou za valuty z ciziny dovážet, takže rodina pacienta často prosí příbuzné na Západě o zasláni příslušného léku. Nejlépe to znázorňuje případ muže raněného mrtvicí, jemuž ochrnul jícen, takže nemohl polykat. Od září do vánoc byl uměle živen v nemocnici, ztratil hodně na váze a hrozilo mu vyhladovění. Primář nemocnice znal ze zahraniční literatury několik léků. Příbuzní nemocného lék obratem letecky zaslali z Londýna. Před vánocemi začal pacient lék užívat a o 1. lednu již začal polykat a byl zachráněn. Je smutné, ne-li trestuhodné, že nejsou devisy na zakoupeni léků v zahraničí, jež Československo nevyrábí a které by mohly uzdravit československé občany. Je to i hospodářsky nerozumné, poněvadž léky ze zahraničí jsou mnohem levnější než dlouhý pobyt pacienta a bezúčelné léčení v nemocnici. Dokud potrvá sovětské vykořisťování, poměry v Československu se nezlepší. Ze všech satelitních států Československo přináší největší oběti právě proto, že bylo průmyslově nejbohatší. Je členem sovětského bloku, ale nerozhoduje o tom, co bude vyrábět. Musí zapadat do sovětského plánu. A tak se člověk doví z Lidové demokracie ze dne 21. července, že “se podařilo zabezpečit z Polska spotřební zboží za 12 milionů rb. nad rámec protokolu. Jedná se především o strojírenské spotřební zboží. Významná je i pomoc polských stavebních organizací — např. postaví 3 jezy na Labi, sklářský závod Sázava, závod na výrobu umělých kůži v Chropyni, textilku v Kežmaroku a silnice v Krkonoších.” Nad tím zůstává rozum stát. Sklářský průmysl v Čechách měl světovou pověst od pradávna, taktéž textil od nejlev- nějších do nejdražších druhů se vyvážel do celého světa. Byli to čeští inženýři a dělníci, kteří stavěli dráhy, tunely, jezy, pivovary, sklárny, cukrovary od Jižní a Střední Ameriky až po Asii. Ale od doby komunistické vlády svůj výdělečný průmysl musili zanedbat, aby mohli na rozkaz Moskvy vyrábět těžký průmysl, válečné zbraně pro severní Vietnam, Kubu, arabské země, a to na dluh, za politické ,. zájmy Moskvy. Občané si ulevuji vtipem. Kupř.: Uklouzne a spadne babička na Václavském náměstí, zvedne ji ruský voják. Babička mu děkuje a řekne “Vy nejste všichni tak zlí, jak se povídá. Co bych pro Vás, vojáčku, mohla udělat?” -— “Mohla byste třikrát provolat: Ať žije Sovětský svaz!” -— “Ale to já nemohu udělat, vojáčku. Spadla jsem na zadek, ne na hlavu.” Stupňuje se napětí ku dni 20. srpna. Zase byli president Svoboda a Gustav Husák v Moskvě a každý uvažuje, co jejich návštěva znamená. Co asi vymáhá Moskva? Čeká zase na záminku, aby mohla opět zasáhnout jako po hokejovém vítězství ? Aby se zabránilo demonstracím, vydává podzemí letáky a vyzývá občany, aby zahájili ve znamení smutku “den klidu”. Každý má zůstat doma po práci, nikdo nemá být na ulici, nikdo nemá nakupovat, atd., tak aby ulice, tramvaje, obchody a divadla zely prázdnotou. Město má b t mrtvé, jakoby vylidněné. Letáky a plakáty jsou hned policii strhovány a zabavo- vány a pachatelé jsou zatýkáni. Každý v Praze však již o tomto plánu ví a zachová-li se tak vzorná, obdivuhodná disciplina jako při pohřbu studenta Jana Palacha, bude to opět krásný projev národní svornosti. Roční předplatné Věstníku neb American Bulletinu pro nečleny — $2.00 ročně Manifestační průvod porobených národů Letos v červenci měl Týden porobených národů své desetileté výročí. V Chicagu se 19. července za sponsorství mayora Richarda Daleyho konal průvod porobených národů. Průvod, který šel vnitřním městem po State Street, vyzněl vskutku manifestačně. Na stožárech vlály na State Street mezi ostatními vlajkami porobených národů dvě československé vlajky, které dala v předepsaných rozměrech pro účel Týdne porobených národů zhotovit Čs. národní rada americká. Celý průvod vedl br. James V. Krákora, který byl maršálem průvodu. V československé skupině pochodovalo na 400 lidí — přes silně nepříznivé počasí, které odradilo mnoho dalších. Pochodovala v ní skupina Č.S.A. vedená br. Frankem Vodrážkou ■—■ za hudby početné kapely Č.S.A. sestávající z hudebníků z řad mládeže, krojovaná skupina Čs. ženské národní rady v exilu, kterou vedla ses. Alena Kubíčková, krojovaná skupina Čs. Orla v exilu, krojovaná skupina Klubu Domov (organizovala ji F. Uhlířová a P. Kůrková), Moravské spolky a Klub svobodné kultury, jehož členové nesli v průvodu řadu výstižných transparentů a hesel (zhotovených Savou Rokničem a J. Smrčkovou). Průvodu se svorně zúčastnily všechny krajanské organizace ve snaze znovu svobodnému světu připomenout naléhavost otázky porobeného československého národa a jeho spravedlivý nárok na získání svobody. 12. SOKOLSKÝ SLET V CHICAGU Slet se konal 29. června t. r. Zúčastnilo se jej 2,500 cvičících a 8,000 diváků. Účastníci se sjeli ze všech končin Spojených států a i z Kanady. Po nástupu mužů a žen byl anglicky a česky přečten Manifest Amerického sokolstva tohoto znění: MANIFEST ' Shromáždili jsme se zde dnes u příležitosti XII. sletu Amerického sokolstva, abychom prohlásili naše odsouzeni brutální okupace Československa sovětskými hordami a jejich zaslepenými a poslušnými nohsledy. V pravém sokolském duchu zdůrazňujeme své pevné rozhodnutí stát neochvějně proti komunistickým snahám po ovládnutí a ujařmení svobody milujících lidí, zde i kdekoliv jinde, kde krvavý rudý prapor by mohl být vztýčen. My, kteří jsme vždy lpěli pevně na zásadách bratrství, rovnosti a spravedlnosti pro všechny, na zásadách vyhlášených Dr. Miroslavem Tyršem vice než před sto lety, prohlašujeme slavně, že stejné ideály jsou vtěleny v našem Americkém Prohlášení nezávislosti a ústavě a slibujeme zde dnes, že nikdy nepodlehneme a nikdy otrocky nesklo- níme své hlavy v bídné kapitulaci před největším nepřítelem dnešních dnů. Přátelé, bratři a sestry! Zvedněme hrdě své hlavy a pohlédněme vážně a opravdově do problémů dnešních dnů a prohlašme před celým světem, že my Američtí Sokolové jsme svomi v obraně našich ideálů a připraveni nabíd- nouti své vše na oltář svobody a spravedlnosti naší vlasti i rodné vlasti naší a našich předků. Vaše přítomnost zde tohoto odpoledne na předvedeni tělesné zdatnosti vysokých morálních kvalit, hluboce zakořeněných v našem samém bytí, představuje mohutný základ k našemu protestu, který vrháme ve tvář těm, kteři věří, že moc je právo a že nenávist může nahradit lásku a bratrství a že zrada a překrucování skutečností může trvale zničit lidské ideály svobody a spravedlnosti. Slibujeme, že tyto ideály nezradíme. 12. slet v Chicagu vyzněl ve velkou národní manifestaci za svobodu porobeného Československa a v historii amerického sokolstva mu bude vždy patřit významné místo. VĚSTNÍK • 7 [pageend7]XII. Výroční Čsl. Den Dobročinnosti České Útulny V měsíci září 1958 byl uspořádán první Den Dobročinnosti České Útulny a setkal se s tak velkým úspěchem, že bylo rozhodnuto učiniti jej Dnem výročním. Hlavním účelem Dnů dobročinnosti bylo, dát naší krajanské veřejnosti příležitost shlédnout Domov a obeznámit se s jeho vedenim a osazenstvem. Při jedné z těchto slavností byl přítomen býv. guvernér státu Illinois, Hon. Otto Kemer, při jiné U.S. senátor Nebrasky, Hon. Roman Hruška, a řada dalších vynikajících osobností. Jednoho roku účast obecenstva byla na 3,000 osob. Letos bude tedy uspořádán už XH. Čsl. Den dobročinnosti. Přípravy k němu jsou dávány do proudu zvláštním výborem, spadajícím do rámce Public Relations, který je částí zodpovědnosti místopředsedy Z. P. Brandlera. V prvních letech se programy pořádaly na zvláštním pódiu postaveném jižně od skalní zahrady, ale v posledních několika letech jsou pořádány na mnohem lepším místě, a to na prostranství před Hůlka Halí budovou. Rok od roku se Domov prokazuje důležitým zvelebením, takže Čsl. Dny podávají bilanci vykonané práce. Netřeba podotýkat, že pro stařičké osadníky je takový velký Den svátkem, na který se vždy těší. Většinou se dostaví jejich rodiny s vnuky a pravnuky a setkávají se staří známi, z nichž někteří se vidí jednou za rok. Pečlivě připravený program neobsahuje žádné únavné řeči, při kterých by návštěvníci museli dlouho sedět namisto prohlídky Domova, návštěvy dárkových Stánků či besedy s přáteli. Květnové zahradní party v rámci svátku Zdobení Hrobů potvrdily, co má veřejnost nejraději a v tomto směru bude pokračováno. Během letošního Čsl. Dne Dobročinnosti, který připadne na neděli 21. záři, bude naši veřejnosti současně dána příležitost hmotně přispět na letošní velké vydání spojené s instalací nového, spolehlivého vytápěcího zařízení. Kontrakt na tuto důležitou práci byl zadán v květnu nákladem $140,000. Mnozí tomuto vydání správně říkají “investmenť, neboť staré vytápěcí zařízení sloužilo přes 50 let a v posledních asi 10 nebo více letech si opravy vyžádaly tisíce dolarů, aniž by bylo zajištěno žádoucí teplo, které půl druhého sta starých lidi, žijících v Domově, naléhavě potřebuje. Na Českou Útulnu se pohlíží jako na společné dílo amerických Čechoslováků — a to je příčina, proč výkazy darů uveřejňované v časopisech nesou případně hlavičku ‘‘Krajanská Amerika svým nejpotřebnějším.” I když jsou tu jiné záslužné účely hodné podpory, přece jen náš Domov zasvěcený péči starým lidem, kteří po celý svůj život pracovali poctivě, budovali bratrské a sesterské Jednoty a Sokol, odchovali generace mladých občanů této krásné země, měl by být mezi předními, pokud jde o porozuměni a poskytnuti pomoci. Také je známo, že Česká Útulna neslouží pouze ‘‘chicagským”, ale je otevřena všem, kdož si zažádají o přijetí a mírným podmínkám vyhoví. Rozbor provedený mezi osadníky by nás přesvědčil, kolik států, měst a osad je v jejich řadách zastoupeno. Hleďme proto, aby XH. Čsl. Den naší Útulny vyzněl v plný úspěch v každém směru. Přípravný výbor učiní vše pro pobaveni a obveselení osadníků a návštěvníků a samozřejmě nebude zapomenuto ani na chutná jídla, zákusky a občerstveni. Prosíme Vás, abyste si už dnes datum 21. záři zaznamenali červenou tužkou na svém kalendáři. Prosíme, nezapomeňte si OBNOVIT předplatné Věstníku — $2.00 ročně. Kterým se v České Útulně líbí nejvíce Možno to porovnat! k cestování. Když si vyjedete na prázdniny nebo výletní cestu a cítíte se po zdravotní stránce dobře, všechno je krásnější a vracíte se domů uspokojeni a šťastni. Totéž platí o haší České Útulně a jejím osazenstvu. Ti, kdož se na stáří pozvolna připravili a s porozuměním svých dětí a rodin Útulnu zahrnuli do svého programu, pokud se mohli ještě sami o sebe postarat, rádi a bez nucení Útulnu přijali za svůj Domov. Také si lehce zvykli, zvláště když viděli, jak je vše pohodlné a čisté, jak se v Útulně dobře vaří a všichni zaměstnanci, správcem počínaje, se jim snaží ve všem vyhovět a pobyt v Domově jim zpříjemnit. Nemocnému člověku se nikde nelíbí, bývá nevrlý, nespokojený sám se sebou a ustavičně mu něco schází. I když víme, že žádný není rád nemocen či upoután na lůžko a odkázán na pomoc cizích, přece jen neškodí čas od času zdůraznit, že Česká Útulna byla v základě míněna jako Domov pro zestárlé krajany, kteří se mohou postarati o své osobni potřeby a mohou využiti krásných pozemků, parku a zahrad Útulny k vycházkám nebo posezení ve volné přírodě. Samozřejmě, když osadník, nebo osadnice Útulny onemocní a nemůže se o sebe postarati, jest tu odborná pomoc a péče zahrnující úplné ošetření v Chrástkově ošetřovně. Kromě vrchního lékaře jest na sboru zubní lékař, oční lékař, lékař pro ošetření nohou, a registrovaný odborník v oboru fysikální terapie. Útulna spolupracuje se Švédskou (Swedish Covenant) nemocnicí, což jest v případě nutné potřeby velkou výhodou. Zajímavá, bohatě ilustrovaná brožurka o České Útulně, psaná v anglické řeči, je zdarma na požádání. Vyžádejte si výtisk nebo i více výtisků při nejbližší návštěvě Domova, nebo dopište Bohemian Home for the Aged, 5061 N. Pulaski Road, Chicago, Hl. 60630. Poskytne vám informace o vzniku Domova, jeho účelu a zařízení. Chcete-li Českou Útulnu zahrnouti do svého vlastního životního programu pro léta stáří, pak vám radíme, abyste nečekali až bude pozdě a nebudete mít kam jít. Mnozí se dopouštějí neodpustitelné chyby, že během svého života dají své tvrdě nastřádané úspory svým dětem — v naději, že se jejich děti o ně ve stáří postarají, ale když se to potom z nějaké příčiny neuskuteční a u dětí být nemohou, pak o starého člověka, který nemá peníze, nikdo nedbá. Hodně dětí od starého otce neb matky nic neočekávají. Ale jestliže děti od rodičů za jejich života peníze vezmou, musí na sebe vžiti zodpovědnost potom se o ně v jejich stáří postarat. V úřadovně České Útulny se často odehrávají smutné scény, které otřásají srdcem, ale v mnoha případech si to staří lidé zavinují sami tím, že nemají plánů anebo čekají moc dlouho. Zastavte se v České Útulně, prohlédněte si budovy se zařízením, pohovořte s osadníky, kteří si vždy rádi pobese- dují a potom si nechte v kanceláři vysvětlit! podmínky, za jakých je možno do Domova vstoupit. Při podávání informací buďte upřímní a poctiví, ani “Chudoba hříchu nečiní”, jak zní staré pořekadlo — a druhé k tomu dodává “S poctivostí nejdále dojdeš.” A ještě něco: Nedělejte nic za zády svých děti. Svěřte se jim se svými úmysly a uvidíte, že Vám porozumí. V mnoha případech pobyt rodičů v České Útulně prohloubil a utužil pouto lásky mezi nimi a jejich dětmi, protože mladí mají stejný nárok na vlastní život, jaký jsme chtěli my sami, zatím co starý člověk potřebuje klid a odpočinek a netouží po stěhování z místa na místo. I když je přihlášek o přijetí do Útulny vždy více, nežli volných míst, při dobré vůli lze vždy potřebné záležitosti vyřešit a případně vstup do Domova i urychlit. Tiskový výbor České Útulny. 8 VĚSTNÍK [pageend8]Z dopisu, který si zaslouží pozornosti .... a který rozeslala v červenci 1969 odbočka Washington, D. C.: 3. července 1969. “Vážení přátelé: Slyšeli jste nebo četli jistě již mnohokrát, že naše ústřední krajanská organisace v USA — Čsl. národní rada americká — snaží se shromáždit a zajistit pro historii důkazy o významu čsl. americké větve v životě Ameriky. Nespočí- tatelné desítky, ba sta tisíců našinců a jejich rodin a potomků věnovalo Americe své síly a schopnosti a velmi se zasloužilo o rozkvět Ameriky. A další desetitisíce nás a našich současníků stále pokračují ve stejně prospěšné činnosti. Nejen prominentní jedinci, ale — s hrdostí můžeme říci — celá krajanská větev čestně a záslužně pracuje k prospěchu U.S.A. — Bohužel však — až na malé výjimky •— Amerika o tom neví nic nebo skoro nic. Ani nemluvme o těch, kdo už nežijí — i o nás živých a pracujících se ví leda na chvíli ve volebních kampaních. Ale uznejme: odkud má Amerika vědět o významu, činnosti a zásluhách občanů čs. původu? Co víme my sami o krajanech, kteří odešli na věčnost před 20, 30, 50 léty? A až se zavře kniha našeho života — upadneme do stejného zapomenutí a kromě našich nejbližších nikdo nikdy nevzpomene a nikde nebude zaznamenáno, že jsme tu byli užiteční a namnoze vykonali dílo trvalé hodnoty — i kdyby to bylo třeba “jen” to, že jsme Americe vychovali novou generaci řádných a vzdělaných občanů. Je právě záměrem a účelem publikace PANORAMA, aby se přítomnosti ukázaly a budoucnosti zachovaly důkazy o kulturní úrovni, činnosti a o zásluhách čs. krajanské větve. My všichni — také i vy, milí přátelé, celá žijící generace krajanské Ameriky,, musíme projevit zájem o akci tak velkého významu a každý svým způsobem přispět k jejímu zdaru. Ten bude tím větší, čím bude PANORAMA úplnější historií čs. Ameriky. Také si musíme uvědomit, že jde o dílo generací, o publikaci, která bude existovat po dlouhá léta. Ne mnozí z nás se mohou dočkat nějaké budoucí PANORAMY, nebo jejího nového vydání. Co bychom nyní zanedbali nebo zmeškali, nebudeme nikdy moci dohonit a napravit. Mnozí sice uznávají velkou hodnotu celé idee, ale zdráhají se psát sami o sobě. Snad to považují za projev určité síly charakteru projevit skromně své mínění: “Já jsem se ničím neproslavil, pouze konám poctivě svou práci.” Nuže, Panorama není myšlena jako “album slavných” a naše účast v ni je prostou přihláškou, že jsme součástí početné a hodnotné krajanské větve. Každý — také i mladší generace — máme určité “zásluhy” o Ameriku, když zde poctivě pracujeme a plníme své povinnosti. Každá máma čs. původu, která vychovala (nebo vychovává) ze svých dětí řádné americké občany, dala Americe veliký dar a má právo být na to hrda — a to také v Panoramě. Postupem doby nabude Panorama vysoké dokumentární hodnoty a bude pýchou našich potomků . . . .” Upozornění: Bratří tajemníci odboček ČSNRA, prosíme Vás, oznamujte nám ihned jména nových členů, zemřelých a přesídlených členů. Usnadníte nám držet pořádek v naší i vaší kartotéce. U nových členů vždy poznamenejte, jaké noviny si přejí, zda VĚSTNÍK či anglicky psaný AMERICAN BULLETIN. PANORAMA Oznámili jsme uzávěrku pro přijímáni životopisných příspěvků do PANORAMY a výsledkem je, že nám docházejí velice zajímavé kapitoly, kupř. historie Čechů v Oklahomé, historie Čechů a Slováků v New Yorku, historie Slovenského Sokola, Moravských spolků, atd. — a bylo nám přislíbeno zaslání celé řady dalších významných příspěvků. Jejich autoři si však vyžádali dobu prázdnin, aby mohli na kapitolách pracovat. Rada proto prodloužila uzávěrku pro přijímání příspěvků organizací i jednotlivců do KONCE ZÁŘÍ T. R. — Kdo by si přál svou životní historii, historii své rodiny, krajanské organizace nebo národnostní skupiny PANORAMĚ ještě zaslat, žádáme, aby tak učinil do definitivně stanovené uzávěrky, t. j. DO KONCE ZÁŘÍ T. R. Na činnost Rady: Oblastní výbor ČsNRA, Chicago ............................... $1,000.00 Odbočka ČsNRA Mistr Jan Hus, Chicago ............. 100.00 Miloš Táborský, East Lansing, Mich......................... 20.00 Bohuslav Horák, Washington, D. C........................... 10.00 Vlasta Opie, Berwyn, 111.............................................. 10.00 Annette Macoun, Miami, Fla...................................... 10.00 Bohumil Vondráček, Chicago, 111..................................... 7.00 Frank Kubu, Chicago, 111............................................. 5.00 Joseph Hanuš, Miami, Fla................................................ 5.00 Frank Kozubik, Westchester, 111..................................... 5.00 Frank J. Pelich, San Jose, Cal.................................... 5.00 ln Memoriam: K uctění památky zemř. manžela Petra Rabštejnka věnuje manželka Hermie Rabštejnková, Oklahoma City, Okla......................................................................$25.00 K uctěni památky Josepha Černého věnuje manželka Marie Černá, Chicago, 111.......................................... 15.00 K uctěni památky otce věnují děti Hayder, La Grange Park, 111......................................................................... 10.00 K uctěni památky sestry a švagra věnuje Růžena Švecová, Chicago, 111................................................... 10.00 ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 VĚSTNÍK 9 [pageend9]Z OBLASTÍ A ODBOČEK Čs. národní rada americká vzala s politováním na vědomí z dopisu br. Vratislava Buška, že předseda Oblastního výboru ČSNRA v New Yorku resignoval ze své funkce ze zdravotních důvodů. Litujeme, že zdravotní stav br. Bednara mu nedovolil setrvat v jeho úřadě do příštích řádných voleb a upřímně mu přejeme brzké uzdraveni. PŘEDSEDNICTVO ČSNRA. ODBOČKA “ZÁPADNÍ PŘEDMĚSTÍ” V CHICAGU konala svou pravidelnou schůzi 18. června ve společenské místnosti banky Mid America v Ciceru. Za pěkné účasti členů zahájila schůzi předsedkyně odbočky ses. Vlasta Vrázová. Finanční zprávu a zprávu z Oblastního výboru podala ses. Pavla Janečková. Ses. Vrázová připomněla, že se blíží sokolský slet v Chicagu a Týden porobených národů. Promluvila výstižně o významu těchto obou událostí a vyzvala k nejširší účasti všech československých krajanů jak na sokolském sletě, tak v průvodu porobených národů, který bude v Chicagu uspořádán za sponsorstvi mayora Daleyho 19. července a půjde po State Street. Podala bližší informace o uspořádání průvodu, krojovaných skupinách, zastoupení Č.S.A. v letošním průvodu, a požádala přítomné, aby o významu Dne porobených národů a o průvodu promluvili i na jiných krajanských schůzích. Ses. Welclová-Růžičková sdělila pak bližší informace o sokolském sletu v Chicagu a vyslovila naději, že se chicagští krajané sletu zúčastní v plném počtu. Po projednáni záležitosti následovala zábavní část programu schůze. Ses. Welclová-Růžičková promítla obrázky ze své cesty po Mexiku, kde byla v lednu letošního roku. Obrázky byly velmi pěkné a ukázaly přítomným Mexiko jako zajímavou zem krásné staré i moderní architektury, dlouhých pláží, nebezpečných točitých silnic — a chudého venkova. Pečlivě připravené pohoštění přispělo k dobrému průběhu schůze, jejíž ovzduší bylo srdečné a přátelské. Z PRVNÍ ODBOČKY ČSNRA NA LONG ISLANDĚ Naše červnová schůze byla poslední před letními prázdninami a ukončila období celkem úspěšné činnosti a řady národních podniků, kterých se zúčastnili naši členové — bylo to padesátiletí Československa, různé oslavy a též protestní demonstrace před Carnegie Halí, když tam byl koncert Moskevské Filharmonie. V poslední schůzi nám náš místopředseda bratr Jan Svoboda krátce pověděl o historii a činnosti nedávno zemřelého kardinála Josefa Berana, tohoto statečného českého kněze, a upozornil na zádušní mši svátou v kostele Panny Marie Ustavičné Pomoci na 61. ulici, slouženou 20. června, které se i naše odbočka zúčastnila hojným počtem členů. Tam promluvil náš místopředseda Pavel Blaho o krásném vlasteneckém cítění tohoto plzeňského rodáka, jeho lásce k pravdě a náboženské snášelivosti a smyslu pro spravedlnost — jak dokázal svým chováním v nacistickém táboře Dachau. Za Národní svaz českých katolíků promluvila paní Hejlová. Na programu přednesl S. Z. Rutar “Svatovítskou katedrálu” — báseň, kterou před 3 léty uvítal kardinála Berana v New Yorku. Potom skvělý tenorista — nově přijetý — Dr. Vác Bechyně, přednesl staročeský chorál "Svatý Václave”, Dvořákovy “Biblické písně” a několik “Večerních písní” od B. Smetany. Nejdojemnější snad byla velmi citově zazpívaná píseň "Ave Maria”. Na klavíru jej taktéž jemně doprovázel náš člen Dr. Hanuš Lexa, který pak jako tajemník Společnosti pro vědu a umění večer ukončil. 10 • VĚSTNÍK Dlužno se ještě zmínit, že jsme naši poslední schůzi jako obyčejně rozšířili na přátelský zábavní večer — sestry připravily pohoštěni různými dobrotami — a sestra Alice Lexo- vá s bratrem Sabatem a Korcem nás pobavili a rozesmáli veselou aktovkou: “Jak se ouřaduje v Československu”. Bratr V. Kalouš přednesl kuplet “O nevěrné rytířce na starém hradu” — a pak jsme si všichni společně zazpívali. 30. května byl Den zdobení hrobů. Tento památný “Český den”, jak mu říkali v New Yorku, býval pořádán českou školou již od roku 1896 — jak říká Jos. Řezníček, náš astor- ský krajan, pod řízením zástupců české svobodomyslné školy; v té době slovenské školy byly v začátcích. Po první světové válce se sice připojily do našeho průvodu, ale ne- odvisle a na přípravách programu neměly účasti. Teprve v roce 1937 byl pozván i slovenský výbor ku společné práci a tato dohoda trvá dodnes. Toho roku byl název Českého dne změněn na Československý den. Každým rokem dne 30. května v 9 hod. ráno byl sraz všech spolkových členů před Národní budovou, nebo ve spolkových místnostech, kde spolky měly uloženy národní a spolkové vlajky. Děti se scházely ve školních třídách. Bývaly doby, kdy bylo žáků na 1,200. V 9:30 začalo řádění — v čele průvodu zástupci obou škol, pak děti v malebných národních krojích, 20tičlen- ná Nachova kapela byla rozdělena na dvě části — v průvodu pochodovala slovenská omladina také v krojích, Klub české mládeže Kajetán Tyl, ochotnický spolek Záboj a uvádějící četa Č.S.A. a spolky k ní náležející. Dále Jednota českých dam, Lesnické sbory — Jan Neruda — Tábor — Amerika — footballisté a sportovci — Sokol Tyrš a Fueg- ner — Dělničtí Sokolové a Sokolice — veteráni a legionáři — slovenské spolky Živena a Trenčanští Slováci — skauti a různé spolky a unie. Dříve mívala česká škola četu trubačů a bubeníků. Dělnický Sokol měl svoji Slivovu kapelu, bývalo 6 až 7 kapel. Také klub Moravan míval vlastní kapelu a nejpestřejší kroje. Je velká škoda, že právě tento moravský spolek zanikl — jistě by stálo za pokus snažit se o obnovení a znovuvzkříšení. Pochodovalo se českou čtvrtí, v průvodu bývalo více než 2,000 osob a několik tisíc diváků na ulicích. Také českobratrský kostel Jan Hus měl svůj oddíl v průvodu. Odpoledne býval piknik v Corona ve Woodside, kde byl pěkný park a výletní místnosti vlasteneckých českých spolků. Tento piknik v posledních letech se pořádá v parku Českého Domova v Astorii. Je to zásluhou našich starých krajanů, kteří tento Domov před léty zakládali a vysázeli v parku stromy, pod jejichž košatými korunami je v létě požitkem posedět. Na Československý den se tu vždy sejdou krajané, kteří se snad celý rok jinak nevidí. Přijíždějí i z okolních sousedních států — a všichni se tu pobaví a potěší roztomilými tanečky dětí, jež s nimi nacvičily jejich učitelky, a zůstanou zde při družné zábavě do pozdních hodin večerních. t Poslední dva roky se hovoří o zrušení Čs. dne, jeho pořadu a průvodu. Byla by to veliká škoda a ztráta pro celou newyorskou krajanskou oblast. I když výtěžek dne není příliš velký (dříve býval až $2,000), přece jenom něco zbude pro školy. Amerika, svobodná a tolerantní ku všem národnostním skupinám, dává i nám příležitost k udržení naší svérázné kultury. A o to bychom se měli snažit zvláště teď, kdy naši doma jsou znovu zbaveni svobodného projevu, o to více bvchom se měli snažit udržet vysoko náš prapor červeno-modrobílý ve svobodném světě, v němž tady žijeme. Letos se Čs. den vydařil nad očekáváni dobře. Česká čtvrt zase zazářila záplavou barev praporů a národních kroTi. Účast byla veliká, dík za to patří především našemu čs. rozhlasu a Americkým listům, které po řadu týdnů burcovaly naši krajanskou obec k účasti. A nakonec mně, laskaví čtenáři, dovolte malou zmínku osobní. Ne že bych se chtěl chlubit, to Pánbůh chraň, ale [pageend10]zařadil jsem do průvodu celou svoji rodinu, akorát 10 Čechoslováků — a 4 prapory. Snacha Konstanc, která je italského původu (ale říkám jí Andulko) šla v kroji kyjev- ském, vnuk Petr ve starém sokolském kroji, v němž jsem já sám pochodoval roku 1920 na VII. sokolském slete rozjásanou Prahou, František a Margaretka šli jako český Jeník a Mařenka, a letos nám v průvodu přibyl i malý Pavlíček, jemuž je jen 15 měsíců — ale kluk tak říkajíc jako “tuřin” —■ který šel v hezkém slováckém kroji, s kulatým kloboučkem na kudrnaté hlavičce, jakoby byl včera přišel z některé trenčanské dědiny. Tomu se ta národní paráda tak zalíbila, že jej pak jen násilím musili z kroje svléci. Snad by v něm byl jinak šel i spát. Frank Havlík. ZPRÁVY Z MICHIGAN Oblastní výbor ČSNRA Schůze svolaná na neděli 13. července na tábořiště Sokola Detroit při veřejném cvičení Sokola a Sokolic Detroit byla slabě navštívena a byla jen krátce konána v krásné chatě br. a ses. Nováčkových, jimž děkujeme za tuto pomoc. Hlavní účel schůze bylo zvolení nového tajemníka Oblastního výboru namísto dosavadního A. Beneshe, který ze zdravotních důvodů byl nucen resignovati. Schůze pak jednohlasně zvolila tajemníkem bratra Karla Lípu, nynějšího agilního tajemníka odbočky Masarykova Sdruženi v Detroit. Oznamujeme tedy naši veřejnosti a organisacim ve státě, že bratr Lípa bude nyní vykonávat, za pomoci předsedy br. Jana Sklenáře a ostatních úředníků, další celostátní, národní, pomocné a kulturní spojení našich krajanských spolků v Michigan v rámci celonárodní organisace našich lidí v Americe, Národní rady v Chicagu. Do další práce všechen zdar! Veliký sokolský den Veřejné cvičení, krásný výroční sokolský podnik, uspořádaný v neděli dne 13. července na tábořišti Sokola Detroit, se krásně vydařilo. Bylo radostné a potěšující uvítat v Detroit tolik přátel, sester a bratří, kteří přijeli z Cleve- landu, Toleda, z osad v Michigan, Ohio a z Kanady, a vidět mezi nimi i ty z nejstarších, kteří jsou stále ještě nadšenými návštěvníky a podporovateli. Veřejné cvičení mělo dobrý průběh — od těch nejmladších až po dospělé. Vedli je náčelník br. Jim Kalivoda a náčelnice ses. Carolyn Sabados, kterým pak starosta Sokola Detroit, br. Fred. De Conti, vyslovil uznání za dobře vykonanou práci. V předvedeném pořadu byly velmi početně zastoupeny nejen rostoucí třídy jednot z Detroit, ale i z Clevelandu a Toronto. Cvičení na nářadí, ať již dospělých či žactva a dorostu, ukázalo velkou fysickou zdatnost cvičenců a potvrdilo blahodárný význam sokolské tělovýchovné činnosti. Návštěva na veřejném cvičení byla obrovská — a živo tam bylo po celý den. Také Owosso se činí Neděle 22. června byla velkým dostaveníčkem naší široké krajanské veřejnosti ve středním Michiganu, neboť odbočka ČSNRA Masarykovo sdružení v Owosso uspořádala Pouť u sv. Antoníčka. Návštěva byla i při nepříznivém počasí dobrá. Pořad programu, který musil být předveden uvnitř budovy ZČBJ na Corunna Rd., byl velmi pěkný. Většinu práce spojené s jeho uspořádáním měl na starost br. A. Čech spolu se ses. Čechovou. Program zpestřil host z Clevelandu br. Ludvík Rychtera, který v krásném podání zazpíval národní písně a písně Karla Hašlera. Míle byly předvedeny tanečky krojovaných skupin. Byl to veliký den a bylo opravdou radostné uvítat tak mnohé z naší široké oblasti. A. Beneš. Z ODBOČKY ČIMICE V ST. LOUISU Obřady letošního Týdne porobených národů se konaly v St. Louisu tentokráte už v pondělí 14. července večer. Byly zahájeny stejně jako v posledních letech ve Staré katedrále tryznou za oběti komunismu a jeho pomocníků, vedenou společně duchovními: římsko-katolickým, byzantským, pravoslavným, protestantským a židovským. Následoval průvod městem, při němž stovky účastníků kráčely s rozžatými svícemi za rakví symbolisující svobodu v komunisty ovládaných zemích, naděje na “socialismus s lidskou tváří” i budoucnost Západu, nevzchopí-li se včas k rázné sebeobraně proti rozvratníkům ve vlastních řadách. V čele průvodu byly neseny vlajky porobených národů a na konci jej uzavírala kolonáda aut ověšených informativními a propagačními nápisy a plakáty. Přihlížejicím byly rozdávány letáky o důvodu a významu Týdne porobených národů a o základních lidských právech ve státech komunistických a ve státech demokratických. Po projití ulicemi vnitnířho města průvod zamířil k Památníku neznámého vojína, na jehož stupních pronesl hlavní projev večera Dr. Nyarádi Miklós, bývalý maďarský ministr financí a t. č. universitní profesor v USA. V téže době právě končilo v blízké Kielově síni pondělní zasedání několikadenního kongresu baptistické církve. Vycházející delegáti se zastavovali u Památníku, zaujati projevem Dr. Nya- rádiho, což pak zřejmě ovlivnilo i další průběh zmíněného kongresu a obsah jeho závěrečných resolucí. Stejně jako dříve v minulosti, byla i letos ČsNRA — odbočka Čimice jedinou krajanskou organisací v st. louisské oblasti, jež se slavnostních obřadů zúčastnila. Svaz přátel porobených národů, který program tohoto Týdne každoročně organisuje, pověřil i tentokráte čimické funkcionáře předběžnou publicitou v rozhlase a televisi. Poněvadž dva členové našeho výboru, předseda a místopředseda, byli tou dobou v Evropě a jednatel v nemocnici, připadl letos tento úkol především naší účetní Dr. Lie Jánské. Její vystoupení na televisi i v rozhlasových interviewech byla neobyčejně působivá, neboť Dr. Jánská jako bývalá herečka a nyní vysokoškolská profesorka má pro podobné funkce obzvláště vhodnou kvalifikaci. Po celý týden od 14. do 20. července stála pak na schodišti Památníku neznámého vojína čestná stráž s prapory států pod komunistickou nadvládou a s vhodně vysvětlujícími nápisy, při níž se střídali příslušníci jednotlivých organisací sdružených ve Svazu přátel porobených národů. Tato akce, kterou jsme letos podnikli poprvé, upoutala rovněž zájem televisnich, rozhlasových a tiskových reportérů. Naším hlavním úkolem musí ovšem být všemožné úsilí, aby tento zájem americké veřejnosti a zejména hromadných sdělovacích prostředků o osud lidí pod komunistickým jařmem nezůstal omezen na jediný týden v roce. Z ODBOČKY “DR. MILADA HORÁKOVÁ” Naše členka a tajemnice odbočky ses. Ludmila Kosová obdržela dopis od sestry zemřelého kardinála Josefa Berana: “Drahá, dobrá pí. Kosová! Děkuji Vám za hřejivý projev nad úmrtím mého drahého bratra. Je to pro mne, celou naši rodinu a celý národ veliká ztráta. Teprve dějiny jednou zhodnotí jeho práci! Jste velmi hodní, že jste uctili jeho památku smuteční tryznou. Prosím, vyřiďte moje upřímné díky všem, kteří se na uspořádání této smuteční oslavy podíleli. Srdečně Vás zdraví A. Karinová-Beranová.” VĚSTNÍK • 11 [pageend11]Z ODBOČKY ČSNRA VE WASHINGTONU, D. C. 8. září bude odbočka konat svoji valnou hromadu v sále Council 224 — 5034 Wisconsin Ave., N.W. Po projednání programu bude předveden film o sovětské invasi Československa; výňatky z tohoto filmu byly užity v TV reportážích Huntley-Brinkley a v reportážích Frank McGee. Členům budou rozeslány pozvánky, hosté jsou vítáni. * * * Kolem vánoc zahájila odbočka sbírku pro nové čs. uprchlíky. Rozeslala na 2,000 dopisů. Výtěžek dosáhl $560, jež byly po odečtení výloh zaslány Americkému fondu pro čs. uprchlíky. — Sbírková akce Majales (v níž odbočka rozeslala 1,500 dopisů) ještě probíhá, její dosavadní slibný průběh se ještě zlepší, jakmile další washingtonští krajané zašlou příspěvek v náhradu za vstupné na letos nekonaný Majales. * * * Kniha “The Birth of Czechoslovakia” si vítězně razí cestu do významných míst, jimž byla určena. Je rozesílána do všech světadílů. Zakoupilo ji už více než 150 universit a mnoho dalších vědeckých i veřejných knihoven — také v ĎSR a stále přicházejí další objednávky. Mnohé knihovny zakupují více výtisků. •— Kniha si našla cestu i do Bílého domu, do State Departmentu, do U.S. senátu i sněmovny, do knihoven mnohých senátorů i jiných významných osobností, a rovněž na americké velvyslanectví v Praze. Patříte i Vy, čtenáři, k těm, kteří ji zařadili jako hodnotnou knihu do svých knihoven? Cena knihy je $5.00, objednávky adresujte ses. Anně Faltusové, 4708 Kenmore Ave., #303, Alexandria, Va. 22304. Náklad knihy byl financován z příspěvků, které odbočka přijala od svých členů a příznivců jako peněžní pomoc, jako půjčku, kterou svým písemným slibem přislíbila k 1. lednu 1970 vrátit. Úspěch knihy ve světě a její finanční výtěžek umožnil odbočce tyto zapůjčené finanční prostředky v červenci t. r. jednotlivým příznivcům s děkovným dopisem vrátit — o 6 měsíců dříve, než bylo odbočkou přislíbeno! Potvrzení přijatých dopisů a šeků, jež odbočce docházejí, jsou provázena slovy uznání a i díků za práci, kterou washingtonská odbočka vydáním knihy “The Birth of Czechoslovakia” pro československou věc vykonala. Pro odbočku jsou radostí i zadostiučiněním. In memoriam Dr. Matěje Josko a Dr. Juraje Slavika došly Americkému fondu pro čs. uprchlíky peněžité dary, zároveň s krásnými projevy o záslužné práci obou. Americký fond pro čs. uprchlíky nám zaslal seznam dárců a vyslovuje jim touto cestou své poděkování. In memoriam Dr. Matěje Josko věnovali Fondu: Mr. Bohuslav Horák, Washington, D. C.......................$ 10.00 Miss Elizabeth L. Tate, Rockville, Md......................... 10.00 Colleagues at Descriptive Cataloging Division, Library of Congress, Washington, D. C................... 55.00 Miss Pamela Garley, Washington, D. C....................... 5.00 Mr. and Mrs. Matěj Neumann, Washington, D. C. .. 15.00 Mr. and Mrs. Paul Sturman, Washington, D. C......... 10.00 Dr. Jaroslav Němec, Washington, D. C....................... 10.00 Mrs. Libuše Hrazdilová, Washington, D. C................. 10.00 Miss Margaret Pennington, Washington, D. C........... 10.00 Dr. Josef Mainer s rodinou, Washington, D. C........... 50.00 Dr. & Mrs. M. Rechcigl, Jr., Rockville, Md............... 10.00 Dr. Petr Zenkl, Washington, D. C................................ 20.00 Mrs. Stana Rasin, Washington, D. C........................... 10.00 Czechoslovak American Centre, lne., Washington, D. C......................................................... 10 00 Mrs. Emilia Korman, Washington, D. C...................... 5.00 In memoriam Dr. Juraje Slavika: Miss Ann J. Stica, Washington, D. C.............................$ 5.00 Mr. & Mrs. Arthur J. Nohel, Washington, D. C......... 5.00 Mr. Ernest Sturc, Washington, D. C............................ 10.00 Miss Gertrude Manhal, Washington, D. C................. 10.00 Mrs. Chapman C. Todd, Jr., Rockville, Md................. 10 00 Mr. & Mrs. Jan Beno, Takoma Park, Md.................... 20.00 Mr. F. Brody, Washington, D. C.................................. 8.00 Mr. A. Dellin, Washington, D. C................................ 10.00 M. and T. Neumann, Washington, D. C...................... 30.00 Colleagues of Juraj L. J. Slavik at the Governmental Affairs Institute........................................................... 23.00 Czechoslovak American Center, Washington, D. C. .. 25 00 Mr. Eugene C. Koeppl, Silver Sptring, Md.................. 10.00 Mrs. Emilia Kormanová, Washington, D. C................. 5.00 Mr. Bohuslav Horák, Washington, D. C...................... 10.00 Mr. Paul Sturman, Washington, D. C.......................... 20.00 Mr. & Mrs. Harold C. Vedeler, Washington, D. C. .. 10.00 Czechoslovak National Council of America, Washington Branch ................................................... 100 00 Mrs. F. Schroff, Washington, D. C................................ 10.00 Mr. & Mrs. J. Alton Boyer, Washington, D. C........... 25.00 Dr. & Mrs. Jaroslav Drábek, Washington, D. C......... 10.00 Dr. Jindřich Nosek, Washington, D. C.......................... 10 00 Mr. & Mrs. Václav Vojta, Mercer Island, Wash......... 50.00 Dr. Jaroslav Němec, Washington, D C...................... 10 00 Dr. Andrew P. Slabey, Bethlehem, Pa......................... 12.00 Dr. Petr Zenkl, Washington, D. C................................ 20 00 Dr. & Mrs. M Rechcigl, Jr., Rockville, Md............... 10.00 Mrs. Stana Rasin, Washington, D. C............................ 10.00 DĚNÍ V ČESKOSLOVENSKU ÚSTY ČS. KULTURNÍCH A POLITICKÝCH PRACOVNÍKŮ Výňatky z projevu Otomara Krejčí na zasedání Svazu českých divadelních a rozhlasových umělců: Před 3 měsíci bylo na IV. sjezdu českých divadelníků schváleno usnesení, v němž se mj. říká, že . . . . . . svobodu uměleckého projevu nechápeme jako prostředek sebeuspokojení, ale jako společenskou nezbytnost. Svoboda je nedělitelná, proto vidíme svobodu svého projevu v nedílné souvislosti se svobodou projevu vůbec. Umění a kultura mohou svobodně žít jedině v rámci všech svobod ostatních a pro všechny ostatní. Na první místo tu patří suverenita našeho státu. Stačilo několik týdnů a stojíme v období, kdy budeme nuceni vyzkoušet, jak může kultura existovat (už ne svobodně žít) v rámci všech ostatních nesvobod, z nichž na prvním místě stojí zřetelná podřízenost našeho státu. . . 12 • VĚSTNÍK ... V usnesení je také pasáž o vztahu kultury a umění k politice. Plénum sjezdu shledalo, že je to vztah stálého plodného napětí a že jakékoli jeho omezování, ať ideologické nebo moralizátorské, jakákoliv netolerantnost nebo krátkodeehá ukládání denních úkolů a kampaní se tímto vztahem vylučují. Aby mohlo mít úsilí Svazu na tomto poli kladné výsledky, musí být spojeno s trvalou autokritikou, s úsilím zamezit uvnitř kulturní fronty politikářské tendence, podléhání emocionalitě a romantickému exhibicionismu V kapitole o způsobu politické angažovanosti se ukládá orgánům Svazu, aby se řídily poznatkem, že naše účast má smysl jen tehdy, připustí-li politická praxe, abychom se v ní mohli projevovat jako skutečný subjekt politiky, aby se mohly naše postoje projevovat bezprostředně a s vyloučením manipulace všeho druhu. [pageend12]Střemhlavé tempo, s nímž jsou na nová místa dosazovány staré modly a rituály tento bod sjezdového usnesení ironizuje a činí z něho politováníhodné trosky. Rekapitulací tohoto usnesení, starého pouze 3 měsíce, chci odpovědět na otázku, co dělat, na otázku, kterou nám politická praxe klade už zcela surově. Zvláštní nestoudnost je ve způsobu, jakým je — lépe řečeno — není otázka kladena. Má formu oktrojované odpovědi, která jasně naznačuje, že mocným vůbec nejde o naši opravdovou aktivitu. Jsme prostě manipulovaný objekt, jemuž je přiděleno pouze provádět zlou hru na zplánovanou aktivitu. Známe vše, co je spojeno s tímto politickým procesem. Známe serióznost jeho praktik, objektivnost jeho argumentů, známe jeho “účel světí prostředky”, úroveň lidí, o něž se opírá, tušíme jeho plíživou krutost, kterou poušti ze řetězu jeho výroky, jeho “konstatujeme”, “doporučujeme”, “vítáme”, “oceňujeme”, “očekáváme”. Vše, co hýbe lidským duchem, čím žije, proměňuje se a sílí, všechna jeho nezadatelná touha, mnohostrannost, ale i nutná pošetilost, jeho svaté omyly a osvobozující přeřeknutí (nepostradatelní souputníci lidského ducha), je těmto praktikám nepotřebné, nemůže být pochopeno, bude označováno za živelné, nebezpečné, nepřípustné, za pravicové a kontrarevoluční, neboť to bude přinejmenším “ztěžovat jednotný chod politického systému”. Vítány budou jen shora koordinované akce, jejichž jalovost bude vydávána za plodonosnou. Namísto přísných a neúplatných soudců, kteří se jmenují svobodný duch a um, talent, schopnost a moudrost, slušnost, stud a tolerance, bude soužit naše usilování přízrak utilitární omezenosti, nenasytný drak, požadující stále větší dávky pokrytectví, lži a nelidskosti. Na dně všeho je 21. srpen. Máme pochopit nepochopitelné, strávit nestravitelné. Máme zapomenout svou paměť, cynicky plivnout na svou naději, vygumovat svůj cit. Máme se stát zrádci nebo sutinami, troskami, v očích svých přirozeně přísných dětí. Snad by bylo dobře si uvědomit, že samo toto shromáždění svědčí o naší krásné, ale marné pošetilosti, o naší politické nepraktičnosti. neotrlosti, o sysi- fovství poloslepých lidí, kteří naivně věřili, že normální společenské uspořádání, hodné národa se slušným inteligenčním kvocientem, že prostě evropský normál 20. století (co jiného byl vnitřní obsah Ledna?) je zářivý pokrok. Dokazujeme tu sobě samým, co tak dobře a hluboce známe, neboť rozumíme už jen sami sobě; prodavači od- pustků za hříchy, spáchané lidskou přirozeností národa, který si na okamžik uvědomil sám sebe, nám rozumět nemohou, jejich hluchota je stále úplnější. . . . . . Umění se realizuje oklikou. Naší skutečností je obraz a metafora. Přímý souboj s mocí se jeví stále zřetelněji jako nedůstojná pošetilost. Bylo by třeba proti němu se obrnit zdroji moci, její taktikou, její morálkou. Naším cílem by pak muselo být dosednout na křesla politiků. Náš souboj s mocí nechť probíhá prostřednictvím našich děl. Nynější politika nás nechce slyšet a nemůže nám rozumět, došlo k dokonalému zmatení jazyků. Směr naší angažovanosti je tedy zřetelný, neboť nám jej tentokrát nenařizuje politik, ale naše svědomí. Vejděme v jediný účinný a plodný dialog dílem, dialog z pozic, které známe a ovládáme. Z těchto pohledů není pak už uzamčenost a bezvýchodnost umění politika tak obludná Možnosti naší aktivity jsou dosud neomezené a stále ještě zůstávají v souladu s určující hodnotou: s našim vnitřním prostorem, prostorem, vymezeným naším uměleckým vědomím. Buďme pevní a neústupní, až nám bude odnímán nebo deformován právě tento prostor, až budeme zakazováni sami sobě, ať bude handlováno o naši chudou existenci zbídačenou nízkou civilizační a hospodářskou úrovní našeho socialismu. Už nástup do nové etapy tzv. normalizace našeho společenského života naznačuje den po dni zřetelněji, že naše přímá účast v politické praxi přestává mít smysl. Etapa sama bude pro naši oblast ještě drtivější, než její počátek. Co dělat? Nedat se a připravovat obrodný proces. Výňatky z projevu V. Kyncla, bývalého dopisovatele Rudého Práva v New Yorku, na schůzi městského výboru KSČ v Praze 2. června 1969 Soudruh Husák provedl v ČKD rozbor příčin krizové situace nebo lépe řečeno krizových situací, kterými prochází naše strana v posledních létech a zejména v posledních měsících. Jímala mne hrůza, že vysoce vzdělaný marxista, jak charakterizoval s. Husáka v holdovací části svého projevu s. Černík, může tak mělce, povrchně a lacině charakterizovat nesmírně složitý a od srpna výslovně deformovaný vývoj. Bylo pro mne neuvěřitelné, že vysoce vzdělaný marxista . . . může tak klidně a bez obav přejít takové maličkosti, jako je např. odpověď ústředního výboru naší strany (komunistické) na známý varšavský dopis z loňského července. Odpověď, pro kterou mimochodem sám hlasoval. Bylo pro mne neuvěřitelné, že se může po deseti měsících tak z gruntu a bezvýhradně postavit právě za téže onoho varšavského dopisu, s nímž před deseti měsíci zásadně nesouhlasil. ... Je pravda, že dosud nebyl nikdo zatčen. Ale tvrdí-li s. Husák, že nikdo nebyl z politických důvodů přemístěn na jinou práci, tak už to není jenom nedbání faktů, je to vyslovená nepravda. ... Jsou tedy obavy z návratu nějaké formy padesátých let skutečně nějakou panikou, nebo na nich přece jen něco je? . . . tito tzv. skuteční marxisté, kteří mají plná ústa leninismu, nedokáží odpovědět ani na tak primitivní otázku, jak se např. shodují řeči o omezené státní suverenitě a jak se shoduje 21. srpen s právní ústavou SSSR, která svazovým republikám výslovně zajišťovala práva na sebeurčení až do odtržení. Ostatně já se jim — těm našim patentovým marxistům ani nedivím. Jejich odpověď na tuto a podobné otázky tak jako tak neexistuje, daleko jednodušší a snažší je odpovědět ranou do zubů. Výňatky z projevu Fr. Vodsloně na květnovém plénu ústředního výboru KSč: . . . Byl jsem volán dva dny před zasedáním ÚV a bylo mi sděleno, že se předsednictvo rozhodlo předložit návrh na mé vyloučení. — Postup proti nám je výrazem nikoliv snahy o pokračování polednové politiky, spravedlnosti a vnitrostranické demokracie, ale je součástí represivních opatření stranického vedení a vlády v současné době. Je výrazem politiky strachu. — Politika z extrému do extrému, z obrodného demo- kratisačníro procesu do restaurace represí nemá žádnou solidní ideologickou a těžko říci jakou sociální základnu. Opírá se především a hlavně o mocenské prostředky v současné době. — Politika vycházející z panického strachu a obav, zejména obav o mocenské posice některých osob, nikoliv dělnické třídy a pracujících, již došla tak daleko, že jsme svědky deformačního programu. — Opět se uplatňuje zásada i v praktické politice, že mluvit pravdu škodí straně. — Ano, hlasoval jsem proti ratifikaci smlouvy o dočasném pobytu sovětských vojsk v souladu s míněním strany a mých voličů. To bylo moje přesvědčení. — Intervence armád pěti zemí Varšavské smlouvy se stala principielní, klíčovou otázkou pro komunistické hnutí celého světa. — Jestliže se zvrhává pojetí discipliny v mechanickou, bezduchou a slepou poslušnost, zavede nás vyžadování takové discipliny opět ke kultu osobnosti, do nových deformací, pokřivení charakteru, nucení potlačovat své názory a svědomí a dokonce jednat proti právu a spravedlnosti, proti lidskosti. Jsem hluboce přesvědčen, že intervence nebyla ani nutná ani správná. To je také jedna z motivací, proč jsem hlasoval. VĚSTNÍK 13 [pageend13]panorama THE WHO’S WHO OF AMERICANS OF CZECHO- SLOVAK DESCENT, to be published in English by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovák or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands of Americans of Czech and Slovák descent who háve contributed by their hard work, perséverance, honesty and personál sacrifices to a better life for the family and community. DETACH — — — — — — — — — — — — — — — — — — — — — — -3T- — — — — — DETACH Please send us the name of your neighbor oř acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 2137 S. Lombard Ave., Cicero, lil. 60650 v ě s t n ík 2137 So. Lombárd Ave. Cicero, Illinois 60650 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend14]