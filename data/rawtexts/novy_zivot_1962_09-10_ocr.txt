Z OBSAHU PA LÁ DIUM ZEM Ě Če s k é d a r o v á n o s v . OTCI • K A R D . F E R R E T T O : E X IL J E Ú ČA STÍ NA K R ISTO V Ě U T R P E N Í • O VEČKA : P R V N Í V A T IK Á N SK Ý SNĚM • ST Ř E D A : O SVÁTKU K R IST A K R Á L E • H E ID L E R : PO STO J K A T O L IC K ÉH O K Ř E SŤ A N A K E K N ĚZI • Z A H R A D N ÍČ E K : RU C E Ž E N Y • P E T R : H R A O E V R O PU • K R C H Ň Á K : ČECHOVÉ NA R A S IL E JS K É M SNĚM U (8) • STOLKA : PO U Ť U SVATÉ T R O JIC E • H. : ČESK O SLO VEN SKO • D E N : Ř EK Á M A ŽIV O TU • R Y ŠÁ N E K : JE D N ÍM D EC H EM • N A ŠE P O V ÍD K A : Č EP, P H ÍT O M N O S T N E P Ř ÍT O M N Ý C H R O C . X I V . Z A R I - R I J E N 1 9 6 2 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího mčsíce. • Předplatní na rok 1962: V Itálii 1800 lir (podpůrné 25Ö0 lír). Pro ostatní xemě 3 dol. (podpůrné 5 dol.) nebo stejná hodnota v jiné méně. Zasílání letecky účtujeme zvlášť a třeba je platit m předem. Předplácí se v Itálii ; pošt. slož. : C. c. post. 1-33428 Accademia Cnstiana Ceco- slovacca - Via della Conciliazione, 1. Roma (6X7) s pozn. NŽ 1962. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. ůřadí 1800 lir na : Nový život - Accademia Cristiana Cecoslovacca, Roma, Via della Conci- i.azione 1. • Italia. • Z ostatních zemí mezinár. pošt. poukázkou, Šekem, peněžním dopisem římské administraci (na jméno Mons. Francesco Planner)t nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. I. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; c/c 1724-81 Dijon. — Nèmecko : zasláním 12 DM poštovní složenkou na : Karl Fořt, Konto München (13h), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vie. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Côte St. Catherine Rd., Montreal 26, Que. — USA : Rev. Jaroslav Tománek, Lankin, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore responsable : P. Vincenzo In s o l e r a S. J. O pvy živ o t EXIL JE ÚČAST NA KRISTOVĚ UTRPENÍ Uveřejňujeme úryvky z kázání, které pronesl kard. Josef Ferretto při mši svaté za Umlčenou Církev v bazilice sv. Pavla za hradbami. Kard. Ferretto byl přítomen, když papež Pius XII. podpisoval apoštolskou konstituci Exsul Familia před deseti lety. Pouť vystěho- valců a uprchlíků do Říma uspořádaná k tomuto jubileu, byla též holdem poslušnosti a oddanosti nástupci Pia X II. v úřadě nejvyššího pastýře, Janu X X III. Každý vystěhovalec, exulant nebo uprchlík měl svého Heroda, tj. důvod, který ho donutil, aby odešel. Každý vystěhovalec musí nebo musel projít pouští. Vždyť svět, v kterém žije, třebas v šíleném shonu i těch nejvíce zalidněných měst, je pro něho jakoby poušť. Nevidí v nich svou zemi, to, co je mu nejdražší; věž svého kostela, hrob svých předků ; jeho sluch nevábí zvuk známých hlasů a jeho oko se nesetkává v tvářemi milovaných osob. Každý vystěhovalec má svůj Egypt, byť byla sebevíce pohostinná a přátelská země, která mu poskytla útočiště, bezpečnost, práci a chléb. Avšak pro každého vystěhovalce v jeho bolestném odloučení je to nevypověditelná útěcha, když vidí před sebou na téže cestě, ne-li ještě bolestnější, Ježíše, Syna Božího, Marii, Matku Boží a Josefa, muže spravedlivého, jediného z lidí, kterého Bůh vyvolil, aby byl ochráncem Ježíše a Marie. Když tedy emigrant má za druha Krista, pak ani v tom nejopuštěnějším vyhnanství není sám: » Není sám, kdo má za průvodce na útěku Krista « (sv. Cyprián). A dále: Křesťan je chrám Boží. Hledí-li se tedy uchovat Božím chrámem, tj. ve stavu milosti, pak ať je kdekoliv, vždy je Bůh s ním, píše zase sv. Cyprián v jednom ze svých listů. Každý emigrant má také anděla Páně, takového, který nejdříve ukázal Josefovi bolestnou cestu do vyhnanství a později mu oznámil chvíli návratu » do izraelské země« (Mt 2,19-21). To vše má být pro každého vystěhovalce důvodem k důvěře, k neustálému odevzdání do rukou vždy milující Boží prozřetelnosti. Se srdcem opravdu křesťanským chceme v tomto slavnostním okamžiku vzpomenout umlčené Církve. Vhodně tak činíme zde nad hrobem sv. Pavla, učitele nauky o tajemném Kristově těle. Slavně volal, že nás »tentýž Duch všechny dovedl ke křtu, abychom se stali jedno tělo, ať už jsme židé, nebo pohani, otroci, nebo svobodní «: »vy jste Kristovo tělo a každý z vás jeho úd « (1 Kor 12,13 ; 27). # Celá Církev tedy tvoří jedno tělo ; a jako Kristus je jeho hlava, tak my jsme údy jeho těla. Nuže, »jestli trpí jeden úd — píše zase sv. Pavel — cítí tu bolest všecky ostatní údy ; je-li jeden úd vyznamenán, všechny ostatní údy se s ním radují« (1 Kor 12,26). 186 [pageend2]Jistě nejsme daleko pravdy, řekneme-li, že i o mnohých z našich bratří Církve umlčené platí slova, která koncem prvního století psal sv. Klement z Říma do Korintu : » K apoštolům a mučedníkům, kteří žili svátým životem, se připojilo velké množství vyvolených, kteří trpí z lásky ke Kristu a nám dávají krásný příklad... Jsou slabí tělem, ale s vytrvalostí dokonávají běh víry... I ženy snášejí opuštěnost mučedníků «. Zakončeme se sv. Klementem : » Od příkladů předků obraťme se ke dnešním Kristovým závodníkům a postavme si před oči jejich velkomyslný příklad. « Umlčená Církev není m rtvá; žije, a z ní září nové světlo, které proniká a bude víc a více pronikat temnoty neznalosti Boha a temnoty bludu, které ještě tu a tam obklopují svět. Nad umlčenou Církví se nesou věčně platná slova Pána Ježíše : » Blažení ti, kdo jsou pronásledováni pro spravedlnost... Blažení jste, když vám budou zlořečit a pronásledovat vás a mluvit proti vám vylhaně všecko zlé kvůli mně« (Mt 5,10-11). » Pán Ježíš si přál — vysvětluje tato slova sv. Cyprián — abychom se radovali a jásali v pronásledování ; při pronásledování totiž jsou rozdávány vítězné koruny, tehdy je zkoušena statečnost Božích vojínů, tehdy se otevírá nebe před mučedníky. Když jsme se přihlásili do Kristova vojska, neudělali jsme to, abychom zůstali v pokoji a abychom se zdráhali jít do boje. Kdykoliv kráčíme vpřed v Kristově vojsku, před námi stojí a jde Pán, učitel pokory, trpělivosti, vytrvalosti: on chce napřed dělat to, čemu nás učí, on první trpí to, co máme trpět i my «. Tomu, kdo je uprchlík pro Krista, Kristus bude počítat za zásluhu pro věčný život všechna utrpení, nesnáze, protivenství, ano i smrt, které vytrpí v exilu : » když jako uprchlík je přepaden loupežníkem na osamoceném nebo hornatém místě, anebo ho napadne divoká zvěř, nebo se zhroutí hladem, žízní a zimou, nebo utone za bouře na moři«. »Není menší sláva mučednictví těch, jejichž smrt se hledí umlčet a zatajit; stačí, aby příčinou smrti byl Kristus«. Proto sv. Cyprián nabádal své kněze, aby přesně zaznamenávali jména těch, kdo sice nebyli odsouzeni na smrt, ale zemřeli pro víru ve vězení; pak se bude moci konat jejich připomínka mezi mučedníky a Paládium země české darováno sv. Otci Na 5000 vystěhovalců a uprchlíků z celého světa spolu se svými duchovními správci se sjelo do ftírna v prvních dnech srpnových na společný hold papeži Janu, nástupci zemřelého Pia X II., který právě před 10 lety vydal apoštolský list » Exsul familia « a jím dal církevně právní podklad pro duchovní správu mezi uprchlíky a vystěhovalci. Mezi účastníky pouti byla víc jak stočlenná skupina českých katolíků ; byly to především děti vystěhovalou a uprchlíků posledních l e t ; v červenci a srpnu dlely na prázdninovém táboře v severní Itálii. Vrcholnou událostí pouti byla audience u sv. Otce v bazilice sv. P etra. Skupina dívek v našich národních krojích p ři ni odevzdala sv. Otci dar českých exulantů : stříbrnou reprodukci Paládia země české, P. Marie Staroboleslavské (naše dívky jsou na h o řejším obrázku první dvě zleva). Starou Boleslav sv. Otec •* totiž zná, navštívil ji 15. srpna 1929 ještě jako apoštolský vizitátor v Bulharsku a titulární arcibiskup, při oslavách svatováclavského milénia, a zmínil se o tom p ři audienci alumnům Nepomucena. Pam átkou na tuto návštěvu je vlastnoruční podpis, který mají v Pam ětní knize staroboleslavského kapitulního děkanství. Mons. Roncalliho provázel pražský are. Kor- dač a světící biskup Podlaha. Za dar dostal sekretář Křesťanské akademie mons. F ran tišek Planner dvojí poděkování. Substitut státního sekretariátu mons. Angelo delVAcqua píše, že svátém u O tci dar Staroboleslavské P. Marie způsobil velkou radost a že si jej ponechá. Všem uprchlíkům z českých zemí a jejich rodinám že sv. Otec uděluje své zvláštní apoštolské požehnání. — D ruhý dopis napsal osobní sekretář sv. Otce mons. I^oris Capovilla : » Obraz P. Marie Staroboleslavské vyvolal u sv. Otce radostné vzpomínky a bude m u pobídkou k vroucí modlitbě, aby Bůh dopřál českému národu a jeho členům v srdci Evropy unitatem , liber- tatem , pacem — jednotu, svobodu, pokoj. Nechť Pán Bůh hojně odplatí nám ahu všem, kdo ať už ve vlasti nebo mimo její hranice p řip rav u jí příchod radostnějších dnů. « Na folkloristickém večeru v Malém sportovním paláci vy stoupilo též osm našich děvčat a zatančilo českou besedu. Pro českou římskou kolonii a pozvané hosty — byl mezi nimi též pověřenec belgických biskupů pro duch. správu mezi cizinci kanovník Dejardin a emauzský opat M aurus Verzích -— děti uspořádaly malou akadem ii: děvčata zatančila různé naše lidové tance a chlapci se též pochlubili, co dovedou a čemu se naučili na táboře. Naše skupina se dále zúčastnila dvou m anifestací obětovaných za věřící umlčené Církve : křížové cesty ve zříceninách Kolosea —- při druhém zastavení bylo rozjímání čteno česky — a mše svaté v bazilice sv. Pavla. Úryvky z kázání, které tam pronesl kard. Ferretto, přináším e na str. 186. 187 [pageend3]sloužit k jejich cti mše svátá v den jejich narozenin pro nebe «. Umlčená Církev nem lčí; i když ji chtějí umlčet v jejím hovoru s ostatními věřícími, nemlčí ve svém hovoru s Bohem. Je to Církev, která se modlí, a modlí se i mlčky, protože Bůh zná modlitbu i těch, kdo mlčí. Křesťan se modlí za všechny, za přátele i nepřátele, Sám Božský mistr Pán Ježíš učil své učedníky této modlitbě za nepřátele. A modlitba pronásledovaného je zvlášť účinná. Potvrzuje nám to sv. Pavel, který pokorně přiznává, že kdysi pronásledoval Boží Církev. Jeho obrácení způsobila modlitba sv. Stepána; Savel, který to úplně schvaloval, že ho zabili, hlídal plášť těch, kdo Štěpána kamenovali. Ale Štěpán se za ně za všechny modlil : » Nepřičítej jim tento hřích. « Tento výkřik pronikl nebesa; jeho ozvěna z nebe srazila Šavla před Damaškem k zemi a ho změnila ve » vyvolenou nádobu «. S tímto smýšlením se modlí umlčená Církev. » Naše matky — stojí v listě, který pronikl železnou oponou — přese všecko jsou plné důvěry, že všechna zloba, kterou musí snášet od svých nepřátel, se obrátí v dobro pro ně i pro jejich nepřátele. « Všichni křesťané se modlí a mají se usilovně modlit za své bratry, kterým není dopřáno svobodně vyznávat svou víru a kteří trpí pro jméno Ježíšovo. První římští křesťané se modlili ústy sv. Klementa, třetího nástupce sv. Petra, takto: » Pane, prosíme tě, abys byl naše opora a pomoc. Vysvoboď ty, kdo trpí, slituj se nad těmi, kdo jsou v nouzi, pozvedni padlé, obrať ty ze svého lidu, kdo bloudí, posilni slabé, potěš zatrpklé. Všechny národy ať tě poznají a ať uvěří, že ty jsi jediný Bůh, že Ježíš Kristus je tvůj syn a my že jsme tvůj lid a ovce stádce, které vedeš na své pastviny. « V této chvíli myslím zvlášť na účinnost modlitby umlčené Církve, posílené pravým pokáním mužů a žen, kteří přicházejí z velkého utrpení ; jsou to vyvolení z knihy Zjevení sv. Jana, odění v bílé roucho s palmami v rukou. Tato modlitba zvlášť a toto pokání živí a posilují naši naději. »Blíží se Antikrist«, píše zase sv. Cyprián, slavný biskup a mučedník z Kartága v II. století, » ale se spěchem přichází i Kristus. Nepřítel jde vpřed, jakoby bez bázně, ve své krutosti zuří — ale Pán jde hned za ním, aby pomstil naše bolesti a rány. Protivník plane hněvem, hrozí — ale s námi je stále Ten, který má moc vysvobodit nás z jeho rukou. « Kord. Josef Ferretto PETR OVEČKA P R V N Í V A T IK Á N SK Ý SNÉM Tridentským koncilem začala pro Církev zase klidnější doba. Mohla se upevnit uvnitř, ale též jít na výboj, jednak v zemích, které jí vzala protestantská reformace, jednak do zámoří. 17. století je zahájení pravé misionářské práce v nově objevených světadílech : americkém, africkém, asijském. R. 1622 papež Urban V III. zakládá kongregaci pro Šíření víry, která měla soustředit a řídit práci hlasatelů Kristova evangelia. V 17. století poslaly do zámoří první misionáře i české země, do proslulých redukcí v Paraquaji, do Mexika a Kalifornie, do Číny. Podle B. Ráčka S.J. jen Česká jezuitská provincie — která patřila k největším před zrušením řádu r. 1773 — vyslala na 160 věrozvěstů ; nemálo z nich zemřelo násilnou smrtí, např. na ostrovech Mariánech v Oceánii šestnáct. Květina » kamelie « má své jméno podle brněnského bratra laika Jiřího Kameía, botanika a lékárníka, který z Luzonu na Filipínách posílal evropským přírodopiscům ukázky tamní flóry a též první keř »kamelie «, podle něho Linném takto nazvaný. Při této své misijní práci Církev se těšila pomoci a ochraně evropských katolických panovnických dvorů. A právě to se jí stalo do jisté míry osudným, když koncem 18. století až k trůnům začaly pronikat názory racionalistické a osvícenské. Jako vodopády se hnaly na budovu katolické Církve vlny josefinismu a Francouzské revoluce. Odplavily, co Církev spojovalo s trůnem a společností feudalistického a absolutistického věku. Zmizeli němečtí biskupové-kní- žata, francouzští dvorní biskupové a tisícileté kláštery, jako např. Čluny. Už dříve padl za oběť osvícenskému absolutismu burbonských dvorů jezuitský řád. Když se ale po pádu Napoleonově bouře a záplavy utišily, k překvapení všech Církev jimi pohlcena nebyla. Bezbranný 188 [pageend4]papež Pius VII. se nesklonil před všemocným diktátorem Napoleonem. De Maistre a Chateaubriand odhalili velikost papežství jako nadnárodního zřízení, Lammenais, Montalambert a Gor- res v Německu poukazovali na velké možnosti, která dávalo Církvi čarovné slovo » svoboda «; dosud mnohdy až příliš ji brzdilo její těsné spojení se státní mocí, prý katolickou. Znovu Církev ukázala světu svou nezdolnou životní sílu, protože jejím zdrojem je sám Bůh. Třebas byla obrána o velkou část svého dřívějšího majetku, třebas ji stále brzdily zbytky státně církevního myšlení předcházejících staletí, přesto Církev rostla do nové doby, do údobí techniky a davů. . Pius IX. 16. června 1846 byl zvolen za papeže Jan Mastai- Feretti, Pius IX. Bylo mu 48 let. Platil za »liberálního « kardinála, tj. otevřeného požadavkům nové doby. A nezpronevěřil se této své pověsti. V papežském státě, svíraném jak vnitřními těžkostmi, tak zvláště tlakem zevně — jsme v době, kdy se Itálie sjednocuje z mnoha knížectví a království v jednu zemi— udělil rozsáhlou amnestii, uvolnil tisk a dal svým poddaným ústavu. Dobrotou chtěl zažehnat nebezpečí revoluce. Ovace a oslavy liberálního papeže nebraly konce. Když jel městem, nejednou byli i koně vypřaženi a lid táhl papežův povoz, přeplněný růžemi a květy. A př^ce ani Pius IX. neuspokojil všechny. Jeho ústupky vzbudily hněv u římských konzervativců, u knížete Metternicha ; jiným i to bylo málo : chtěli, aby se postavil v čelo hnutí za jednotnou svobodnou Itálii. Pius IX. ovšem odmítl, stejně jako odmítl dobrovolně se vzdát Církevního státu. Revoluce r. 1848, která katolíkům v Prusku a v Rakousku dala více svobody a zahájila rozkvět církevního života, byla pro Pia IX. velkým zklamáním : před rozvášněným davem musel prchnout v přestrojení z Říma do Gaety na území neapolského krále ; byl zbaven světského panování a u Sv. Petra zpíváno slavné Te Deum, při kterém první z triumvirů, postavených v čelo Říma, Giuseppe Mazzini, seděl na papežském trůně. Cizí francouzská vojska razila papeži cestu zpět do Říma. Strašná revoluce způsobila u Pia IX. rozčarování nad »liberálními« myšlenkami, a to jak na poli politickém, tak i církevním. Došel k přesvědčení, že proti pronikání nebezpečných moderních filosofických a politických idejí do nitra Církve musí postavit pevnou hráz. Tak došlo 8. prosince r. 1864 k vydání Seznamu bludných názorů » Syllabus «. Bylo odsouzeno 80 vět. Jsou to pantheismus, racionalismus a indeferentismus, podle nichž lze dojít spásy v každé církvi; dále socialismus, komunismus, tajné spolky, bludné učení o Církvi, kterou chtějí podřizovat státu, jako by ten byl jediným zdrojem práva ; pak falešné názory o Písmu svátém, 0 manželství a o rodině. V liberální veřejnosti byl Syllabus nazván vypovězením války modernímu státu. V Rusku, Francii a Itálii bylo jeho ohlášení státně zakázáno. Ve skutečnosti to byl obranný čin. Církev se vrátila k svému původnímu úkolu, úsilí o uchování neporušeného pokladu víry; varovala před upřílišenou vírou v člověka a jeho schopnosti. První myšlenka na koncil Dva dny před vydáním. Syllaba Pius IX. po obvyklém zasedání kongregace obřadů zadržel přítomné kardinály a sdělil jim svůj úmysl svolat všeobecný církevní sněm. Nedlouho potom se zeptal všech kardinálů přítomných v Římě, zda považují svolání koncilu za vhodné opatření, jak pomoci Církvi v těchto těžkých dobách. Jen dva kardinálové odpověděli záporně. Německý kard. Reisach ve své písemné odpovědi považoval koncil za nutné opatření,\protože poslední koncil, tridentský, skončený narychlo, neodsoudil základní omyl reformátorů: popření viditelné hierarchické Církve a jejího neomylného učitelského úřadu. Tím prý zůstalo uvnitř Církve mnoho nejasností. A měl pravdu; kdykoliv na Petrově stolci zasedl papež snad příliš povolný, a zvláště v době, kdy světští panovníci upřílišeně zdůrazňovali svou moc, vždy se ozvaly hlasy, že vlastně papežovo rozhodnutí zavazuje jenom tehdy, když s ním souhlasí i Církev nebo aspoň biskupové. Trevír- ský světící biskup Febronius r. 1763 hájil názor, že papež má jen takovou moc, jakou mají biskupové, že jeho primát je jen čestný. V dubnu 1865 papež sdělil svůj plán svolat koncil asi 40 biskupům z celé Evropy, sedmi z Rakouska-Uherska a Německa ; mezi nimi byl 1 kard. Manning z Westminsteru a biskup z Or- léansu mons. Dupanloup, kteří později na koncilu se.stanou vůdci proti sobě stojících táborů. Biskupové souhlasili se záměrem svolat koncil; ten poskytne světu dojemnou podívanou na 500600 biskupů z celého světa, zcela jednotných ve víře v hlavní otázky, které hýbají lidstvem, psal Dupanloup. Osm biskupů žádalo prohlášení papežské neomylnosti za článek víry. Mezitím už konala první zasedání pětičlenná přípravná komise kardinálů. Přesto však myšlenka sněmu si razila cestu jen pomalu ; papežův nejbliž- ší spolupracovník, státní tajemník Antonelli, se bál politických komplikací a od svolání koncilu papeže zrazoval. Svolávací bula nebyla uveřejněna r. 1867, při oslavách 1800. výróčí smrti sv; Petra a Pavla, kdy 189 [pageend5]se sjelo do Říma na 500 biskupů. Papež však svůj plán biskupům jasně pověděl v proslovu při tajné konsistoři. Jménem biskupů projevil papeži souhlas a ujistil pomocí are. z Káloče mons. Haynald ; ujistil ho též vírou v unijní dekret florentského sněmu, ale neužil slova » neomylnost «. Snem svolán Svolávací bula byla uveřejněna až za rok, 29. června 1868. Koncil začne 8. prosince příští rok a zasedání se budou konat v bazilice sv. Petra. Byli pozváni všichni biskupové, předsedové mnišských kongregací a generální představení řádů. Biskupy východních církví, od Říma odloučených, Pius IX. vyzval k účasti apoštolským listem z 8. září. Cařihradský patriarcha ale vrátil dopis neotevřený s poznámkou, že už zná obsah— předčasně to vyjevili novináři ; ostatně papežův list prý se proviňuje nedostatkem vědomí o apoštolské fovnoprávnosti a bra- trskosti. Podobně odpověděli odmítnutím nebo mlčením i ostatní odloučení biskupové. Biskupové anglikáhské církve a jansenisté pozváni nebyli. Ke všem protestantům a nekatolíkům se papež obrátil 13. září otevřeným dopisem ; zval je k návratu do jediného Kristova ovčince. Odpověď protestantů byla ještě zamítavější než pravoslavných. Evangelická rada v Berlíně odmítla papežův dopis jako neoprávněný zásah do svých vnitřních záležitostí. Vedoucí liberálního protestantismu z Wormsu, od Luterova pomníku, odmítli jakékoliv hierarchické a kněžské poručníkování a jakýkoliv nátlak ve svědomí. Odmítavé hlasy došly též ze Švýcarska, Francie, Holandska a Severní Ameriky. Nastávající koncil neměl být koncilem unijním. Vatikánský sněm se chtěl vyvarovat některých nedostatků, k nimž došlo na koncilu tridentškém ; především měl být předem připraven program jednání a též hlavní témata. Proto bylo jmenováno pět přípravných podkomisí : pro věroučné otázky; pro církevní kázeň ; pro řeholníky; pro východní Církev a misie a pro otázky církevně politické. Do komisí tyli povoláni nejlepší odborníci jak z Říma, tak i z ciziny, z řad kněží diecézních i řeholních. Podle návrhů, které došly od biskupů a řeholních generálních představených, komise vypracovaly tzv. schémata, předlohy pro každé z témat, o nichž se mělo na koncilu jednat. 27. listopadu 1869, několik dní před zahájením koncilu, byl uveřejněn jednací řád. Kdežto do Tridentu byl pozván císař, francouzský král a všechna křesťanská knížata, svolávací bula vatikánského koncilu o světských panovnících m lčí; jen bylo vysloveno přání, aby i oni pomáhali k jeho zdaru. Papež chtěl tak předejít vměšování světské moci do vnitřních záležitostí sněmu. Neomylnost 6. února 1869 vlivný italský čtrnáctideník La Civiltä Cattolica uveřejnil článek svého pařížského dopisovatele: ve Francii prý se očekává, že koncil slavnostně odsoudí všechny bludy obsažené v Syllabu, a zvlášť že prohlásí za článek víry neomylnost papežovu ; dodejme hned, že o neomylnosti sice byla řeč v předlohách, ale na definování se nepomýšlelo. Článek přišel jak blesk zčista jasna. Dosavadní teologické diskuse se změnily v otevřený boj. V Německu uveřejnil vlivný mnichovský profesor kněz Ignác Dollinger pod pseudonymen Janus pět Článků » Papež a koncil«. Y nich nejenže odmítl jistě upřílišenou představu o papežské neomylnosti, jak ji někteří hájili, např. slavný francouzský katolický novinář Louis Veuillot, nýbrž velmi ostře napadl i samu autoritu papežovu. V dubnu 1869 bavorský ministerský předseda Hohenlohe dopisem varoval evropské vlády před následky, které by mohla mít definice neomyliiosti na politickém poli. Navrhoval společný protestní dopis u papeže ; nedošlo k tomu pro nezájem u Bismarcka. Ten vyčkával vývoj událostí, ale už předem odmítl poslat vyslance na koncil — ostatně z Říma ani neměli v úmyslu ho pozvat. Francouzská vláda, jejíž vojska od r. 1849 zaručovala existenci Církevního státu, sice hájila právo císařovo být zastoupen na koncilu, ale Napoleon III. k radosti papežově se tohoto práva zřekl. Ohlášení koncilu vyvolalo velké rozhořčení u svobodných zednářů ; ti svolali do Neapole svůj sněm, na nějž přišel Viktor Hugo, Garibaldi aj. Koncil zahájen 8. prosince 1869 byl koncil opravdu zahájen v pravé příční lodi svatopetrské baziliky, v lodi, v níž je oltář našeho sv. Václava. Z 1050 pozvaných prelátů přijelo 774 ze všech světadílů: 146 bylo z anglosaských zemí, asi 30 ze zemí Střední a Jižní Ameriky — tedy ze zemí, které v Tridentu vůbec nebyly zastoupeny, 40 z Německa a Rakouska-Uherska, 50 bylo prelátů 190 [pageend6]východních obřadů. Jen Rusko odepřelo biskupům povolení jet do Říma. Hned dva dny po zahájení Otcové dostali do rukou první vypracovanou přédlohu O katolické víře, přímo navazující na Syllabus. Předloha prý je výborně propracována, ale příliš učená, nepřihlíží k potřebám doby, říkali řečníci. Biskup ze Savannah, USA, žádal, aby se místo debat o zamotaných bludech německých idealistů raději slavně odsoudilo tvrzení, že černoši nemají duši (jsme pět let po skončení války Severu proti Jihu !). Protestantů se horlivě zastával nám Slovanům dobře známý biskup z Djakova Strossmayer: nemá se jim šmahem připisovat na vrub kdejaký blud, protože ř některé existovaly už před protestantismem, proti některým i sami věřící protestanté bojují ze všech sil; koncil má hledat takovou formulaci, která by protestantům dveře otevírala, ne je přirážela. Biskup Strossmayer častěji vystoupil na řečnický pult, a přítomní se nikdy při jeho řečech nenudili. i Ale to vše byly diskuse, při nichž šlo výhradně o formulaci. Všemi 667 přítomnými Otci byla 24. dubna 1870 několikrát opravená předloha schválena. Jsou v ní znovu odsouzeny bludy moderní doby, a proti nim rozvedena katolická nauka o Bohu, o zjevení, o víře a o poměru víry a přirozeného poznání. V první kapitole se prohlašuje existence osobního Boha, svobodného stvořitele všech věcí, nezávislého na hmotném světě i duchovním, který on stvořil; v druhé kapitole se praví, že některé náboženské pravdy, zvi. jsoucnost Boží, lze poznat s jistotou přirozeným lidským rozumem — to bylo nové odsouzení jak ateismu, tak i fideismu a tradicionalismu. K poznání ostatních pravd, božských, lidský rozum přesahuj ícíph, zvaných tajemství, je nutné nadpřirozené zjevení; jeho prameny jsou Písmo sváté a ústní podání, jak bylo řečeno už v Tridentu. V třetí hlavě se prohlašuje, že víra je úkonem lidského rozumu (proti sentimentalismu, jak se objevil u některých protestantů), že je to svobodné přijetí nadpřirozených pravd a Boží dar, milost. Církev, která opatruje- poklad víry, má na sobě známky svého božského původu! Čtvrtá kapitola rozvádí poměr vědy a víry; nemůže být mezi nimi rozpor: obojí zdroj vědění má žá posledního původce Boha. Debata o papežské neomylnosti Daleko bouřlivěji to vypadalo při diskusi o papežské neomylnosti. V předloze O Kristově Církvi, jak ji v půli ledna 1870 Otcové dostali do rukou, o neomylnosti nebyla řeč. Většina si ale vynutila její Zařazení na program a rychlé sestavení předlohy O římském papeži a jeho neomylnosti. Mlčet o této otázce, o niž Se tolik bojovalo, znamenalo by zbaběle se vyhnuto ožehavému bodu a nedát věřícím jasné slovo. Protivníků neomylnosti skoro ani nebylo. Kromě Dfíllingera hájil náfeor zjevně mylný děkan pařížské Sorbony Maret : ne papež nebo biskupové, ale papež a biskupové jsou nositelé neomylnosti Církve. Novinář Veuillot prohlásil Mareta za heretika. Někteří, jako pařížský arcibiskup Darboy a orléanský Dupanloup, nepovažovali definici neomylnosti za nutnou ; víra, že Církev je neomylná, stačila po 18 století, říkali ; v Tridentě upustili od definování, aby se vyvarovali* rozděleni mezi biskupy. Prohlášení dogmatu by mohlo způsobit odpád od víry, rozkol, protestantům a pravoslavným se tak ztíží návrat do Církve, vlády by se tím mohly popudit, říkali další, kteří nepovažóvali definici za vhodnou, » oportunní «. V tomto smyslu psali též němečtí biskupové v dopise ze společného zasedání ve Fuldě. Tito » inoportunisté « byli na koncilu dost četně zastoupeni. Patřili k nim Němci, biskupové z Rakouska-Uherska, též náš pražský kard. Schwarzenberg, část Francouzů aj. Celkem 140 Otců proti 380, když debata začala. Trvala dva měsíce ; 34 valných zasedání jí bylo věnováno a menšina se těšila plné svobodě projevu. Všechny námitky liberálních teologů byly klidně vyslechnuty, zevrubně probrány a zrale uváženy. Nelze říci, že by otázka byla řešena ukvapeně. ' O. debaty se zajímala, můžeme říci, celá Evropa, která byla tiskem a telegrafem informována o postupu prací. Louis Veuillot, velký bojovník za neomylnost; uveřejňoval pravidelně články a listiny obhájců neomylnosti ve svém časopise L ’Univers. Anglický T ablet míval zvláštní přílohy. Z druhé ruky byly zprávy deníku Times. Velmi dobře býval infomiován » Quir i n u s který posílal pravidelné » Římské dopisy 2 koncilu « do Cášských novin ; zdá se, že čerpal od někoho z přímých účastníků koncilu, který nezachovával mlčení, jak měl. Döllinger vydal ve zvláštní brožurce své články o papeži a jeho neomylnosti a poslal je všem členům sněmu. I nadále ostře psal proti neomylnosti, takže jeho žáci jeden po druhém , se ho vzdávali, např. i Ketteler, třebas nebyl pro definici, Döllinger podněcoval i některé politiky k zákroku, ale nedošlo k tomu. Jen z Vídně přišel protest, ale papež na něj nedbal. 191 [pageend7]Papežská neomylnost definována 3. července byly diskuse skončeny. 451 Otců předlohu schválilo, 62 po vykonání ještě některých oprav, 88 hlasovalo proti předloze. Když viděli, že se kohcil od svého úmyslu nedá odvrátit, pokusili se přemluvit papeže, aby usnesení koncilu nepotvrzoval. Na kolenou ho o to prosili, že si tím získá vděk, lásku, úctu a obdiv celého světa. Pius je odkázal na sněm řízený Duchem svátým. Aby tedy při definitivním slavnostním zasedání svým odporem nedali věřícím pohoršení, požádalo 55 z nich papeže o dovolení k odjezdu. 18. července byla papežská neomylnost, obsažená v apoštolské konstituci Pastor aeternus, schválena 553 hlasy proti dvěma. Konstituce ve čtyřech kapitolách jedná o primátu sv. Petra v apoštolském sboru, o tom, že tato výsada se na věky bude přenášet na Petrovy nástupce na římském stolci, o podstatě primátu římského papeže a konečně o neomylnosti, jíž se papež těší, kdykoliv jako pastýř a učitel rozhoduje ve věcech víry a ‘mravů » ex cathedra « ; tato jeho rozhodnutí jsou nezměnitelná, a není k nim nutný souhlas Církve. Za zasedání se rozpoutala nad Římem strašná bouře. Půldruhé hodiny se hromy a blesky ozývaly bazilikou. Když byl výsledek hlasování odevzdán papeži, bylo nutné přinést svícen, aby viděl na svá slova potvrzení všeho, na čem se koncil usnesl. Závěrem zasedání byl koncil odročen. Nutila k tomu politická situace. Piemontská vojska se valila papežským státem k Římu ze severu i z jihu. 21. září byl obsazen i Řím a papež se stal vatikánským vězněm. Zhoršil se i poměr mezi Pruskem a Francií, hned den po posledním zasedání propukla mezi těmito dvěma státy válka. Vatikánský sněm se rozešel, třebas nebyl ukončen, a když Jan X X III. 25. ledna 1959 svolal nový koncil, domnívali se někteří, že to bude pokračováni koncilu » nedokončeného «. Těmto dohadům učinil sv. Otec konec, když nastávajícímu sněmu dal jméno » II. vatikánský «. A jak byla přijata definice neomylnosti ? Všichni biskupové se podrobili, i ti, kteří definici nepovažovali za vhodnou. Čtyři kardinálové mj. Schwarzenberg z Prahy a Rauscher z Vídně, kteří nešli na poslední slavnostní zasedání, odevzdali hned po něm písemně papeži svůj hold poslušnosti. Jiní biskupové potřebovali poněkud času, aby se vnitřně vyrovnali — jako poslední tak učinil biskup Strossmayer. Biskupové, vracející se do svých diecézí, byli přijati s nadšením a pastýřskými listy oznámili papežovu neomylnost věřícím. Ani ve Francii nevznikla opozice, i Maret se veřejně podrobil. Také v Německu naprostá většina definici přijala ; jen část intelektuálů, vedená Dóllingerem, odmítla. 17. dubna 1871 byl vyloučen z Církve. Pruský stát vzal neposlušné do ochrany, a to bylo jedním z důvodů nastávajícího kulturního boje. Bavorský ministr kultu prohlásil rozhodnutí vatikánského koncilu za nebezpečné státu. Rakouská vláda si vzala prohlášení neomylnosti za záminku, aby zrušila konkordát uzavřený před 15 roky; druhá strana smlouvy prý se změnila. Protestovat se chystala též maďarská vláda, ale nestalo se tak na zákrok primasa Simora, též jednoho z tábora těch, kdo nepovažovali definici za vhodnou. Žádný stát však uveřejnění vatikánských dekretů nezakázal. Článek víry o neomylnosti papežské se stal částí církevní nauky. Nedošlo, k rozkolu mezi Církví a moderním kulturním světem, jak se toho mnozí báli. Nástupcové Pia IX. jen výjimečně mluvili ex cathedra, a tak do jisté míry ulehčili věřícím přijetí této pravdy. Správně pochopené učení o neomylnosti autoritu papežů jen zvýšilo a upevnilo. ★ ★ ★ DOMOVE blaženost symbiosy s krajinou bych chtěla ještě jednou zažít - kralovat nevzpomínat, netoužit, jen jít do jara jasmínového do sněžení trnkového keře do plachty oblohy . do podzimu na stráních vinohradu ’ na louku s ocúny, na svah kozích brad do tmavěhněda pod kotouěe sluneěnic pod akáty v prachu záhumení do ohně hájů, do žárů rozmluv ze sna vystoupit úhory posít představami úrodu lásky sklízet za všech roěních dob Gertruda Goepfertová 192 [pageend8]JINDŘICH STŘEDA O SVÁTKU KRISTA KRÁLE Nejeden věřící, tuším, se již pozastavil nád otázkou, proč právě za naší doby Církev zavedla v bohoslužebném roce římského obřadu svátek Krista Krále. Vždyť Církev právě v oboru bohoslužby šetří starých řádů; a jestli zavádí, zavádět musí nové svátky svátých, nemá zajisté ve zvyku tvořiti nové svátky Páně. A proč také ? Vždyť královský titul, přikládaný Bohočlověku- Spasiteli, není ničím novým ; proč ho tedy slavit novým svátkem ? Nadto právě tento titul může se zdát nepříhodným v naší době, která se králů a království zhošťuje. Nebylo by lepší, obracet pozornost obecenstva na Krista chudobného, pracujícího, umučeného? Než bohoslužebné řády Církve podle našeho přesvědčení jsou řízeny vedením » Ducha svátého, Pána a Oživovatele«, Jistě tedy svátek Krista Krále má účel. Ptejme se tedy, co ten svátek má říci — a zejména, co má říci právě naší době. Je třeba obracet pozornost věřících na královskou velebnost Spasitele ? Vždyť beztak zpíváme co chvíli: »Ježíši Králi nebe a zem ě«... a připomínáme-li si umučení Páně, pějeme : » Korouhev králova se stkví, vzchází tu kříže tajemství, neb život smrt zde podstoupil a smrtí život vykoupil! « A přece! — Jsme si toho vědomi, jak podstatným živlem biblické symboliky i starozákonní i novozákonní je právě souhrn představ spjatých s myšlenkou království, či přesněji s myšlenkou carství — světovlády? Vyjádříme se přesněji. Novější exegese — v tom i bádání současné evangelické bohoslovecké fakulty pražské ! — prozkoumala souvislosti mezi světem představ starověkých světových mocnářství a souhrnem představ nejdřív davidovského království a pak biblických spisovatelů. Jiní pak poukázali na to, co je ostatně odedávna známé a zřejmé, že totiž tato starozákonní symbolika byla plně přejata, ba nově zdůrazněna Písmem Nového zákona — zejména Zjevením svátého Jana. O co tu jde ? — Je to (ze stanoviska profánních dějin) velmi poutavý kus ideového dějepisu — jde o cestu tak říkajíc tam a zpátky, kterou prošel celý jeden souhrn představ : z náboženství do politiky a z politiky do náboženství. Totiž takto. Kolem tří středisek — Egypta, Mésopotamie a Íránu — vznikala mohutná mocnářství, která si činila nárok na světovládu. Opírala ho — samozřejmě ! — o náboženské posvěcení. A proto na starověké krále či císaře-světovládce byl přenesen celý soubor symboliky, který se původně pojí k určitým, ovšem světovládným či světodějným božstvům. Nuže — ve světě politicky ovládaném těmito říšemi rostla monotheistická obec národa izraelského, a potom rovněž monotheistická obec Církve křesťanské. Velmi pochopitelně podstatným, a v určité souvislosti nejtěžším úkolem starozákonních proroků a křesťanských věrozvěstů bylo, zprotivit se ideologii těchto modloslužebných říší. Ezechiel a Daniel, Pavel a Jan měli za úkol říci svým posluchačům : Nikoli,' pánem světa není ten velkokrál nebo císař pán, kterému se klanějí národové (gojim- pohané). Nikoli, nesvěřili mu světovládu ti zla- tostkvoucí bohové, které on hostí ve chrámových mrakodrapech. Nikoli, nemáte kmenového boha bezmocného proto, že jste chudáci-vysídlenci v babylónské provincii, zatím co » král králů, král čtyř stran světových « o každém novoročním svátku ve chrámě Bélově přijímá, znovu pomazání světovlády. » Bůh náš je totiž na nebi : všecko cokoli chtěl, učinil. Modly národů jsou stříbro a zlato, dílci rukou lidských. Ruce mají, a nenamakají : nohy mají, a nevykročí ; a nezvolají hrdlem svým«. Čehož majíce na Letné ilustraci v nadživotní velikosti, ochotně se žalmistou dodáme: » Podobnými jim staňtež se, kdo je dělají : a všichni, kteří na ně spoléhají ! « Ale jak to vše ozřejmiti těm posluchačům, kteří měli před očima oslňující nádheru právě těch soch a těch králů, těch chrámů a paláců? Duchem svátým řízeni, svatopisci do svého slohu pojali celý onen souhrn symbolů světovlády — a použili tohoto výrazového bohatství, aby oslavili pravého a věčného světoví ádce — svého Boha. Uvedeme několik příkladů, které snad vzbudí zájem některého čtenáře ; neboť smíme říci, že tato souvislost je pravým klíčem, který pomůže pochopit některé odstavce neb obraty, přes něž se jinak pozornost přenese. 193 [pageend9]Ve Zjevení svátého Jana Hospodin trůní nad siným jezerem, uprostřed sedmi plamenných duchů ; jeho nebeský Jeruzalém má dvanáctero bran, je v něm rajský plodonosný strom a živý prameň; před trůnem Hospodinovým skládá své koruny dvakrát dvanáctero starců. — Nuže : umělý zlatý strom je odznakem světovlády vedle trůnu perského velkokrále, ale ten je jenom napodobením posvátného stromu pěstěného velko- králi mesopotamskými. Posvátné jezero, posvátný pramen je součástí palácového souboru u králů íránských, egyptských atd. Sedmero nej- vyšších úředníků známe na dvoře íránských velkokrálů, středověkých západních císařů, skotských králů atd. A dvanáctero hodnostářů máme hned doma: dvanáctero zemských soudců českého krále. Jenže všecky tyto symboly vlády mají náboženský původ. Dvanáctero braň je beztak dvanáctero znamení zvěrokruhu s nebeskými » domy » ; ale stejný význam má dvanáct dvořanů, jejichž. okruhem panovník je připodobněn slunci. Podobně sedm hodnostářů znamená sedm planet — panovník mezi nimi je obrazem nebeského boha. Jezero je obrazem nebeského vodstva, nad nímž bůh trůní; strom je obdobou vesmírného stromu, který nese oblohu v bájésloví tolika národů — zejména severských (Sibiř, Germáni), což mimochodem vrhá zajímavé světlo na kulturní styky dávnověku. Slovem : Ezechiel a sv. Jan zjevují svého Boha pod obrazem orientálního velkokrále, který zase ve svém paláci uskutečnil obraz světovládného přírodního boha. Je jasno, kteraký závěr činí nevěřící dějepisci ze skutečnosti, že — stručně řečeno — židovský Bůh je vyobrazen (slovem, ne snad obrazem!!) jako bůh pohanský. Jahveh není než národní bůh Hebreů! Ale my to řekneme jinak. Je to obrazná mluva, jejímž obsahem je prostě toto : co se pohani domnívají vidět ve svých králích, to máme my opravdově a věčně ve svém Pánu. Dobře: Židům ve vyhnanství babylónském, křesťanům v římské porobě bylo třeba toto říkat. Ale nám? — Abychom si odpověděli na tuto otázku, musíme dobře pamatovat jednu základní skutečnost. Církev, » sloup a utvrzení pravdy «, ráda prohlašuje právě tu pravdu, kterou duch doby je ochoten zapomenout. To tedy pozorujeme i straň církevního zobrazování Spasitele. Za křesťanského středověku nikdo nepochyboval o světovíádě křesťanského Boha. Sklon doby byl ten, který vidíme např. ve staroněmecké básni o » Spasiteli«. Kristus je král králů — ochránce Franků a Sasů, ještě mocnější, bohatší, urozenější, chrabřejší nežli král a císař pozemský. Právě proto musela Církev neúnavně mluvit o Kristu umučeném, o děťátku v jeslích, o ponížení Páně. A jak je dnes ? Že Ježíš Nazaretský se narodil v ovčíně, jako nemluvně byl běžencem, vyrostl jako tesařský učedník, působil jako potulný učitel bez přístřeší, byl potupně popraven jako rozvratník — to vše dnešní mo- cipán ochotně věří — vždyť učedníky a hlasatele toho Žida zná právě v obdobných situacích. Zatím si mocipápi našeho století přivlastňují všecky ty císařské pocty a vlastnosti, které známe z dějin pohanstva. Jsou tu nepatrné slohové rozdíly : letošní kult osobnosti netvrdí, že jeho předmět byl zplozen slunečním bohem v podobě sokola, nenazývá ho bujným turem, nýbrž vůdcem pracujícího lidstva a učitelem vědeckého světového názoru. Ale praktické závěry jsou stejné — vzestup na oblohu, o němž Nemrod a Chosrav jenom snili, letošnímu mocipánovi se povedl prakticky — a nejhlavnějším praktickým závěrem je ovšem ten : mají-li být Židé a křesťané vůbec trpěni (což je pochybné), pak samozřejmě smějí mít jenom nějakou tu soukromou pobožnost. Moc patří mocipánovi; on stanoví řád světa. Tu tedy nastává Církvi povinnost svému Bohu vyznávat (slovy slovanského obřadu) »jako Tvoje jesti carstvo i sila i slava... « — Tvoje, a ne smrtelného mocipána. Řekneme, že proti oslavě Krista Krále nanejvýše lze namítnout, že to je tautologie ; » Kristus « totě » Mesiáš « čili » Pomazaný « —- ale Pomazán je Syn Davidův právě na království, které mu bylo hned andělským zvěstováním zaslíbeno. Ale co, když význam slov těch je zapomínán ? Nechrne nyní stranou svrchuzmíněné modly a mluvme o světě svobodném. Neslyšíme co chvíli, že »v pluralista» i společnosti« ani Církev Kristova sledovat! své cíle v témže rámci, daném světskými zákony, jako! Společnost přátel kuželníku ? Nečekají i hodní, vzdělaní, slušní lidé, že Církev ta bud odumře jako jiné přežitky středověku, anebo se změní v něco zcela jiného a dnešní době přijatelného ? Nelze tedy umdlévati v hlásání těchto pravd : — není uzavřeného hmotného všehomíra, a tudíž není svéprávné lidské morálky :, » věztež, že Hospodin sám je Bůh : on 194 [pageend10]stvořil nás, a ne my sami sebe «. Tento svrchovaný zákonodárce pak soupodstatného svého Syna-Bohočlověka » pomazal olejem radosti nad soudruhy jeho « — ustanovil ho králem — zákonodárcem a soudcem nad lidským rodem. » I budou se mu klaněti všichni králové zem ě: všechny národy budou mu sloužiti. A požehnány v něm budou všechny kmeny země : všechny národy ho budou velebiti. « Není to zajisté ani postava z bájesloví, z přírodního náboženství, ani výtvor neosobních hmotných dialektických dějinných sil. Je to osobní Bůh, druhou osobou svou vtělený v dějinné chvíli v určitém vyvoleném národě. » Požehnaný Hospodin Bůh izraelský, kterýž činí divý sám « — a opět, i divý ty jsou v konkrétních dějinách znatelné. Církev jeho není náboženstvím čistě duchovním, a tudíž ani čistě soukromým : jeho zákon má pozoruhodné účinky sociální. » Neboť vysvobodí chudého od mocného ; chudáka, kterýž neměl pomocníka. Šetřiti bude chudého a nuzného : a duše chudáků spasí. «T o je sociální panování Krista Krále ; jeho zákony nemohou být vyvráceny žádnou dějinnou a strukturní, ani žádnou kosmickou změnou. » A blahoslaveno jméno velebnosti jeho na věky; a naplněna bude velebností jeho všechna země : staň se, staň se ! « G. Goepfertová : SVATÁ LUDMILA (16. září). RUCE ŽENY Ukaž a nezakrývej, ukaž ty ruce, jež úžehu želá přinášívaly rosnou svěžest vánku, rtům rozprýskaným chladivost listnatou. Ukaž a nezakrývej ty ruce. Jak věci nejprostší, jak chléb, jak světlo samozřejmé a nezbytné ■ pro můj život, jenž přecházel mezi nimi jako slunce mezi hodinou jitřní a hodinou veěemí. Jako den slunce, den v ěervenci, všude plno chlebové vůně zralosti, do níž dýchá pryskyřice od lesů rusálčím chladem od rybníků a z luk. Ty ruce dívky, ty ruce mladé ženy ' k nerozeznání podobné jedna s druhou. A jestliže jsem jednou z nich uváděn ve spojení s nocí, sněžným žárem druhé promlouvá slunce ke mně, den práce, den domova s hlasy dětí. A obě a obě ve svém záhadném příbuzenství luny s vodami ' budí příliv a odliv světla v mé mysli. Jejich přítomnost obklopovala mne se všech stran jako - město, zatím co jejich nepřítomnost spočívá na mém čele těžce jak starost jitřní, jak starost večerní. Ty ruce ženy, ty ruce mladé matky dva andělé ostražití a horliví po celý den tak naspěch mají... Ach ukaž, těch pichanců. Ale nevadí. Těch oznobenin od chladu a vody. Ale nevadí. Přes celou zem budou vonět láskou a domovem ty ruce ženy, ty ruce matky každou chvíli a znova osvobozující slunce pro oči poměnek, osvobozující zemi pro první kroky, pro první tápavé, dychtivé dětské kroky k budoucnosti, jež tichým patřit bude. Jan Zahradníček (Uveřejněno k druhému výročí smrti, 7. října 1960) 105 [pageend11]Naže povídka JAN ČEP PŘÍTOMNOST n e p ř í t o m n ý c h Ve velkém městě se zdá, jako by se jednotlivé silné zvuky odrážely na pozadí, které je také utvořeno z hluku, ale souvislého a plynulého. Uvědomíte si to, když vystoupíte jednoho dne z vlaku na malé venkovské stanici. Neslyšíte najednou nic, jako by vám bylo zalehlo v uších. A potom se ozvou' údery kladiva o kovadlinu, osamělé a zřetelně ohraničené; zakokrhá kohout, a je to jako výtrysk plamene od země k nebi. Pak zase ticho jako předtím, jako široširá hladina, která obtéká jednotlivé zvuky jako ostrůvky. Posloucháte-li dlouho, začne šumět jako dáleký vodopád, jako ozvěna táhlé písně, zpívané jenom pro vás ... První dni se seznamujete s obzorem, s podobou nové; krajiny. Vzpomínáte si na jména polního kvítí, které lemovalo cesty vašeho rodného kraje a které vás předběhlo až sem. Jasany a topoly stojí nehnuté v boku strání, obklopené ze všech stran světelnou modří. Silnice mizí v záhybu údolí, ale pak se zabělá opět, hodně výš, jako by vám ještě kývala na rozloučenou. Noci jsou posvátně rozklenuté, až se vám tají dech. Všecky hvězdy jako by na vás upíraly pohled jaksi tázavý, ale zároveň jako by znaly tajemství, které se z nich marně pokoušíte vyčíst. Také za vámi přišly až sem, a je vám divně, když si řeknete, že stojí tuto chvíli i nad vaší rodnou zahradou. — V chalupách už nesvítí ani jedno okno, ticho a tma splynuly v jeden vše objímající a hojivý živel. Je v něm přítomno všecko najednou, minulost i budoucnost. Utonuly v něm dávné hlasy a vzdechy, slzy a smích. Jsou všechny s vámi ; můžete se s nimi dorozumět šepotem, ba i myšlenkou beze slov. Slyšíte tlukot jejich srdcí, jako tlukot srdce vlastního ... Zpočátku nepočítáte dny : je jich před vámi ještě tolik. Poznáváte už tváře, víte, jaká jména k nim patří. Potkáváte je v stejnou dobu na stejných místech, a vidíte jim z očí, že už vás poznávají také. Už máte právo, sednout si do trávy v stínu rozložitého ořechu. Měli jsme u nás dva takové, na konci zahrady. Jejich větve se dotýkaly, bylo pod nimi jako pod střechou. Bylo si možno na chvíli pomyslit, že jsou hradbou proti světu, že jimi nepronikne nenávistné slovo, tím méně násilná ruka.... . ★ ★ ★ Když se slunce naklánělo, přistupovalo z druhé strany blíž pásmo hor. Z tmavé plochy jehličnatých lesů prorážely bílé skalní útesy, rudnoucí odrazem západu. Ten barevný odstín pro mne nabyl jednoho dne přízvuku tragického : bylo to pohoří Vercors, jedno z nejtragičtějších míst poslední války. Vercors a Oradour, jako u nás Lidice a Javoříčko. Obyvatelé zdejších vsí neměli o ničem potuchy : slyšeli jenom hřmot letadel a sem tam nějaké výstřely. Bylo tu tenkrát z kraje do kraje právě tak daleko jako u nás. Ted se to zdá na dohození kamene, blízko až příliš. ★ ★ Dni plynou vr slunci a v tichu, jeden se zdá jako druhý; člověka ani nenapadne, aby počítal ; jako by to byl stále týž den a stejná noc; prostor, který narůstá do šířky a do hloubky. V bývalém statku nade vsí tábořila chlapecká kolonie z Lyonu. Slyšeli jsme občas jejich hlasy, někdy dost pozdě večer. Občas se ukázali dole, s plavkami přes rameno, seřazení jakž takž, a jeden z nich hrál na harmoniku. Dvakrát nás pozvali na večer k ohni. V kostýmech velmi přibližných hráli Modrovouse a komtesu se sluhou Firminem, který se opožduje se vzkazy návštěvníkům : tomu, který přišel zvát slečnu na bál, odpoví to, co měl říci předcházejícímu, který si chtěl vypůjčit deštník : že jej odnesli na půdu celý zrezavělý. — Děti se tomu moc smály. Potom všichni zpívali a plameny vyšlehovaly k hvězdám a palouk byl obklíčen zdí temnoty, z které vyčnívaly k bledšímu nebi vrcholky stromů. Cestu nazpátek do vsi jsme hledali tápavě, a děti viděly každou chvíli ve tmě něco podezřelého. Druhý den se pokoušely předvádět doma zlého Modrouvouse, který nakonec neušel spravedlivému trestu, a popletu Firmina, který dával tak trefně Špatné odpovědi. ★ ★ ★ A potom se jednou zdálo, že nastala v ovzduší jakási změna. Stromy stály ještě nehybněji 196 [pageend12]v tichém slunci; chvílemi se oddělil nažloutlý list a potácel se k zemi, Nechtěl jsem si ještě přiznat, žé vím, co se přihodilo ; už několik dní jsem schválně nechodil v tu stranu, kde byla kolonie a odkud už nebylo nic slyšet. Tentokrát jsem si řekl, že tomu stejně neujdu, a dal jsem se pěšinou vzhůru od kostela. Stavení se přede mnou vztyčilo s osleplými okny, a po všech těch doznělých hlasech zůstalo opuštěné ticho jako veliké prázdno v prostoru. Všecky dveře byly zavřeny, trávník pečlivě umeten. Trochu níž se černalo spáleniště, v kterém zůstalo několik plechových krabic. Bylo cítit nepřítomnost takřka zhmotnělou, přítomnost nepřítomných. . . ■ ■ ★ ★ ★ • . ' ' ř ' Toho dne jsem si musil přiznat, že i naše dni lze už spočíst na prstech jedné ruky. Uvědomil jsem ši, že ani náš čas nestál na místě, že se střídal s nocí, že to nebyl stále týž den a stejná noc. Zdálo se mi to najednou dávno, co jsme šli ponejprv touto pěšinou, co se děti pokoušely chytat v tomhle potoce podivné rybičky, které se míhaly jako šípy v průzračné vodě a mizely ' pod vyčnělými kořeny olší. Jedna procházka byla poslední; skalní stěny Vercorsu rudly zapadajícím sluncem ; nad jedním z vrcholků visel světlý oblak, jako by byl připlul s nějakým poselstvím. Všecka místa, kterými jsme kdy prošli, jako by už věděla, že tudy už víckrát nepůjdu ; začínala už vypadat tak, jak budou vypadat, až se rozloučíme. Snad tu Ucítí někdo něco takového, jako já onehdy před těmi osleplými okenicemi ťa černým spáleništěm: přítomnost nepřítomných. Večer zůstalo moje okno dlouho otevřeno. Některé hvězdy změnily polohu od* toho dne, kdy jsem se na ně odtud díval po prvé. Zdola jim odpovídal třaslavý cvrkot kobylek, jako by napodoboval chvění jejich paprsků. Občas se některá utrhla a vyryla do tmy osjnující dráhu, vzápětí vyhaslou. Slýchal jsem doma, že se splní přání, podaří-li se je vyřknout, dřív než je světelný oblouk vstřebán tmou. Nikdy jsem se o to neodvážil pokusit. ★ ★ ★ Sedával jsem také takto v září před oknem otevřeným do noci, poslouchal chřestot kobylek a šplouchání blízkého potoka. Prázdniny se chýlily ke konci. Když jsem přijel, stálo obilí ještě vysoké, zvečera povívala ve vzduchu vůně kvetoucích lip. Z polí bylo slyšet křepelku a chřástala. Potom začaly žně, brousek svištěl po ostří kosy, krajina měnila vzhled. Tajemství lánů bylo obnaženo, zůstaly stát jenom jetele a nať řepná a bramborová. Od záhumení se nesl tlumený hukot mlátiček. Nezůstal jsem při tom při všem jenom divákem. Bolelo nejprve v kříži a v dlaních se dělaly puchýře; ale bylo dobré, cítit pach strniště a hlíny a blízkost tlukoucích lidských srdcí. V rovině kolem dokola byly roztroušeny vsi, jejichž střechy vyčnívaly ze zahrad; k západu se zvedaly první lesnaté svahy Vysočiny, Rom- pach a Parduska, a dál k jihozápadu Košíř s Mánesovými Čechami; nějblíž v tuto stranu věž cholinského kostela, které odpovídaly přes celou šířku tohoto cípu Hané věže kostelů olomouckých : dóm, Svatý Mořic, Panna Marta Sněžná; a nad městem Svatý Kopeček, první výběžek Jeseníků, jejichž hradba jako by se tyčila hned za Litovlí, bylo-li jasno ; bylo však lip, když se zdály v létě trochu zamhlené: to slibovalo dlouhý pěkný čas ... Druhý den mi už zněl v uších řinkot tramvají a houkání aut. Půl mého srdce bylo zde, na březích Vltavy s Karlovým mostem a , siluetou Hradčan ; ale první dny mě trochu hlodalo svědomí, že nebudu vidět, jak tam ten druhý kraj mění podobu, jak přechází jeho zeleň v barvu žlutou a hnědou, a vrány krákají v mlze nad Rampachem. Až jej uvidím opět, bude všecek bílý a 'z cholinské věže budou dunět vánoční zvony. • , • . * * * , . Zase otevřené okno — a nahoře tytéž hvězdy jako před lety had rodnou zahradou. Za tenkou stěnou slyším takřka dech spících, přerušovaný občas šepotem těch drahých, jejichž tváře nosím stále s sebou. Jsou všichni spolu, mrtví i živí, všichni jsou stejně blízko. I oni potkávají na svých cestách naši přítomnou nepřítomnost. Nikdo nemůže vyhladit její stopy. Každé naše loučení je zkušeností učednickou: prožíváme v něm úzkostnou předtuchu onoho hiátu, oné trhliny, která dělí naše zde a naše tam, nyní a potom, dokud nás neobejme přítomnost věčného zde a nyní. (Napsáno po prázdninách r. 1961 v Serre- Nerpol, mezi Valencí^ a Grenoblem) 197 [pageend13]rozhledy HRA O EVROPU (M ezinárodní přehled) Složité a místy nepřehledné, jistě však napínavé a pro celou Evropu osudové, je velké diplomatické klání, které se právě odehrává mezi Šesti státy Společného trhu a Velkou Británií. Lze říci bez přehánění, že v tomto diplomatickém jednání stojí Evropa na křižovatce svých dějin. Věci, jež jsou v sázce, jsou tak dalekosáhlé, že je na místě zpřítomnit si náležitě všechny viditelné i málo viditelné složky, z kterých se projednávaný problém skládá. Jednání zatím nevedlo k žádnému konečnému závěru a konference delegátů Šesti se zástupci-Velké Británie se počátkem srpna odročila na říjen, takže všechny tyto složky*zůstávají v působnosti až do obnovy jednání. Stručně řečeno vypadají věci takto. Šest států Společného trhu (Francie, západní Německo, Itálie, Belgie, Holandsko a Lucembursko) valí vesele a úspěšně dopředu rostoucí sněhovou kouli své celní, hospodářské a politické unie, pó etapách stanovených ve smlouvě podepsané v Římě roku 1957. Na jaře • letošního roku se jim podařilo překonat mimořádné obtížné období, když se dohodly, že cla na zemědělské produkty budou v jejich vzájemném obchodním styku radikálně sníženy s platností od 30. června 1962. Za sedm a půl roku, tj. 1. ledna 1970, budou zrušeny vůbec. Toho dne všechny celní zábrany v ze^- mědělství padnou a z území všech šesti států se stane jeden velký celek, v němž výměna zemědělských výrobků bude zcela volná. V nynější době státy Společného trhu, pojaty jako celek, nejsou v agrární produkci soběstačné; mohly by se však soběstačnými lehko stát, kdyby pro zemědělce — a to platí zejména o zemědělcích francouzských — byly stanoveny dostatečně vysoké ceny, které by jim umožnily větší agrární investice a zvýšení produktivity. To bylo také letos na jaře mezi vládami těchto států dohodnuto : ceny zemědělských výrobků budou stanoveny se zřetelem na zvýšení zemědělské produktivity a budou chráněny proti ostatnímu světu společným celním tarifem. A zde to právě je, kde začaly potíže s Velkou Británií. Anglie si přeje vstoupit do Společného trhu a jeho šest dosavadních členů její žádost neodmítá* Kdyby však vstoupila do zemědělského bloku, jak je plánován šesti státy Společného trhu, znamenalo by to, že celní tarif evropské pospolitosti by se postavil také mezi ni a její tradiční dodavatele zemědělských plodin, Kanadu, Austrálii a Nový Zéland. Těmto převážně zemědělským členům britského Common- wealthu by bylo evropskými ochranými cly uzavřeno jejich dosavadní největší odbytiště a Velká Británie, v zemědělství jak známo nesoběstačná, by se musila zásobovat z kontinentální Evropy. K tomu se Anglie ovšem zdráhá přistoupit, neboť se obává, že by tak rozvrátila celou strukturu svého Commonwealthu, nejen hospodářskou, ale i politickou. Celá věc je však pro ni nesmírně obtížná, protože se dostává do situace oněch antických plavců zmítaných mezi dvěma mocnými mořskými proudy, o nichž bylo napsáno : Incidit in Scillam qui vult vitare Charybdim (upadne do Scilly, kdo se chce vyhnouti Charybdě). Nevstoupili Anglie do Společného trhu kvůli jeho zřeteli zemědělskému, bude zanedlouho zastíněna v oblasti průmyslové mohutným potenciálem států Společného trhu, s jejichž blokem jí v průmyslu — a zejména v průmyslovém vývozu — nebude možno soutěžit. Proto se britští vyjednavači zoufale snaží dosáhnout vstupu do Společného trhu, ale se smluvními zárukami, že jejich zemi bude dovoleno kupovat nadále, za přijatelných cenových podmínek, zemědělské produkty od svých zámořských dominií. Na této dalekosáhlé problematice, týkající se zemědělství a britského Commonwealthu, není však dosti. Uvnitř Společného trhu stoupá prestiž Francie a vláda generála de Gaulla se konečně dostává na dráhu, o které snila už dávno. Její dráhu dosavadní lze označit slovy Karla Havlíčka z » Tyrolských elégií « : Vedle cesty propast bezedná jak držka armády — tou propastí byla válka v Alžírsku, kde udržování mohutných branných sil stálo každoročně ohromné částky a brzdilo jak hospodářský rozvoj Francie, tak i politický rozmach de Gaullovy vlády v zahraničních věcech. Dnes je válka v Alžírsku skončena. Prostředků na ni vynakládaných bude možno použít k urychlenému vzestupu francouzského národního hospodářství. Kromě toho šťastné rozuzlení v Alžírsku zvýšilo značně politickou prestiž generála de Gaulla, který je dychtiv náležitě toho využít k posílení francouzského postavení ve světě a v první řadě ve Společném trhu. Získal si k tomu spolupráci německého kancléře Adenauera, jemuž se zaručil, že Francie setrvá na svém břitce odmítavém stanovisku k jakýmkoli ústupkům Sovětům ve věci Berlína. Vzhledem k tomu, že Francie náleží ke čtyřem původním okupačním velmocem berlínským, nelze bez jejího souhlasu na berlínském statutu nic změnit. Posílen spoluprací Adenauerovou, bude generál de Gaulle nepochybně usilovat o další politické sjednocování států Společného trhu, nesoucí se zejména k ustavení společných orgánů, jež by měly určovat nebo aspoň usměrňovat — pod vlivem převážně francouzským — společnou zahraniční politiku celého bloku. Někteří pozorovatelé se shodují v tom, že v pozadí houževnatosti, s níž Francouzi odmítají kompromis o zemědělských tarifech v jednání s Anglií, je snaha generála de Gaulla držet Velkou Británii mimo Společný trh aspoň rok nebo dva, než se mu podaří zkonsolidovat francouzský primát uvnitř celní unie. Až toho bude dosaženo, mohou Angličané přijít. Ne však dříve, neboť by rušili ustavení francouzského primátu s podporou vlád Beneluxu, které jsou už nyní znepokojeny rozpínav ýmfrancouzským vlivem. Takové jsou hlavní rysy politické hry o budoucí Evropu, jejíž pokračování bylo po prvním, nerozhodném kole odloženo na. říjen. K dokreslení obrazu dodejme, že uvnitř Velké Británie se otázka: Vstou198 [pageend14]pit, či nevstoupit do Společného trhu? stává rychle vnitropolitickým problémem prvního řádu. Anglická Labour Party, která už po léta číhá na nějakou opravdu pádnou politickou skutečnost, která by jí umožnila vyhrát volby a vrátit se k moci, chopila se nyní obrany zájmů zemědělských Členů Comnjonwealthu se vší důrazností. Nachází hodně odezvy také mezi konser- vativními kruhy, kde se těžce nese, že zástupci onoho hrdého Albionu, jenž býval pánem sedmi moří a rád se díval na evropský kontinent s blahosklonnou povýšeností zámořského sahiba, dnes stojí s čepicí v ruce před bruselským palácem Společného trhu a mamě se domáhají přístupu. Půjdou-li věci špatně, může obnovené jednání v Bruselu vést lehko k pádu anglické konservativní vlády v nedalekých příštích volbách. Doufejme však, že věci špatně nepůjdou, že je přestávka dvou měsíců obrátí k dobrému a že pod tlakem všech činitelů dobré vůle bude dosaženo výsledku obecně přijatelného. Nebude přitom chybět pomoc. Spojených států, jejichž president nepřestává ujišťovat, že se vynasnaží přesvědčit obě strany o nutnosti rozumného kompromisu. V každém případě bude pod záhlavím »Společný trh a Anglie « v nadcházejících týdnech sepsáno mnoho statí a vedeno mnoho diskusí, a vyrostou ,pod ním tlusté spisy v zahraničních ministerstvech celého světa. Je to nejnapínavější a nejzávažnější zahraničně politický problém» přítomné chvíle, jehož vyřešení může změnit mnoho v současné situaci Evropy a celého světa. Zdeněk Petr ■ s ' 11 ČECHOVÉ NA BASILEJSKÉM SNĚMU (8) Ve středu 4. února byl v dominikánském klášteře první na nohou španělský mistr Jan Tórquemada. Při včerejší řeči Jana z Dubrovníka se mu zdálo, že Čechové nesouhlasili, když StojkoviČ uváděl některé doktory. Tórquemada tedy přemýšlel, jak spolubratrovi pomoci. Vzal tedy ze své cely lavici, donesl ji do jídelny a postavil před řečnický pult Jana Stoj- koviče. Pak zašel do knihovny, vyhledal všechny kodexy obsahující díla doktorů, které Jan z Dubrovníka chtěl toho dne uvést na potvrzení svých důkazů, a naskládal kodexy na lavici v sále. Když Jan StojkoviČ přišel do jídelny a uviděl lavici s knihami, nelíbilo, se mu to. Zdálo se mu, že by to České poselstvo považovalo za urážku. Rozkázal, aby lavice s kodexy byla odstraněna. Umínil si totiž, že ten den bude k Čechům ve své řeči mírný. Doufal, že Boží milosrdenství je přecě' jen nakloní k jednotě. Když se sál naplnil, Jan z Dubrovníka pokračoval ve své řeči. Dokazoval, že přijímat pod obojí způ- sobou není nutné, a nerozhodne-li Církev jinak, je to pro věřícím nejen neužitečné, ale přímo škodlivé. Svoje tvrzení se snažil doložit všemožnými důkazy. Upadl však do opačné krajnosti než Rokycana. Mistr Rokycana se při Chorvatově výkladu neovládl, skákal mu do řeči, ohrazoval se a nakonec ho obvinil že spisy doktorů neuvádí přesně. Když dominikán mluvil o. oběti krále Mélchizedecha, Rokycana odporoval, a na důkaz svého tvrzení začal předčítat z Postily Mikuláše Lyrského, kterou přinesl s sebou do zasedání. Když skončil, Stojkovič ho vyzval, áby přečetl z Postily i následující stať. Rokycana se však zdráhal. Tu Otcové, kterým byly texty doktorů běžné, žádali, aby Rokycana ve čtení pokračoval. Mistr, donucen naléháním, jen nerad četl dál. A právě to, co následovalo, potvrzovalo vývody učeného domi- nikána. Zahanben a zmaten se musel Rokycana zase posadit a dále v tichu sledovat řeč Jana Slovana. Jakmile Stojkovič skončil, povstal Prokop Holý a začal sněmu přednášet stížnosti českého poselstva. Dominikán Jan prý proti chebským ujednáním hanlivě mluví o jistých osobách. Nazval totiž Viklefa »kacířem prokleté paměti«. Stejně tak proti chebským smlouvám cisterciácký opat i Jan z Dubrovníka vyzývali Čechy, aby se podrobili rozhodnutí sněmu. K této stížnosti Prokop dodal: » Budete-li mít pravdu v jakékoli otázce a dokážete-li to z Písma, které je rozhodčím mezi vámi a námi, nebudeme se protivit a pravdu rádi přijmeme. Budeme-li mít pravdu my, myslím, že ji též přijmete. A co se týká toho, že se máme vrátit do Církve : jsem přesvědčen, že jsme se od ní neodloučili, ba chceme k ní přivést i ostatní, a také i vás. « Otcové se začali usmívat. Prokop dále žádal, aby řečníci koncilu byli ve svých řečech struční a nezaplétali se do otázek, které ke čtyřem článkům nepatří. Tak dominikán Jan mluvil a dokazoval přítomnost Krista Pána ve svátosti oltářní, jako by v ni Čechové nevěřili. Učinil tak asi proto, aby je očernil. České poselstvo si také přeje vědět, zda Jan z Dubrovníka mluví jménem sněmu, či jen přednáší svoje mínění. Mluví-li svým jménem, Čechové ho nechtějí dále poslouchat, protože nejsou posláni od Království českého k Janu z Dubrovníka, nýbrž ke sněmu. Podle chebského ujednání má sněm jmenovat řečníky, kteří by vyjadřovali jeho mínění. Cisterciácký opat Jan se počal omlouvat, že svou řečí nechtěl Čechy nikterak urazit. To, co řekl, řekl jen z lásky k nim. Ostatně, kdyby si jeho řeč pozorně přečetli, poznali by, že mluvil pravdu, a nenapadali by ho. Stejně tak se omlouval dominikán Jan. Mluví prý s dobrým úmyslem, aby přivedl Čechy k míru a k sjednocení, Napadl-li Viklefa, udělal to poprávu. Čeští řečníci ho nazývali »evangelickým učitelem«, a přece byl od Církve odsouzen jako bludař. Poselstvo však nedbalo Stojkovičových omluv a hned vypukla hádka mezi dominikánem a Petrem Englišem, Prokopem Holým a Rokycanou o Viklefovo učení. Čechové Chorvata obvinili, že připisuje Viklefovi nauky, které se v jeho spisech nenacházejí. Dominikán se však bránil a předložil poselstvu bulu papeže Martina V., kterou byly nauky Viklefovy odsouzeny. Na obranu Jana Slovana povstal provinciál karmelitánů z Anglie a nabídl se, že do dvou hodin najde ve Vik- lefových spisech, kterého nazval »třikrát prokleté paměti«, ony články odsouzené v bule. Marně však hledal několik dní za pomoci i jiných mistrů ve Vik- lefových spisech přesné znění odsouzených článků. Rokycana odmítl podrobit rozhodnutí sněmu čtyři české články. Bylo prý by to proti chebským smlouvám. Ostatně Čechové dobře vědí, jaké mínění má o sněmu papež Evžen : tvrdí, Že koncil není shromážděn pravoplatně. Čechové však na papežovo pro199 [pageend15]hlášení nedali a přišli, poněvadž touží po jednotě a doufají, že jí na sněmu bude dosaženo. Jakou nauku Rokycana drží o Církvi, to prý jim při příležitosti ještě vysvětlí. Do vzájemného hašteření zasáhl konečně protektor sněmu, bavorský vévoda Vilém. Vyzýval Čechy, aby s trpělivostí vyslechli řečníky sněmu, tak jako Otcové trpělivě poslouchali jejich výklady. Až prý skončí mluvčí koncilu, Čechové jim mohou zase odpovědět. Poselstvo se mezi sebou krátce poradilo a pan Beneš z Mokrovous řekl vévodovi : » Již jsme vám za všechno poděkovali a znova děkujeme. Sněm však nezachovává některé články, které nám v chebských úmluvách přislíbil«. »To by bylo pěkné«, zvolal vévoda, » aby se nezachovávaly smlouvy, ke kterým jsem přivěsil svoji pečeť! « Protektor sněmu pak ujistil Čechy, že se u Otců přičiní, aby úmluvy byly skutečně dodržovány. Když bavorský vévoda skončil svůj rozhovor s poselstvem, povstal předseda sněmu kardinál Cesa- rini a vyzýval jak Otce, tak i Čechy k trpělivosti. Obě strany mají vyložit svoje mínění a vyslechnout opačné ve vzájemné úctě a nemají se hned vzrušovat pro jednotlivé výrazy, které snad znějí tvrdě, ve skutečnosti však jsou řečeny s dobrým úmyslem. Všechno má být vykládáno v dobrém smyslu. Kardinál poselstvo ujistil, že sněm chebské smlouvy nemá v úmyslu porušit, nýbrž že je chce dodržet do posledního'písmene. Žádal pak Čechy, aby trpělivě vyslechli řečníky, protože i poselstvu sněm dopřál plného a svobodného slyšení. Jan z Dubrovníka prý neodbo- čuje od čtyř článků, nýbrž odpovídá Rokycanovi na jeho vývody. Poselstvo se nemá rozčilovat nad některými výrazy dominikána Jana, poněvadž i čeští ře čníci užili slov, která se zdála zase Otcům urážlivá. Kdyby poselstvo odpovědělo na předložené články, mnoho věcí by se vyjasnilo a dominikán Jan by o mnohých otázkách nemusel vůbec mluvit. Ostatně prý s tím Čechové souhlasili, aby jim Stojkovič odpověděl svým jménem. K čemu jednou dali svolení, nemohou jen tak odvolat. Přeje-li si poselstvo, mají být z obou stran jmenováni dva nebo tři zástupci, kteří by se zabývali sporným výkladem chebské dohody. Kardinál potom navrhl, aby dominikán mluvil dále, i kdyby Čechové odmítli zúčastnit se sedění. Po dlouhých poradách a rozhovorech české poselstvo opět přivolilo, aby Chorvat ve své řeči pokračoval. Pohnuté sezení se skončilo přece jen jakousi dohodou. Po obědě se obě strany sešly k poradám a k rokování o dopoledním zasedání. Čechové se shromáždili ve svých domech, Otcové zase v jídelně u domi- nikánů. Sněm rokoval o českých požadavcích, mají-li totiž řečníci mluvit jménem sněmu. Dohodli se na tom, aby řečníci prozatím mluvili jen svým jménem. Budou-li Čechové opět něco namítat, mají být znova ujištěni, že sněm chce plně dodržet chebské smlouvy. Má být potom ustaven výbor zplnomocněných zástupců, kteří znovu prozkoumají smlouvy a dohodnou se na dalším společném postupu. Ve čtvrtek 5. února se zasedání nekonalo, protože pro účastníky sněmu byla sloužena slavná mše k Duchu svátému. Někteří Čechové si vyšli do města na procházku. Jejich pozornost upoutal příjezd dalšího kardinála. Nejdříve vtáhlo do města dvanáct zavazadly obtížených mul. Zvířata byla pokryta červenými čabrakami. Nově příchozímu kardinálovi vyšel v ústrety sám předseda sněmu, doprovázen ještě jedním kardinálem. Jakýsi kněz ze služebnictva kardinála Cesariniho nesl před ním stříbrný kříž a legát žehnal lid na ulicích. Když nový kardinál vcházel do města, byl nesen i před ním stříbrný kříž a i on žehnal. Čechům se zdálo, že kardinálové vcházejí do města s nepatřičnou honosností. „ Alois Krchňák (Pokračován t) POUT U SVATÉ TROJICE Již přes čtvrt století uplynulo od té doby. Přesně řečeno bylo to v létě roku 1926. Seděl jsem na prosté lavičce malého parku ve Valašském Meziříčí. Pod příkrým svahem zadní části parku šuměla voda jak » ten potůček, který stále svou jen bublá «. V době sucha bylo možno vodu přeskočit, ale přece to nebyl potůček, neslo to jméno řeky, rožnovské Bečvy, jejíž voda krátce za městem se vlévala do Bečvy vsetínské a obě spolu pak tvořily dosti velkou řeku. V parku byl krásný zelený trávník, sem tam stromeček a jedna velká lípa, která rozlévala vůni svých květů kolem dokola a pilné včelky si bzučely při své práci sbírajíce med z lipových květů. Po Čistě modré obloze pásli se bílí beránci a kolem byl klid a mír. " Sklonil jsem hlavu a přemýšlel. Mysl má zálétala do doby před více nežli půl stoletím, kdy tento park byl hřbitovem, a již tehdy byl hřbitovem dosti starým, kde mnohé kříže a pomníky unaveně se nakláněly, jako by se již chtěly také položití k věčnému spánku. Hlavní vchod měl dvě brány, kde nablízku byl hrob první manželky mého strýce, dlouholetého ředitele kůru Hole- šovskékcu V zapadlém rohu hřbitova bylo místo vyhrazené pro sebevrahy, ale nepamatuji se, že někdy kdo tam byl pohřben. Uprostřed hřbitova byl malý kostelíček sv. Trojice. Jako studenti gymnasia chodívali jsme do toho kostelíčka každou neděli, když jsme dříve vyslechli kázání v gynt- nasijní aule. Chodívali jsme ve čtyřstupu. Úřední pojmenování našeho gymnasia bylo císařsko-krátovské reálné gymnasium. Tehdy nebylo ani tuchu ani sluchu o tom, že by kdy ten čemo-žlutý nápis » c. k. « zmizel a vynořila se nezávislá Republika československá. Ale již tehdy někteří odvážnější studenti si připínali na kabáty jako ozdobu.brože představující malé okovy jako na odznak, že země je v otroctví, když v té době vyšly » Písně otroka« od Svatopluka Čecha, který prorokoval, že se nám vynoří svoboda z bouře války. Ale brzy přišel zákaz nošeni takových protestních odznaků, a kdo neuposlechl, byl trestán. V mysli se mi vynořily představy některých našich gymnasijních tříd. Z jedné třídy vidívali jsme každého roku obrovský houf, jako plynoucí řeka, černých ptáků, kteří směřovali na jih, na svůj zimní pobyt. Snad to byly kavky, ale na to se již dobře nepamatuji, ale muselo jich býti na tisíce, a objevily se vždycky ve stejnou roční 200 [pageend16]dobu. Z jiné třídy vyhlíželi jsme na východ, a když krátce před polednem spatřili jsme malý vlak pospíchající od Vsetína, věděli jsme, že bude brzy konec vyučování, protože ten vlak se objevil u železničního signálu vždy přesně ve tři čtvrti na dvanáct, čtvrt hodiny před koncem dopoledního vyučování. Vzpomínal jsem na naíe profesory : profesor Stárek, zády opřen o skleněnou skříň s vycpanými ptáky anebo jinými přírodopisnými sbírkami, točil jedním palcem kolem druhého na svém kulatém hříčku. Učitel zpěv Opočenský chodíval odpoledne anebo na večer do blízké vesnice Poličné. Chodíval v průvodu jiného profesora, jehož jméno si již nepamatuji, ale vím, že někdy na zpáteční cestě pěkně zpívali v povznesené náladě. Ale nejvíce mi utkvěl v mysli náč tehdy již hodně starý katecheta Eduard Domluvil. Ten chodíval na procházky vždycky v průvodu svého jezevčíka. Páter Domluvil byl vlastencem nadřeným pro čistotu jazyka českého. ZvláČtě odsuzoval používání slova » vylepčiti «, nazýval to germanismem odvozeným z německého slova » ausbessem «. Běda studentovi, který se proti tornu protiřečil; ale někteří to dělali schválně, aby katechetu podráždili. S páterem Domluvilem jsem pracoval při založení Valačského musea, které snad dosud existuje. Opračoval jsem včelijaké valačské památky, dával sbírky do pořádku a vůbec pomáhal, kde toho bylo třeba. Pamatuji se ječtě na hole čili čagany, které byly duté a z nichž pytláci mohli střílet. Aspoň se tak to říkalo, já sám nevím, protože sám jsem to nezkusil ani neviděl, jak se to dělá. Takové včelijaké vzpomínky rojily se mi v mysli, když jsem seděl na lavičce v parku, který dříve býval hřbitovem. Snad nejživěji vyrojily se mi vzpomínky na pouť u Svaté Trojice, která se konala každého roku na ulici, která vedla vedle toho hřbitůvku, kde stál kostelík svaté Trojice. Každého roku postaveny tam byly v ulici stany a boudy, kde bylo možno koupit marcipánová srdíčka, svaté obrázky a včelijaké jiné náboženské předměty. Já jsem tehdy dostal od tatínka deset krejcarů na útratu na pouti. Tehdy byly ječtě zlatky a krejcary. Za pět krejcarů koupil jsem si malý obrázek Panny Marie a čel do kostela na požehnání. Když jsem se vracel z požehnání, spatřil jsem u brány slepého žebráka, jehož jméno si dosud pamatuji. Jmenoval se Varhaníček. Ty jeho vyhaslé oči vypadaly tak smutně, že jsem neodolal a hodil mu do hrnečku těch pět krejcarů, co mi zbývaly. Ale při tom jsem pocítil tak sladkou, teplou radost a upokojení, a dosud často na to vzpomínám. A snad v celém životě mi tak malý obnos nepřinesl tolik příjemných, skoro rozkočných vzpomínek jako vzpomínka na toho žebráka a mých pět krejcarů, které jsem mu daroval a odřekl si koupi jiných poutních památek. A když jsem toto dopsal, vyňal jsem ze zásuvky stolu prostý obrázek Panny Marie. Sklo je prasklé, ale drží dosud pohromadě a na zadu obrázku jest psáno : »Na památku z pouti u Sv. Trojice dne 28. května roku 1899 ve Valačském Meziříčí«. Ladislav Stolfa Duče, která je spojena s Bohem, se dábel bojí jako Boha samého. , (Sv. Jan od Kříže) život z viry CO JE A CO NENÍ PÍSMO SVATÉ Nedávno jsem debatoval s krajanem, učitelem, o Písmu svátém. Tvrdil, že Písmo sv.jako literární dílo má hodnotu nepatrnou a že nikdy nebylo považováno za významné literární dílo... A pak, že evangelia původně byla daleko delčí, ale že ty části, které se pánům biskupům nehodily do krámu nebo se jim nelíbily, jednoduče zničili. Stalo prý se to v třetím století po Kristu. Řekl mi, že mi to ukáže napsáno v jedné knize, ■ ale nenačel ji. Je na tom na v čem něco pravdy ? Z Austrálie Odpovím zcela otevřeně a mám jen strach, aby taková odpověď nebyla zdrojem nedorozumění. Písmo sv. je napsáno pod vlivem Ducha sv., ale opisovali je lidé. Existuj í-li tedy rozdíly mezi různými rukopisy, stalo se to jen vinou písařů. Kromě toho nesmíme si představovat, že to jsou rozdíly velké. Jak uvidíme na příkladu Otčenáše, různočtení můžeme najít na nějaké jiné stránce téhož Nového zákona. Kromě toho tyto rozdíly se nijak netýkají věroučného obsahu knih novozákonních. Teorie o existenci nějakého » ariánského « nebo » filoariánské- ho « textu se snadno tvrdí, ale hůře dokazuje. Váš známý namítá, že Písmo sváté jako literární dílo má hodnotu nepatrnou a nikdy nebylo považováno na světě nikým za významné literární dílo. Jakési zrnko pravdy se v tomto tvrzení tají. Podstatný význam Písma sv. pro lidstvo nezáleží v jeho literární hodnotě. Písmo sv. nechce učit slohu ani literatuře, podobně jako Kristus Pán nepřišel učit lidi modernímu pokroku, jak mu někdy někteří vyčítají. Písmo sv. směřuje k tomu, k čemu směřovalo učení samého Krista Pána : zvěstovat lidem dobrou zvěst o jejich spasení a odpuštění hříchů a o způsobu , jak k tomu přijít. Tedy obsah, ne forma, se musí hledat v Písmě sv. především. Než všimněme si i formy. Musíme rozlišovat kompozici, složení díla, a jeho literární a mluvnický sloh. Obojí je již dnes velmi dobře probádáno. Ze stanoviska kompozice se zaznamenávají jednak historická vyprávění evangelií a Skutků apoštolských vedle listů sv. Pavla a tzv. listů katolických a onoho nezvyklého druhu apokalyptické literatury, kterým je Zjevení sv. Jana. Zjevení sv. Jana je v Novém zákoně osamoceno, ale jeho obdobu můžeme nezřídka najít v apokryfní literatuře (apokalypse Barucha, Ezdry, Mojžíše, Pavla, Petra, Tomáše) a také v některých částech prorockých knih (Izaiáše a Daniela). Každé evangelium má svou hlavní myšlenku, své určení, k němuž směřuje celá skladba těchto děl. Tak sv. Matouš chtěl ukázat židům Krista Mesiáše, slíbeného ve Starém zákoně. Sv. Marek Spasitele plného zázračné a obnovné síly aktivním Římanům. Sv. Lukáš spekulativním Řekům představuje moudrého a lidumilného učitele, kdežto sv. Jan měl co dělat 201 [pageend17]s rodícími se kacířstvími v Malé Asii, a proto zdůrazňuje především božství Krista Pána. Skutky apoštolské poukazují na učení a rozvoj prvotní Církve. Všecko to se čte se zájmem, neboť kromě duchovního učení tam najdeme vzácné povahopisy lidí; sv. Petra, Jana, Tomáše, Zachea, Piláta, Heroda (a ne jednoho), Jana Křtitele, a ve Skutcích apoštolských a v epištolách Bamabáše a hlavně geniální postavu apoštola národů sv. Pavla. O zajímavosti této četby svědčí jen skutečnost, že generace lidí se k ní vracejí znovu a znovu ; ovšem pro moderní pokolení, vychované jiným druhem literatury, to není četba lehká. Epištoly nejsou jen osobními dopisy, nýbrž obsahují také duchovní, bohoslovné a mravní poučení, kdežto Apokalypse čili Zjevení sv. Jana má strukturu složitější, ale při podrobném studiu se i tam skutečná literární kompozice najde a ve srovnání s apokryfními apokalypsemi vyniká neobyčejnou jasností. (Jen v závorce poznamenejme, že Engels a po něm všichni komunističtí ateisté na komando ji považují za nejjasnější knihu Nového zákona. To je ovšem dosti nekritický optimismus.) Kamenem úrazu a příčinou pohoršení Vašeho známého anebo těch, jejichž názory on opakuje, je sloh novozákonních knih. Na střední škole se obyčejně srovnává jazyk koiné (»všeobecný« dialekt), což je jazyk novozákonní, s jazykem klasickým, jazykem Platona a Demostena, a ovšem se ihned poznamenává, že jazyk evangelií nedosahuje klasické čistoty atičtiny třetího století před Kristem. Ve vědeckém světě, naopak, výraz » klasický jazyk « neznamená normu, vzor, podle něhož se všichni ostatní musí řídit, nebo podle něhož studentíci musí skládat úlohy, nýbrž jedno období jazykového vývoje určitého národa, a v tomto vývoji helénistický jazyk, jazyk velkého impéria, které se z malého polooostrová v Egejském moři rozšířilo do nesčíslných krajů Evropy, Asie a Afriky, krátce jazyk koiné, tvoří další etapu ne méně významnou než jazyk klasický. Pravda, sv. Otcové čtvrtého století po Kristu, jako sv. Jan Zlatoústý pro svá kázání, své homilie, sáhnou zase ke klasické atičtině, ale to nebude jazyk mluvený, nýbrž jazyk uměle vzkříšený k čistě literárním účelům. O jazyku koiné se až do nedávné doby nevědělo mnoho, znali jsme jen evangelia. Mezitím však bylo objeveno mnoho papyrů z oné doby. Ve srovnání s Novým zákonem se ukazuje, že biblický text je vzácným příkladem literárního jazyka vzdělanců své. doby. To platí hlavně o epištolách sv. Pavla, na které se často především útočí. U něho zarážejí nedokončené věty. Jeho epištoly zaujímají jakési střední stanovisko mezi osobním dopisem a teologickým traktátem. Apoštol je diktuje bezprostředně písaři do pera. Jaký div, že občas přeskočí od myšlenky k myšlence jakýmsi druhem krátkého spojení, jak tomu bývá nezřídka v rozhovoru. Při podrobnějším čteni poznáme, že svou ideu pak dokončil nějakým jiným způsobem. Nejnižší mluvnickou úrovní se vyznačuje jazyk Apokalypse a nejchudší na výrazy je jazyk sv. Jana. Jemu se to však jaksi snadno odpouští, protože podává k rozmýšlení hluboké myšlenky, o jakých se Demostenovi ani nesnilo a jakých se Plato dotýká jen zdaleka. , ' Poněkud stručněji se dá odpovědět na druhé tvrzení Vašeho známého, že totiž někteří biskupové prvních křesťanských století zkrátili evangelia. Sám úplně logicky poznamenáváte, že by se původní rukopisy byly měly aspoň nějakým způsobem zachovat, a zatím v rukopisné tradici neznáme žádných podobných památek. Nevím, odkud vlastně své tvrzení čerpá, ale zdá se obdobným jedné námitce pravoslavných. Jak známo, existují zhruba čtyři recenze, tj. čtyři skupiny různočtení Nového zákona. Každá z těchto recenzí má své zvláštnosti, o kterých Se nemusíme podrobně šířit. V Církvi byl oficiálně přijat, a pravoslavní (hlavně moskevští) ještě dodnes k němu lnou, tzv. Luciánův, antióšský čili byzantský text, označovaný také jako recenze koiné (všeobecně přijatá recenze), text nejobsažnější a nejdelší. Jeho úprava se velmi příjemně čte. Během minulého století protestantští a pak také katoličtí kritikové začali studovat biblický a hlavně novozákonní text podle vědeckých kritérií. Podle těchto kritérií kratší čtení ukazuje na starší text. Předpokládá totiž, že písaři spíš přidali zpaměti, než by ubrali. Tak' např. Otčenáš u sv. Lukáše má jednu velmi krátkou recenzi, kdežto v jiných rukopisech, ne velmi početných, najdeme delší text, jak jej známe ze sv. Matouše. Vysvětlení podle kritiků je nasnadě. Písař Matoušův text znal nazpaměť, denodenně se ho modlil, a tak jej klidně vtělil do Lukášova textu. Pravoslavní se vyhýbají uznání těchto a jim podobných vědeckých kritérií a zdůrazňují, že pro nás křesťany je směrodatnější staletá církevní tradice než vědecká hypotéza filologů. Církev přijala za svůj text delší, text koiné je tedy text původní. Kratší text přijali za základ studia vědci na začátku tohoto století (text Nestlův). Jak vznikl původně tento kratší text ? Ten prý si upravili ariánští biskupové, a hlavně Euzebius z Césareje, aby ho mohli snadněji použít ke své obhajobě v církevních kontroverzích. V církevních dějinách známe ještě jiný, opravdu zmrzačený text evangelií. To Marcion si udělal svůj vlastní kánon a svůj vlastní text, ale žádné rukopisy jeho čteni se nezachovaly. Víme o nich jen ze spisů jeho odpůrců. Ovšem to byl text kratší, a ne delší než je dnešní text náš. Z toho všeho je jasné, že o nějakém delším textu evangelií z prvních křesťanských století nic není známo. Jen jedna věc byla delší než sama naše evangelia, kateeheze prvotní Církve. Apoštolově učili, kudy procházeli a kam přišli. Pro božského Mistra slovem nešetřili. A jen tam, kde je žádali o písemný záznam, krátce v podstatných rysech zaznamenali znění své kateeheze. Z. Z. Právě mé studie mě přivedly k Bohu a k víře. Radiolog Becquerel 202 [pageend18]Kapitoly o svátostech POSTOJ KATOLICKÉHO KŘESŤANA KE KNĚZI Jediný podstatný prostředník mezi Bohém a lidstvem, jediný kněz nové úmluvy, který má kněžství sám ze sebe, je Kristus. On je Bůh i člověk a může tedy nejlépe usmiřovat a spojovat Boha s lidmi a lidi s Bohem. Všechno ostatní kněžství je odvozeno od něho. Starozákonní kněz byl jeho předobraz. Novozákonní kněz je jeho služebník, jeho zástupce, jeho živý obraz, jeho oduševnělý nástroj. Je to prostě člověk, který má účast v Kristově kněžství. Při mši svaté kněz neříká: » Toto budiž tělo Kristovo”«, nýbrž : » Toto je tělo mé «. Mluví a jedná Kristovým jménem. A podobně je tomu u jiných svátostí, i když ne v podobě tak nápadné. Kristus se podobá rozhlasové vysílačce, kněz rozhlasovému přijímači. Všechno podstatné vychází z vysílačky, ale bez přijímače bychom to nezachytili. Kněz bez Krista není nic. Ale Kristus obyčejně nechce působit bez kněze. V tom smyslu je pravda, že Bůh potřebuje lidi. Zde vidíme jasnou odpověd na námitku : » Bůh je náš Otec — a dítě ve styku s otcem přece nepotřebuje prostředníka«. Bylo třeba Krista, abychom se Božími dětmi vůbec mohli s tá t; vždyť v něm se Syn Boží stal synem člověka, abychom se my, lidské děti, mohli zase stát dětmi Božími. A je třeba kněze, Kristova nástroje při konkrétním posvěcování lidí, abychom se Božími dětmi opravdu stali. Pak teprve máme právo říkat Bohu : » Otče «. Zároveň zde vidíme, jak se máme ke knězi chovat. Komu záleží na tom, co vysílačka vysílá, ten si váží i svého přijímače. Stará se o to, aby se nikdy a nikde bez přijímače neoctl. Je rád, když je přijímač pěkný, ale hlavně mu záleží na reprodukci. Směje se lidem, pro něž je přijímač jenom kus nábytku a musí být vyleštěný, i když třeba nefunguje. Tak je tomu i s křesťanem, kterému záleží na Kristu. Váží si kněze, spolupracuje s ním, stará se o to, abychom nebyli bez kněží. Přitom dobře rozlišuje lidskou osobnost kněze od nadpřirozené moci jeho úřadu, skrze kterou jsme spojeni s Kristem. Když je mu kněz osobně nesympatický, nepovažuje to za důvod, aby přestal používat jeho nadpřirozených služeb, zvláště když nemá mezi kněžími na vybranou, nebo aby dokonce propadl náboženské vlažnosti a tím ztrácel spojení s Kristem. A když je mu kněz osobně sympatický, nenechá se svést k tomu, aby v něm viděl jen dobrého kamaráda, milého souseda, a nechal ležet ladem jeho možnosti specificky kněžské. Platnost svátostí a jejich podstatná účinnost nezávisí na osobní svatosti kněze, který je uděluje. Dokud církevní představení některého kněze trpí v duchovní správě, mohou od něho věřící přijímat svátosti, i když vědí o jeho osobních hříších. To platí zvláště v době duchovní nouze, kdy je kněží nedostatek. Teprve tam, kde byl nad knězem veřejně vyhlášen církevní trest, kde kněz veřejně hlásá náboženské bludy nebo výslovně opustil jednotu Církve a spojení s papežem, USA. — » N ový hřeb v Kristově k ř íž i«, tak nazval vlivný chi- cágský deník Chicago Daily Tribune rozhodnutí Amerického nejvyššího soudu, že je protiústavní modlitba, kterou na státních školách státu Nový York začínali vyučování. Modlitba zní takto : » Všemohoucí Bože, uznáváme svou závislost na Tobě a prosíme tě, afcys požehnal nám, našim učitelům, rodičům a naší vlasti. <t — Své rozhořčení nad rozhodnutím vyslovili býv. presidenti Eisenhower, Hoover a mnoho protestantských osobností, jako Billy Graham, o katolících ani nemluvě. Znamená to ústupek menšině, zřeknutí věřících tradic amerického lidu. I když rozhodnutí má poměrně malý význam — týká se státu Nový York, přece jen může mít nepřímý vliv i na jiné oblasti, např. na odstranění modlitby v senátě a Kongresu a hesla : » V Boha důvěřujeme «. Z druhé strany rozhodnutí otevřelo mnohým oči : je až hanba, jak se ustupuje nepatrné menšině, která se rozkřikne ; a ukázalo důležitost soukromých katolických škol, do nichž malá skupina usilující o sekularizaci veřejného života nemůže mluvit. je třeba, aby se ho věřící stranili a raději užívali prostředků spásy pouze vnitřních (tedy zvláště modlitby a dokonalé lítosti nad svými hříchy), než aby od něho přijímali svátosti. V případě pochybnosti je však třeba postupu spíše smířlivého než příliš přísného. Jinak bychom jen pomáhali nepřátelům Církve, kterým záleží na tom, aby věřící svým kněžím nedůvěřovali. Na druhé straně je samozřejmé, že pohoršení, které dává kněz, je vždy něco bolestného a velmi škodlivého. Jeho odpovědnost je veliká a Bůh ho bude přísněji soudit než prosté věřící. Dostane-li se do pekla, bude na tom hůře než druzí právě pro to ne- zrušitelné znamení kněžského úřadu, které m á v duši. Kněz se m á podobat Kristu nejen svým úřadem, ale i svým životem ; věřícím má poskytovat nejenom neosobní službu udělování svátostí, ale i dobrý příklad, poctivě promyšlené a procítěné slovo, vytrvalou osobní modlitbu. T o všechno ostatně většinou nebude dílo jednoho osamělého kněze, nýbrž ovoce 203 [pageend19]bratrské spolupráce kněžského společenství ve farnosti, ve vikariátě, v diecézi, v řádu, společenství co nej živěji spojeného s papežem a s vlastním biskupem a rozšířeného o skupiny apoštolsky aktivních laiků. Proto věřícím katolíkům, i když dovedou rozlišovat úřad od osoby kněze, bude vždy velmi záležet na tom, aby měli kněžstvo svaté. Budou se za své kněze modlit a budou jim i jinak pomáhat na cestě ke svatosti. Pro mnohé kněze znamená záchranu před pokušením a cestu k duchovnímu pokroku už jenom živá ozvěna, kterou nacházejí jejich apoštolské podněty u věřících. Pamatujme na krásný verš Viktora Dýka : » Stokráte marně volat udolá! « To platí i o našich kněžích. Někdy je vhodné, aby laik spřátelenému knězi, kterého vidí kolísat nebo chybovat, sám bratrsky domluvil. To je jistě křesťanštější a po každé stránce užitečnější, než kdyby o tom zbytečně mluvil s jinými. V krajním případě bude ovšem nutné, aby upozornil jeho spolubratry kněze nebo jeho představené, konec konců diecézního biskupa. To se někdy může stát povinnóstí. Ale zbytečné, přehnané nebo dokonce lživé žalobnictví vůči kně- žím je hřích nejen proti spravedlnosti a lásce, nýbrž i proti zdravému životu Církve, nehledě k tomu, že to bývá známka nevyrovnané, více méně chorobné mysli. Udávat kněze u orgánů protináboženského státního režimu je samozřejmě sprostý zločin. Každý křesťanský národ mívá takové kněžstvo, jaké si vychová, počínajíc rodinou a obecnou školou. Proto nemá smysl lamentovat nad úrovní duchovenstva. Lépe je něco dělat, aby v našich katolických rodinách a ve výchově našich hochů byly vytvořeny podmínky pro povolání ke kněžství a pro zdravý rozvoj mladých mužů, kteří se cítí povoláni. Tak může každý z nás něco udělat pro lepší budoucnost své Církve. Alexander Heidler 11. října začne v Římě II. vatikánský sněm. Naši biskupové budou přítomni modlitbou a svými oběťmi. A s nimi budeme v bazilice sv. Petra i my. Nezapomeňme se denně modlit modlitbu za koncil! stalo se doma, v exilu a jinde ve svété VE VATIKÁNĚ Dne 15. července sv. Otec Jan odjel z Vatikánu na svou letní vilu v Castel Gandolfu v Albánských horách. Jednou v týdnu, ve středu, uděloval obvyklou generální audienci ; ani letos prostorná audienční síň a nádvoří nestačily pojmout zástupy poutníků a turistů, kteří si přišli pro papežské požehnání. V neděli v poledne se sv. Otec modlíval s poutníky Anděl Páně ; 12. srpna, kdy pozornost celého světa byla upřena na dva sovětské astronauty, věnoval jim i on několik slov; pravil, že zdar jejich podniku zahrnuje do svých modliteb ; vyslovil přání, aby jejich úspěch znamenal nový hold Bohu Stvořiteli a nej vyššímu zákonodárci, aby se stal vyjádřením opravdového a mírového pokroku a trvanlivým základem lidského bratrství. (Také Lidová demokracie z 14. srpna se o těchto slovech sv. Otce zmínila, ale vynechala zmínku o Pánu Bohu.) Z Castel Gandolfa se vrátil do Bíma 1. září. Na svátek Nanebevzetí P. M arie, v den 58. výročí své první slavné mše svaté ve farním kostelíku v Sotto il Monte, sv. Otec sloužil mši svátou uprostřed věřících v Castel Gandolfu. 14. července o čtvrt na devět večer vybuchla v bazilice sv. Petra u náhrobku papeže Klimenta X . malá časová bomba. Výbuch způsobil nepatrnou hmotnou škodu, zato ohlas byl velký; hledaly se nejrůznější dohady, proč asi nějaký nepříčetný člověk to udělal. Vyšetřování nemělo dosud žádný výsledek, bazilikou projde za jediný den i několik tisíc lidí. Ve slavnostní audienci sv. Otec přijal nového presidenta italské republiky dr. Antonína Segniho a presidenta Filipín dr. Diosdado Macapagala. Ve zvláštních audiencích přijal mj. dva japonské chlapce, kteří mu přinesli pozdrava hold své země ; 4000 salesiánských pomocníku z Itálie, kteří konali pouť do Říma a k P, Marii do Pompejí, aby se modlili za zdar II. vatikánského sněmu a za jednotu křesťanů ; účastnice M ezinárodního sjezdu pracovnic v domácnosti a tleny M ezinárodní společnosti výrobců materiálů pro průzkum vesmíru. N a svátek Božího Těla se sv. Otec zúčastnil svátostného průvodu římské diecéze, který byl konán kolem náměstí sv. Petra ; on též nesl velebnou svátost a udělil závěrečné požehnání. Rakouským katolíkům, kteří o svatodušních svátcích slavili svůj sjezd v Salcburku, sv. Otec poslal zvláštní list; vybízí je k sociálnímu apoštolátu, aby pokrok země byl k dobru co největšího počtu obyvatelstva a aby Kristus byl králem a pánem i světa práce. Kongregace obřadů na svém zasedání 24. července schválila dvě zázračná uzdravení, které se připisují přímluvě sl. Božího Jana N ep. Neumanna, redemptoristy, rodáka z Prachatic v ( echách a později biskupa ve Filadelfii v USA, Protože schválení zázraků tvoří závěr procesu blahořečení, doufáme, že se brzy budeme moci modlil k dalšímu našemu rodáku za obnovu Církve a redemptoristické řádové provincie v našich zemích. Kardinálský sbor ztratil v letních měsících dva své členy: 29. července zemřel náhle na komplikace po operaci kard. Gabriel Akácius Coussa, bazilián východního melchitského obřadu a sekretář kongregace pro vých. Církev. Bylo mu 65 let. Pocházel ze Sýrie, ale posledních 30 let žil v Římě, kde zastával významné úřady v ústředních církevních úřadech. Sám Jan X X III. ho před rokem v Sixtinské kapli posvětil na biskupa; letos byl jmenován kardinálem. Pohřební obřady ve východním obřadě se konaly v bazilice sv. Petra a sám sv. Otec vykonal řecký výkrop nad rakví. 7. července se odebral na věčnost kard. Ja n Panico, rovněž jmenovaný kardinálem tento rok. Dlouhá léta strávil v diplomatické službě Svaté stolice ; dvakrát v letech 1933-1935 pracoval též na apoštolské nunciatuře v Praze. Církev má nyní 85 kardinálů, 29 je Italů a 56 z jiných zemí. Na generální kapitule řádu dominikánů v Toulouse byl zvolen novým představeným Španěl P. Anicét Fernandez ; je nástupcem Ira Michaela BřOwna, nedávno jmenovaného kar- 204 [pageend20]dinálem. Kapitule nemohla být přítom na ani delegace polské provincie, které nedostala povolení k výjezdo. Vatikánské pošty vydaly sérii příležitostných známek k 100. výročí smrti Pavlíny Jaricotové z Lyonu, zakladatelky Díla šíření víry na pomoc misiím. Výnosem apoštolského úřadu, pro odpusiky sv. Otec uděluje plnomocné odpustky věřícím, kteří jakýmikoliv slovy ráno obětují Bohu svá tělesná i duševní u trp e n í; neplnomocné odpustky 500 dní mohou získat, kdykoliv své právě doléhající utrpení obětují Pánu. Sv. Otec si přeje, čteme ve výnosu, aby bolest lidí pokorně přijím aná z Božích rukou a obětovaná nebeskému Otci, nesla co nejvíce ovoce k dobru duší a k záchraně světa. Vatikánský L’Osservatore Romano ve své kulturní rubrice uveřejnil v poslední době dva delší články o našich českých otázkách : 2. srpna od Václava D vořáka vzpomínku na zemřelého spisovatele Jaroslava Durycha a 9. srpna článek ThDr. Jaroslava Polce o pražském arcibiskupovi Janu z Jenštejna a jeho úsilí o zavedení svátku Navštívení Panny Marie na vyprošení jednoty Církve. (Jan z Jenštejna zemřel r. 1400 v Římě a je pochován u Sv. Praxedy blízko P.'M arie Sněžné.) Mezinárodní katolická filmová kancelář udělila na festivalu v Cannes svou cenu francouzskému filmu R. Bressona » Proces proti Janě z Arku « a na festivalu v Berlíně švédskému I. Berg- mana » Jen jako v zrcadle ...1 Ur. Ondřej M . Petrů byl jm enován magistrem studií a členem akademického senátu papežské university » A ngelicum « v Římě, kde působí už delší čas jako profesor na fakultě církevního práva. ★ ★ ★ Ve dnech 12. až 16. června dlelo v Římě na 500 našich bý valých německých krajanů. Hlavním úmyslem jejich pouti bylo vyprosit pomoc a vytrvalost věřícím pronásledovaným pro svou víru. Z manifestací se chceme zmínit alespoň o mši svaté východního obřadu v basilice sv. Klementa nad hrobem sv. Cyrila. Před mší svátou promluvil k poutníkům sekretář Křesťanské akademie mons. František Planner. Hluboce zapůsobilo na přítom né Čechy, když něm ečtí poutníci se po mši svaté společně pomodlili česky Otčenáš. P ři společných průvodech, např. ke křížové cestě do Kolosea, byl nesen v čele průvodu zneuctěný křiž z farního kostela v Hájích u Chebu. Komunisté ve své zaslepenosti urazili u těla K rista Pána ramena a tak jej přehodili přes státní hranice do Bavorska. K říž je vystaven úctě věřících v kostele ve W aldsassenu nedaleko hranic. Pouť vedl někdejší profesor na pražské německé teologické fakultě a organizátor duchovní správy mezi německými vysídlenci z Východu mons. dr. A dolf Kindermann, který byl koncem června jmenován za své zásluhy apoštolským pro- tonotářem . Dále byli přítom ni býv. opat z Broumova Dominik Prokop, dnes žijící v Rohru, předseda sdružení » Ackermann-Gemeinde « poslanec Hans Schütz a duch. rádce sdružení P. J. Jaksch S.J. Nepomucenum u sv. Otce Dne 2. července sv. Otec přijal ve zvláštní audienci představené a alumny koleje pro ČSR Nepomucena. Její rektor biskup mons. Bontempi ve svém proslovu zdůraznil, že tento synovský hold našich bohoslovců — a několika novokněží —- připadá v předvečer jubilejního roku příchodu sv. Cyrila a Metoděje mezi Slovany; prosil o požehnání pro naše těžce zkoušené země a připomněl, že u nás na Velehradě se už létá modlíme o jednotu k P. Marii, Matce unie ; na jeden z unio- nistických sjezdů sv. Otec, ještě jako apoštolský delegát v Bulharsku, poslal vřelý pozdrav. Pak se svým prostým nenuceným způsobem rozhovořil k alumnům sv. Otec, Za svých cest ve službách Svaté stolice RÍM. — Skupina našich děvčat v národních krojích zatani čila p ři folkloristickém večeru v Malém sportovním palác- Českou besedu. Večer byi uspořádán v rám ci manifestací pouti k 10. výročí apoštolské konstituce Exsul Familia (viz referát na str. 187). se nejednou mohl přesvědčit, že dílo svátých slovanských apoštolů žije dél, slovanské národy zůstaly věrny evangeliu. Viděl to též za své návštěvy v Praze — která svou krásou a m ajestátností právem se honosí názvem » Zlatá Praha « — a v českých zemích. Že dílo sv. Cyrila a Metoděje žije, dokazují četné svatyně, Sv. V íta, sv. Václava, poutní m ísta na Velehradě a v N itře. Nakonec sv.'Otec přál bohoslovcům i novokňě- žím, aby vždy kráčeli ve šlépějích svých velkých Otců, aby byli plni zbožnosti a pastýřské horlivosti, aby Pán jejich prostřednictvím dal své Církvi jednotu, svobodu a pokoj. Své otcovské přání sv. Otec stvrdil apoštolským požehnáním ; platilo i našich trpícím a internovaným biskupům a celému našemu národu. Podle Duchovního pastýře, měsíčníku pro kněze, skončilo v červnu v sem ináři v Litoměřicích 22 bohoslovců svá studia. 24. června jim udělil kněžské svěcení mons. Ambrož I.azík z Trnavy. Před příchodem kom unistů k moci mívalo šest českých a moravských diecézí, pro něž musí sloužit litom ěřický seminář, více než 100 novokněží. — Jediný slovenský sem inář v Bratislavě měl letos 15 novokněží. • Mezi kněžími, kteří v červenci oslavili výročí svého kněžství, je uveden i apoštolský protonotář ThDr. František Činek, universitní profesor v. v., Mostkovice. Vzpomínkový článek napsal do K atolických novin olomoucký kapitulní vikář Josef Glogar. Zmiňuje se o záslužné práci mons. Cinká o Velehrad a o uchování cyrilometodějských a stojanovských pam átek. Na Velehradě mons. Činek též oslavil své jubileum . • Poklad pražské Lorety se stane základem rozsáhlých sbírek celostátního pam átníku církevního devocionálního u m ěn í; pam átník bude pod správou odboru pro školství a kulturu hl. m ěsta Prahy. 3. srpna byla v Loretě otevřena výstava » Mince, medaile a řády ve službách společnosti«. Nově byla instalována klenotnice, » obsahující velmi cenné výrobky a klenoty většinou ze 17. a 18. století, jak se jim i pobělohorská šlechta vykupovala ze svých hříchů « (Lid. dem. 29. července). • Na strahovském nádvoří Pam átníku národního písemnictví je opravována kaple sv. Rocha, pocházející z počátku 17. století. Je významným dokladem síly gotiky v českých zemích, protože se v ní ještě uplatňil výrazně tento sloh. Kaple byla farním kostelem pro V ČESKOSLOVENSKU NÁBOŽENSKÉ ZPRÁVY 205 [pageend21]strahovský obvod; • 28. srpna uplynulo 100 let od narození slavného strahovského opata dr. Metoda Zavorala. Zemřel r. 1942. • Před 75 lety zemřel vyšehradský probošt Václav Sulc, spisovatel, člen Národního výboru z r. 1848 a Slovanského sjezdu, který uvítal modlitbou k slovanským apoštolům v chrámě týnském. Od něho pochází myšlenka zřídit na Vyšehradě Slavín, on byl velkým dobrodincem strádající Boženy Němcově a nad jejím hrobem pronesl smuteční řeč. • Restaurování nástěnných románských maleb v kostele sv. Kli- menta ve Staré Boleslavi se chýlí ke konci. Práce trvaly dva roky. ' ■ Autor článku » Ke kodexu komunistické morálky « v časopise » Osvětová práce k přiznává, že morální stránka náboženské »ideologie« pro značnou část lidí má stále přitažlivost. Někteří lidé pokládají náboženskou morálku za jedinou morálku vůbec. Rodiče vysvětlují morální defekty u dětí tím, že nemají povinnou výuku náboženskou, a tzv. morálce socialismu nedůvěřují. Touto nedůvěrou je vinna zase Církev, ona ji vypěstovala v lidech během staletí... A končí správně: »Náboženství je v dnešní době nejdůležitějším a tedy také jedním z nejnebezpečnějších odpůrců marxismu ...» Ve svých Nedělních rozhovorech Svobodné slovo uveřejňovalo besedy o otázkách vidy a víry. S otázkami čtenářů si ale jeho » vědečtí spolupracovníci« mnohdy nevěděli rady, jako když se čtenáři ptali na vysvětlení účelnosti v přírodě, proč vývoj už nepokračuje, odkud se vzal svět atd. Po opakování frází o věčnosti hmoty » spolupracovníci « Čížek-Skyba odkazují ke své publikaci« Od víry k vědě «. K am paň čs. režimu proti náboženství postihla i jízdní řád. »Svět v obrazech« zaútočil 14. července proti zbytkům náboženského tmářsfví — ve zkratkách a značkách v jízdním řádu ČS. železnic. » Udržování symbolu křížku pro neděle a svátky pro Širokou veřejnost je v naší době přinejmenším nevhodné, když s naší současností má již pramálo společného... Nahrazením křížku jinou značkou autoři jízdních řádů udělají kus propagační a politické práce « (FEC). • » Politické a hospodářské struktuře socialistického Československa « musí odpovídat pojmenování brněnských ulic, volali v místním rozhlase. Z ulic socialistického Brna zmizí jména » bezvýznamných jezuitů a legionářů, reakěních vědců, politiků a novinářů ... Zůstanou jména, která jsou nedílnou součástí národní kultury, jako např. Balbfn, Mendel... Zmizí Seminářská, Nouzová, Jezuitská, ,Matěje Procházky...« Slovenský měsíčník » M ost « přinesl zajímavé srovnání X X V I. vydání Jednotného katolického spevníka s předcházejícími vydáními; některé modlitby jsou » opraveny « aby se nezdály namířeny proti bezbožeckému režimu, jiné, jako např. odpro- šení k božskému Srdci Páně, jsou vynechány úplně ; podobný osud stihl písně ; píseň Za papeže a Papežská hymna jsou vynechány úplně, jinde zničehonic chybí verš nebo odstavec, např. verš : » ... nechcem slúžid diablu, hriechom, křivdě, zradám «, nebo odstavec z písně k sv. Dominikovi (uvádíme česky) :» S řeholníky tvého jména — chceme Matku věčně c tít; nechť nám svítí na pouť zemskou — krásných tvých ctností svit«. V knize J. Teichmanna » Z českých luhů do světa, Průkopníci hudby«, nedávno vydané, je věnována první kapitola P. Bohuslavu M atěji Černohorskému, přednímu, českému skladateli z 1. poloviny 18. století. Narodil se v Nymburce 1684 z rodiny učitelé a varhaníka ; byl ředitelem kůru u Svatého Jakuba v Praze, u kostela svého řádu minoritů. Mezi žáky tohoto » magistra musicae « patřil Josef Seger, nejlepší český varhaník 18. století, Christoph Wilibald Gluck a F. X . Brixi, kromě mnoha řádových spolubratři. Jeho » Varhanní skladby « byly nedávno vydány ve sbírce » Musica Antiqua Bohemica « (Orbis), jiné skladby byly nahrány na gramofonové desky. Zemřel r. 1742 ve Štýrském Hradci a byl pohřben v kostele P. Marie Pomocné, • » Francouzský p ožár« se nazývá v dějinách Čech akce paličů před 273 lety, které najal francouzský král Ludvík XIV ., aby se pomstil za porážku Turků u Vídně : viděl v ní zkřížení svých politických plánů. Po vypálení Trutnova, Broumova a Klatov přišli paliči i do Prahy, kdé našli úkryt u Francouzů vyučujících tanci a společenskému chování. V požáru, který začal 21. června 1689, shořelo přes 800 domů v Židovském a Starém městě: mj. 11 synagóg, celý Ungeld, kostely sv. Ducha, sv. Haštala a sv. Jakuba. • Západomo- ravské museum v Tfebíči restaurovalo loni v létě vzácnou knihovnu býv. kláštera a instalovalo ji ve svých sbírkách jako uzavřený celek. Kolekce podává přehledný obraz knižní produkce od konce 17. století, kdy byl klášter založen, má i tři prvotisky, několik hledaných tisků 16. věku a zvláštní sbírku tezí našich theologických fakult ze 17. a 18. století. V knihovně byla zachována i díla Komenského. Studijní knihovna třebíčského musea má na 35.000 svazků. • Vydavatelství polských » pokrokových« katolíků Pax vydalo Výbor z díla Františka Halase, jehož básně přeložil Andrzej Piotrowski, a Baarova Holoubka v' překladu Jadwigy Bulakowské » Ksiandz Golabek«; v textu jsou ale česká jména důsledně zachována. Ř ÍZ N É ZPRÁVY 14. srpna přinesl tisk v ČSSR » závažný dokument« nadepsaný » O výhledech dalšího rozvoje naší socialistické společnosti «, k posouzení a vyjádření organizacím strany. Za uplynulá léta bylo prý možné zlepšit hmotné i kulturní postavení'lidu, ale pro » některé « obtíže a nedostatky je nutné upustit od pokračování v pětiletce, vypracovat roční plén na rok 1963 a pak sedmiletý hospodářský plán na léta 1964-1970. Bytové nouzi se prý odpomůže tím, že se byty nebudou přidělovat těm, kdo mají dostatek příjmů, stavějí si chaty, kupují auta. Budou zřízeny komise lidové kontroly, které budou pověřeny kontrolou v národním hospodářství a » v celém našem životě «. Dokument ani nezapomíná na ideologickou otázku ; má být zesílena výchova k » proletářskému internacionalismu a socialistickému vlastenectví « a boj proti všem vlivům a zbytkům buržoasní ideologie a morálky (i náboženství?). Dokument byl uveřejněn několik dní po uveřejnění návrhu na nové stanovy KSČ. Diskusí o dokumentu a stanovách se budě zabývat 12. sjezd KSČ, který byl odložen z října na prosinec. Stalinův pom ník v Praze ňa Letné bude zbořen a na jeho místě postaveno politické a kulturní středisko Prahý, které svou náplní i uměleckou výzdobou bude vyjadřovat myšlenku » věčného československo-sovětského přátelství«. Nebojme še však, že se v Praze unáhlí : » stavba by byla realizována ... v příštích letech«, čteme ve sdělení (TV KSČ. • 28. července zemřel místopředseda vlády a předseda Slovenské národní rady R udolf Strechaj ve věku 48 let, podle lékařské zprávy na bělokrevnost. O pravé příčině smrti vzniklo mnoho dohadů: ani se nevylučuje, že se ho chtěl Novotný zbavit tím, že v Rakousku dal uveřejnit falšované doklady o kolaboraci Strechaje s nacisty ; doklady byly uveřejněny před nedávném, a Strechaj nevypadal na nemocného. • Během žní rozhlas i tisk neustále nabádali k co nejrychlejšímu sklízení a pranýřovali, když si někde v neděli dovolili svátkovat. Při svážení družstva mají v první řadě myslit na dodávky státu. • Zásobovací situace se nezlepšila ani v létě. Na mnoha místech na Slovensku byly dny, kdy lidé nedostali v obchodě ani chléb. V Poděbradech místní národní výbor rozhodl prodávat chleba jen m ístním občanům podle občanského průkazu. Ye frontách na chleba stáli lidé i v Praze. Někde si pro jistotu už v létě objednávají uhlí, ale v rozhlase jim pověděli, aby si nemysleli, že dostanou tolik, Jrolik žádali — dostanou tolik, kolik brali průměrno v uplynulých dvou letech, určí to na národním výboru (a cě když se kdo mezitím přestěhoval?). Chyba je v nedostatku horníků a v špatném přistavování vagónů. Jsou fronty před obchody s ovocem a zeleninou, třebas třešně např, na stromech praskají. Lidem prý se nechce jít je česat. 10. června vzpomněli v Lidicích u Kladna manifestací na heslo » Za mír a přátelství mezi národy « 20. výročí vypálení této obce. Byly přítomny delegace z obcí, které byly podobně postiženy za druhé světové války, mj. Volgogradu (Stalingradu), 206 [pageend22]Oradouru z Francie, Marzabotto z Itálie a Telavagu z Norska. Dva týdny potom se konala vzpomínková slavnost v Ležákách, rovněž zničených od nacistů. Ve světě je pět obcí Se jménem Lidic : v Brazílii, Panamě, Mexiku, USA a Izraeli. Jméno Lidic dostala při narození též řada dívek. ■ Úspěch čs. fotbalistů v Chile je úspěch socialismu, říkali v rozhlase a pověděl to i kapitán mužstva Novák. Na oslavu vítězství byly » dobrovolně « dělány nové závazky k překonání rekordů v práci. • Kulturou cestování se Č SSR řadí mezi nejhorší země, přiznalo Rudé právo, třebas v počtu jízd na jednoho občana skoro vede. V prvním čtvrtletí skoro každý den přišel jeden cestující o život. Mnohdy se o tom ani nesmí psát. Jen několika řádky se veřejnost dověděla o neštěstí v Sebuzíně v sev, Čechách z 6. července ; zahynulo při něm 14 lidí. Také na silnicích počet nehod stále roste : Za první pololetí došlo k 19 365 nehodám ; 554 osob bylo usmrceno a přes 10 000 zraněno, státu tím způsobeno škody za 35 miliónů. • Podle nových předpisů o nákupu živočišných výrobků smí jednotlivec, i záhumenkář, porážet prase jen jednou za rok, ale s podmínkou, že místní JZD nebo státní statek splnily své dodávkové úkoly masa. I z této porážky musí odevzdat 5 kg škvařeného sádla, záhumenkář 7 kg, » do společného fondu«. Majitelé pozemků od 21 do 50 arů musí odevzdat 300 vajec ročně ; kdo má krávu, odevzdá 700 litrů mléka, i když třeba měrná vůbec žádný pozemek. Záhumenká- řům stanoví jejich úkoly JZD. • Na Ostravsku zahájili stavbu největšího hlubinného dolu ve střední Evropě. Důl Stařic II bude po dokončení v r. 1968 hluboký 800 metrů. • K začátku srpna navštívilo Č SSR téměř 3000 Cechů a Slováků ze zahraničí. • K I. lednu 1962 měla Praha 1 004 970 trvale tam žijících obyvatel — r. 1857 jich bylo 200 722. Loni zemřelo v Praze 10 627 lidí a narodilo se 8497 dětí. • Děti do 15 let tvoří čtvrtinu obyvatel republiky, je jich 3,7 miliónu. • Ve státní oboře v Živohošticích na Kutnohorsku chovají malé stádo zvláštních bílých jelenu ; ve své domovině, Indii, byli tito jeleni vyhubeni a dnes existují jen dvě stáda v Živohošticích a druhé v Anglii. • V Živých slovech slovenského rozhlasu vytýkal 1. července Rudo Moric čs. pracujícím, kteří m ají nejdelší dovolenou na světě, že touží po dovolené v zahraničí a neznají krásy svc vlasti. Koncem června vydalo ministerstvo dopravy a spojů příležitostnou známku hodnoty 1,60 Kčs na paměť finále mistrovství světa v kopané v Chile. Bylo k ní použito rytiny známky 1,20 Kčs k mistrovství světa, která vyšla v únoru, jen je na ni vyryt nový text » ČSSR ve finále « a nové hodnotné označení. První výtisky této známky dostali čs. fotbalisté z Chile, a to už na letišti při svém příjezdu. • Ze slavné naší jedenáctky, která se probojovala do finále mistrovství svčta v kopané r. 1934 v Římě, žije jich dosud deset (jen F. Svoboda už zemřel). Před zápasem v letošním finále v Santjagu v Chile většinu z nich novináři vyhledali a ptali se jich na úsudek o letošním mistrovství. Světoznámý František Plánička měl ovšem největší starost, aby jeho nástupce SchroiSf dobře obhájil branku. • Československý sport z 12. července považoval za nutné odsoudit chování obecenstva při Mistrovství světa v gymnastice, konaném začátkem července v Praze. Obecenstvo nebylo spokojeno s oceněním Bosákové a Jihoslovana Cerara ; ne řeklo se, že jejich bezprostředními soupeři byli příslušníci Sovětského svazu, že to byla spontánní protisovětská demonstrace. • V ČSSR je přibližně 1 300 000 televizních koncesio- nářů. Ale zdá se, že lidé dávají přednost televizním vysíláním z Polska a Rakouska ; vídeňský list Arbeiter Zeitung oznámil, že v ČSSR ruší příjem rakouské televize. KULTURNÍ ZPRÁVY V Karlových Varech skončil 24. června X I I I . mezinárodní film ový festival. Velkou cenu Festivalu porota udělila sovětskému filmu » Devět dní jednoho roku «; dvě hlavní ceny anglickému filmu » Kapka medu « a italskému » Žebrák « (» Accat- tone «)■ • Po skončení 17, strážnických slavností začala v Gottwaldově M ezinárodní konference o lidové hudbě, zpěvu a tanci. Bylo přítomno na 150 národopisných odborníků z 25 zemí. • Katedra neslovanských jazyků Palackého university v Olomouci uspořádala celostátní konferenci latinářú pracujících na lékařských fakultách v Č SSR . • 70 slavistů z 20 zemí bylo přítomno v Praze V I. běhu letní školy slovanských studií, pořádané filosofickou fakultou Karlovy university. Účastníci se zdokonalí v znalosti češtiny a jiných slovanských jazyků, seznámí s novými objevy jazykovědy, literární historie a dějin, ale též ... » s kulturní politikou a ekonomikou naší země«. • K 100. výročí založení Spolku českých lékařů bude uspořádáno v listopadu v úraze mezinárodní setkání lékařů z celého světa. Je ohlášeno n a '60 symposií o nejrůznějších lékařských otázkách. Jeden ze sjezdů má heslo » Vědecké a ideové základy čs. zdravotnictví«; prý ukáže, že opravdová lékařská věda začala v ČSR až spolupratí se sovětským lékařstvím, a zvi. po r. 1948. • V knihovně Národního muzea byla nalezena kniha slovenských pohádek Boženy Němcové s dosud neznámými poznámkami autorčinými. • Lékařská fakulta Karlovy university v Hradci Králové za deset let svého trvání vychovala 750 lékařů. • Na 14. mezinárodním festivalu dětských filmů v Benátkách' dostal stříbrnou medaili středometrážní film » Chlapec a srna <t a v kategorii výchovných filmů bronzovou medaili snímek » Závada není na vašem přijíma č i «. » V r. 1961 vycházelo v Č SSR 1220 časopisů, 276 na Slovensku, Deníků bylo 24, týdeníků 471 atd. Počet výtisků ročně dosahuje 1 605 941 kusů. • V pražském rozhlase projevili 16. srpna velkou nespokojenost s filmem » Sm rt na cukrovém ostrově«, který měl ukázat, do jakého » morálního a'vůbec lidského bahna upadla emigrace, která utekla po únoru 1948 «. Prý je to nevkusná, rodokapsovská a sentimentální povídka, v níž není ani zdání o nějakém střetnutí kapitalismu s » naším socialistickým dneškem « ; film podlamuje vývoj diváka, vrací ho do minulosti — snad prý se stane odstrašujícím příkladem... • V Tvorbě v úvaze ke konci školního roku si stěžovali na slabiny v rozvíjen í samostatného myšlení žáků a především na brigádnický systém : «velmi často učni byli využíváni k dohánění výrobních úkolů «, nadměrná byla účast na brigádách a akcích v době vyučování. M ladí libanonští studenti v Č SSR založili svůj svaz ; jen na pražských vysokých školách studuje, především technické obory, na 400 Libanonem • V Malých Svatoňovicích na Trut- novsku otevřeli nově upravený pam átník■ bratří Čapků, v rodném domku Karla Čapka. V šesti síních je na tisíc exponátů: knihy, rukopisy, kresby a fotografie a maketa ukázek z Čapkových her a filmů. Ve dvou síních jsou památky na Karlova bratra, malíře Josefa Čapka. • K stému výročí založení Jednoty čs. matematiků a fy zik ů se konal třídenní sjezd za účasti matematických a fyzikálních vědeckých společnosti ze socialistických zemí. • Vědečtí pracovníci hygienického ústavu Karlovy university v Plzni vyrobili polyvitaminovou směs, o kterou se zajímá čs. astronautická společnost a Ústav leteckého zdravotnictví jako o ideální doplněk stravy kosmonautů. • Ve Stockholmu vyšla antologie ze současné české a slovenské lyriky, z veršů Petra Bezruce, Karla Tomana, Fráni Šrámka, Františka Hrubína, Ivana Kraska, Andreje Plavka, Vojtěcha Mihálika aj. • Státní nakladatelství technické literatury vydalo první díl Technického naučného slovníku, který bude mít pět svazků. Slovník bude dokončen v r. 1964. • N a mimořádném zasedání Č SA V, konaném .koncem března, byl zvolen předsedou František Šorm na místo zemřelého Zdeňka Nejedlého. • K 110. výročí narozenin Mikoláše Alše byla otevřena v Jihočeské galerii v Hluboké n. Vit. výstava z Alšových děl — závazek zaměstnanců k 12. sjezdu KSČ. Za 6 let trvání navštívilo galerii přes milión lidí. V ČSSR je 84 Škol s polským vyučovacím jazykem pro téměř 9000 dětí, 559 ¿kol s maďarským vyučovacím jazykem (76 800 dětí), do 172 škol s ukrajinským vyučovacím jazykem chodí 13 000 dětí. Na děti zbývajících Němců se zapomnělo. ■ 207 [pageend23]Ve školním roce 1962-63 bude v Praxe zavedena povinná devítiletá docházka pro všechny žáky. Bude se klást větší důraz mj. na vyučování cizím jazykům. V praktické výuce žáci pomohou především stavebnictví a zemědělství. • S rozhořčením píše Lid. demokracie 24. května, že panamské úřady spálily na hranici vědeckou a krásnou literaturu a divadelní hry, zaslané panamským občanům ze SSSR, CSSR a dalších socialistických zemí. V E X IL U A JIN D E VE SVĚTÉ Anglie zahájila jubilejní rok Dne 1. července odpolední mší svátou v kostele Neposkvrněného početí P. Marie na Farmstreet zahájili Slované z Londýna jubilejní rok příchodu sv. Cyrila a Metoděje na Velkou Moravu. V průvodě do kostela kráčeli členové polských Mariánských družin s prapory, družičky, ministranti a duchovenstvo : slovanští kněží, mj. Slovinec dp. Kunstelj, běloruský biskup mons. Sipovič a kněží z apoštolské delegace v čele s apoštolským delegátem are. mores. Patrikem G. G’Harou. A nescházeli ani zástupci pravoslavné církve ; srbský arcikněz Vladimír Rodzianko, archimandrita Ambrož, zástupce pravoslavných Rusů a za apoštolskou církev sv. Petra arc. Jan van Ryswyk. Mši svátou v staroslověnském jazyku sloužil polský jezuita P. Tadeusz Dick. Anglické slavnostní kázání pronesl Angličan P. Bernard Basset S .J. Nejdříve přečti telegram: který přítomným poslal prostřednictvím státního tajemníka, kard. Cicognaniho sv. Otec ; potom pravil mj. : » Pro mne jsou svati Cyril a Metoděj především oduševnělými zastánci jednoty ve věku, Jkdy začínal rozkol. V době, kdy panovala žárlivost a řevnivost mezi Západem a Východem, mezi Němcem a Slovanem, mezi papežem a patriarchou, tito dva hrdinové odmítli podílet se na » nelásce o, která začala tehdy trhat jednotné a nesešívané roucho Kristovo. ... Výchocané rodem, a apoštolovali na latinském Západě ; snažili se všemožně udržet vzájemné spojení a jednotu. Právem proto pod jejich záštitou se konaly a konají snahy o nové nastolení někdejší jednoty ... « P. Basset též vzpomněl, že na letošní rok připadá 100. výročí smrti slovinského biskupa Antonína Slomška, zakladatele Bratrstva sv. Cyrila a Metoděje, na něž navázal náš are. Stojan, když zakládal Apoštolát. Slavnost zakončil krátkým projevem sám ap. delegát mons. O’Hara. Nabádal k další práci a modlitbě za jednotu a všem přítomným jménem sv. Otce udělil papežské požehnání. Slavnost uspořádala londýnská odbočka Apoštolátu sv. Cyrila a Metoděje, která svorně sdružuje katolické příslušníky všech slovanských národů k modlitbě a práci za jednotu. ITÁLIE. — Ve dnech 8. až 10. srpna se konala v Campo Tures v sev, Itálii konference českých kněží ze zemí západní Evropy. Hlavním bodem jednání byla příprava oslav 1100. výročí příchodu svátých Cyrila a Metoděje na Velkou Moravu. Kněží, jichž bylo přes dvacet, poslali pozdravný telegram kard. Confalonierimu, sekretáři kongregace, pověřené řízením duchovní správy mezi uprchlíky. Na první dny červencové, kdy se slaví svátek našich slovanských apoštolů, chystá se společná pouť k hrobu sv. Cyrila v Mime. Závěry porad závisí na souhlasu českých duchovních správců v jednotlivých zemích ; proto je uveřejníme až v příštím čísle. . RAKOUSKO. — 6. až 9. července se sjeli do Vídně sokolové z celého svobodného svita, aby oslavili 100. výročí založení své tělocvičné jednoty. Slet začal koncertem Vídeňských symfo- niků za řízení Rafaela Kubelíka. Druhý den byly na programu závody a 8. července na velkém hřišti Českého srdce v X . okrese veřejné cvičení, kterému přihlíželo přes 10 000 diváků. V řadách cvičenců byli i příslušníci vídeňské katolické menšiny a Dělnické tělocvičné jednoty ; mezi delegacemi s prapory skupina vídeňského Orla. Mnoho osobností a spolků, jako např. Cs. orel v exilu, poslalo své pozdravy. Vídeňský sokolský slet byl tak manifestací všech, kdo se hlásí k zásadám svobody a demokracie. — Komunisté hleděli slet překazit tím, že právě na jeho dny uspořádali velmi výhodný zájezd do CSSR. DÁNSKO. — Na 24. květen připadalo 750. výročí smrti královny Dagmary, dcery Přemysla Otokara I. a jeho první manželky Adléty Míšeňské. Jubilejním slavnostem v chrámu sv. Benedikta v Ringstedu, kde je Dagmar pochována, se zúčastnila i čs. delegace. Jak vidět, hodí se to do propagandy režimu za hranicemi, kdežto ve vlasti náboženské a mravní ideály, jichž byla Dagmar zosobněním a pro něž se na- vždycky zapsala do dánských srdcí, ze všech sil komunisté vyhlazují. K jubileu královny Dagmary připravuje prof. Emil Walter větší studii, kterou se chystá vydat Křesťanská akademie. NSR. — 6. července udělila Ludvíkova-Maxmiliánova universita v Mnichově čestný doktorát veterinární medicíny prof. dr. Františku Královi ; prof. Král byl v letech 1932-1934 rektorem na Vysoké škole veterinární v Brně, po r. 1948 odešel do exilu a dnes je profesorem na kožní zvěrolékařské klinice Filadelfské university. Děkan mnichovské veterinární fakulty dr. Ullrich — někdejší žák prof. K rále— při promoci pronesl český proslov. Prof. Král se v srpnu dožil sedmdesátky. Blízko koncentračního tábora v Belsen-Belsenu stojí kostel zasvěcený přesvaté krvi Páně. Je postaven na smír za všechny zločiny, které tam byly spáchány. Při kostele bylo založeno bratrstvo přesvaté krve Páně; jeho členové se zavazují k denní smírné modlitbě a rozšiřovat úctu k pátku jako dni smrti Krista Pána. FINSKO. — 6. srpna skončil v Helsinkách 8. světový festival mládeže a studentstva, organizovaný komunisty. Podle komunistických zpráv bylo na 18 tisíc účastníků z 142 zemí, z ČSSR 400 účinkujících a 153 turistů. Ani bohatý kulturní, sportovní a zábavný program nedovedl zabránit neúspěchu, kterým Festival skončil. Západní tisk ho přešel mlčením, až na to, že denně referoval o incidentech, k nimž došlo. Policie měla velmi mnoho práce, a aby Finsko přece jen » zachránilo tvář «, rozhodl se president republiky zúčastnit jedné slavnosti, třebas to původně nebylo v plánu. Několik účastníků Festivalu »zvolilo svobodu», bohužel ale se též komunistům podařilo odvléci např. katolického kněze, hýv. sovětského vojáka a horníka v Belgii Kornievského, do Ruska, POLSKO. — Na 150 000 věncích še zúčastnilo boiítělového průvodu varšavskými ulicemi. Tak velkou účast nazval v kázání kard. Wyszyňski živým svědectvím víře. Při kázání nesměl použít místního rozhlasu ; ale dovedli si pomoci: kard. Wyszyňski měl malý mikrofon na své biskupské berle a kněží roztroušení mezi věřícími drželi v rukou zesilovače. Slavné pouti v Censtochové 15. srpna se měl zúčastnit i are. z Vídně kard. König, ale nedostal vstupní dovolení. Podobně nemohl přijet na 26. srpen biskup z Berlína mons. Bengsch. Oba tyto hodnostáře pozval do Polska kard. Wyszyňski. Společným listem, který byl čten z kazatelen, polští biskupové protestovali proti zabavení tří sirotčinců ve Varšavě, spravovaných řeholními sestrami. Jak se zdá, toto zabavení je úvodem k velké akci proti klášterům a řeholním osobám vůbec. Jiným pastýřským listem biskupové znovu vybízeli k hrdinné věrnosti víře. Katolík je za svou víru povinen přinést největší oběti, i oběť vlastního života, jak nám dokazují denní svátky mučedníků v našem kalendáři. Polský rozhlas si stěžoval na náboženskou nesnášenlivost na venkově: lidé, kteří nešli společně s ostatními na duoutno Censtochové, byli ostatními bojkotováni, a tak jsoi. nu dce se vracet k » náboženským projevům«. 208 [pageend24]Občané města Wladyslawova odpracovali zdarma 30 000 pracovních hodin na postavení svého nového kostela. Orgán polských ateistů Argumenty nazval sobotní mariánské pobožnosti protistátní činností. Biskupové prý jimi chtějí obnovit předválečnou Katolickou akci, která pro svůj protidemokratický a protilidový ráz byla komunisty zakázána. Ve Slezsku byli odsouzeni na tři roky do vězení dva kněží; jeden proto, že přijal ze zahraničí knihy kritizující politické a hospodářské poměry v komunistických zemích; druhý, že si udělal fotokopie těchto knih a rozšiřoval je. ŠVÉDSKO má první katolický klášter sester karmelitek v Glumslov blízko Malmo. Věc musela jít až do parlamentu, protože podle dosud platných zákonů nebylo dovoleno založit v zemi klášter ve vlastním smyslu slova. Po dlouhých diskusích v tisku i parlamentě byl zákon opraven. Ale sestry musely přijmout několik podmínek: Věčné sliby mohou skládat až po 25. roce věku, švédské úřady si ponechávají jistý dohled nad klášterem a vyhrazují si právo stýkat se přímo se sestrami; představená musí jednou za rok podat zprávu o počtu řeholnic a o jejich národnosti. Nyní dvě ze sester jsou Švédky. Z víc než sedmi miliónů obyvatel ve Svédsku je jen sedm a půl tisíce katolíků. KANADA. — V Chathamu uspořádali 17. června pouť u sv. Antoníčka. Sjelo se na 3000 krajanů z Kanady i přilehlých oblastí Spojených států. Za doprovodu osadní kapely a zpěvu mariánských písní kráčeli k slavnostně vyzdobenému oltáři pod širým nebem. Velké pozornosti se těšily děti, jinoši a dívky v národních krojích. Slavnou mši svátou sloužil pro- vinciál kapucínů P. Anselm Špaček; kázání pronesl převor opatství sv. Prokopa z Lisle vdp. Aleš Macháček. K přítomným promluvil anglicky též místní biskup z Londonu mons. Cody ; ujistil je, že se mu mezi nimi líbilo, a hned ohlásil svou brzkou novou návštěvu. Dopolední náboženská slavnost byla obětována za trpící bratry ve vlasti a za vyprošení národní a náboženské svobody. Odpoledne bylo na programu vystoupení krojovaných skupin ; pozdravy pronesli zástupci krajanských skupin z okolí a z USA. Na jeden den se Chatham proměnil v kanadský Velehrad, Hostýn a Blatnici... Příští rok spojí v Chathamu svou výroční pouť s velkolepou oslavou našich slovanských apoštolů. Farářem kostela u sv. Antonína je těšitel P. L. Gaborik. Cyrilometodějský jubilejní rok začali už ve Winnipegu. V kostele P. Marie Fatimské se sešly 8. července početné skupiny Cechů, Slováků, Charvátů a Slovinců na mši svátou dp. Josefa Celůstky. USA. — Dvacátého výročí zničení Lidic vzpomněli na » Den zdobení hrobů « též v amerických Lidicích, dnes pojatých do městečka Crest Hill, blízko Jollietu. Byl přítomen i starosta městečka Willíam Knapp. Mimořádně velká byla účast jak Američanů, tak i krajanů. Spisovatelka M ilada Součková, která dosud pracovala v slovanském oddělení Harvardské university, bude přednášet na universitě v Chicagu o českém jazyce a české literatuře. ThDr. Ludvík Němec uveřejnil v časopise » The Byzantine Catholic World « další studii, hodnotící unionistickou činnost svatoprokopského opatství českých benediktinů v Lisle u Chicaga. Ukazuje na význam zejména unionistických sjezdů, konaných minulá léta. Předtím dr. Němec uveřejnil studii o unionistické tradici na Velehradě, u jejíchž začátků stál are. Stojan (SVIJ). Rada Svazu slovanského orelstva konala začátkem června porady v Chicagu. Mj. bylo rozhodnuto založit Tichomořskou oblast SSO se sídlem v Adelaide v Austrálii, ktará by spolupracovala s uprchlíky slovanského původu v Hongkongu; vvdávat Informační službu o SSO v angličtině; Jednota čs. orla v Chicagu byla pověřena zřídit letní orelský tábor v okolí Chicaga k cyrilometodějskému jubileu 1963 ; funkce LONDÝN.— Z všeslovanské oslavy sv. Cyrila a Metoděje. Z kostela neposkvrněného početí P. Marie na Farmstreet vychází apoštolský delegát J . Exc. Patrick G. O'Hara, po jeho levici mons. Torpigliani z ap, delegace ; před nimi biskup Bě- lorusů vých. obřadu ve Velké Britanii mons. Česlav Sipovič. praporečníka a trubače SSO o pouti do Říma v nastávajícím roce byla svěřena členům Charvátského orla; jako symbol výchovy mládeže v SSO byl přijat mexický znak : orel zneškodňující hada. K cyrilometodějskému jubileu vydal SSO vkusně upravený sešit, který přináší též písně a modlitby různých slovanských národů; ohlašuje se též jubilejní soutěž na téma : a Orel v dějinách lidstva «, která bude uzavřena k svátku sv. Cyrila a Metoděje příští rok. SSO sdružuje k bratrské spolupráci exilové orelské složky pěti slovanských národů : Československého, Jugoslávského, Ukrajinského, Polského a Běloruského orla. Na novoyorském letišti Idlewild bude postavena nová kato- lichá kaple pro cestující a zaměstnance letiště. Dřívější kaple z r. 1953 nestačí pojmout věřící, kteří tam bývají přítomni pravidelným pěti mším v neděli. Státní universita na Aljašce zavádí vyučování češtině ; profesorem lingvistiky a filologie je tam dr. Rudolf Krejčí. V jarním semestru zahájila vyučování češtině též universita v Bostonu ; zásluhu o to má tamější profesor filosofie dr. Erazim Kohák (České slovo). V městě Medina ve státě Ohio si katolíci postavili v dobrovolných brigádách nový fa rn í kostel. Ušetřili tak farnosti 275 000 dolarů. Spolek katolických mužů USA dal natočit sérii film u o dějinách a růstu Církve ve světle všeobecných sněmů. Půlhodinové, filmy budou vysílány televizí. Pod vánoční stromek ve věřící rodině patří betlém, protože bez novorozeného Ježíška bychom neměli vánoce. Objednejte si včas český lidový betlém . Cena jeden am . dolar i s poštovným. Objednávky vyřizuje: Accademia Cristiana, Roma, Via della Conciliazione 1, Italia. * * * Podařilo se vám něco ušetřit na dovolené ? Darujte obnos na fond Nového života, abychom mohli vydávat náš časopis v příštím jubilejním cyrilometodějském roce též v »jubilejním « rozsahu. A připojte hned předplatné! 209 [pageend25]p o z n á m k y Svatý Martin Porres — první světec míšenec 6. května sv. Otec Jan zapsal mezi svaté Církve míšence Martina Porresa. Byl to syn černošky, propuštěné otro- kyně z Panamy Anny Velasquezové, a » neznámého otce«, jak stojí v křestní matrice farnosti sv. Šebestiána v Limě v Peru pod datem 9. prosince 1579. Otci, španělskému šlechtici Janu Por- resovi, by bránilo v kariéře, kdyby se veřejně’ přiznal k svému černému nemanželskému dítěti; přispíval sice na jeho výchovu, měl ho jeden čas i u sebe, ale když pak byl jmenován místodržite- lem v Panamě, poslal syna zase do Peru. Martin se vyučil lazebnickému řemeslu (ne pouze holičství, ale též lékařství a ošetřování nemocných — tím vším byl lazebník v staré době). A nejen to ; naučil se též důvěrnému styku s Bohem. Když mu bylo 15 let, požádal o vstup do dominikánskému řádu. Tehdejší zákony však zakazovaly černochům a zvi. míšencům jakékoliv čestnější povolání. Martin se musel spokojit se stupněm oblátů, členů třetího řádu, kteří ani neskládali řeholní sliby. Skutky lásky, velkomyslnou obětavostí si získává srdce všech — svou zbožností se stává přítelem Božím, a Bůh tolikrát sám vyléčí ty jeho nemocné způsobem, pro který my lidé nemáme vysvětlení. Po devíti letech mu řeholní představení dovolují, aby složil řádové sliby. Je bratrem laikem. Tím lépe nyní může konat svůj apoštolát lásky k tělu i duši svých řádových spolubratři, lidí v městě, bílých, černých i Indiánů — vyděděnců tamější společnosti — , nezaměstnaných přistěhovalců, šlechticů, kteří ztratili nebo prohýřili vše, co měli. Jako by se v něm spojovaly a doplňovaly různé rasy a národy; dovedl je milovat se stejnou něžností a prostotou, s kterou smířil a krmil zvířata navzájem nepřátelské, jako kočku a myš. Ne bez pro- zřetelnostních důvodů mu Bůh dopřál mnoho mimořádných darů, jako že byl současně přítomen na více místech daleko od Limy. Skutky lásky ho přivádějí k sociálnímu apoštolátu, k podnikům, které by pozvedly životní úroveň těch nej chudších. Ve prospěch chudých zakládá plantáž léčivých rostlin pro své nemocné, dává stavět ústav pro opuštěné děti, první svého druhu v Limě, pro vydržování dominikánských noviců zakládá olivovou zahradu. Biskupové i vysocí úředníci k němu přicházejí o radu, a on vždy na nich dovede vymámit nějaký ten groš pro své sociální podniky. Právem ho Pius X II. prohlásil nebeským ochráncem podniků v Peru, které mají za cíl uskutečnění sociální spravedlnosti. Úcta. k němu vyvolala nesčetné podniky sociálního apoštolátu ; byly prodchnuty jeho ideály: hlubokou láskou bez ohledu na rasy a sociální třídy. 3. listopadu 1639 Martin Porres skončil tento svůj tichý apoštolát lásky a pokoje. Skromného dominikánského bratra laika nesl k hrobu mj. místokrál z Limy a arcibiskup z Mexika. Míšenec, kterým se v Peru pohrdalo, se stal jedním z největších synů své země. Pověst o jeho svátém životě a lidsky nevysvětlitelná vyslyšení přiměly Církev, aby zahájila informační proces. R. 1837 papež fiehoř XV I. prohlásil Martina blahoslaveným a nyní pro nová vyslyšení byl zařazen mezi svaté Církve, jako světec světového bratrství, důkaz světovosti Církve, matky všech národů. Jedním dechem přečtete knihu dr. Ladislava Feiera- benda : Ve vládách druhé republiky. (Rozesílá ji Universum Press Co, 149 Wooster Street, New York 12, N. Y . — 208 stran.) Věcně, střízlivě a klidně, a proto tím účinněji, líčí dobu od začátku října 1938 do poloviny března 1939, kdy autor byl ministrem ve dvou vládách gen. Syrového a ve vládě Rudolfa Berana, a svou tehdejší veřejnou činnost zakončil 12. března 1939 jakožto zástupce presidenta republiky na korunovaci papeže Pia X II. — Snad nejpůsobivěji jsou tu vykresleny postavy dr. Emila Háchy, Rudolfa Berana a gen. Eliáše. (Všichni tito tři poctiví vlastenci umřeli v žaláři: gen. Eliáš v nacistickém, ostatní dva až v lidovědemokra- tickém.) Dr, Feierabend je zednář, ale o Církvi mluví v knize s neskrývanou úctou. Vřelá slova .uznání našel i pro české šlechtické rody a jejich představitele (Karla Schwarzenberga, Karla Pa- rische, Rudolfa Černína, Huga Strach- vice, Františka Kinského, Zdeňka Radslava Kinského, Jana Dobrzenského, Leopolda a Jiřího Šternberka, Karla Belcrediho a Jana Lobkovice), kteří v bezradné době druhé republiky imponovali svým nekompromisním postojem k češství a svou loajalitou vůči státu. Jako v kaleidoskopu jdou před vámi obrazy Cechů, Slováků, Ukrajinců a čs. Němců, kteří tehdy měli vliv — blahý nebo neblahý — na politický vývoj druhé republiky. Možná leckdo by byl raději, kdyby tyto vzpomínky nebyly vyšly, ale pro poznání oněch osudných šesti měsíců je to kniha obzvlášť eenná. Dr. Feierabend je si vědom, že toto líčení bude příspěvkem k čs. dějinám, a proto — jak sám říká v úvodě — byl při jeho spisování úzkostlivě opatrný. Jsem jist, že toho půltřetího dolaru za knihu nebudete litovat. A už nedočkavě čekáme na další část Feierabendových politických pamětí v doslovu této knihy ohlášených, které se zabývají činností protektorátní vlády gen. Eliáše, rozhovory s presidentem Háchou, autorovým útěkem do ciziny a jeho členstvím v londýnské vládě až do února 1945, kdy z vlády odešel, protože nesouhlasil s tehdejším zaměřením čs. politiky. Pak ještě probírá domácí poměry a činnost Národní fronty a končí svým útěkem do druhého vyhnanství v dubnu 1948. J iří Ryšánek Komunisté o ČSR Helmut Slapnicka: Die Rechtsgeschi~ chtě der Tschechoslowakei 1918-1938 in neuer Šicht. Zvláštní otisk z » Stifte r- Jahrbuch V I I «, Mnichov, 1962. 26 sír, Německojazyčnému čtenáři je tu podán velezajímavý přehled o způsobu, jakým dnešní právní dějiny v ČSSR líčí poměry za Republiky. Netřeba se ovšem šířit mnoha slovy o tom obrazu Masarykovy republiky, který vzniká pod rukama personálu Nejedlého Akademie a jejího Kabinetu pro dějiny československého státu a práva. Způsob, nazývati Masarykův režim fašistickým, je tak blbý, že sami komunističtí kritikové se odhodlali k některým výzvám, aby se výrazu fašismus užívalo snad trochu místněji. A celkem vzato — zříká-li se nějaká badatelská skupina sama vášnivě objektivity, nemá ovšem smyslu s jejími výsledky nakládat jako s vědeckou prací. Nedáváte si konečně také práci s revizí účtu, jehož pisatel se veřejně prohlásil pTOti násobilce. — Jenom dva body zasluhují zmínky. Sám Slapnicka zjišťuje, že komunistické úsilí Československou republiku vším způsobem zepsut » vede místy k překvapujícím paralelám mezi marxisticko, leninistickou kritikou první Republiky a kritikou vycházející od ostatních opozičních skupin oněch let, především pak z řad tehdejších národnostních menšin«. Není zde místo, kde by náleželo tyto paralely šířeji rozváděti; ale není o nich pochyby. Druhá jednotlivost, na kterou chceme upozornit, je otázka právní kontinuity. Právě nedávno zase v naší emigraci proběhla diskuse o tom, zda převratem 1918 vznik] zcela nový právní řád, či zda republikánská legalita navázala bez přetržení na předešlé právní řády a tím konečně na stát staročeský. Tu tedy vidíme, že nauka o nepřetržitosti práva před vyhlášením republiky a po něm vyvolává nejprudší odpor komunistického právního názoru. To by ■ nemělo zůstat bez ohlasu v diskusi mezi 210 [pageend26]Čechoslováky svobodnými. (Dodejme, že komunisté sami v únoru 1948 v zájmu svého panování pečlivě hleděli k tomu, aby zachovali formální nepřetržitost mezi republikánskou vládou Benešovou a svým režimem. Ten byl teprve mnohem později prohlášen za diktaturu (prý proletariátu); můžeme se nadíti, že jednou komunisté sami se vyjádří zřetelněji o tom, kdy podle svého vlastního názoru republikánskou legalitu rozlámali. A tak ani studium nehorázné právní vědy ČSSR není bez zajímavých ponaučení, Jindřich Středa Československo Vydala Rada svobodného Československa, 2051 Park Road, N W , Washington 10, DC. Cena 5 dolaru. Tato pěkně vytištěná, fotograficky ilustrovaná knížka má konkrétní ú čel: informovat naše krajany (starousedlíky), kteří se chystají na cestu do staré vlasti, aby nepodlehli tamní komunistické propagandě. Někteří krajané se vystěhovali z českých zemí ještě za. Rakouska- Uherska, a může se jim stát, že podlehnou dojmu, jako by všechen pokrok, který od té doby naše země udělaly, byl dílem komunismu. Jiní si zase příliš zjednodušují zprávy o komunistickém barbarství, které ve svém okolí slyší, a když pak přijedou do vyspělé průmyslové země, může se jim zdát, že všechno, co dosud o komunistickém režimu slyšeli, je lživá propaganda. Těmto lidem publikace Rady názorně ukazuje, jak velký pokrok naše země udělaly už v období první republiky. Komunisté po technické stránce měli naě navázat; měli po ruce namnoze vynikající odborníky i moderní zařízení. Není divu, že do značné míry drží krok s celkovým vývojem civilizovaného světa. Jejich barbarství se projevuje hlavně v oblasti duchovní, at už jde o základní lidské a občanské svobody, svobodou náboženského vyznání počínajíc, a£ o zdravý rozvoj kulturní a mravní. Na všechny tyto skutečnosti upozorňuje publikace Rady hodně konkrétně; dovolává se osobních zkušeností čtenářových a dokládá svá tvrzení fotografiemi, citáty z komunistického tisku a zážitky dosavadních návštěvníků komunisty ovládaného Československa. Z našich krajanů jsou shora uvedenou propagandou ohroženi zvláště ti, kdo mají politicky a sociálně postoj více méně » levicový«. Tím se snad dá vysvětlit jistá jednostrannost politického obrazu první republiky, kterou by bylo možno knížce vytknout. Také stať » Svoboda náboženství « na str. 22-24 je chudá a obsahuje drobné věcné omyly (je např. přehnané tvrdit, » mnozí « kněží skončili na šibenici; ve skutečnosti to byli 2-4, nepocítáme-li ovšem ty, kdo zemřeli ve vězení na následky špatného zacházení ; biskup Hlouch už není » zavřen «, ale je konfinován mimo svou diecézi a nesmí vykonávat svůj úřad). Ale pro ty, kdo mají této knížky nejvíce zapotřebí, našla redakce vcelku správný tón. Mimoto záslužně publikuje jinak těžko dostupné texty, např. projevy čs. spisovatelů v době »oblevy« 1956. A . H . Řekám a životu Po Úlomcích torsa, obsahujících výběr z poezie z let 1950-56, vydává Jiří Kavka nyní novou básnickou sbírku První sůl, která vyšla jako 43. svazek Sklizně svobodné tvorby a již má na skladě Křesťanská akademie v Símě. Sbírka obsahuje básně kupodivu jednotně laděné, ač některé už vyšly dříve, například ve sborníku Sklizně svobodné tvorby : všechny básně jsou variace na téma » Seka «, která je Kavkovi ústředním symbolem a klíčem ke všem symbolům ostatním. Kavka je » řekami okouzlen, řekami posedlý «, řeka mu je jednou ženou, podruhé dějinami, vždy obrazem života, jehož břehy nezadržitelně ubíhají. Protože Kavka touží » dál dohlédnout, než smysly dohlédly«, je raněn metafyzikou, touto zbraní Boha bolestnou a sladkou. Básník takto raněný se ovšem stýká se smrtí jako s přítelkyní, jako s rybářkou lovící v řece jeho života, a ukazující nikoliv k nějakému konci, nýbrž k moři, v němž i řeka žije dále. Jak to říká Kavka? M é moře bude smrt smrt slaná jako moře smrt těžká voda roztok tišené soli smrt povědomá, pokrevná, část mne. Ze soli je Kavkův Bůh, ví, že sůl smrti ho prostoupí, a v knížce básní, kterou píše, možná že je už první sůl... Kavkova metafyzika není abstraktní, ani papírově literární. Kavka se se svým Bohem pere, chce mu odnít řeky života, ale nakonec uzná, že řeky musí propustit, že musí každou položit tam, odkud ji vzal — a kajícně hledat, čím Boha udobřit. Kavka cítí konkrétnost metafyzické dimenze člověka, a v tom má zvláštní místo v českém básnictví. Na rozdíl od svých Úlomků torsa Kavka se ve svých nových básních většinou obešel bez čárek a teček, což znamená, že jeho filozofie i verše plynou nyní bez jezů a bez přestávek, že jeho symboly metamorficky přecházejí jeden v druhý a že proud jeho poezie mohutní —■ i když se trochu zpomaluje, solí obtížen, ve zbožné a tudíž nepesi- mistické vyrovnanosti. Petr Den Od denáru ke koruně Český tisk psal v létě o českobudějovickém sdružení Numismatické společnosti, které uspořádalo výstavu zachycující vývoj kovových mincí od začátku našeho letopočtu. Kovové platidlo vzniklo v 5. až 6. století před Kr. v Persii, když král Dareus dal vyrazit na kousek kovu svou pečeť. — Na budějovické výstavě je i několik unikátů, např. keltské mince ze stříbra i zlata, které byly objeveny u Třísova na Českokrumlovsku. Jsou zastoupeny i první české denáry z roku asi 930. (Jako drobného peníze se tehdy užívalo šátečků, jichž prý v Praze v době Boleslava I. měli lidé plné skříně, jak zapsal očitý svědek Íbrahím íbn Jakub.) Denáry se jako hlavní platidlo udržely do r. 1250, kdy je vystřídaly brakteáty, tj. plíškové mince ražené jen po jedné straně. Byly bernou mincí jen 50 let. R. 1300 totiž dochází k největší měnové a mincovní reformě v Evropě, když český král Václav II. začal využívat pohádkového bohatství stříbrných dolů v okolí Kutné Hory a dal razit mince trvalé (jiní panovníci často mince stahovali a » zlehčovali «), na kterých se mělo střídat jen jméno panovníků. Jsou to v celé tehdejší Evropě proslavené pražské groše ; na jejich přední straně byl vyražen český lev a kolem něho nápis : Grossi pragenses. Druhou stranu zdobí česká koruna a kolem ní slova : Wenceslaus secundus Dei gratia rex Bohemiae (Václav Druhý, z Boží milosti král český). Na výstavě je soustředěno 1300 grošů z konce vlády Jana Lucemburského, nalezené u Olečníku. Teprve r. 1526, za vlády Ferdinanda I.,> nahradila groše těžká stříbrná mince, tolar. (Jméno dostala od Jáchymova, německy Joachimstal, kde se prvně razila.) Tolary se udržely až do r. 1857, kdy začínají zlatky a r. 1892 koruny. R. 1918 se na koruně zase objevuje český lev. K zajímavostem výstavy patří také dva ruční razící stroje z r. 1680, které byly i na výstavě v Paříži. Je to světový unikát. — Výstava se konala od 9. června do 1. července. Apoštolát modlitby V měsíci září se modlíme za zdar II. vat. koncilu ; úmysl m isijn í: za statečnost a vytrvalost pro všechny katolíky v misijních zemích, kteří musí trpět protivenství pro svou víru v Krista a poslušnost Církvi. — V ř íjn u : aby koncil ukázal celému světu jasně dnešní bludy a nebezpečí pro víru a mravy ; m isijní : za laické misionáře v Latinské Americe. Všichni jsme žebráci před Bohem. (Stí. Augustin) 211 [pageend27]dopisy * dotazy • odpovědi Vstříc II. vat. sněmu 1. července sv. Otec vydal okružní list, který začíná slovy : » Poenitentiam agere — K onat p o k á n í«. Vybízí věřící, aby za zdar II. vat. sněmu obětovali kromě modlitby i dobrovolné skutky zevnějšího pokání. Už ve Starém zákoně se dočteme o významu zevnějšího pokání; nabádal k němu sám Kristus Pán, apoštolově a podle jejich příkladu Církev v e všech dobách, a zvlášť když na lidstvo dolehlo mimořádné utrpení nebo když si chtěla vyprosit větší Boží pomoc, jako např. před zahájením koncilů. Před zahájením II. vat. sněmu se má ve všech diecézích konat devítidenní pobožnost k Duchu svátému. Věřícím, kteří se jí zúčastní, sv. Otec uděluje plnomocné odpustky. A nechť k této modlitbě připojí skutky dobrovolného odříkání: trpělivě ať nesou nesnáze a utrpení svého denního života. Pak II. vatikánský sněm opravdu způsobí oživení víry, rozkvět lásky, takže vzbudí u odloučených bratří touhu po jednotě v jednom stádci pod jedním pastýřem. — Druhým okružním listem podobného obsahu se Jan X X III. obrátil k řeholním sestrám. Také ony mají obětovat za koncil věrnější a horlivější plnění svých řeholních povinností. 20. června skončila sedmá série zasedání ústřední přípravné komise. Bylo jednáno mj. o učitelském úřadě Církve a její autoritě ; o vztazích mezi Církví a státem ; o katolickém ekumenickém hnutí; o tom, za jakých okolností mají být připuštěni ke kněžství bývalí duchovní nekatolických církví, kteří se stali katolíky; o jednotě Církve ; o svobodě náboženské ; o nutnosti modlitby za jednotu. Tímto zasedáním ústřední komise skončila svou práci. Její výsledek — dosud tajný, a vše, co se objevilo v světovém tisku, jsou pouhé dohady — bude předložen sv. Otci. On vybere témata, která se budou na koncilu projednávat. 30. července sv. Otec přijal v audienci dr. Šizuku Malsebaru, představeného šintoistického kostela v Keňkun Jinja u Kyota v Japonsku ; šintoistický duchovní byl provázen svou chotí a dcerou se zetěm a vnoučetem. Na památku audience daroval sv. Otci šintoistické bohoslužebné roucho. V chrámu v Ken- kun Jinja je pochován Šogun Oda No- bunaga, který jako guvernér kraje v okolí Kyoto v 16. století velmi pomohl při vstupu křesťanství do Japonska. — Už koncem června navštívili sv. Otce dva anglikánití biskupové s J ižn í A fr ik y : are. z Kapského Města a biskup z Kim- berley. Svatý Otec ujistil své návštěvníky, velké bojovníky za rovnoprávnost ras, že se bude na jejich úmysly modlit. Anglikánští hodnostáři slíbili modlitbu za zdar koncilu a za sblížení mezi katolíky a ostatními křesťany. V půli srpna konal své porady ústřední výbor Světové rady církví, za přítomnosti dvou oficiálních pozorovatelů kat. Církve. Výbor přijal jednomyslně návrh jedné ze svých komisí, aby Řada poslala jednoho nebo dva pozorovatele na nastávající II. vat. sněm. Jeden už byl určen — pastor švýcarské reformované církve dr. Lukáš Visser, druhý bude ještě jmenován. — Své pozorovatele na koncil u ž jm eno va li: církev anglikánská, luterská, metodistická, presbyteriánská, německá evangelická, Světové sdružení církví Krista Pána, kvakeři, kongrega- cionisté, církev starokatolická, egyptská koptická a syrskojakobitská. Pozvání poslat pozorovatele dostaly i církve pravoslavné. Nezávisle na svých církvích byli pozváni známý teolog Oscar Cullmann a dva členové protestantského kláštera v Taizé ve Francii Roger Schutz a Max Thurian. Kard. Bea, předseda koncilového sekretariátu pro jednotu křesťanů, byl 5. srpna hostem anglikánského primasa are. z Canterbury dr. Ramseye v jeho rezidenci v Lambethském paláci. Od čtyř století katolický kardinál nevstoupil do této budovy. Když dr. Ramsey oznámil jména pozorovatelů anglikánské církve na koncil, vyzval své věřící k modlitbě, aby vat. sněm » posloužil věci křesťanské v pravdě a spravedlnosti «. 11 června vykonal návštěvu u kard. Bey prof. Nahum Goldmann, president Světové židovské rady. Téměř současně bylo oznámeno, že do Říma přijede dr. Chaim W ardi, vedoucí oddělení pro záležitosti týkající se křesťanů při izraelském ministerstvu kultu ; bude zblízka sledovat dění koncilu a zajímat se především o otázky týkající se židů. Doznívání Velké Moravy Po pádu Velkomoravské říše zasahovali od r. 907 do církevní správy na Moravě biskupové pasovští (kdežto Čechy patřily odedávna k biskupství ře- zenskému). Když však bylo zřízeno r. 973 pražské biskupství (jehož území zahrnovalo celý tehdejší český stát a sahalo hluboko do nynějšího Polska až ke Krakovu), byla k němu připojena i cyrilometodějská Morava, Na synodě v Mohuči r. 976 byl s prvním pražským biskupem Dětmarem přítomen í » moravský « biskup Vracen. A nedávno byl objeven na nejzazším výběžku tehdejší pražské diecéze v Týnci v polském Slezsku hrob tohoto asi posledního velkomoravského biskupa. V Týnci se totiž dochovala až na konec X . století stará církevní tradice Velké Moravy, takže právě tam se mohl uchýlit za Mojmíra II. biskup ustanovený pro Nitru, když Velkomoravská říše zanikla a také Nitra vzala za své. Když bylo ve X III. století nitranské biskupství obnoveno, ' z Týnce odešli první benediktini do nového kláštera na Zoboru u Nitry. První slovenští světci Beůadik a Svorád byli benediktini vyslaní z Týnce do Zoboru. I nej starší benediktinské kláštery, vzniklé kolem Nitry (Sv Kříž nad Hronom, Pogranica, Skalka u Trenčína, Kliž n Topolčan, Ludanice), jsou dílem mnichů přišlých na Slovensko z Týnce. Tyto kláštery brzo zanikly, protože neměly opory v uherském benediktinském středisku královského založení na Hoře sv. Martina. Z majetku těchto zaniklých klášterů byly pak fundovány biskupské stolice v Nitře a Banské Bystrici. Z dopisů Vzpomínáme na Vás tam v Římě u M atičky Svatohostýnské. V neděli 19. srpna zde byla velká slavnost: padesá- - tileté výročí korunovace milostné sochy P. M arie. Přišlo velmi mnoho lidí. Pře- ce je n víra a láska k Panně M arii v moravském lidu neumírá. A .B ., Morava Redakci došlo Carolus Wortner, Libertas sufficiens. Je to doktorská práce českého kněze, který se pokouší najít vysvětlení pro velmi zajímavou theologickou otázku: jak smířit lidskou svobodu se skutečností, že každý člověk dostává od Pána Boha milost a pomoc dostačující k překonání všech pokušení a překážek k spáse. Květoslav Svoboda, Na co se nezapomíná. Vyprávění autora o tom, co zažil v Jugoslávii jako student na námořní akademii, pak jako námořník a konečně v jugoslávských věznicích. — Nákladem vlastním. Adresa: Květoslav Svoboda, Tim es Square Sta. - Box 367, New York 36, N . Y ., U SA. L. Szeberényi, Der Kirchenkampf in Ungarn (Boj proti katolické Církvi v Maďarsku). Vydala Ackermann-Gemeinde, München 23, SchUessfach 149. Cena DMI,— . 9.-10. číslo Nového života vyšlo v Římě 20. září 1962. — Vytiskla P.U.G. Roma, Piazza Pilotta 4. - Italia. [pageend28]