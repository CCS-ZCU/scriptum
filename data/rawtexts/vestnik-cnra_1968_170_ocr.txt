VĚSTNÍK - s:« X ■ ■ ■ * X My Češi, Slováci a Podkarpatští Rusíni svobodného světa, Američané, Kanaďané a občané jiných svobodných států,, kteří jsme českého a slovenského původu, jsme se dnes sešli v hlavním městě Spojených států amerických, kde před padesáti léty Tomáš G. Masaryk vyhlásil československou neodvislost. Naše srdce jsou však naplněna rozhořčením nad zákeřnou sovětskou okupací území Československé republiky a nad podupáním nově vznikající svobody. Současně překypují hrdostí nad statečným postojem našeho lidu. Jsme nedílnou součástí duchovního společenství národa, ať již naši předkové odešli z vlasti před sto léty, či mnozí z nás sem přišli před nedávném. V první řadě vzpomínáme dne, kdy před padesáti léty • vznikla Československá republika z vůle, utrpení a bojů mnoha pokolení Čechů, Slováků a Podkarpatských Rusínů, na základě jejich historických i přirozených práv. Za celých dvacet svobodných let republika nezklamala nadějí, do ní vkládaných. Přes mnohé překážky a těžkosti, přes přechodné, ale tragické útoky vnitřních á zahraničních nepřátel, přes útoky na svobodu, ba i na existenci republiky, na její hranice, území a demokratické řády, přece vnitřní a mezinárodní vývoj plně ospravedlnil správnost rozhodnutí zakladatelů republiky. Náš lid nikdy v minulosti nedosáhl takového stupně svobody, duchovního, kulturního, národního, hospodářského a sociálního rozvoje, jako ve svobodné Československé republice. Naše tisíciletá křesťanská tradice, naše západní civilizace, náš humanismus, úcta k základním lidským právům a ke svobodě, hospodářský pokrok a sociální spravedlnost do mnichovské tragedie v roce 1938, získaly Československé republice mezinárodní uznání a obdiv. Proto se svobodné Československo stalo útočištěm těch, kteří ve svých domovech byli pronásledováni. Dnes se znovu slavně hlásíme k mravnímu a duchovnímu odkazu 28. a 30. října. Věříme, že všechna moc má vycházet z l:du. Věříme, že pravá demokracie nemůže existovat, pokud stává mocenský monopol jen jedné politické strany. Věříme v lidskou důstojnost každého jednotlivého člověka. Věříme, že každý člověk na celém světě, a proto také každý Čech, Slovák, Podkarpatský Rusín i ‘‘každý jiný občan či obyvatel Československé republiky má nezadatelné právo na svoji osobní svobodu celou, svobodu politickou i svobodu náboženskou. Věříme, že každý národ na celém světě, a proto také Češi, Slováci a Podkarpatští Rusíni mají právo na své národní sebeurčení a že proto musí být Čechům, Slovákům a Podkarpatským Rusínům umožněno svobodně o svém národním osudu rozhodovat. Věříme,-že každý stát na celém světě a proto také Československo, má právo na svou svrchovanost a územní celistvost v hranicích, ve kterých bylo při svém vzniku ustaveno. Věříme, že československý lid a zvláště jeho’ neohrožená mládež se rozhodne v duchu Masarykova odkazu pro svobodu a demokracii, ve svorné a bratrské spolupráci. My v slobodnom svete budeme všetkými prostriedkami napomáhať úsilie o obnovenie plnej slobody Československa. Tu urobime všetko, čo je v našich silách, aby národné uvedomenie ďalej žilo v našich deťoch a ich potomkoch, aby národný odkaz kultúrny a jazykový stále prekvital medzi nami, aby bol rastúcou mierou zpřístupněný ľuďom medzi ktorými žijeme a mohol tak šíriť naše dobré meno. V tejto chvíli päťdesiateho výročia vzniku Československej republiky-apelujeme slávnostne na svedomie celého sveta, na všetky slobodné vlády s vládou Spojených štátov na čele a na Organizáciu Spojených národov ako na stráž- kyňu mieru, bezpečia a medzinárodného poriadku. Násilný zásah Sovietskeho sväzu je hrubé porušenie medzinárodného práva, zásad Charty Spojených národov a mravnej základne, na ktorej jedine môže spočívať sporiadané súžitie národov. V mene práva a mravnosti voláme všetkých ľudí dobrej vôle na celom svete, aby pomohli odčiniť bezprávie spáchané na Československu. Žiadame: Aby všetky cudzie vojenské a policajné oddiely opustili Československo; aby boli prepustení zatknutí v súvislosti s obsadením Československa; aby nebolo uznané nič z toho, čo Moskva vnucuje Československu; aby nebol mlčky prijímaný mýlny názor, že existuje nejaké ujednanie, dľa ktorého vraj Československo spadá do oblasti Sovětského sväzu, kde Moskva smie robiť, čo sa jej zachce bez ohľadu na platné zmluvy a na medzinárodné právo; aby boli umožnené slobodné voľby v Československu — najradšej pod medzinárodným dohľadom — a ľud si tak mohol sám slobodne rozhodnúť o svojom domácom usporiadaní i o pomere k štátom iným, i o svojej prípadnej’ neutralite. Tieto požiadavky sú dnes najnaliehavejší. Ich podklad je predovšetkým mravný. Slobodný svet musí vziať tieto požiadavky za svoje, ak nechce niesť spoluvinu na bezpráví, ktoré volá do neba. Slobodný svet musí tieto požiadavky presadzovať á presadiť, aby tak uchránil svoju vlastnú slobodu. Sloboda a mier sú nedělitelné. Aby svet mohol žiť slobodne a v rmeri, musí byť Československo opäť slobodné Veríme pevne, že bude. Pravda a spravodlivosť vždy zvíťazia nad hrubým násilím. Neustaneme, kým Československo nebude opäť slobodné. Nech nám k tomu Pán Boh pomáha. ČESKOSLOVENSKÉ NÁRODNÍ RADY AMERICKÉ Říjen 1968 Číslo 170 Oslavy padesátého výročí Prohlášení nezávislosti Československé republiky MANIFEST RESOLUCE USNESENÁ VE WASHINGTONU, D. C., 19. ŘÍJNA 1968 [pageend1]-- V EST N I K • OCTOBER 1968 Orgart of the Czechoslovak National Council of America Published monthly (Except bi-monthly July-August) Subscription $2J0 a year — Outside U.S.A. $3.00 Edi.or—VLASTA VRAZ Administration—FRANK KRATOCHVIL Office: 4125 .West 26th Street, Chicago, Illinois 60623 Tel. LA 1-7953 Second class pcstage paid at Chicago, Illinois v ěs t n ík ŘÍJEN 1968 Orgán Československé národní ra^ americké Vychází měsíčné (s výjimkou dvojčísla v červenci-srpnu) Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 ___ Tel. LA 1-7953 BÍLÝ DŮM Washington October 19, 1968 Má nejvřelejší blahopřány patří členům československé národní rady americké a ostatních organizací, shromážděným zde, aby slavnostně vzpomněli padesátého výročí Prohlášení československé nezávislosti. Vítám tuto příležitost, abych znovu vyjádřil svůj hluboký zájem o věc československého lidu. Pocity sympatií, které se zmocnily našeho národa v těchto nedávných týdnech krise, jsou podivuhodně povědomé. Připomínají pocity, které Amerika měla před 50 léty, kdy československý lid rovněž bojoval o svoji nezávislost. A dokazují, že obdiv Ameriky vůči statečným, svobodymilovným lidem tohoto národa zůstává nezmenšen. Scházíte se, abyste oslavili památný den v historii Československa — den, který je významným rovněž v našem americkém kalendáři. Je mi potěšením sdílet s Vámi vzpomínku na derr, kdy c ä sešli tiw-a veloí demokratičtí presidenti — Woodrow Wilson a Tomáš Masaryk — aby oslavili vítězství dlouhé a nebezpečné cesty k československé nezávislosti. Zároveň mne však rmoutí sdílet s Vámi zklamání nad tak krátkým — byť skvělým — výsledkem svobody a pokroku. Je pro všechny zarmoucením, že cesta opět začíná. Naše myšlenky provázejí nyní poutníky, stejně jako kdysi. Naše srdce jsou zajedno s jejich. A tohoto večera skláníme hlavy v modlitbě za splnění jejich nadějí — a přejíce zdar jejich spravedlivému cíli. LYNDON B. JOHNSON. POSELSTVÍ MÍSTOPRES. HUBERTA HUMPHREYHO K 50. VÝROČÍ PROHLÁŠENÍ NEZÁVISLOSTI Washington, D. C., 19. října 1968. Přál bych si, abych se dnes večer mohl s Vámi podílet na oslavě historického okamžiku v boji člověka o svobodu — okamžiku, kdy dějiny Československa a Ameriky se prolnuly. V tomto městě před 50 léty president Woodrow Wilson obdržel od velkého muže — Tomáše Masaryka — Prohlášení nezávislosti československého národa. Bylo učiněno podle vzoru naší vlastní Deklarace nezávislosti. Obsahovalo některá slova z těch, která chováme v úctě jako součást našeho amerického odkazu. Stalo se listinou posvátného pouta mezi Amerikou a Československem. Před 50 DNY jsme byli svědky jiné události v dějinách Československa ... v dějinách svobody. Svět byl zděšen brutální invasí do Československa. Znovu jsme viděli, že hořké údobí útlaku znovu začíná. Ale znovu jsme přesvědčeni, že nemůže, že nesmí trvat. A že čím déle sovětské vojenské jednotky zůstanou v Československu, tím silnější bude naše odhodlání spatřit konečné splnění snu Tomáše Masaryka. Na podzim roku 1918 Tomáš Masaryk napsal Woodrow Wilsonovi: “Vaše jméno, pane presidente, jak bezpochyby víte, je vyslovováno v ulicích Prahy. Náš národ Vám a lidu Spojených států bude navždy vděčen; a my umíme být vděčni.” Na podzim roku 1968 je jméno Československa vyslovováno v ulicích a v domovech v Americe — Češi a Slováci nesli prapory svobody. ... A my umíme být loyální. . . . Přijedou-li uprchlíci, my je uvítáme. . . . A budeme se snažit o mír. Stanu-li se presidentem, Spojené státy budou dál pokračovat ve snaze o ukončení závodů ve zbrojení a o odvrácení hrozby nukleární války. Ve světě, kde nepřátelství . . . neustálá hrozba nezákonného násilí . . . jsou běžným zjevem v mezinárodních vztazích, může být jen málo naděje na svobodu. Československu se dostalo více než jen jeho vlastního podílu na tragedii. Ale věřím, že nezávislost, kterou v roce 1918 vyhlásilo, se nyní stala součástí velké vlny šířící se po celém světě. Vlny, které žádné hradby, žádné hranice ... a žádný útlak nemohou dlouho odolávat. Československo bude opět svobodné. — Srdečně, HUBERT H. HUMPHREY. TELEGRAM ČS. NÄR. RADĚ AMERICKÉ ZASLANÝ SJEZDU RICHARDEM M. NIXONEM Prosím tlumočte mé nejvřelejší pozdravy a přání všeho nejlepšího všem členům Československé národní rady americké, shromážděným ve Washingtonu v hotelu Statler-Hilton. Když slavnostně vzpomínáte padesátého výročí Prohlášení nezávislosti Republiky Československé, vím, že tak činíte s posvátností. Třikrát v údobí jedné generace byly naděje československého lidu zničeny pěstí tyranie. Srpnová invase Sovětského svazu do Československa byla nejen znásilněním mezinárodního práva a litery a ducha Charty Spojených národů, ale rovněž proviněním proti lidské mravnosti. Z konečného hlediska je smutným dokladem o povaze sovětského systému, že nemůže strpět ani ty nejmenší z výsad základních svobod člověka. To, že bylo použito půl milionu vojenských jednotek k tomu, aby zničily malý, ale statečný národ, je vpravdě znásilněním. Přemýšlíte-li tohoto večera o tragedii, která postihla Československo, uvědomíte si také, že všichni Američané a svobodní lidé na celém světě sdílejí Váš zájem a Vaše rozhořčení. Hrdě svobodě dosvědčuje, že duch a důstojnost národa, s nímž máte společné dědictví, nemohou být zničeny tanky. Jak potěšitelným musí být, přináležet k tomuto odkazu — odkazu, na němž se, díky těm, kteří přinesli tytéž hodnoty k jejím břehům, podílí i Amerika. Je mojí modlitbou tohoto večera, aby československý lid brzy znovu dýchal vzduch svobodných lidí a aby jeho utiskovatelé mu navrátili základní prvky lidské svobody. RICHARD M. NIXON. 2 • VĚSTNÍK [pageend2]MOHUTNÁ MANIFESTACE ZA SVOBODU ČESKOSLOVENSKA VE WASHINGTONE, D. C. Sjezd, který se konal ve dnech 18. až 20. října 1968, organisovala Československá národní rada americká, za účasti všech demokratických čs. krajanských i exulantských ústředních organisací ve Spoj, státech a Kanadě. — Pozdravné projevy zaslali president Lyndon B. Johnson, místopresident Hubert H. Humphrey a bývalý místopresident Richard M. Nixon. Společný sjezd čs. organisací ve Spojených státech, v Kanadě a v jiných částech svobodného světa, který se konal — u příležitosti 50. výročí prohlášení čs. neodvislosti — ve dnech 18. až 20. října 1968 v hotelu Statler-Hilton ve Wash- ingtoně, D. C., vyzněl v mohutnou manifestaci pro obnovení svobody Československa, pro pomoc novým čs. uprchlíkům a pro udržení a rozvoj krajanského a národního života a práce ve Spojených státech. V průčelí hally hotelu Statler-Hilton byl umístěn velký nápis “Welcome to the Commemoration of the 50th Anniversary of the Declaration of Independence of Czechoslovakia 1918—1968”, po jehož jedné straně vlála americká a po druhé straně československá vlajka. Tento nápis budil pozornost nejen účastníků a návštěvníků sjezdu, ale i cizinců, přítomných v té době v hotelu. Sjezd, jehož se zúčastnilo na 1,000 osob, organisovala Československá národní rada americká a zúčastnily se ho všechny demokratické čs. krajanské i exulantské ústřední organi- sace ve Spojených státech a v Kanadě — i z jiných částí svobodného světa. NA SJEZDU BYLA ZASTOUPENA CELÁ KRAJANSKÁ I EXULANTSKÁ AMERIKA Když při slavnostním banketu v sobotu 19. října 1968 večer zasedli v Presidential Ballroom hotelu Statler-Hilton u hlavního stolu — pod velkým nápisem “Freedom for Czechoslovakia” — představitelé spolupořádá jí cích ústředních čs. organisací, právem prohlásil jeden z účastníků sjezdu, že v té chvíli tam byla svými zástupci shromážděna celá krajanská i exulantská Amerika. Představil je předseda sjezdu bratr James V. Krákora v pořadí, jak zasedli u hlavního stolu. Kromě několika čestných amerických hostí to byli: Vlasta Vrázová, předsedkyně Čs. nár. rady americké, Dr. František Schwarzenberg, místopředseda Čs. nár. rady americké, Dr. Josef Čada, předseda Národního svazu českých katolíků, Dr. Petr Zenkl, předseda Rady svobodného Československa, Antonín Daičar, předseda Čs. národního sdružení v Kanadě, Dr. Jozef Lettrich za Výbor pro svobodné Československo a za Stálou konferencii demokratických Slovákov exulantov, Andrew J. Venglarčik, starosta Slovenského So- kolstva v Americe, Stanley Barcal, starosta Amer’cké obce sokolské, Dr. Mikuláš Ferjenčík, místopředseda Čs. nár rady americké, Dr. Juraj Slávik za Radu svobodného Československa a za Československé Sokolstvo v zahraničí, Josephine Drnec, předsedkyně Jednoty českých dam a pánů, Frank J. Vodrážka, předseda Československých spolků v Americe, Andrej Valášek za Oblastní výbor Čs. nár. rady americké v New Yorku, Anna Veverková za Českou katolickou jednotu v Clevelandu, Ohio, Dr. Antonín Hřebík, starosta Čs. Sokolstva v zahraničí, Edward Marek, předseda Slovanské podporující jednoty státu Texas, Ladislav Kiml, předseda krajanské delegace z Clevelandu, Ohio, Rev. Joseph Šefl za čs. legionáře v New Yorku, Dr. Josef Hašek, předseda Odbočky Čs. nár. rady americké ve Washingtonů, D. C., Dr. Jan Papánek, predseda Amerického fondu pro čs. uprchlíky, Dr. Vratislav Bušek, místopředseda Čs. nár. rady americké, a Dr. Jaroslav Němec, předseda Společnosti pro vědy a umění. Kromě těchto organisací byly v pořádajícím výboru zastoupeny Americko-Československá společnost inženýrů, Svaz čs. sportovců v zahraničí, Ústřední výbor čs. legionářů v Chicagu, Výbor pro svobodnou Podkarpatskou Rus, Sdružení politických vězňů, Matice vyššího vzdělání, Federace čs. svobodných odborů, Čs. kulturní sdružení, Čs. Orel v exilu, Federace Českých svobodomyslných škol v Chicagu, Svaz bývalých čs. důstojníků v exilu, Svaz čs. politických protikomunistických vězňů v exilu, Západní Česko-Bratrská Jednota, Čs. Křesťansko-demokratické hnutí, Svaz Čs. demokratických sdružení v Austrálii a v Novém Zélandu, Československé sdružení v Sydney, Československé sdružení v Austrálii a sokolské jednoty v Brisbane a v Sydney v Austrálii, které jsou sdruženy v Čs. Sokolstvu v zahraničí. POLOŽENÍ VĚNCE U PAMĚTNÍ DESKY T. G. MASARYKA V BÝVALÉM HOTELU “2400” Ve čtvrtek 17. října 1968 v 10 hodin dopoledne dostavili se představitelé Čs. národní rady americké a její odbočky ve Washingtoně, D. C., do bývalého hotelu “2400” na 16. ulici ve Washingtoně, D. C., kde v roce 1918 bydlel prof. T. G. Masaryk, který tam sepsal památnou Deklaraci čs. neod- vislosti, a položili věnec u jeho pamětní desky. Téhož dne — ve čtvrtek 17. října 1968 — v 11 hodin dopoledne, byla slavnostně otevřena výstava historických dokumentů, vztahujících se k vyhlášení čs. neodvislosti, která se konala v Domě Woodrowa Wilsona, 2340 S Street N.W., ve Washingtoně, D. C., kterou vzorně uspořádala ses. Anna Faltusová z Washingtonu, D. C. Výstava obsahovala množství mimořádně zajímavých dokumentů, vztahujících se na osvobození Československa i na doby rozvoje Československé republiky. V době sjezdových dnů navštívila tuto výstavu řada účastníků a hostí sjezdu. Byla tam také uspořádána v sobotu 19. října 1968 dopoledne velká autobusová výprava. ZAHÁJENÍ A PRVNÍ ZASEDÁNÍ SJEZDU Sjezd čs. organisací, který se konal v Congressional Room hotelu Statler-Hilton, zahájil v pátek 18. října 1968 v 10 hodin dopoledne místopředseda pořádajícího výboru a předseda Odbočky Čs. nár. rady ameUeké ve Washingtoně, D. C., Dr. Josef Hašek slavnostním uvítáním všech přítomných delegátů i hostí, načež čs. legionáři slavnostně umístili u před- sednického stolu americkou a československou vlajku. Po složení přísahy americké vlajce přednesl Přemek Kocián z Clevelandu, Ohio, pozdrav vlajce svobodného Československa, načež za vedeni sestry Marie Daňkové z Clevelandu, Ohio, všichni účastnici zazpívali americkou a československou hymnu. Předsedkyně Čs. nár. rady americké sestra Vlasta Vrázová přednesla pak zahajovací projev o mimořádném významu tohoto společného sjezdu, načež předala jeho řízení předsedovi sjezdu bratru James V. Krákorovi, který řídil všechna sjezdová jednání od počátku až do konce s mimořádným úspěchem, takže sjezd — přes rozsáhlý pořad — měl rychlý spád a byl ukončen v určené době. Tajemník pořádajícího výboru Dr. Vlastislav Chalupa oznámil, že jména všech sjezdových delegátů jsou uvedena v tištěném programu sjezdu K jeho návrhu bylo usneseno, aby tento seznam nebyl čten, ježto všichni delegáti dostali tento tištěný program před zahájením sjezdu. Předseda bratr James V. Krákora představil pak U.S. senátora Romana L. Hrušku ze státu Nebraska, který byl VĚSTNÍK • 3 [pageend3]uvítán nadšeným potleskem všech přítomných a který v anglické řeči pronesl první ze čtyř hlavních sjezdových projevů. Senátor Hruška ve svém obsahově bohatém projevu vzpomněl nejprve svého českého původu, při čemž zdůraznil, že je synem českého přistěhovalce, i když jeho otec přijel do Spojených států ve věku pouhých 5 měsíců. Promluvil o mimořádném významu a zásluhách našeho národa od dávných dob až po nynější časy. Zvláště podrobně se zminil o situaci, vytvořené sovětskou invasí do Československa. Připomněl, že byl přítomen hned prvým poradám s presidentem Johnsonem o důsledcích invase, při čemž zdůraznil, že U.S. vláda je přesvědčena, že sovětská invase do Československa je jen prvým krokem v řadě dalších výbojných akcí Sovětského svazu, proti čemuž Spojené státy i celý svobodný svět musejí být v plné pohotovosti. Po projevu sen. Hrušky, který byl přijat nadšeným potleskem všech přítomných, byli představeni u předsednické- ho stolu členové přípravného výboru a vedoucí představitelé spolupořádajících ústředních čs. krajanských i exulantských organisací ve Spojených státech a v Kanadě, kteří byli jmenováni čestnými místopředsedy sjezdu a z nichž každý přednesl stručný programový a pozdravný projev. Byli to představitelé shora již jmenovaných čs. ústředních organisací ve Spojených státech a v Kanadě — s tím rozdílem, že za Radu svobodného Československa pronesl projev prof. Dr. Otokar Machotka a za Politický výbor svobodného Československa br. Václav Majer. Po skončení projevů čestných místopředsedů sjezdu, předseda br. Krákora jmenoval členy do šesti sjezdových výborů, a to do výboru pro vypracování Manifestu k Američanům čs. původu, k Čechoslovákům v celém svobodném světě a k lidu v Československu, do výboru resolučního, do výboru pro záležitosti nových čs. uprchlíků, do výboru pro otázky dnešního Československa, do výboru pro vztahy mezi americkými krajanskými organisacemi a do výboru pro chystané dílo Čs. národní rady americké — “Panorama”. DRUHÉ ZASEDÁNÍ SJEZDU Hlavními body odpoledního zasedáni v pátek 18. října 1968 byly další dva projevy — český, který pronesl bývalý dlouholetý tajemník Čs. nár. rady americké br. Josef Martínek z Tucson, Ariz., a slovenský, který přednesl Dr. Jan Papánek z New Yorku, předseda Amerického fondu pro čs. uprchlíky. Oba řečníci, pamětnici a účastníci obou čs. odbojů za I. a II. světové války, vzpomněli ve svých projevech řady významných činů a událostí z doby těchto odbojů, mimořádné účasti a pomoci krajanské Ameriky v těchto pohnutých dobách, promluvili dále o posledních událostech v Československu a o jejich důsledcích pro další světový vývoj a oba také vyslovili víru, že se Československo znovu dočká své svobody. Dr. Jan Papánek promluvil také o problému nových uprchlíků z okupovaného Československa, oznámil, čeho bylo v této věci již dosaženo a vyzval všechny účastníky, aby všude organisovali veškerou možnou pomoc těmto obětem sovětského násilí. Po skončení těchto projevů byla zahájena rozprava o otázkách, přidělených k projednání pracovním sjezdovým výborům. Rozpravy se zúčastnil velký počet delegátů, kteří podali řadu významných a hodnotných návrhů. Celá rozprava, která trvala až do ukončení druhého sjezdového zasedání, svědčila o mimořádném zájmu všech delegátů o plný úspěch sjezdu. Všechny zvolené pracovní výbory pak zasedaly v pátek 18. října 1968 dlouho do noci — a ve své práci pak pokračovaly ještě v sobotu 19. října 1968. Velký počet účastníků sjezdu se zúčastnil v pátek 18. října v 7 hodin večer pamětních bohoslužeb, které se konaly — pod patronací Národního svazu českých katolíků — v nádherném washingtonském chrámu National Shrine of the Immaculate Conception a které sloužil Rt. Rev. Daniel W. Kučera, O.S.B., opat z Lisle, Ill. TŘETÍ ZASEDÁNÍ SJEZDU V sobotu 19. října v 9 hodin ráno zahájil předseda bratr James V. Krákora třetí zasedání sjezdu, které bylo věnováno podávání zpráv o jednáni sjezdových pracovních výborů. Zprávu výboru o chystaném díle “Panorama”, jehož vydání chystá Čs. národní rada americká, podal bratr Frank J. Arient, člen Sokola Washington, D. C. Zprávu doplnila podrobnými informacemi předsedkyně Čs. nár. rady americké ses. Vlasta Vrázová, která požádala účastníky sjezdu, aby ve svých organisacích podrobně informovali o významu tohoto historického díla, které má být obrazem krajanského života od dob prvých našich přistěhovalců až do dnešních dob — a podat tak důkaz o velkém přínosu Čechů a Slováků Spojeným státům. Za výbor pro vypracování Manifestu k Američanům čs. původu, k Čechoslovákům ve svobodném světě a k lidu v Československu br. Edvard Dellin přečetl návrh manifestu. Dr. František Schwarzenberg, předseda výboru, podal pak několik vysvětlení k dotazům a k návrhům sjezdových účastníků, načež Manifest byl po několika menších doplňcích jednomyslně schválen — s tím, že bude v anglickém znění přečten při večerním jubilejním banketu. Třetí sjezdové zasedání bylo ukončeno v 10:30 hod. dopoledne, aby se všichni delegáti i hosté mohli zúčastnit piet- niho uctění památky presidenta Woodrowa Wilsona. UCTĚNÍ PAMÁTKY PRESIDENTA WOODROWA WILSONA Jednou z nejkrásnějších chvil památných sjezdových dnů ve Washingtoně, D. C., bylo uctění památky presidenta Woodrowa Wilsona u jeho hrobky v nádherné gothické Washingtonské kathedrále v sobotu 19. října 1968 v 11 hodin dopoledne. Kathedrála byla do posledního místa zaplněna účastníky a hosty sjezdu. Pořad vzpomínky uspořádala a řídila sestra Lída Brodenová, členka Sokola Washington, D. C. Nezapomenutelným dojmem působila velká skupina mužů, žen a mládež v překrásných národních krojích, seřazená na stupních před oltářem kathedrály. Po jejich stranách byly umístěny nádherné červenobílé kytice a nad ní vlály americká a československá vlajka. Při zahájení pořadu tenorista p. David Hall-Sundquist zazpíval americkou hymnu a po ní — česky a slovensky — československou hymnu. Děkan Washingtonské kathedrály Rev. Francis B. Sayre přednesl dojímavý zahajovací projev, načež bývalý čs. velvyslanec ve Spojených státech bratr Dr. Juraj Slávik ve svém anglickém projevu zhodnotil život a dílo presidenta Woodrowa Wilsona, jeho spolupráci s prof. Tomášem G. Masarykem a jeho zásluhy o dosažení čs. ne- odvislosti. Všichni účastníci pak povstali, když středem kathedrály důstojně a za velebného ticha kráčel průvod s věncem, který byl položen u hrobky presidenta Wilsona. Po celou dobu tohoto pietního aktu nesly se kathedrálou jemné zvuky harfy — ze Smetanovy skladby “Vyšehrad”. Sólistkou byla Mary Christine Carpenter. Velmi početný smíšený pěvecký sbor New York Avenue Presbyteriánského kostela ve Washingtoně, D. C., za řízení Stephena Prussinga a za doprovodu Henry Bookera na varhany, zapěl skladbu Antonína Dvořáka “Te Deum” — se sopránovým sólem Naomi Blake a s baritonovým sólem Gar- fielda Swifta. 4 • VĚSTNÍK [pageend4]Když pak se kathedrálou nesly velebné zvuky chorálu “Svatý Václave”, který česky zpíval tenorista David Hall- Sundquist, oči žádného z účastníků nezůstaly nezaroseny. Důstojným průvodem účastníků kolem Wilsonovy hrobky byl tento nezapomenutelný pietni akt ukončen. SLAVNOSTNÍ UMĚLECKÁ AKADEMIE V sobotu 19. října 1968 odpoledne dokončovaly své práce ještě některé sjezdové pracovní výbory, výbor čs. Sokolstva v zahraničí se sešel k svému podzimnímu zasedání a pro účastníky sjezdu byla uspořádána slavnostní umělecká akademie, která se konala v Congressional Room v hotelu Stat- ler-Hilton a kterou řídila ses. Lída Brodenová z Washingtonu, D. C. V pořadu této úspěšné umělecké akademie vystoupily mužský, ženský a smíšený pěvecký sbor ČSA z Chicaga za řízení prof. Františka Kubíny, které přednesly několik uměleckých skladeb a několik národních a lidových písní. Dorostenky Sokola Baltimore, Md., a členové Slovenského Sokolstva v Americe předvedli tělocvičné ukázky a vrcholová prostná. Mládež z Owosso, Mich., za řízení sestry Štěpánky Čechové a za doprovodu Edwarda Fornuska, zatančila v krásných národních krojích několik národních tanců. Uváděcí čety ČSA z Chicaga, Ill., ze St. Louis, Mo., a z New Yorku předvedly ukázky vzorných pochodových cvičení. Pořad celé akademie byl sledován s mimořádným zájmem všemi ůčastniky, kteří odměňovali výkony jednotlivých skupin nadšeným potleskem. JUBILEJNÍ SLAVNOSTNÍ BANKET Vyvrcholením sjezdových dnů byl slavnostní jubilejní banket, který se konal v sobotu 19. října 1968 v 7 hodin večer v Presidential Ballroom hotelu Statler-Hilton. Tato obrovská místnost, osvětlovaná sty světel z křišťálových lustrů, byla do posledního místa zaplněna, neboť bylo přítomno více než 850 osob. Pořad večera zahájil předseda sjezdu br. James V. Krákora uvítáním přítomných a projevem o mimořádném významu tohoto společného sjezdu čs. krajanských a exulantských' organisaci. Čs. legionáři pak slavnostně umístili americkou a československou vlajku u hlavního stolu, nad nímž byl veliký nápis “Freedom for Czechoslovakia” a u něhož byli shromážděni představitelé Čs. nár. rady americké a všech spolupořádajicích čs. krajanských i exulantských ústředních organisaci. Po složení přísahy americké vlajce, básník Dr. Jiří Škvor z Montrealu v Kanadě přednesl svou báseň “Pozdrav vlajce svobodného Československa”. Mužský pěvecký sbor ČSA zazpíval za řízení prof. Františka Kubíny americkou a československou hymnu. Po modlitbě, kterou přednesl čs. legionář Rev. Josef Šefl z New Yorku, byla podávána večeře. Další část pořadu pak zahájila svým projevem předsedkyně Čs. nár. rady americké ses. Vlasta Vrázová, po jejímž projevu slečna Eliška Hašková, jedna z tajemnic presidenta L. B. Johnsona v Bílém domě ve Washingtoně, D. C., přečetla pozdravný projev presidenta Johnsona, který byl přijat dlouho trvajícím nadšeným potleskem všech přítomných. Dr. František Schwarzenberg pak přečetl v anglickém znění Manifest k Američanům čs. původu, k Čechoslovákům ve svobodném světě a k lidu v Československu, jehož znění bvlo schváleno při sjezdovém zasedání v sobotu 19. října 1968 donoledne. Předseda br. James V. Krákora pak představil některé z čestných hosti sjezdu a členy přípravného výboru, jakož i představitele čs. krajanských i exulantských ústředních organisaci ve Spojených státech a v Kanadě — u hlavního stolu Jejich jména byla uvedena již v prvé části této zprávy. Anglický projev přednesl předseda Amerického fondu pro čs. uprchlíky hr. Dr. Jan Papánek z New Yorku, který znovu vzpomněl některých význačných dob z prvých dvou čs. odbojů a znovu promluvil o problému nových čs. uprchlíků z okupovaného Československa. Český projev měl Dr. Ladislav Radimský, který za napjaté pozornosti účastníků mluvil o Československu. (Projev v plném znění na str. 6.) V umělecké části pořadu vystoupili manželé Frank a Dolly Smetanovi. Virtuos na cello Frank Smetana přednesl svou skladbu “Meditace na chorál Sv. Václava”, Sukovu Serenádu, Dvořákovo Rondo, Bohuslava Martinů Andante, K. B. Jiráka Allegro comodo a Mazurku od Petra Ebena. Meditaci složil mistr Smetana ve vězení a odráží se v ni jak jeho láska k národu, tak víra v jeho další trvání. Ostatní skladby byly doprovázeny na klavíru pí. Dolly Smetanovou. Hudební provedení vyznělo překrásně. Předseda br. James V. Krákora pak přečetl několik došlých pozdravných projevů a telegramů, z nichž největší pozornost a mohutný potlesk vyvolaly významné projevy dvou presidentských kandidátů —■ místopresidenta Huberta H. Humphreyho a býv. místopresidenta Richarda M. Nixona. Mezitím nastoupil v národních krojích smíšený pěvecký sbor ČSA, který za řízeni profesora Františka Kubíny zapěl za nadšené nálady účastníků směs ze Smetanovy “Prodané nevěsty”. Své vystoupení sbor zakončil vroucím přednesem Suchoňo- vy písně “Aká si mi krásna”. Pořad slavnostního jubilejního banketu byl ukončen požehnáním Rt. Rev. Daniela W. Kučery, O.S.B., opata z Lisle, Illinois. Účastníci banketu pak ještě dlouho do noci setrvali v milých přátelských rozhovorech. ČTVRTÉ ZASEDÁNÍ A UKONČENÍ SJEZDU V neděli 20. října 1968 v 9 hodin ráno zahájil předseda br. James V. Krákora čtvrté a poslední zasedání sjezdu. Vzpomněl nejprve zesnulého bratra Antonína Hrušky, předsedy Ústředního výboru čs. legionářů v Chicagu, a zesnulého Dr. Fedora Hodži, který měl na sjezdu zastupovat Stálou konferenciu demokratických Slovákov exulantov, kteří však se tohoto sjezdu, na který se upřímně těšili, nedožili. Jejich památka byla uctěna povstáním všech účastníků a minutou ticha. V pořadu jednání pak podali zprávy Dr. Jan Lexa za výbor pro otázky dnešního Československa, Rev. Josef Šefl a Dr. Zdeněk Hruban za výbor pro vztahy mezi americkými krajanskými organisacemi, br. Jaromír Zástěra za výbor pro záležitosti nových čs. uprchlíků, a bratři Charles Kropík a Karel Holášek za výbor resoluční. Všichni přednesli výsledky práce svých výborů, t. j. návrhy řady resolucí, které byly — po podrobných rozpravách po každé zprávě a po menších doplněních — jednomyslně schváleny. Po několika závěrečných projevech účastníků sjezdu, předseda br. James V. Krákora za nadšené a slavnostní nálady ukončil tento památný sjezd, který svým významem přejde jednou do dějin krajanské Ameriky i našeho drahého Československa! (Dr. Antonín Hřebík, Denní Hlasatel.) Nálepky k 28. říjnu 1968 ČSNRA vydala nové nálepky k 50. výročí Československé republiky a rozeslala je všem členům Rady a čtenářům Věstníku s prosbou o finanční podporu naší činnosti K dopisu a k archu nálepek byly přiloženy pohlednice s kresbou presidenta Masaryka a mapka Československa (auto sticker). Kresby na nálepky a pohlednice zhotovil pluk. br. Oskar Peiša, člen předsednictva ČSNRA. Odezva na žádost ČSNRA je výborná, každý den přinese pošta obálky se štědrými příspěvky. Je možno objednat další nálepky a pohlednice. VĚSTNÍK • 5 [pageend5]PROSLOV DR. LADISLAVA RADIMSKÉHO Peine předsedo, vzácní hosté, dámy a pánové! Vzpomínáme padesátiletého výročí 28. Října 1918. Tento slavný a šťastný den, symbolizující československou samostatnost a její obnovu v moderních dějinách, byl výsledkem kulturní a hospodářské práce našich předků od dob národního probuzení, byl za hranicemi vybojován Masarykem, Benešem a Štefánikem a jejich statečnými legiemi a byl umožněn západními spojenci z první světové války, a to zvláště velkorysou a ideální pomocí Spojených států, které tenkrát byly mečem a štítem malých národů Střední Evropy. My dnes nesmíme vzpomínat 28. Října, aniž bychom se s úctou nepoklonili světlé památce velkého amerického presidenta Wilsona. Československá republika jako nejsvobodnější a nejdemokratičtější stát ve Střední Evropě byla trnem v oku jak nacistům, tak komunistům. Nové její noční přepadení 20. srpna tohoto roku se navlas podobovalo hitlerovskému přepadení po Mnichově, a československá mládež, která statečně malovala na sovětské tanky hákové kříže, rozuměla historii víc než mnozí také státníci. Po tomto zákeřném přepadení neočekávejte ode mne, že se budu nyní obírat proustovským hledáním ztraceného času dob první republiky nebo že naopak budu plakat nad československým osudem. Nikoliv — raději odmítněme květiny slov a jenom slov, kladené na rakev naší samostatnosti, která po dvou desetiletích temna zas vlastní silou začala zvedat hlavu k světlu. Skutečnost, že dnes lze beztrestně znásilnit a vojensky okupovat zemi v pravém středu Evropy, svědčí o tak smutném stavu světové politiky, že bude lépe smuteční květiny a projevy šetřit pro další příležitosti. Ne, dnes není čas na vzpomínky   pláč! Je třeba realisticky a mužně analyzovat to, co se stalo a jak se stalo, a pak s novou a radostnou nadějí — jednat. Když v roce 1916 o velikonocích irská revoluce byla poražena za velkých obětí, básník Yeats, zatím co většina naříkala, napsal vítězně: “Vše, vše se změnilo: proměnilo od základů. Strašná krása se zrodila!” I my si musíme říci, že v Československu, ba na celém světě, po zločinu z 20. srpna vše, vše se změnilo   že se strašná krása zrodila. Předně československé události definitivně strhly s tváře moskevského komunismu masku našminkovanou propagandou, takže zůstaly jen mrtvolné rysy sovětského imperialismu. Čeští a slovenští dělníci stávkující proti přítomnosti rudé armády, mládež smějící se do očí tankových děl. studenti a vzdělanci opovrhující hrubou silou a básníci nad obětmi vetřelců, ti všichni porazili komunistické spiknutí víc, než to dovedly po zuby ozbrojené divize jinde. Tak Československo zas prokázalo svobodnému světu službu — jako po Mnichovu a po roce 1948. Svět už potřetí požádal Československo za oběť, aby se sám vzpamatoval. Češi a Slováci jsou už potřetí věřiteli světa. Jako věřitelé nejsou politováníhodní, neboť velikost národa se neměří podle toho, co si který národ dovede vzít, ale tím, co umí dát. Velký ruský národ pod nešťastným vedením je menší než my. Svatopluk Čech ve své známé básni “Vězeň na Bezdězi” napsal: “Čech můž’ být vězněm, nikdy žalářníkem!” V roce 1968 československý lid vyvrhl ze sebe jako nečistý hn:s ty, kteří byli žalářníky svých lidí. Jsme na to hrdi. Ano, vše, vše se změnilo! Za druhé, okupace sjednotila lid Československa tak, jako ještě nebyl sjednocen od 28. Října 1918. Sami okupanti zabili třídní boj, jehož záští a nenávist je úhelným kamenem, na němž stojí komunismus. V Československu již nejsou vy- korsťovatelé a vykořisťovaní, všichni jsou vykořisťováni okupanty. Okupace sblížila vzdělance a dělníky, staré s mladými, a Slováky s Čechy. Zbyl jen jednotný národ, očištěný od všech vin, které snad měl za rok 1948. Svět už dnes ví, že není a sotva kdy byl komunistický, že v Československu existuje už jen jedna politická strana — protikomunistická strana svobody. A tahle znovu nalezená národní jednota — to je ta strašlivá krása, jež se mezi Šumavou a Tatrami zrodila. O tuto jednotu si v minulosti už leckdo vylámal zuby a vylámá si je zas. V odhalené ubohosti komunistické ideologie a v naší národní jednotě máme kapitál, který nesmíme promarnit. Je naší zbrojí, se kterou musíme jít do nového boje. A bude-li se někdo ptát, co my zde můžeme pro Československo dělat — kromě velkorysé pomoci novým uprchlíkům — tož mu odpovězme asi takto: Předně zarazme nedůstojný a pokračující proces odnárod- ňování, který je ku škodě Ameriky a ku prospěchu mezinárodního komunismu, který si nepřeje nic tak vřele jako to, abychom v Americe ztratili svou řeč a své národní uvědomění. Slovenská a česká větev v Americe je pro nás veledůležitá a je také důležitá pro Spojené státy, jejichž velikost má mnohé kořeny a které mají heslo “Ex Pluribus unum.” Odnárodňování v cizím prostředí je prý zjev přirozený: ano, je, ale kultura a život sám je věčný boj proti přirozenosti umíráni a ztrácení své osobnosti v konformismu. V době, kdy kultura doma je zase škrcena, je naší svátou povinností podporovat české a slovenské školy, číst knihy v mateřské řeči, předplácet náš krajanský tisk a pracovat v krajanských spolcích. Rodná řeč je mnohem víc, než jen prostředek dorozumíváni. Je znakem osobnosti a rovného charakteru. Největší český básník Otokar Březina napsal, že národ je společenstvím mrtvých, živých a nenarozených. My živi jsme jediný.m mostem mezi našimi předky a našimi potomky. Nedopusťme, aby se most zbořil, aby míza z národních kořenů nemohla stoupat vzhůru a v našich dětech přinést nové květy! Dále musíme se všichni sjednotit — po příkladu národa doma. Dnešní večer, na němž je zastoupeno všecko cenné našeho krajanského života, je krásnou ukázkou našeho sjednocení. Nesmíme však nosit naši jednotu jen na Boží hod, musíme ji přenést do denního života všech našich spolků, jeden druhému si pomáhat a před hrozbou brutální síly se mít rádi. Ani politická exulantská sdružení by se neměla spojovat na tom, co exil rozděluje, ale na tom, co jej spojuje — ne na bývalých politických stranách, ale na lásce k vlasti. Máme zprávy, že v Československu je naprostá jednota Slováků a Čechů v odporu proti okupantům. Češi viděli, že na celém světě nemaji přátel kromě Slováků a Slováci viděli, že jedinými jejich přáteli jsou Češi. Jsme odkázáni jeden na druhého a dnešní naše jednota v době okupace nás bohdá zachrání před ještě horším osudem, který je nám připravován. Jen ve svornosti Slováků a Čechů se dočkáme lepších a slavnějších dob! Sověti rozpustili v Československu tak zvaný Klub angažovaných nestranníků. Žije však a bude žít v podzemí a my všichni, jak jsme zde, máme k němu pomyslně patřit! Splníme-li požadavek národního uvědomění a dělné jednoty, budeme moci lépe působit na mezinárodní poľtiku Spojených států. Anglický časopis “New Statesman” napsal 6. září, že nejhanebnějším potomkem studené války je víra, že jaderná světová válka může být odvrácena dovolením Moskvě srážet v její zájmové sféře všecko, co se jí zdá here- tické President de Gaulle obvinil konferenci na Jaltě, že rozdělila Evropu na dvě sféry. Americký velvyslanec Harriman, který bvl konferenci přítomen, prohlásil proti němu, že se nic takového nestalo a že žádné americko-sovětské ujednání o rozdělení záimových sfér v Evropě neexistuje. V tom případě však pasivita americké politiky v přítomné československé krizi je zjevem mnohem vážnějším a smutnějším. Generální tajemník Spojených národů U Thant ve své řeči 19. září prohlásil, že rovnováha sil mez’ Amerikou a Sovětským svazem je tak labilní, že svět potřebuje třetí silu, jež by byla svědomím světa. Mvslel tím Spojené národy samy, jak je jeho povinností. Měl jsem ve svém životě mnoho co dělat jak se ženevskou Společností národů, tak s nynějšími 6 • VĚSTNÍK [pageend6]Spojenými národy, a vím, že obě organizace plnily svůj úkol jen tehdy, když za nimi stály svobodné velmoce, které samy byly svědomím světa. My proto musíme volat k Americe, kterou máme tak rádi a protože ji máme tak rádi, aby se vrátila k své nadnárodní úloze a byla znovu — jako za první i druhé války — ochranitelkou práva a spravedlnosti! Musíme k ní volat znovu a znovu, při volbách i po nich: Vrať se, naše drahá Ameriko, do Evropy, odkud přišly národy, které tě učinily velikou, tam je tvůj nejvlastnější zájem, a tvá velikost nechť je znovu budována na vděčnosti a lásce malých evropských národů k tobě! Všimli jste si jistě, jak československá mládež, vychovaná komunistickými školami, v době nejhorších dnů okupace před hlavněmi děl držela denní i noční stráž u pomníku svátého Václava v Praze. Jako zázrakem se v její duši ozval chorál prosící: “Nedej zahynouti nám ni budoucím!’’ Čechy byly dlouho nazývány zemí boží a byli jsme nejsilnější a nejstatečnější, když jsme bojovali za boží pravdu. Ne každá pravda, pravda relativní, vítězí. Vítězí jen ta absolutní, kterou národ zase, jako ve všech svých těžkých chvílích, musí pokorně hledat. I my v zahraničí se tohoto hledání musíme účastnit s vědomím, že pravá svoboda není z tohoto světa — jak nás poslední události poučily. Masaryk ve své “Světové revoluci” napsal: “Poměr k náboženství a praktickému životu vůbec pojímám podle přikázání, abychom hledali nejprve království Božího a jeho spravedlnosti — a vše potřebné bude nám přidáno; člověk a národ s náboženským přesvědčením, národ s pevnou vůlí uskutečnit své ideály, svého dosáhne vždy.” V rámci asi těchto zásad musíme za své přežití v zlých časech bojovat — jak jsme to ostatně dělali posledních tisíc let. Josef Václav Sládek, který žil také v Americe, definoval náš osud v prosté básničce, která bývávala v každé čítance pro školy obecné a kterou si Vám nakonec dovoluji přečíst: Bvli jsme a budem, jak jsme byli dosud, ranami a trudem nezlomí nás osud. Přes vln burné vzteky na své české skále bili jsme se věky, bit se budem dále! Prápory jsou zdrány, krov je hříčkou hromu, přec jen zbudem pány my ve vlastním domu. Ať se moře pění v krve proudu rudém, vzdorní, nezlomeni, byli jsme a budem! Provolání Národní rody žen svobodného Československa k československému národu 28. říjen 1968. Národní rada žen svobodného Československa v dnešní významný den vzpomíná a zdraví československý národ. Právě v padesátém roce trvání Československé republiky bylo našim národům dopřáno radovat se nakrátko z důstojného života. A znova jsme byli hluboce pokořeni a zneuctěni. V bolesti nad osudem vlastí nebylo rozdílu mezi vámi doma a námi v exilu. Ve chvílích tohoto pokořeni se však zrodilo něco nového. Zrodilo se sebepoznání národa. Znovu ožila velká mravní sila našeho lidu, která nás všechny sjednotila. Jsou-li to hodnoty trvalé, okupace nebyla za ně cenou příliš vysokou Jen nerozumný člověk by se mohl domnívat, že okupaci Československa byla zatarasena cesta ke svobodě. Kdo tak bezměmě po ní touží, jako naši lidé, tomu nemůže být nikým odepřena. Národní rada žen svobodného Československa přeje Vám hodně síly a naděje, že plná svoboda a demokracie se vrátí do naší společné vlasti. B. Papánková, předsedkyně. L. Drobílková-Dvořáčková, jednatelka. Stála konferencia slovenských demokratických exulantov obracia sa na zodpovedných činiteľov Slovenska, na slovenských rodákov vo vlasti a v slobodnom svete s týmto APELOM: Zákerným vpádom a okupáciou Československej republiky sovietskou armádou, rozhorčene odsúdenými celou svetovou verejnosťou ako brutálne znásilnenie zvrchovaných práv čečskoslovenského ľudu, flagrantné porušenie medzinárodného práva a nebezpečné ohroženie svetového mieru, znova je vystavená skúške sloboda a nezávislosť československého štátu. Ako nacisti po zlopovestnej Mníchovskej dohode pred tridsiatimi rokmi, tak i Sovietský zväz teraz chce okrem toho vraziť klin medzi Čechov a Slovákov a pripraviť jedných i druhých o ťažko vydobytú národnú slobodu. Za zámienku záludných intríg Moskva chce použiť pripravovanú vnútropolitickú reorganizáciu Republiky na federatívnom základe. Stála konferencia slovenských demokratických exulantov bola vždy a dôsledne za národnú rovnoprávnosť Slovákov s Čechmi, vyjadrenú príslušnými národnými orgánmi moci zá- konodárnej, vládnej a výkonnej. Vychádzala pritom zo zásady, že predpokladom sily a vzrastu spoločného štátneho spoločenstva musí byť svorná spolupráca a vzájomná podpora Čechov a Slovákov a že vzájomné vzťahy medzi nimi majú byť upravené tak, aby nebolo ohrožené medzinárodné postavenie Republiky, najmä v takých kritických časoch, ako sú terajšie. Stála konferencia slovenských demokratických exulantov preto čo najvážnejšie apeluje na zodpovedných činiteľov Slovenska a na Slovákov vo vlasti, aby neochvejne držali československé štátne spoločenstvo, zostali verní odkazu zakladateľov Československej republiky; aby rázne odmietli sovietské intrigy a pokusy separovať Slovensko od českých krajín a aby udržali československú štátnu solidaritu, ktorá tak impozantné manifestovala proti terajším okupantom. Slovenský národ v ťažkých existenčných podmienkach kráčal históriou za svojou národnou emancipáciou, uskutočňoval ju za výdatnej pomoci bratského českého národa postupne a tak, ako to v danom historickom období umožňovali pomery. Tento vývoj kulminuje a ide len o to, aby realizovanie slovenských národných postulátov v tejto vážnej a kritickej dobe naše záujmy nepoškodilo a cudzím neposlúžilo. Stála konferencia obracia sa aj na slovenských krajanov a exulantov v slobodnom svete, najmä vo Spojených štátoch a v Kanade, aby svojím jednotným a odhodlaným postupom a svornou spoluprácou medzi sebou i s českými krajanmi a exulantami pomáhali národu a republike zbaviť sa soviet- ských okupantov, lebo ohrozením československej samostatnosti a jednoty je rovnako ohrožená slovenská i česká budúcnosť. Mnichov pred tridsiatimi rokmi nech nám je výstrahou i poučením. Upozornění redakce Vestníku Jelikož nám zprávy o oslavách 28. října, tak jak probíhaly v jednotlivých městech a místech Spojených států teprve docházejí, prosíme čtenáře, aby vzali na vědomí, že zprávy o oslavách budou souhrnně uveřejněny až v příštím čísle Věstníku. Pokud jste nám svoji zprávu o oslavách u Vás ještě neposlali, byli bychom Vám vděčni, kdybyste tak učinili brzy. Děkujeme Vám. REDAKCE. VĚSTNÍK • 7 [pageend7]OPATSTVÍ SV. PROKOPA LISLE, ILLINOIS 22. října 1968. Československé národní radě americké Dear Miss Vraz: Myslím, že program ve Washingtonu, k jehož uskutečnění došlo na konci minulého týdne, byl vynikající. Zasloužíte si blahopřání za podnět, který jste dali k jeho vzniku a za dovedení celé věci k tak úspěšnému závěru. Vážím si toho, že jsem se mohl zúčastnit programu a děkuji Vám za pozvání. Věřím, že ukázka naší solidarity a zájmu posílí odvahu a houževnatost lidu Československa ve dnech budoucích. Budeme se modlit o jeho brzké osvobo- zemí. S přáním všeho nejlepšího, srdečně, DANIEL K. KUČERA, O.S.B., opat. Poselství ze Sydney, Austrálie Československá národní rada americká 4125 West 26th Street Chicago, Illinois 60623, U.S.A. Drazí přátelé! U příležitosti našich oslav památného 50tého výročí založení Československé republiky, které zde pořádáme společně s Tělocvičnou Jednotou “SOKOL” a odbočkou Čsl. Obce Legionářské, zasíláme z daleké Austrálie upřímné pozdravy vám a všem účastníkům hlavních sjezdových dnů a oslav ve Washingtonu ve dnech 18. až 20. října 1968. Jsme si všichni zvláště za nynější politické situace vědomi toho, že význam vašeho sjezdu a všech společných oslav daleko přesahuje rámec oslav minulých let. Tentokrát, pod vaším vedením a za spontánní podpory a spoluúčasti všech československých organisaci a všech Čechů, Slováků a Pod- karpatorusínů v celém svobodném světě jest vzpomínáno nejen bohaté historie našich národů a jejich boje za svobodu a samostatnost—který skončil vítězstvím 28. října 1918—ale i celé padesátky života a osudu Československé republiky, s obdobím prvních dvaceti let svobody, demokracie a celým světem obdivovaného šťastného růstu, a dalších třiceti let velkých obětí, utrpení a bolesti pod nacistickou a komunistickou diktaturou, včetně nynější tragedie, způsobené násilnou okupací cizími komunistickými hordami. Tak jako v první světové válce se Československá národní rada americká, jako největší a nejúčinnější organisace Čechů a Slováků na půdě nejmocnějšího státu svobodného světa, zasloužila svojí velkou pomocí prvnímu zahraničnímu odboji, vedenému Dr. T. G. Masarykem, o založení Československé republiky, právě tak i nyní pevně věříme, že se svým vlivem, za plné podpory ostatních organisaci a všech, kdo věří a vyznávají pravdu, spravedlnost   opravdovou demokracii, znovu nejvíc zaslouží o osvobození Československa a jeho čestné místo mezi ostatními kulturními národy světa. Neustaňme ve společném úsilí a v boji o onětné a trvalé vítězství pravdy, svobody a demokracie v naší krásné, staré vlasti, věřící v nás všechny, žijící ve svobodném světě Dr. Bedřich Mikl, předseda. Petr Lánský, jednatel. Svátek Sv. Václava důstojně uctěn v Buenos Aires BUENOS AIRES. — Výročí svátku Sv. Václava bylo důstojně uctěno v kapli Pražského Jezulátka v Acassuso, diecési San Isidro u Buenos Aires, za velké účasti argentinských hostitelů a krajanů, z nich i dívek v národních krojích. Útulná svatyně byla vyzdobena bohatými květy barev čs. národní vlajky, vztyčené napravo před oltářem. O úspěšné uskutečnění oslavy se zasloužil D.P. Natalio Díaz, který také sloužil mši svátou. Úvodem pí. Hořáková-Firkušná, členka stálého sboru sólistů opery Colon v Buenos Aires, zapěla biblické písně Dvořákovy, po mši pak proslovil procítěné, strhujici kázání D.P. Jorge Castagné, zakladatel a rektor Colegio San Juan Precursor v San Isidru. Za vzácnou pozornost argentinských církevních kruhů, za sympatie a obdiv nad hrdinným postojem Čechů a Slováků v nynější osudové krizi, vřelými slovy poděkoval D.P. Ignác Černík, načež zapěn Svatováclavský chorál. Argentinské dámy nabídly pak malé občerstvení a přítomní se těšili z příležitosti k osobnímu seznámení, obnovy přátelských styků a z navázání nových. V. Suchan. Z oběžníků Československého národního sdružení v Kanadě, adresovaných odbočkám ČSNS v Kanadě, členům Ústřední rady ČSNS, čs. demokratickým spolkům v Kanadě a krajanskému tisku: Oběžník z 28. září 1968: Intervence Československého národního sdružení v Kanadě i jiných organisaci u kanadské vlády, pokud se týká zjednodušení předpisů pro čs. uprchlíky, byly úspěšné a stovky Čechů a Slováků přijíždějí do různých míst Kanady. Ústředí ví o úžasné práci našich krajanů a organisaci v některých městech; neví však o mnoha dalších. Abychom mohli zhodnotiti práci pro tyto uprchliky a abychom mohli zhodnotiti výsledky politické činnosti ČSNS a ostatních demokratických organisaci v Kanadě, žádáme odbočky ČSNS a všechny krajany, aby na adresu Ústředí: Suite 701, 25 Adelaide Street West, Toronto, Ontario, zasílali zprávy o pomoci novým našim uprchlíkům a rovněž výstřižky z novin o immigrantech našich organisaci, články a oznámení vlád provinčních i federálních o poměrech v Československu a o pomoci uprchlíkům z Československa. Oběžník z 30. září 1968: Dary pro uprchlíky: Ve smyslu usnesení Ústřední rady ČSNS za dne 7. září 1968 žádáme odbočky, aby s urychlením provedly sbírky pro pomoc uprchlíkům, kteří přicházejí ve stále větším počtu do Kanady. Masaryk Memorial Institute, lne. organisuje sbírku ve prospěch uprchlíků a dárci jsou uveřejňováni v Novém Domově. Dary jsou odpočitatelné od příjmů a pro daňové účely každý dárce obdrží úřední stvrzenku. Canadian Fund for Czechoslovak Refugees, s nímž ČSNS rovněž úzce spolupracuje, rovněž sbírá dary pro pomoc čs. uprchlíkům, rovněž vystavuje úřední stvrzenky a i tyto dary jsou odpočitatelné pro daňové účely. Canadian Fund for Czechoslovak Refugees má dohodu s odbočkou Montreal a Ottawa a zřizuje sběrné konto v Bank of Montreal podle přání odboček: CFCR je ochoten vydati potvrzení určitým členům odboček a pověřiti je zvláštním dopisem k sbírání darů, které buď mohou býti zaslány na adresu Fondu do Toronta, neb podle dohody mohou býti vloženy na zvláštní konto Fondu v místě odbočky. Žádáme odbočky, které mají zájem o otevřeni takového konta a zmocnění k vybírání darů, aby nám do Ústředí oznámily své rozhodnutí s uvedením adresy banky (Bank of Montreal) a se jmenným seznamem výběrčích. Vzhledem k tomu, že čs. uprchlíci jsou rozdělováni do různých míst v Kanadě, odbočky ČSNS budou rovněž pověřeny doporučením proplácení příspěvků uprchlíkům v jejich obvodu. Prosíme, nezapomeňte si OBNOVIT předplatné Věstníku - $2.00 ročně. 8 • VĚSTNÍK [pageend8]UDÁLOSTI V ČESKOSLOVENSKU PROTEST PROTI SOVĚTSKÉ VOJENSKÉ OKUPACI ČESKOSLOVENSKA V prvních dnech okupace docházelo v celém světě k demonstracím proti násilnému obsazení Československa sovětskými vojsky. Demonstrace a protesty tisíců lidí po celém světě se prolínaly s protesty diplomatickými — a nyní dojde k dalším protestům na poli kulturním, hospodářském a sportovním. Z 88 komunistických stran světa jen deset schválilo násilný čin sovětských okupantů. A z těch ještě některé byly přímo ze Střední Evropy, na dosah sovětských děl. Mnozí známí diplomati, právě tak jako mnozí známí přívrženci marxismu, břitce odsoudili hrubý a násilný čin Sovětského svazu, který nemá od doby Hitlera obdoby. Komunismus, jako nástroj sovětské zahraniční politiky, je mrtev. Ovšem Gomulka a hlavně Ulbricht v poslední době znovu varovali Čechoslováky, aby nespoléhali na odpor komunistických stran, které svůj nesouhlas s činem Moskvy vyjádřily na schůzce v Budapešti. Bylo to v Budapešti, kde se mělo rozhodnout, zda se bude konat schůzka světových komunistických stran v Moskvě 18. listopadu 1968. Pro odpor Itálie, Francie a Rakouska byla schůzka, na které se mělo jednat především o tom, jak naložit s Čínou, odsunuta až na příští rok. Pan Ulbricht varoval všechny sdělením, že na jejich názoru, t. j. na tom, co si myslí o okupaci Československa, nezáleží. Upozorňuje stále Čechoslováky, aby se na odpor, který sovětská okupace vzbudila, nespoléhali — a také na to, že s těmi, co tolik kritizují, se “zatočí”, až toho bude třeba. Charles De Gaulle odsoudil Sovětský svaz, že se dopustil násilí na “právu na sebeurčení přátelského národa” a nazval Sověty staromódními za jejich myšlení o Evropě v termínech “bloků”. Britský premiér odsoudil okupaci jako “hrubé znásilnění všech přijatelných zásad mezinárodního chování”. Indický premiér, paní Indira Gandhi, se však pouze vyjádřila, “že chová obavy”. Byla za to příkře pokárána členy svého parlamentu, kteří při zasedání začali volat: ' “Dubček, Dubček”. V hlavním městě Západního Německa Bonnu tisíce studentů demonstrovalo a obléhalo osobní auto sovětského vyslance Tšarapkina. V Tokiu, po prvé v historii japonských levicových studentů, došlo k demonstraci před sovětským vyslanectvím. V celém světě bylo vzato s politováním na vědomí, že Sověti se znovu vrací k praktikám starých dnů teroru. Novozélandský premiér K. J. Holyoake prohlásil, že je to návrat k nejtemnějším dnům studené války. Sovětská okupace Československa je převážně považována za velkou politickou chybu, zavměnou členy sovětské armády, kteří přehlasovali politbyro. Známý britský znalec ruské historie, Victor Zorza, prohlásil: “Znásilnění Československa, za účelem zachránění starého řádu, uspíší jeho rozklad.” Jugoslávský maršál Tito prohlásil: “Útok na Československo je významnou, historickou trhlinou v soužití socialisťckých zemi.” Stejně přísně odsoudil Sověty rumunský premiér Ceaucescu. Ale ani v zemích, které se na invasi do Československa podílely, lidé nesouhlasili s postojem strany. Ve Východním Berlíně dělníci odmítali podepisovat resoluce schvalující okupaci a namísto toho přinášeli květiny do Čs. kulturního střediska v Berlíně a omlouvali se Není tedy divu, když po třech týdnech oficielní orgán komunistické strany Východního Německa. Neues Deutschland, si stěžoval, co okupace stála, a výsledek prý se rovná — nule. Ti samí l’dé, ty samé názory, ta samá kritika, se ozývá z Prahy. Z mimoevropských zemí schválily okupaci pouze Severní Korea, Severní Vietnam a Kuba. (Pak též schvalovala okupaci jedna osoba v chicagském časopise “Svobodné Československo”, který vydává České národní sdružení nákladem 500 výtisků a za redakci zodpovídá pí. Běla Kotršalová, 2707 So. Kenilworth Ave., Berwyn, Ill. 60402. Autor článku je podepsán J. Kotr, Berwyn. Že by někdo z rodiny pí. Kotršálové? A jeden známý dopisovatel chicagské “Nové doby” to svedl vše na to, že zbořili tu sochu Stalina v Praze.) Nejostřeji však odsoudila Sovětský svaz Rudá Čína, neboť Chou En-lai prohlásil, že je to‘ “ukázka síly fašistické politiky sovětských darebáků”, kteří se chtějí rozdělit o svět s USA. Přesto, že by Rudá Čína za sovětské násilí na Československu měla Sověty vyznamenat za potrestání úchylkářů, jako je Dubček a ostatní, příkře odsoudila sovětské násilí. Předseda rakouské komunistické strany Muhri přiznal, že někteří významní komunisté, jako například teoretik Ernst Fischer, dlouholetý člen ústředního výboru komunistické strany, požadoval úplné přerušení styků s vedením komunistické strany Sovětského svazu. Muhri též poznamenal, že by se komunisté měli vyvarovat toho, nazývat akci Sovětského svazu vůči Československu agresí nebo okupací, neboť tím prý se zvyšuje již existující tendence, porovnávat chování Sovětského svazu a zařazovat je do stejné kategorie s imperialismem nebo dokonce fašismem. New York Times přinesly zprávu o zasedání konaném 28. srpna Světovou federací odborových unií, jejímž hlavním podporovatelem je Sovětský svaz. Federace má 57 odboček ve 47 zemích a zastupuje celkem 120 milionů členstva. Její ústřední sekretariát sídlí v Praze. V oficiálním prohlášení, které bylo do světové veřejnosti vyneseno italskou a francouzskou komunistickou stranou, Federace “nesouhlasí s vojenskou intervenci, která se příčí všem základním principům, jež jsou základem života Federace, a svobodně vžity ve všech národních střediscích začleněných ve Federaci.” Sekretariát vyjadřuje plnou solidaritu s dělníky a občany Republiky československé a obdivuje jejich klid a důstojnost. V zájmu všech dělnických unií, jejich jednoty a mezinárodního proletariátu burcuje dělnictvo celého světa ku snaze, aby jako v otázce Vietnamu, tak i jinde byla respektována svrchovanost a národní nezávislost každé jednotlivé země, nevměšování se do vnitřních záležitostí, a odhodlání řešit ďůlež;té mezinárodní problémy vyjednáváním — a nikoliv násilím nebo válkou. PROCES V MOSKVĚ 26. srpna 1968 byl zatčen v Moskvě Pavel M. Litvinov, 311etý vnuk býv. ministra zahraničí Sovětského svazu Maxima Litvinova. Zároveň s ním byla zatčena Larisa Bogoraz, manželka spisovatele Yulia M. Daniela, který si odpykává trest 5 let na Sib;ři za psaní článků protisovětského charakteru a jejich uveřejňování na Západě. Další tři byli zatčeni proto, že si dovolili rozvinout na Rudém náměstí v Moskvě nápisy proti okupaci Československa. Počátkem října byli postaveni před soud a odsouzeni dle praktik, jež jsou známy už z doby vlády ruských carů. Litvinov byl vypovězen z Moskvy na dobu 5 let, pravděpodobně na Sibiř, paní Danielová k 4 rokům a 32Ietý filolog Konstantin Babitský k 3 létům exilu. Mluvčí soudu prohlásil k zahraničním novinářům, kteří nebyli k soudnímu přelíčení připuštěni: “Buďte uj'šténi, že nebudou posláni do rekreačních táborů.” Tito 3 odsouzení do vyhnanství byli na tom mnohem lépe než 2 zbývající, neboť do exilu mohou s sebou vzít své rodinné příslušníky. 21 let starý Vadim Delone, student a básník, byl odsouzen k 34 měsícům tábora nucené práce, a 261etý Vladimír Dreml- juga, dělník bez zaměstnání, k 3 rokům těžké práce. Během procesu došlo před budovou soudu k protestní podpisové akci ve prospěch obžalovaných. Vedl ji bývalý major generál Grigorenko, jenž byl propuštěn z armády a 14 měsíců držen v ústavu pro choromyslné, protože otevřeně protestoval proti omezováni osobní svobody. Během této protestní akce došlo k potyčkám a k ďskusím ve prospěch obžalovaných a proti okupaci Československa. Mnozí se stavěli před kamery tajné policie, aby nemohla fotografovat účastníky pro- VĚSTNÍK • 9 [pageend9]testu. Uvnitř soudní budovy obžalovaní nejen že odmítli “cítit se vinnými”, ale naopak obžalovali tajnou policii z porušení svobody shromažďování a svobody slova, jak ji ústava Sovětského svazu zaručuje. Tomuto soudu předcházelo zatčení 301etého Anatola T. Marčenka v červenci t. r., když jmenovaný vydal provolání 2,000 slov, odsuzující vměšováni se Sovětského svazu a jeho satelitů do záležitostí Československa. Jeho protest nabyl na významu, neboť byl zaslán třem čs. tiskovým orgánům, tiskovým orgánům komunistické strany Itálie, Francie a Anglie, a BBC. Dne 29. července zaslal Marčenko též kopii čs. vyslanectví v Moskvě, načež byl zatčen a v tajném přelíčení odsouzen k 6 letům těžké práce. Marčenko se ve svém provolání ptá, proč se sovětští vůdcové tak úzkostlivě starají o bezpečí socialismu v Československu a vynucují si násilné prosazení své doktríny, zatím co mlčí a nečinně přihlížejí ke krvavému teroru v Rudé Čině. Marčenko dodává, že Sověti si prostě na Činu netroufají z posice síly. V otázce Československa se Sověti obávali, že tento směr by podryl autoritu vůdců zemí Varšavského paktu. Tak jako si moskevské vedení “objednalo” stovky resolucí a protestů odsuzujících zákrok Spojených států v Dominikánské republice, “objednalo” si a jako na rozkaz obdrželo i v případě Československa re soluce a ochotná prohlášení i nespravedlivě kritické stanovisko sovětského tisku. Stačilo k tomu Brežně- vovo prohlášení, že v Československu “imperialistické síly a protisocialistické živly” chtějí podrýt “zdravý komunismus”. Marčenko prohlašuje, že ruský lid nemá o tom, co se v Československu v posledním půl roce odehrálo, vůbec žádné vědomosti a je úmyslně podváděn. NOVÝ HOSPODÁŘSKÝ ZÁVAZEK SOVĚTŮM Unesení čs. vládci z Prahy se ani nezotavili z následků nedobrovolné cesty do Moskvy a zpět, kterou jim okupanti připravili, a již musil předseda vlády Černík spěchat znovu do Moskvy k podepsání hospodářské dohody, která váže Československo ještě úžeji k sovětskému hospodářství na dobu příštích 7 let. Jednalo se hlavně o dodávky surového oleje, železné rudy a přírodního plynu, za které Čechoslováei budou platit ocelovými trubkami na postavení dálkového přívodu plynu z SSSR, nákladními auty, obrábějícími stroji a jiným zbožím. Vše bylo sjednáno za ceny nadiktované Sověty. Olej ovšem mohli Čechoslováci dostat levněji ze Západu, neboť jinak řečeno, platí za ruský olej více, než zač jej prodávají Rusové Západu. Železná ruda je dovážena 6,000 km ze Sovětského svazu a má pouze 29% železa, zatím co švédská ruda, vzdálená jen 2,000 km, má 88% železa. Rusko spěchalo s touto hospodářskou dohodou v naději, že bude moci dodávat ruský olej Itálii, která o něj měla před časem zájem. Jejich spěch byl vyvolán také skutečnosti, že Italové objevdi bohatá těžiště přírodního plynu v Adriatickém moři, a mají nyní větší zájem plyn prodávat, než kupovat. V mezinárodním obchodě jen Rusové mohou uzavírat velké mezinárodní obchodní transakce a pak rozdělovat zboží svým poddaným v sovětském bloku. Carský imperialismus byl vystřídán imperialismem moskevského komunismu. POTUPNÝ DIKTÁT VNUCEN ČESKOSLOVENSKU Zatím co se Čechoslováci probírali z ohromení nad okupaci své země, provedenou “nejvěrnějšími přáteli”, Sověti zkoušeli všechny možné trky, jak se v Československu uhnízdit na věčné časy a při tom donutit čs. lid, resp. jeho dnešní představitele, aby podepsali prohlášení, že si to tak přáli V prvních dnech okupace při jednáních, k nimž došlo 23. až 26. srpna, bylo Československo ujištěno, že jakmile dojde k “normalizaci” — to je ku splnění podmínek nadiktovaných Moskvou — okupační vojska odtáhnou. Zatím odtáhly jen okupační vojenské jednotky Maďarů, Bulharů a Východních Němců, které neměly dohromady více než 30,000 mužů. Sovětská vojska odtáhla jen potud, aby nebyla na očích široké veřejnosti. V Československu se dosud nachází kolem 200,000 mužů sovětské armády. Z 90% měli odtáhnout do 28. října a v ČSR mělo zůstat pouze přes 23,000 mužů. Ku splnění tohoto slibu však opět ve stanoveném termínu nedošlo a sovětská vojska v ČSR zůstávají v plném počtu. Pražská vláda byla připravena k odjezdu do Moskvy, aby podepsala konečnou, vnucenou smlouvu o pobytu sovětských vojenských jednotek na území Československa. Třikrát byli členové vlády připraveni odejet, ale Moskva vždy jejich návštěvu odvolala. V posledním případě byli členové vlády dokonce již na letišti — a moskevští carové je deset minut před odletem letadla zavolali, že nemají čas. Jedna verse říká, že Rusové nebyli spokojeni se sestavením čs. delegace. Pravda však je, že Rusové čekali na výsledek schůzky představitelů komunistických stran, pořádané v Budapešti, kde se mělo rozhodnout, zda se bude 18. listopadu v Moskvě konat světový sjezd komunistických stran, aby projednal otázku, jak “zatočit” s Rudou Čínou. Moskva na této schůzce prohrála a byl to jasný výraz protestu proti okupaci Československa. Uskutečnění schůzky bylo odloženo až někdy na příští rok. Po tomto rozhodnuti se Moskva konečně uráčila přijmout své poddané a Dubček, Černík a Husák odjeli tedy podepsat moskevský “Mnichov”. Vrátili se domů zdrceni. Dubček na televizi znovu plakal. Jedině Husák, předseda komunistické strany Slovenska a Slovenské národní rady, snad u vědomí nebezpečí, hrozícího ze strany Sovětů, chlá- cholivě prohlásil, že ujednání není tak zlé, jak na ně Praha pohlíží. Soukromě však prý měl prohlásit: “Jednali s námi jako s pohůnky.” Je známo, že s nimi nebylo vůbec jednáno, že je moskevští vládcové přiměli podepsat již napsaný “diktát”. Než došlo k samotnému podpisu “smlouvy”, Moskva stále ještě požadovala, aby pražská vláda svým podpisem potvrdila, že “okupační armády do Československa pozvala” a potvrdila “zákonitost okupace se zpětnou platností od 21. srpna 1968”. Když všichni tři zástupci Československa trpce protestovali, Kosygin nakonec záležitost uzavřel, bez zřetele na názor většiny sovětské delegace, která se pro tyto požadavky vyslovila. ČÁST ČESKOSLOVENSKO-SOVĚTSKÉ SMLOUVY Text smlouvy, jak jej uveřejnila sovětská tisková kancelář Tass — tedy to, co smí veřejnost vědět: Na základě jednání v Moskvě 23.-26. srpna a 3.-4. října 1968: Odstavec 1 Sovětský svaz a jeho spojenci Bulharsko, Maďarsko, Polsko a Východní Německo došly k dohodě, kterou Československo svoluje, aby část sovětské armády zůstala dočasně na území Československa v zájmu zajištěni socialistických zemí proti zvyšující se hrozbě ze strany revanšistických sil západoněmeckého militarismu. Zbytek armád bude stažen z čs. území po podepsáni smlouvy během dvou měsíců. Odsun zbytku vojsk a jejich prozatímní pobyt bude určen na základě dohody mezi ČSR a SSSR. Sovětská vojska budou podléhat sovětskému velení. Odstavec 2 Přechodná přítomnost sovětského vojska neporušuje suverenitu Československa, nejedná o vměšování do jeho vnitřních záležitostí. Sovětské vojsko a rodinní příslušníci sovětských vojáků se budou řídit čs. zákony. Odstavec 3 Sověti ponesou výdaje s udržováním svých vojsk. Čs. vláda zaručí ubytování jak posádek, tak jejich rodin, zásobování zbožím a zřízení nákupních středisek, jakož i zásobování vodou, elektřinou a dopravními prostředky včetně letišť. 10 • VĚSTNÍK [pageend10]Odstavec 4 Sovětští vojáci, jejich rodinní příslušníci a civilní zaměstnanci se smí pohybovat na území Československa nebo během přesunů jak všemi dopravními prostředky Sovětského svazu, tak Československa. Civilní zaměstnanci sovětských vojsk i jejich rodinní příslušníci nepodléhají pasové kontrole při překračování čs. hranic. Československo bude zásobovat veškerá nákupní střediska dle obchodních dohod obou zemi, což se týká veškerého spotřebního zboží, pohonných látek, topiva, potravin a plánovaného zásobování sovětské armády. Otázky zákonitosti V případě zločinu nebo násilí způsobeného osobami sloužícími se sovětskou armádou, nebo jejich rodinnými příslušníky, na území Čs. republiky bude použito čs. práva a soudnictví. V případě zločinu nebo násilí spáchaného příslušníky sovětské branné moci bude použito vojenského branného práva Čs. republiky. Toto se nevztahuje na zločiny nebo násilí spáchané sovětskými příslušníky na příslušnících sovětské armády nebo jejich rodinné příslušníky. Též se nevztahuje na případné násilí spáchané při výkonu služby na místech k výkonu služby nebo pobytu sovětským silám vyhražených. Takové případy spadají pod sovětskou zákonitost. Sovětský svaz se zavazuje nésti všechny náhrady za škody způsobené sovětskou armádou a jejich příslušníky při výkonu služby v případě nedbalosti jak na majetku státu, tak na čs. občanech. Odstavec 11 Československá vláda se zaručuje k úhradě všech škod způsobených na majetku sovětské armády ... na členech armády nebo jejich příslušnících čs. státními institucemi. K stejným závazkům se uvoluje při škodách způsobených na sovětské armádě nebo jejích příslušnících čs. občany. Podepsáno v Praze 16. října 1968. A. ŠALOMOUN. NA DVĚ STĚ UPRCHLÍKŮ TÝDNĚ DO U.S.A. POMOZTE FONDU! Dne 24. října světoznámý časopis New York Times uveřejnil interview s Dr. Janem Papánkem v kanceláři American Fund for Czechoslovak Refugees, v čísle 1790 Broadway, New York. Bylo to v den jeho 72. narozenin. Americký novinář zhodnotil celoživotní činnost Dr. Papánka z legionářských dnů, z doby druhé světové války, z jeho úřadu vyslance ve Spojených národech až po dnes, kdy mu byl osudem uvalen těžký úkol se starat o proud nových uprchlíků, kteří opustili Československo po sovětské invasi. V tentýž den New York Times uveřejnil článek svého ženevského dopisovatele Thomase J. Hamiltona o československých uprchlicích. Dle sdělení ředitele Bestermana z výkonného výboru Intergovernmental Committee for European Migration, bude každý týden vypraveno do Spojených států na 160 československých uprchlíků. Podařilo se získat pro ně t. zv. "conditional entry”, což uspíšilo jejich odjezd z Evropy. Dle udání p. Bestermana, na 7,000 Čechoslováků bylo zaregistrováno v novém programu pro uprchlíky. Dále uvedl, že již následujícího dne, v pátek, dne 25. října, přiletí výprava 170 lidí z Vídně na Kennedy letiště v New Yorku. A skutečně, pátek byl dnem velké práce pro Dr. Papánka a jeho "pravé ruky”, výkonného taiemníka p. Vojtěcha Jeřábka z úřadovny American Fund for Czechoslovak Re- příjezd uprchlické skupiny vyžaduje mnoho práce a péče. O fugees. I když bylo pro uprchlíky vše připraveno, nicméně 40 uprchlíků se postaraly United HIAS Service, International Rescue Committee a United States Catholic Conference. Pro některé si přijeli příbuzní. Jiným našel Fund již práci a zbývajících 31 dovezl Dr. Papánek busem do nedalekého útulku v Mount Ponoco, Pa. Zde je přivítal Emil Wagner, ředitel hotelu Mount Airy Lodge, slovenského původu, který je hostitelem po dobu jejich pobytu. Ředitel Wagner přijel do Spoj, států sám jako uprchlík před 16 lety. Od doby svého příjezdu pomohl své tetě vybudovat lázeňský hotel, kde jsou uprchlíci přechodně ubytováni. Již v nedělním vydání New York Times dne 29. října byl celostránkový článek s ilustracemi o příjezdu uprchlíků do Mount Ponoco, psaný redaktorkou Kathleen Teltsch, která jela s výpravou   Dr. Papánkem z letiště až na jejich dočasné stanoviště a popsala jejich přivítání. Článek byl ilustrován fotografiemi některých členů: byl tu zachycen obrázek Karola Krupky, jeho ženy a třináctileté dcery Eleanory, čtyřletého Michala Hajky, Danuše Herajnové s dcerkou Val- dou, Ferdinanda Svobody se ženou Norou a synem. Článek vzbudil takový ohlas v americké veřejnosti, že úřadovna American Fundu dostala mnoho nabídek od amerických zaměstnavatelů. Z článků bylo zřejmé, že se jedná o mladší lidi, v mnohých případech odborníky, o které je v každé zemi nouze. Dr. Papánek soudí, bude-li ovšem zájem trvalý, že se mu podaři umístit na tisíc lidi. Jeho nálada byla však rázem sražena zprávou z Mnichova o onemocnění ředitele Jičínského, který má na starosti uprchlíky v Německu a Rakousku. Krátce před tím byl taktéž odvezen do nemocnice člen Fondu v Rakousku. Oba z přepracování. Úřadovny nebyly připraveny na tento nával, naopak v létě zdálo se, že celý problém uprchlíků bude více méně likvidován. Pak byla invase Československa a s tím velký uprchlický nával nastal na novo, ve velkém. Žádný nezasvěcený si nedovede představit, co “papírové” práce, vyjednávání na nejvyšších a nejnižších místech je zapotřebí, než se uprchlík vybaví povolením a dopravou a vypraví na cestu. Vše to stojí velkou námahu a peníze a hlavně vyžaduje to obětavost pracovníků. Do New Yorské kanceláře často dochází pí. Betka Papánková, aby vypomohla, někdy přijdou ochotné výpomocné síly k zdolání korespondence atd., ale jsou tu základní výlohy s vídeňskou, mnichovskou a new yorskou kanceláři a na ty jsou zapotřebí peníze. Nestačí, když se ochotný jednotlivec, neb místní or- ganisace postará o uprchlickou rodinu po jejich příjezdu do Chicaga, Detroitu, atd. Předchází dlouhý proces tak zv. "processing of refugees” atd. a jejich cesta na místo určení. A proto vznášíme prosbu na organisace a výpomocné výbory, které si vzaly za úkol starost o uprchlíky, aby v prvé řadě pamatovaly na finanční pomoc American Fundu a zaslaly peníze na 1790 Broadway, New York. Upozorňujeme jednotlivce, že dary jsou “tax deductible”, odpočitatelné od daní. The Birth of Czechoslovakia Vydala washingtonská odbočka ČSNSRA k 50. výročí, zodpovědný redaktor Čestmír Ješma, 110 str., cena $5 00. Dokumentární kniha poskytuje přehled válečných událostí a diplomatických zásahů, překlady důležitých článků, provolání, překlady a originály historických dokumentů (na př. notu zaslanou Wilsonem Rakousko-Uhersku a mnoho jiných), dopisy prof. Masaryka Wilsonovi, a vzácné fotografie z odboie. Jsou tu doklady o postunu Franďe, Spojených států, Britanie, Rakousko-Uherska, Japonska, bolševiků nro- ti legiím. Jsou tu zachyceny dokumentárně nejdůležitější události v Čechách a na Slovensku za války, jednání v rakouském parlamentě, jednání v Bílém domě atd. Objednávky vyřizuje tajemnice washingtonské odbočky ČSNRA, pí. Anna Faltusová, 4708 Kenmore Ave., Alexandria, Va. 22304. $5.00 poštou. VĚSTNÍK • 11 [pageend11]Z úřadovny místopres. Spoj, států Odpověď Čs. nár. radě na náš telegram Washington, D. C., 24. října 1968. Vážení přátelé, děkuji Vám, že jste věnovali čas tomu, abyste mi napsali a sdělili svá hlediska. Vaše pozornost mne potěšila. Byl jsem hluboce otřesen zásahem Sovětského svazu v Československu, kterým rostoucí síly liberalismu byly zničeny vojenským násilím. Tato nevyprokovaná agrese vyvolala všeobecné odsouzení nejen v nekomunistickém světě, ale rovněž v mnoha komunistických stranách. Tento zásah prokázal, že je nutné udržet Organizaci Severoatlantického paktu silnou a rozhodnou. Jsme pevně rozhodnuti pro existenci NATO a hájení bezpečnosti Západní Evropy, a mohlo by dojít k vážnému ohrožení míru, kdyby sovětská vláda pochybovala o našem odhodlání. S přáním všeho dobrého, srdečně, HUBERT H. HUMPHREY. Z OBLASTÍ A ODBOČEK Z VÝCHODNÍ OBLASTI ČSNRA V NEW YORKU Činnost Rady se v posledních měsících soustředila hlavně na oslavy padesátiletého výročí založení Československé republiky. I my jsme připravovali oslavy 28. října 1918. Nešetřili jsme námahy ani výdajů, abychom uspořádali důstojné oslavy, jakých si toto jubileum zasluhuje. Dnes, po ničemné invasi Sovětů do Československa, můžeme místo oslav toho dne před 50 léty, plného radosti a bezmezných nadějí uspořádat jen slavnostní vzpomínky. Oslavy se změnily ve vzpomínky, ale naše podniky se staly příležitostí k demonstracím našeho pobouření nad sovětským násilím, spáchaným na našich národech. Slibme si slavně v těchto dnech, že nikdy neopustíme, že nikdy nezradíme náš lid v rodné zemi a že svorností a národní jednotou postavíme opět starou vlast na onen stupeň blahobytu a slávy, jako v dobách minulých. Celou akci našich vzpomínkových oslav vedou legionáři a skoro všechny české i slovenské spolky svorně spolupracují a ovšem i Československá národní rada. K 50. výročí vydáváme “Památník”. Hlásí se spolky, z nichž některé jej obohatí svoji historií — také jednotlivci svými pozdravy a přáním plné svobody Československu. Z každé stránky mluví dojemná láska českého i slovenského člověka k rodné zemi, k níž nás i po desetiletích poutají kořeny. Vzhledem k náhlému přepadu Československa byla svolána m:mořádná schůze Oblastí a všech českých a slovenských spolků. Sešlo se hodně delegátů — jako již dávno nepamatujeme — a je tu živý zájem a odhodlanost pomoci. Už v oné osudné noci z 20. na 21. srpna řada jednotlivců o své újmě zaslala telegramy do Bílého domu, senátorům a vlivným osobám. Ráno pak byla protestní manifestace před budovou Spojených národů a před sovětským vyslanectvím. I jiná organizace a unie protestovaly proti obsazení ČSR. Naše sestra Katzová, činná v Garment Workers Union, podala zprávu o bouřlivém protestu této unie, která má 2 m’liony členů. Také krásný úvodník vyšel v jejich odborném časopise. Otevřený dopis presidentu Johnsonovi, uveřejněný na celé čtvrti formátu Times, zaslala “Committee to Restore Lithuania’s Independence” — píší mezi jiným: "Mr. President is one instance of appeasement at the expense of Czechoslovakia not enough for one generation?” Bvlo ustanoveno Committee, jehož úkolem je sledovat politický vývoj doma, informovat Ameriku i její krajanskou veřejnost a zakročovat na vlivných místech. Přítomen byl i Dr. Jan Papánek, který informoval o nové vlně tisíců uprchlíků, jimž je třeba pomoci, a apeloval na naši krajanskou obec, abychom poskytli pomoc dle svých sil. Naše odbočka na Long Islandu na své schůzi, konané hned druhý den nato, sebrala asi 50 dolarů pro tento účel. — Ku spolupráci se též hlásí “hlouček těch nových”, —- pěkní sympatičtí chlapci — kteří do Ameriky přišli teprve v posledních měsících, zakládají si spolek a hodlají zachycovat ve svém středu všechny ty mladé, přijíždějící do Spojených států. Něco podobného mají též v Kanadě. Je zajímavé, že tito mladí lidé, vyrostlí už za komunismu, zůstali věrni československé národní věci. Rádi je vítáme mezi námi a přejeme jim úspěch v této naší dobré, velké, americké zemi. Frank Havlík. PRVNÍ ODBOČKA ČSNRA NA LONG ISLANDU, N. Y. Odbočka měla první poprázdninovou schůzi 10. září. S potěšením musím oznámit výjimečně hojnou návštěvu. V poslední době nejen naše odbočky, ale celá krajanská obec je hodně vzrušena vývojem doma, který s nebývalým zájmem sleduje. Doba národní tragedie nás opět shání do houfu. Opožděně, ale i tak je nutno, abych referoval o Československém dnu, k jehož uspořádání došlo na Decoration Day; již řadu let patří českým a slovenským školám. Letos byl oproti jiným létům rozšířen, neboť byl oslavou padesátiletého výročí Československé republiky. Českou čtvrtí našeho města téměř dvě hodiny pochodovali žáci našich škol, Sokolové, sportovci, legionáři, a jiní a jiní, za hlaholu slavných sokolských pochodů a písní nezapomenutelného kolínského muzikanta Františka Kmocha. Jarní pohoda, prapory a překrásné kroje, to vše zvyšovalo pocit úzkého pouta s našimi doma, kteří si tak statečným způsobem v posledních měsících klestili cestu ku svobodě. Poslední schůze naši odbočky však už byla poznamenána smutkem nad zákeřným přepadením naší staré vlasti. Promluvil k nám bratr prof. Bušek, krásně a tklivě o současné situaci ve staré vlasti. Logicky odhaduje věci a věří, že není třeba propadat beznaději, že to dobré nějakým zákonem božím vždycky na konec zvítězí. Předseda br. Blaho mu poděkoval za přednášku a podle našeho starého přísloví dodal, že všechno zlé je pro něco dobré, neboť zákeřný přepad Československa sjednotil čs. národ jak snad nikdy před tím nebyl sjednocen a získal mu sympatie a zájem celého světa. Nikdy před tim se snad světu nedostalo více informací o Československu, a tím i více znalostí, než v této době. Jenomže, želbohu, národ za to platí národní tragedií, stejně jako zaplatil v době Mnichova v roce 1938. Také tenkrát měl malý čs. národ, rozhodnutý bránit svoji malou zem i proti přesile nepřítele, zájem, obdiv a sympatie celého světa. Zvláště v Americe, neboť americký lid je vždy na straně těch slabšich, kterým se děje křivda. — Vzpomínám si při této příležitosti na malou příhodu, která charakterizuje smysl Američanů pro spravedlnost. Právě v době Mnichova, po mnichovském diktátu, si nějaký americký klub ve středo- západním městě pozval na polemiku, jak tady bývá zvykem, naďstického Němce honosícího se titulem “von” a Vojtu Beneše, důstojného a vážného. Německý nacista dlouze a “vědecky” vykládal, proč z německého hlediska bylo nutné zabrat Československo — mluvil o “německém životním prostoru”. tak jak v té době byl presentován nacistickou propagandou, vzal si dokonce přírodu na pomoc přirovnáním, že “velké ryby žerou malé ryby” a Doučoval tedy tímto znů- sobem shromáždění dokonale. Vojta Beneš bvl výborným řečníkem, ale neuměl anglicky natolik, aby mohl přesvědčivě a patřičně odpovědět na tuto halasnou přednášku. Skromně vstal a řekl jen: “My country — my country . . dal se do pláče a odešel. Posluchači v naplněném sále mu udělali tak ohromné ovace, že tato celkem malá příhoda proběhla novinami po celé Americe. Frank Havlík. 12 • VĚSTNÍK [pageend12]ODBOČKA JIŽNÍ WISCONSIN Měsíční schůze se konala dne 10. září 1968 večer ve Wayside hotelu, Walworth, Wis., které se zúčastnilo 8 členů. Br. předseda Šperl zahájil schůzi. Br. Bondy Charvát doporučuje především vyřídit dotazník ČSNRA ohledně účasti a jmenováni delegátů na slavnostní zájezd do Washingtonu. Po delším navrhování a uvažování se uvolili manželé Novákovi zúčastnit se zájezdu za odbočku. Br. Charvát zpraví o tom ústředí. K událostem v Československu a na pokyn ústředí bylo k návrhu br. Pokorného rozhodnuto, aby dopsal jménem odbočky Congressmanu Henry C. Schadebergovi. Br. jednatel nato předčítá dopis zaslaný ústředí ČSNRA br. předsedou Šperlem, aby byl vzat na vědomí a obsah schválen. Br. Šperl připomíná, že okupace Československa vojskem varšavského paktu se stal připiš s návrhem bezpředmětný. Přikročeno k schváleni obnosu $50.00, který br. předseda odevzdal ve dnech sjezdu ČSNRA v Chicagu co dar odbočky a vyžaduje dodatečného schválení obnosu ve schůzi, aby mohl být br. pokladníkem Mikulášem vyplacen. Br. a ses. Novákovi navrhují, aby byla na úhradu jmenovaného obnosu provedená sbírka, která vynesla $25.00. Ve sbírce bude v příští schůzi pokračováno. Br. Vosický se opět nedostavil do schůze a proto zůstala zpráva o redakční uzávěrce za odbočku pro Panoramu nevyřízena. Br. Bondy Charvát se dotazuje, zda by se nemělo uvažovat o dalším osudu odbočky, když účast na schůzích je nedostatečná a nepodařilo se získat nových členů; myslí, že rozpuštění odbočky ČSNRA bylo by oprávněným rozhodnutím. Br. Šperl, podporován ses. Novákovou a br. Pokorným, zastávají názor, že události v Československu nás nutí a zavazují, abychom setrvali ve svazku ČSNRA a posilovali její vliv. Odhlasováno ponechat konečné rozhodnutí do příští schůze, ve které musí být zastoupen potřebný počet deseti členů. Na dotaz br. jednatele, kdy má být svolána příští schůze, byl dán návrh konat schůze v sobotu. Br. Pokorný vyslovil souhlas s návrhem, poněvadž mimo sezónu může uvolnit místnost pro schůze a dále navrhuje, aby na říjnovém večírku byla podávána večeře. Účastníci jsou vyzváni, aby přizvali a přivedli známé co hosty, aby večer vyzněl důstojně a aby americká veřejnost měla příležitost se seznámit s úsilím ČSNRA o osvobození Československa. Československo bylo z nejpokrokovějších států ve střední a západní Evropě a bude jím opět, až se zbaví vnuceného bolševického režimu, až národ svobodnými volbami bude rozhodovat o své budoucnosti a vnitropolitickém uspořádání. V tomto snažení se musí čs. národ doma podpořit, to je povinností nás všech, i mimo staré vlasti. Schůze byla ukončena k 11 hod. br. předsedou, který vyzval všechny, aby se postarali o velkou účast na večírku k uctěni 50. výročí založení Československé republiky, a to v sobotu, dne 26. října, o 7 hod. večerní. R. O. Bondy-Charvát, jednatel. ODBOČKA “ZÁPADNÍ PŘEDMĚSTÍ”, CHICAGO Odbočka konala pravidelnou schůzi dne 18. září 1968 v budově Mid America banky v Ciceru. Schůzi zahájila a řídila předsedkyně sestra Vlasta Vrázo- vá. Byla vzdána pocta vlajce a uctěna památka zesnulého bratra Josefa Janečky. Zápis z mmulé schůze, který přečetl br. tajemník, byl na návrh br. Plevy přijat v plném znění. Došlé dopisy byly vyřízeny. Finanční zprávu podala účetní ses. Janečková. Br. Májovský podal návrh, aby účetní zpráva byla přijata. Pro činnost Rady darovali br. Pleva $5.00 a br. Prchal $7.00. Zprávy z Oblastního výboru byly podány ses. Janečkovou. Potom promluvila ses. Vrázová o tragických událostech v Československu. Pravila, že bylo radostným pozorovat, jak se hospodářské poměry v Československu lepší Tím tvrdší byla však rána, když 21. srpna sovětské vojenské jednotky a jednotky dalších států Varšavského paktu obsadily Československo. Sestra Vrázová vylíčila situaci v Praze a v jiných městech ČSR, jak v ulicích bylo plno tanků a obrněných vozů s namířenými automaty, a lid se postavil proti sovětskému násilí statečným odbojem. Nikdo okupanty nevolal — a o žádnou kontrarevoluci, jak se to Sověty snaží světu namluvit, nešlo. Světový tisk psal o událostech v Československu podrobné reportáže a všichni slušní lidé na celém světě sovětský čin odsoudili. Hned druhý den po provedeni sov. okupace ČSR sestra Vrázová obstarala v úřadě mayora Daleyho povolení k manifestaci na Civic Center Plaza v Chicagu. Manifestace byla mohutnou odezvou porobených národů a připomínkou těm, kteří věřili v tak zvané “stav,ění mostů”. Znovu je naše práce v začátcích a je na nás, abychom udělali vše, co je v našich silách, řekla sestra Vrázová. Sovětský svaz hospodářsky vykořisťoval Československo po 20 let a snažil se korumpovat a mravně ubíjet Čechy a Slováky za zrádné spolupráce domácích komunistů. Je pozoruhodné, že právě v těchto 20 letech vyrostla v ČSR nová generace, která se vzepřela hrát roli lokajů hospodářsky zneužívaných k mocenským plánům Moskvy. Tato nová generace se vrátila k víře v ideály pravdy a humanismu národních velikánů a během 8 měsíců dovedla rozvrátit systém násilí a lži. Pravda odhalila slabiny nejen 15ti let vlády A. Novotného, ale i rozkazy Moskvy k páchání násilí a zločinů na čs. národu. Sovětský svaz se svými prisluhovači, Polskem, Maďarskem a Východním Německem, přepadl malý čs. národ v noci, aby ho srazil na kolena. Národ, vědom si, že se beze zbraní nemůže ubránit tak velké přesile — sjednocen jako snad nikdy před tím — ukázal takovou jednotu ve svém odboji, ve své víře v pravdu, humanismus a ideály svobody, že si získal obdiv celého světa. V závěru svého proslovu vyjádřila ses. Vrázová, jak je smutné, že se nesplnily naše naděje, že oslavy 50. výročí založení Československé republiky se budou konat již v radostnějších poměrech. Více než kdy jindy budeme proto musit mluvit za národ, který bude znovu umlčován sovětským diktátem. Bratr Kratochvíl měl informativní proslov o tragických událostech v Československu. Vyprávěl mimo jiné, že pomníky Masaryka, které byly před časem znovu postaveny, jsou komunistickými usurpátory teď opět bourány. Br. Svoboda podal smutnou zprávu, že ve Phoenix, Arizona, zemřel Vladimir A. Geringer ve věku 96 let. Narodil se v Chicagu jako syn Augusta Geringera, zakladatele prvního českého deníku v Americe, pokračoval v jeho díle a po celý svůj život se Svornosti setrval, až do prodání podniku a do svého odchodu na odpočinek. Br. Svoboda připomněl záslužnou činnost Vladimíra A. Geringera, jeho účast v prvním i druhém čs. odboji a vyzval přítomné, aby povstáním uctili památku zemřelého. Slova se pak ujala ses. Vrázová, zmínila se o přípravách na velký mezinárodní bazar Folk Fair, který se bude letos konat 2. a 3. listopadu, a kde opět budeme representovat v čs. Stáncích čs. lid žijící v Americe. Apelovala na přítomné žádostí o domácí pečivo, které má v čs. stánku vždy tak dobrý odbyt. — Dále se ses. Vrázová rozhovořila o otázce uprchlíků, kterých je na tisíce, zdůraznila, jak krásně se vůči čs. uprchlíkům zachovalo Rakousko, jaké zásluhy má o řešení problémů čs. uprchlíků Dr. Jan Papánek, který vede American Fund for Czechoslovak Refugees a s jakými obtížemi se setkává při své práci a jak práce Fondu je brzděna nedostatkem finančních prostředků. Ses. Vrázová vyzvala přítomné, aby pamatovali na Fond finančními příspěvky. Schůze odbočky byla poctěna návštěvou krajana z Československa, kterému se mezi námi velmi líb:lo. Zvláště obdivuje svobodný, demokratický způsob života, který v této zemi vedeme Na schůzi promluvil o neutěšené situaci v Československu. ale projevil nezlomnou naději, že časem se situace vykrystalizuje, neboť národ je jednotný a stojí pevně za svými dnešními vůdci, presidentem Svobodou a tajemníkem Alexandrem Dubčekem. VĚSTNÍK • 13 [pageend13]Po urobrání pořadu schůze nám br. Fr. Janečka, ve snaze obohatit naši schůzi též poučným a zábavním programem, promítl film o Španělsku a jeho nové i staré kultuře. Po promítnutí filmu následovalo pohoštění a srdečná zábava. A. Vlček, tajemník. ZPRÁVY Z MICHIGAN Vzpomínky 28. října Jak Detroit, tak i střední Michigan naší krajanské větve, konaly a budou konati důstojné vzpomínky ku oslavám prohlášení Neodvislosti Československa před 50 lety. V Detroit naše krajanské organisace připravují veliký program na neděli 3. listopadu, kde kromě příležitostného programu řečníci, br. James Čihák z Chicaga a br. Jan Sklenář z Detroit, prosloví oslavné projevy. Je to podnik velikého rozsahu. Ve středním Michiganu v Owosso byla konána rozsáhlá výstavka na obchodní ulici v darovaném obchodě po dva dny, 4. a 5. října, v pátek a v sobotu, která byla dobře representována cennými a vzácnými předměty a výrobky ze staré vlasti, vystaveny byly obrazy, výšivky, kroje, knihy a žurnály. Výstavka byla středem pozornosti celého středního Michiganu a těšila se velkému zájmu jak naší krajanské veřejnosti, tak i našich amerických sousedů. Tento veliký podnik našeho středního Michiganu byl dílem krajanských spolků zde, jejich zástupců a pracovníků a náleží jim náš dík za vypravení velikého, společného díla, jež bylo též popsáno v denním a týdenním tisku v Owosso a okolí. Všem dárcům půjčených předmětů na výstavku, jakož i za dary při podniku srdečné díky a díky za vynikající úspěch našeho dění v Michigan. Také zájezd z Owosso do Washingtonu 18—20. října byl úspěšným. Byla vypravena taneční skupina — spolu s četnými hosty — ve dvou busech. Výprava byla velice uspokojující dle zpráv organisátorů výpravy, manželů br. a ses. Čechových, a všichni byli velice potěšeni a uspokojeni po celou dobu zajímavé výpravy. Podíleli se plně na všech oslavách podepsání Neodvislosti Československa před 50 lety a setkali se tam s mnoha a mnoha přáteli z celé Ameriky. Věříme, že historická tato událost dnešní naší čsl. Ameriky bude plně popsána a zobrazena pro příští dny. Vypravení naší mládeže v tanečních kroužkách, které krásně předvedly tance naší staré vlasti ve Washingtonu, bylo umožněno velikými dary našich organisací v Michigan a dary jednotlivců, jimž všem náleží srdečné díky našeho Michiganu. Vzpomínáme našich Morana vyrvala z našich řad opět dobré a vytrvalé pracovníky a podporovatele našeho společného díla v M;chigan. 28. září 1968 odešla po delší nemoci a operaci sestra Božena Eisnerová z Detroit, pohřbena byla žehem 2. října za veliké účasti naší krajanské obce zblízka i zdaleka. Sestra Eisnerová, rozená Loukotová 24. července 1894, zanechává tu tři dcery a syna, zetě a snachu, vnoučata a pra- vnoučata. Byla po dlouhá leta vynikající pracovnicí v sokolském, národním, sociálním a kulturním životě našeho Michiganu, význačnou pomocnicí v odbojovém hnutí, posledních pak 20 let věrnou, vytrvalou pracovnicí v řadách Československé národní rady, odbočky Masarykova Sdružení a v Oblastním výboru. Budiž jí zachována čestná památka nás všech a milé vzpomínky na ni. V Hot Springs, Arkansas, zemřel 22. září dlouholetý obyvatel Michigan a podporovatel naši práce, bratr Joseph Miller. ve stáří 82 let. Pohřben byl v Michigan blíže svého domova v Brighton. Br. Miller narozen byl 14. října 1886, dosáhl vysokého postavení v industriálním Detroitu. Zanechává manželku Julii a dvě dcery s rodinami. Rodinám obou zemřelých vyslovujeme hlubokou soustrast. A. Benesh. Z dopisů z Československa Praha, dne 29. srpna 1968. Milý příteli! Píši tento dopis takřka bez naděje, že ho dostaneš. Už dva dny nemám jakékoliv spojení s nikým. Sedím doma   píši. Patřím k těm, kteří u nás naprosto odmítli kapitulaci, zastřenou jakýmsi zdánlivým kompromisem. Stáli jsme v čele lidu, který po sedm dní vzdoroval beze zbraní s bezpříkladnou odvahou brutální agresi. Já osobně jsem v té době řídil jeden z ilegálně vydávaných a před tváří okupantů kolpor- tovaných denních listů. Spolu s rozhlasem a televizí, které rovněž neustaly v činnosti, jsme dokazovali, že se slovem, myšlenkou, dá s úspěchem čelit slepé síle. V rozhodující chvíli nám dohoda v Moskvě vpadla do zad a způsobila, že značná část našich lidí ochabla, zaváhala, rezignovala. Hrstka se nás však rozhodla, že pro ni není cesty zpět. Cesty zpět totiž ani není pro monštruózni sílu, která stojí proti nám. Tato síla disponuje tanky, letadly, děly, má v záloze ještě rakety a jaderné zbraně. Těmto zbraním se vysmíváme, poněvadž v tomto boji mají kupodivu dost malý význam. My máme papír, pera a psací stroje a máme myšlenky, které budeme šířit dál, jako jsme je šířili v oněch sedmi slavných dnech. Nestvůra, která vnikla do naší země, nás samozřejmě může okamžitě pohltit — my se totiž neskrýváme. Počítáme s tím, že učiní-li tak, udáví se sama tímto soustem. Domníváme se, že ze dvou důvodů musíme setrvat v tomto boji až do úplného konce. Jde především o čest našeho národa. Pro jeho budoucí vývoj je nutno dokázat, že bojovat proti lži a bezpráví je nutno vždy, ať jsou podmínky jakkoliv nepříznivé. Teprve bitva u Lipan dodala kdysi našemu husitskému hnutí jeho skutečné tragické velikosti. Také nás čeká bitva u Lipan, v níž proti nám už nebudou stát okupanti, nýbrž příslušnici našeho národa, a to příslušnici čestní, kteří nezradili, ale podcenili obrovskou sílu skrytou v našich lidech. Bitvu, kterou svádíme v těchto chvílích, nevedeme jen pro svůj národ. Jestliže okupanti odejdou ještě dnes, budeme v boji pokračovat. Na světě je totiž mnoho dalších zemí, které by se ještě zítra mohly stát obětí stejné zvůle a stejného bezpráví. Jako lidé, kteří zasvětili svůj život boji za ideály socialistické společnosti, musíme také až do konce bojovat proti těm, kteří tyto ideály neslýchaným způsobem znevážili a učinili z nich podvodný nástroj svých mocenských expanzivních plánů. Kteří jsou schopni podporovat genocidní polit4ku na Blízkém východě a pouhý rok později zahájit brutálni agresi proti spojenecké zemi. Kteří budou schopni kdykoliv a kdekoliv se dopustit nás’lí, podvodu, jestliže to bude vyhovovat jejich světovládným plánům. Nechceme nikoho ovládat Chceme novou spravedlivou společnost. Tanky nás v této touze nemohou zastavit, poněvadž myšlenku nelze zabít. Vezmou-li nám papír, budeme znovu psát po zdech, budeme-li ve vězení, budou nám stačit i jejich zdi. Nechceme jen negaci bezpráví a násilí. Náš boj je především zaměřen na kladné hodnoty. Chceme podniknout alespoň ještě jeden zoufalý pokus o záchranu myšlenkv. která se jmenuje socialismus. Myšlenka, která je po celá léta neslýchaným způsobem diskreditována a jejíž záchrana může být i jedinou záchranou lidské civil’zace. Jsme odhodláni setrvat v boji i budeme-li zcela osamoceni, bude-li v něm moci pokračovat třeba jen jediný z nás. Ponecháváme plně na svědomí světa, zda nás bude v tomto boji nadále podporovat. — Srdečné pozdravy všem přátelům. P.S.: Prosím o zveřejnění tohoto 1’Stu v tisku. Do této chvíle jsem napsal 9 článků, řadu dopisů podobných tomuto a vystoupil v televizních vysíláních čtyř zemí. Všechno to je ale strašně málo ve srovnání s časem, který nám zbývá. Mohou to být dny, ale také jen hodiny. 14 • VĚSTNÍK [pageend14]Zpráva publikační komise SVU Koncem roku 1966 vyšel pod záštitou SVU a nákladem Indiana University Press sborník příspěvků na počest sedmdesátin předsedy SVU profesora Dra. Václava Hlavatého. Knihu ,která nese název “Perspectives in Geometry and Relativity”, redigoval prof. Dr. Banesh Hoffmann z Queens College, za spolupráce redakčního kruhu. Kniha se prodává po 515.00. Publikační komise však smluvila s Indiana University Press 40% slevu pro členy SVU — $9.00. V těchto dnech vychází pod záštitou Společnosti v holandském nakladatelství Mouton & Co., za redakce předsedy publikační komise, obšírný dvoudílný sborník “Czechoslovakia Past and Present”, založený na přednáškách proslovených na II. sjezdu SVU. Kniha mající kolem 1,600 stránek, obsahuje 119 příspěvků psaných našimi největšími od- borniky v nejrůznějších oborech, působících na nejlepších universitách a výzkumných ústavech v západním světě. Zatím co první díl popisuje jednotlivé etapy čs. historie a společnosti, druhý svazek pojednává o různých otázkách čs. vědy a umění. Zájemci si mohou sborník objednat prostřednictvím redaktora či kanceláře se 40% slevou pro členy SVU. Na žádost členů SVU a z pokynu předsednictva Eva Rech- cíglová připravila druhé vydání ročenky a adresáře členstva. Tak jako v prvním vydání, publikace obsahuje základní informace o členech SVU (místo, datum narození, povolání a působiště, soukromá adresa, vzdělání, specialisa- ce a zájmy). Členové jsou v publikaci seskupení též geograficky (t. j. podle zemí, státu a měst) a podle specialisa- ce. Mimo to obsahuje nejdůležitější údaje o Společnosti, o jejím účelu, jejích začátcích, dnešní organisaci, činnosti a publikacích. Členové si mohou ročenku zakoupit za cenu $3.00, jinak se prodává za $5.00. SVU sponsorovala vydání sbírky povídek “Povídky exulantovy” od prof. Dr. Otakara Machotky. Knihu, kterou vytiskla tiskárna Našich hlasů, možno si objednat prostřednictvím kanceláře SVU. Pod záštitou SVU vyšla německy psaná kniha Dra. Anto- , nína Kratochvíla, s názvem “Die komunistische Hochschulpolitik in der Tschechoslowakei” (Mnichov, Fides Verlag, 1968, stran 271). Kratochvílova kniha popisuje události ve školském oboru od května 1945 až do začátku letošního roku a podává podrobný rozbor vysokoškolské politiky v Československu během dvaceti let. Kniha je k dostáni v kanceláři SVU se 40% slevou pro členy SVU. V tisku je dále biografie známého čs. autora, čestného člena SVU, zemřelého Zdenka Němečka (“Zdenek Němeček, život a dílo mezi léty 1891-1950”) od Beatrice Nosco. SVU sponsorovala česky a slovensky sborník vzpomínek a úvah na Masarykovu republiku, nazvaný “Padesát let”. Kniha, kterou revidoval Ivan Herben společně s Františkem Třešňákem, vychází nákladem Našich hlasů. Prof. Henry Kučera z Brown University dokončuje redigování anglického sborníku, nesoucího prozatímní název “Czechoslovakia, 1918-1968”. Kniha, která je specielně připravována k výročí 50tiletého založení Československé republiky, má jít v nejbližších dnech do tisku. Miloslav Rechcigl, Jr., v.r. In Memoriam: K uctěni památky zesnulého pana Vladimira Geringera věnuje American Czechoslovak Social Club, Yucaipa, Calif................................................................................$25.00 K uctění památky zesnulé pí Boženy Eisnerové věnuje Mr. and Mrs. Anton Benesh, Ithaca, Mich............... 10.00 K uctění památky zesnulého Josefa Janečky věnuje Mrs. Alena Kubíček, Cicero, Ill................................ 10.00 K uctění památky zesnulého manžela Franka Dostála věnuje Mrs. Frank Dostál, Great Falls, Mont......... 6.00 K uctění památky manžela Louise Illichmana věnuje Mrs. Barbara Illichman, Chicago, Ill...................... 5.00 K uctění památky zesnulého pana Vladimíra Geringera věnuje Mrs. Agnes Kooy, Detroit, Mich. ... -...... 3.00 K uctění památky zesnulého pana Josefa Janečky a pana Johna Krízy věnuje Mrs. Marie Radvanovský, Melrose Park, Ill......................................................... 6.00 Na činnost Rady: Mr. Louis Májovský, Berwyn, Ill.................................$25.00 Mrs. Marie Vohryzka, Cleveland, Ohio......................... 20.00 Mr. Frank Turek, Laguna Hills, Calif............................ 20.00 Mr. Alois Dopita, Timber Lake, S. D...............................15.00 Mr. Louis Hanke, Hinsdale, Ill........................................ 10.00 Mr. Vladimír Richter, Chicago ...................................... 10 00 Mr. Emil Andrle, Chicago .............................................. 10.00 Mr. Otto Kotouč, Humboldt, Nebr.................................. 10.00 Mr. James Brantner, Ramona, Calif................................ 10.00 Mr. and Mrs. Samuel Vicik, Chicago............................. 5.00 Mrs. Anna Zajíček, Hopkins, Minn.................................. 5.00 Mrs. Cecilia Kalivoda, Wichita, Kans.............................. 5.00 Mrs. Blanche Vitouš, Saratoga, Calif.............................. 5.00 Sokol Town of Lake, Chicago ........................................ 3.00 STATEMENT OF OWNERSHIP. MANAGEMENT AND CIRCULATION 1. Date of filing: October 31, 1968. 2. Title of publication: Věstník. 3. Frequency of issue: Monthly, except bi-monthly July-August. 4. Location of known office of publication: 4125 West 26th Street, Chicago, Cook, Illinois 60623. 5. Location of the headquarters or general business offices of the publishers: Same. 6. Names and addresses of publisher, editor, and managing editor: Publisher—Czechoslovak National Council of America, 4125 West 26th Street, Chicago, Illinois 60623; Editor—Miss Vlasta Vraz, 2101 S. Elmwood Ave. Berwyn, Illinois; Managing Editor—Miss Vlasta Vraz, 2101 S. Elmwood Ave., Berwyn. Illinois. 7. Owner (If owned by a corporation, its name and address must be stated and also immediately thereunder the names and addresses of stockholders owning or holding 1 percent or more of total amount of stock. Xf not owned by a corporation, the names and addresses of the individual owners must be given. If owned by a partnership or other unincorporated firm, its name and address, as well as that of each individual must be given.) None. 8. Known bondholders, mortgagees, and other security holders owning or holding 1 percent or more of total amount of bonds, mortgages or other securities. None. 9. Paragraphs 7 and 8 include, in cases where the stockholder or security holder appears upon the books of the company as trustee or in any other fiduciary relation, the name of the person or corporation for whom such trustee is acting, also the statements in the two paragraphs show the affiant’s full knowledge and belief as to the circumstances and conditions under which stockholders and security holders who do not appear upon the books of the company as trustees, hold stock and securities in a capacity other than that of a bona fide owner. Names and addresses of individuals who are stockholders of a corporation which itself is a stockholder or holder of bonds, mortgages or other securities of the publishing corporation have been included in paragraphs 7 and 8 when the interests of such individuals are equivalent to 1 percent or more of the total amount of the stock or securities of the publishing corporation. 10. Extent and nature of circulation. A. Total No. copies printed (net press run) 1. Sales through dealers and carriers, street vendors and counter sales. 2. Mail subscriptions C. Total paid circulation D. Free distribution (including samples) by mail, carrier or other means E. Total distribution (sum of C and D). F. Office use. left-over, unaccounted, spoiled after printing. G. Total (sum of E and F—should equal net press run shown in A) Single Issue Nearest To Filing Date Average No. Copies Each Issue During Preceding 12 Months 2200 2200 none none 1975 1975 1975 1975 175 175 2150 2150 50 50 2200 2200 I certify that the statements made by me above are correct and complete. VLASTA VRAZ (Signature of editor, publisher, business manager, ór owner.) V prodeji Památník z Washingtonu, s programem slavností, se jmé' ny zúčastněných organisaci, úvodním článkem, bohatě ilustrovaný fotografiemi z Československa, o 70 str. — $1.00. VĚSTNÍK • 15 [pageend15]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands ot Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH------- — — — — — — — — — — ■ — — — — — — — — — — — _____ DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS ________________________________ __ _________ CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois VESTNÍK 4125 West 26th Street Chicago, Illinois 60623 ■ =^^=436 ADDRESS CORRECTION REQUESTED [pageend16]