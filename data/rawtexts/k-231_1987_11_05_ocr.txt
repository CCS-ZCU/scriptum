Ročník 2. číslo 5(11) Březen 1987 K - 231 Časopis Klubu bývalých politických vězňů v exilu Slovo předsedkyně Rok se opět s rokem sešel a je tu čas na další — téměř výroční zprávu. Na druhé výroční schůzi K-231 dne 7. 6.1986 bylo výboru uloženo několik úkolů. Účelem této krátké zprávy je informovat naše členy, jak výbor pracoval celý rok a jak plnil svoje povinnosti. Bod 1): Pokračovat v podpůrné akci potřebným bývalým politickým vězňům doma. Rozšířili jsme naše zásilky; dostali jsme nové adresy těch, kteří potřebují podpořit. V několika případech je to podpora vitální. Ve všech případech podpora mravní. Finanční prostředky jsme získali letos laskavostí manželů Stračovských, kteří pro nás uspořádali setkání na jejich chatě v Mindenu. Manželé Veselých nám připravili dva krásné dny na jejich farmě. Jarní veselice a Barborská zábava byly úspěšné. Díky přátelům, kteří finančně přispěli na našich podnicích a obětavosti Kruhu přátel K-231 je tento bod splněn. Bod 2): Pokračovat ve vydávání časopisu K-231 a pokud možno ho rozšířit na 20 stran. Časopis K-231 vyšel tento rok 5krát. V současné době je rozvířena debata, zda pokračovat ve vydávání časopisu, nebo přejít na vydávání věstníku. V tomto čísle je otištěno několik názorů, jakou budoucí formu by měl mít náš tiskový orgán. Čísla minulého ročníku opět obsahovala další dokumentační materiály, které mohou být tištěny pouze v časopisech politických vězňů. Bod 3): Rozšířit činnost K-231 zvýšenou spoluprací s ostatními demokratickými exilovými organizacemi nejen na tomto kontinentě, ale i v Evropě. Zúčastnili jsmeseaktivně Československého dne, který každoročně pořádá Masarykův Memoriál Ústav (MMI). Podařilo se nám podchytit zájem čestných hostů, členů ontarijské vlády, a dalších institucí, o současné dění v naší vlasti. Zúčastnili jsme se akce na Black Ribbon Day jak při demonstraci v Torontu, tak v Kitcheneru. Byli jsme na Všesokolském sletě loni v Curychu. Na Vídeňské konferenci jsme byli — alespoň pasivně — zastoupeni mapou koncentračních táborů "padesátých let”, která vzbudila značnou pozornost a zájem návštěvníků československého stánku. Společně se Sokoly, legionáři a MMI jsme v hale sv. Václava vzpomenuli výročí založení naší republiky. Navázali jsme první nitky s organizací Pobaltských žen a s Afgánským spolkem v Ontariu. Spolupráce s evropskými organizacemi zůstává otevřeným polem pro příští výbor. Našemu vztahu ke švýcarskému Sdružení, dnes přejmenovanému na Světové sdružení bývalých čs. politických vězňů v exilu, bylo věnováno mnoho stran našeho časopisu. Résumé našeho dvouletého úsilí: přestali jsme se snažit o porozumění švýcarského výboru. Bod 3) vlastně nemůže být nikdy konečně splněn, pouze “splňován” do té doby, pokud budou existovat exilové organizace. Doufejme, že přijde doba, kdy jich už nebude zapotřebí. Bod 4): Projevit solidárnost se současnými obětmi komunistického režimu v naší vlasti. Na základě čerstvých informací našeho člena v Evropě, podpořili jsme několik rodin politických vězňů, zavřených v současné době v Československu. Celý rok činnosti se vešel takřka na jednu stránku. Úmyslně nezdůrazňuji, že vše, co děláme, je vlastně rázu politického. Účel naší organizace je samozřejmý. Za vším je touha a úmysl pomoci domovu. Děláme to tak, jak nejlépe umíme, aniž bychom používali frází a hesel. Za touto stručnou zprávou o činnosti K-231 je obsaženo nejen mnoho hodin práce, starostí, často únavy, ale též radost z krátkých, či delších, klidných nebo bouřlivých setkání a uspokojení z dosažených výsledků. Na závěr děkuji všem přátelům, kteří nás celý rok podporovali, ať už finančně, či svou důvěrou, členům Kruhu přátel, členům K-231 a výboru za trvalou píli a samozřejmou beznáročnost, s jakou celý rok pracovali. Loučím se s vámi, přeji vše dobré Eda Jarošová-Ottová [pageend1]Vladimír Valenta Principy Některé články v loňském K-231 se zabývaly určitým rozčarováním vyplývajícím z poznání, že někteří naši bývalí spoluvězni nevidí věci K-231 tak, jak je vidíme my v Kanadě. Rád bych k tomu učinil pár poznámek. Sdružení bývalých vězňů nebo obětí politického útlaku nese s sebou vždycky určitý problém. Skutečně, co já mám společného s těmi ostatními? To, že jsem taky dostal ve stejném čase a na stejném místě pár facek? To mne může nějak spojovat? I když ty facky padaly roky a někteří zahynuli? Proto asi mnoho společného nemáme. Jsou lidé, kteří byli tam v kriminále s námi a nehlásí se k nám a my k nim. Proč? Odpověď je jednoduchá: důvody jejich zatčení a našeho uvěznění byly rozdílné. Nás víc, než ty facky spojuje to zač jsme bojovali, v co jsme věřili a čemu jsme pomáhali. Bylo by dobré si občas zopakovat a ujasnit, co bylo na počátku a co bylo logickým nánosem z doby pozdější. Vždycky jsme viděli jako základní podmínku existence nenarušitelnost, nedílnost a především nezávislost Československé republiky. Jestliže jsme třeba i neradi uznali nepodařenost experimentu s československým národem, o jednotě státu jsme nepochybovali. I dnes se setkáváme s otázkou jednotnosti republiky a uvědomujeme si, že to, co se nám zdálo jako od věčnosti bylo vlastně mladé tak, jako jsme byli my. To svádí, abychom někdy se zamysleli jestli opravdu v otázce nedílnos- ti republiky máme být tak nekompromisní jako dosud nebo připustit diskusi. Zamyslíme se nad tím, zda by nebylo lépe otevřít dveře na jih k Alpám, když nejsme vítáni v Tatrách. Naše osobní zkušenost, zejména z posledních desítiletí nás vede k přesvědčení, že jednotnost naší vlasti se Západní Evropou je nezbytností v budoucnosti. Ale to nic nemůže změnit na našem stanovisku ve věci Československa. Jakkoli nemíníme nerespektovat vůli českého a slovenského národa, uvědomujeme si paradoxní integrační vývoj doma. Promíchání obyvatelstva po celém území republiky je holou skutečností. —A jestli jsou ti, kteří "jezdí do Prahy dělat Slováky”, tak jsou také ti, kteří musí pracovat tam, kam je úřady pošlou bez ohledu na jejich českou či slovenskou národnost. A těch je jistě víc než těch prvých. Nechci si lámat hlavu s tím, co to dělá těm, kteří se zabývají gramatikou českého a slovenského jazyka, ale i kdyby to byla pravda — jakože není — "že nám vládnou Slováci”, nepochybuji o rovnosti a nezbytnosti existence československého “dvounároda”. A toto zavazuje nás Čechy, abychom byli nekompromisní v otázce jednotnosti státu a chápali jeho federálnost především jako ochranu zájmu těch, kteří na jednotlivých samosprávných územích žijí. Že to bude stále větší směs obou národností se zdá být nevyhnutelné a nebojím se, že se české dítě na Slovensku poslovenčí nebo slovenské dítě v Čechách počeští. Spíše věřím, že bude vyrůstat stále více generací obou národů pro něž hranice celé republiky jsou hranice jejich vlasti jako byly vždy pro mne. To jsou ovšem jen osobní dedukce z dané situace. Pro nás, kteří si chceme ujasnit důvody vlastní existence je podstatný jen princip. Druhým principem byla a je demokracie. Uznávali jsme a požadovali jsme rovnoprávnost a svobodu, včetně sociální, pro každého. Odmítali jsme nadřazenost feudálního Rakouska stejně jako třídního nadčlověka bolševického nebo krátce předtím Uebermensche německého. Byli jsme rozhořčeni nad přetvářkou komunismu, kterou jsme prohlédli a zakusili na vlastní kůži dříve než ostatní svět. Netušili jsme tenkrát, že máme skrytého nepřítele v ignoraci na Západě a mysleli jsme, že Západ ve vlastním zájmu se bude energičtěji bránit bolševické infiltraci, které v Evropě dala Jalta zelenou. Zklamali jsme se a máme smutnou satisfakci ve skutečnosti, že bolševický syfilis skutečně nakazil svět až do morku kosti. Vše krásné, co jsme viděli ve svobodě a rovnoprávnosti člověka je ohroženo daleko více než jsme tušili, že je možné. Dokonce ideály těchto svobod a rovnoprávnosti byly zneužity a bolševická demagogie je využívá pro svojí expansi v rasově rozděleném světě jakoby svoboda jeho vlastních bílých poddaných nebyla logickým prvním krokem pro skutečný pokrok, ale na překážku rasové rovnoprávnosti ve světě. A zamotavše takto celou otázku demokracie a lidských svobod, postavili komunisté někde i proti sobě v různých zemích snahy po osvobození. Máme toho smutný důkaz v pomatenosti některých chartistů, kteří podporují stredoamerický komunistický režim v Nicaragui. Stejný režim, ne-li horší, proti němuž doma buď bojují nebo se jej snaží napravit. Což, musím přiznat, mi není zcela jasné. Voltairovo “Pane, nesouhlasím s vámi, ale budu se bít za to, abyste mohl vyslovit svůj názor", zamotalo problémy demokracie natolik, že vznikají pochybnosti o tom, nakolik demokracie je schopná se ubránit svému zneužití. Zapomíná se, že “vyslovit názor” je naprosto odlišné od aktivního uplatnění se v demokratickém státě. Jestliže většina civilizovaných zemí odmítla fašismus a nacismus nejen jako formu vlády, ale i jako parasitní existenci v rámci demokratického systému státu, tak může dnes se stejnou rozhodností učinit s komunismem a jakýmkoli jiným gangsterským systémem, který snad přinese budoucnost. My jsme se octli za komunistickými mřížemi přesně proto, že demokracie byla zneužitá a podvedená, že nezávislost republiky byla narušena a lidská práva pošlapána. Nechtěli jsme natrvalo upadnoutdo poddanství "nadřazené třídy”. Nechtěli jsme uznat faktickou závislost našeho státu, do níž Československo komunisté přivedli, a jež je neodvolatelná, jak potvrdila sovětská okupace roku 1968. Navíc jsme odmítali násilnou reorientaci celé naší kultury k opravdu cizácké kultuře sovětské, která dodnes znamená nesvobodu myšlení a omezení všech lidských svobod nejen jako policejní opatření, ale jako degradace člověka na nejvyšší zvíře v přírodě, jež se dá zdomácnit a přivázat k prázdnému žlabu v kravíně. To je vše. Prohráli jsme mocensky i policejně. Nemáme hrdinské legendy protože jsme nevyhráli. A přesto: naše osudy jsou svědomím národa, jenž se dosud nemohl vypořádat se svými uchvatiteli. 2 [pageend2]Jestliže se bude v příštím století psát historie moderní doby, nemůžeme být opomenuti. Dosud se nenašla jiná sila, jež by stála pevně na našem nekompromisním a zásadním stanovisku. Konformita a kompromis, tolerance zla a respekt dnešní zrádcovské kolaborantské vlády v Československu jako cena za strpení nicotných osobních svobůdek i když by byly dosaženy, nemohou uspokojit ani minimální předpoklad pro přežití národa. V tomto směr u jsme to my, kdo stále představujeme, jak doma tak i ve světě, tu nekonformní a nekompromisní sílu, jež ukazuje na jedinou možnou cestu Československa za nezávislost, demokracii a lidská práva: neomezený politický odpor bez ohledu na jeho “legálnost” a boj se zbraní v ruce, bude-li nutno, a až přijde pravý čas. Roky uplynuly od dob našeho věznění. Byli jsme to my sami, kdo už na svých vězeňských celách a lágrech si kladli otázky po příčinách. Subjektivně jsme docházeli ke svým závěrům. Dozvěděli jsme se o mnohém, co postavilo v našich očích vše, co se událo od Mnichova, mimo zákon a ústavu. Odtržení Podkarpatské Rusi jsme cítili nikoli jako prestižní šovinistickou záležitost záležitost, že jsme ztratili území, ale jako zradu na slibu, který Československo dalo lidu Podkarpatské Rusi, když přebíralo jeho správu po první světové válce: Její obyvatelé neměli svobodu volby, kam chtějí přináležet, ale byli sprostě začachrovaní jako když se rozkrade dodávka zboží z náklaďáku. Dozvěděli jsme se postupně o zákulisí a podvodech s jakými byl instalován “socialistický řád”, nepochybovali jsme o pomýlenosti s jakou bylo provedeno zařazení Československa do "sovětské sféry vlivu" aniž kdy to mohl národ ratifikovat. Každý z nás si o tom vytvářel svůj názor a vývody. A dodnes za těmito vývody stojíme. Ne jednotní v politických názorech, ale v demokratické jednotě, v níž politické názory jsou vedeny zásadními principy. Jsou však mezi námi i ti, kteří si to pletou. Svoje dnešní názory nadřazují demokratické jednotě v rozdílnosti. Potlačují principy, které nás spojovaly. Je na nich, aby si udělali jasno, protože my od principů, které nás svedly před desítiletími a dosud drží pohromadě v opravdu bratrské jednotě, nemůžeme ustoupit. Ovšem, že jim přiznáme právo na aplikaci toho Voltai- rova rčení, ale nikdy nepřestaneme nesouhlasit. Prožívám již poslední roky druhého desetiletí v exilu a mám pocit, že jen čas je na naší straně. To, v co jsme vždy věřili, navzdory své bezbrannosti, nechce odejít z myslí lidí. Navzdory tolika umným teoriím a ideologiím, kompromisům a kombinacím, lidé z generace, která už přišla po nás, docházejí ke stejným zásadám, za něž jsou ochotni se prát. Proč? Protože naše zásady jsou dosud v národní paměti. I ty facky a to, proč jsme je dostali, je v této paměti. Za Habsburgů ta paměť národa vydržela třista let. To mnohým dává pocit jistoty, že se to bez něj obejde, že národ přežije. Nesázel bych na to. Nemám rád slovo povinnost a všechny ty rachotící pojmy, které skřípou jako rytířské brnění. Rád se vyžívám v ironii a cynismu a Švejk je moje čtení. Ale není všechna ta anarchie v člověku jen protilátka zoufalství? Zoufalství, jež vyplývá z pocitu zmařeného života, v němž nebyl člověk schopen vytvářet to, v co byl povolán dělat? Ve společenství svobodných, kulturně spojených lidí? Proto se držím jako klíště každé příležitosti ukázat, že mne neumlčel ani žalář, ani pakulturní odpad “vládnoucí třídy” ani bezedná studna jinojazyčnosti západního světa. Nechci kázat, nechci, aby někdo říkal: “Má pravdu!” Chci promluvit, protože mám jako člověk na to právo. Protože mám právo, že na mne nepůsobí oblbení ať přichází z jakékoliv strany. Protože si myslím, že nejen je co říci, ale že je nejen v mém zájmu nemlčet, nenechávat volný prostortěm, kteří si tvrdými lokty a někdy i pendreky svůj prostor vždy a všude udělají. Nemluvím jen o sobě, mluvím o nás všech. Proto se mne návrh na zrušení “K-231” tak dotkl. Ne proto, že do něj píšu, to nepíšu, ale proto, že podřezáváme vlastní větev. Náhodou, možná ne dost promyšleně jsme se dostali k časopisu a za rok ho rušíme. Kolik je těch, co mohou podat svědectví o padesátých letech z první ruky? Kteří mohou třeba ne dost akademicky, napsat pravdu, kterou neradi slyší i ti, kteří mají mnohé pozice na světových univerzitách, a někdy i silný hlas v exilových časopisech? A za největšího mučedníka padesátých let mají Rudolfa Slánského? Už se jim podařilo představit světu jejich verzi československé tragédie jako epochu zrazeného socialismu a perfidní berijovštiny, jež rdousila vlastní bolševická nemluvňata, a náš hlas a naše pravda překáží, aby se plně uvěřilo jejich vědeckému zhodnocení. Chválím a obdivuji charitativní cíle K-231, ale tážu se: co by asi řekli ti, kteří tuto podporu dostávají a která jistě více těší, než aby trvale pomohla k přežití. Kdyby si měli vybrat mezi větší podporou a časopisem, v němž my sami rozhodujeme a nenecháváme zapomenout, třeba jen několika jedincům, jak to vlastně bylo. Dělal jsem noviny, píšu pravidelně a jsem si jist, že je veliký rozdíl mezí tím napsat článek a rozhodovat o celé linii časopisu. Nezáleží na tom, že je málo odběratelů, záleží na tom, co bylo napsáno. Možná, jen proto, aby to jednou někdo vyhrabal v nějaké univerzitní knihovně. Je to patetické slovo, ale užiju je: odkaz. Náš odkaz, odkaz těch, které jsme znali a o nichž dnes už víme jenom my. Vím, byli lidé, kteří bojovali víc a lépe. Kteří trpěli víc než my. Ale tam, kde jsme my byli, jsme to byli my a naši přátelé, sestry a bratři, z nichž tak mnozí už nejsou. Jestli to všechno nemá být k ničemu, je ještě pořád tak trochu v našich rukách. Upozornění Do tohoto čísla jsou pro členy K-231 vloženy Stanovy, které byly schváleny členskou schůzí 7.VI.1986. Rovněž je přiložena plná moc pro letošní schůzi 2.5.1987. Prosíme o vrácení plné moci nejpozději do 15. dubna 1987 buď na adresu K-231, nebo na adresu pověřených přátel. 3 [pageend3]Lumír Salivar Bez nadpisu V dosavadních deseti číslech našeho časopisu jsme přinesli řadu vzpomínek na dobu a události, které čas nevymazal z našich myslí. Řadu dokumentů — které - byť neúplně — ilustrují praxi komunismu, toho “nejhumánnějšího” společenského systému. Systému, jehož konečným cílem je dehumanizace, podmanění individuální osobnosti a znásilnění svobodné vůle. Naše osobni zkušenosti nemohou být, vzdor prožité hrůze, dokonalým obrazem komunismu. Tak jakosesotva kdy podaří zmapovat všechno to zlo co napáchal nacismus, právě tak se sotva kdy podaří zdokumentovat všechny zločiny komunismu, tohoto rodného bratra nacismu. Řada obětí si odnesla svoje hrůzné zkušenosti sebou do hrobu. Kdo dnes může říci, jakou kalvárií prošli mladí národní socialisté Šádek a Choc? Milan a Slavoj a s nimi desítky jiných si odnesli svoje utrpení na popraviště. Desítky a pravděpodobně stovky dalších obětí, umučených komunistickými katy během výslechů, nemohly a nemohou podat svoje svědectví. Kdo může vylíčit utrpení faráře Toufara? Snad jenom jejich mučitelé a popravčí, ale ti sotva kdy najdou v sobě tolik osobní statečnosti, aby v zájmu historické pravdy promluvili. Komunismus se nezastavil a jeho cíle jsou neměnné. Snad jen čas od času volí jiné formy násilí. Ale ty formy zase tak moc jiné nejsou. Vašíček, Vojík, Šamberger či Ryšavý — ta prokletá jména z naší minulosti našla svoje pokračovatele. My je neznáme z vlastní zkušenosti ale ti, kteří dnes pociťují na svoji kůži to, co jsme prožívali my před lety třicetipěti, ti je znají. Historie se opakuje a v československých kriminálech je nová generace politických vězňů. Je naší povinností podpořit je v jejich úsilí, upozorňovat na ně světovou veřejnost a snažit se dělat to, co jsme sami kdysi od Západu očekávali. Je naší povinností přijmout všechny ty statečné do našeho bratrstva a sesterstva. Aleš Březina Pravdou posedlý český evangelický farář JAN DUS byl poprvé odsouzen k dvanácti měsícům vězení v roce 1971, protože ve vitrínce na kostele v jeho sboru stále ještě viselo nikdy neodvolané prohlášení Synodu Českobratrské církve evangelické z roku 1969, které odsoudilo sovětskou okupaci z 21. srpna 1968. Po odpykání trestu mu byl odňat t.zv. státní souhlas k výkonu duchovní činnosti a pracoval manuálně jako topič v Mělníce. V roce 1977 podepsal prohlášení CHARTY 77. Po mnoha šikanách byl. 20. května 1986 vzat do vazby a obviněn z poškozování zájmu republiky v cizině, později byla žaloba změněna či doplněna o podvracení republiky a nyní mu hrozí trest až osmi let vězení. JAN DUS byl obviněn, že i přes několikeré upozornění vytváří podmínky pro nátlakové akce vůči představitelům státní moci. K tomuto obvinění se vyjádřil JAN DUS v dopise generálmajorovi JUDr. J. Ryplovi, ve kterém říká: “Článek 29. čs. ústavy zaručuje občanům právo obracet se k zastupitelským sborům a ostatním orgánům s návrhy, podněty a stížnostmi. Už sám výraz “stížnost” napovídá, že spočívá na státním orgánu, který je povinen ji vyřídit, jako něco těžkého, obtížného, co tíží a tlačí — tedy vytváří tlak a nátlak. A potom DUS vyjmenovává všechna svá podání československým i sovětským autoritám, ve kterých žádá dodržování ústavy a práva. Počínaje dnešním číslem budeme se snažit přinášet informace i o současném komunistickém teroru v naší vlasti. Zprávy o něm pochopitelně najdete i v jiných exilových časopisech. Protože se domníváme, že každý časopis má svůj vlastní okruh čtenářů, nebude na škodu jestliže se spojíme, abychom informovali nejen náš exil a jeho prostřednictvím i zahraniční veřejnost, ale abychom také ty, kteří se dnes propůjčují k týrání a odsuzování nevinných lidí ujistili, že se o nich a jejich zvěrstvech ví. Jediná známá — a světově známá organizace, která stoji v otevřené opozici proti komunistickému režimu v Československu — je CHARTA 77, která "oslavila” letos deset let od svého vzniku. Oslavila v uvozovkách, protože CHARTA 77 si nepřeje nic jiného, než aby nemusela existovat. CHARTA 77 působí v rámci a v mezích daných možností. V prvé řadě požaduje, aby mocipáni dodržovali zákony a ústavu, kterou sami odhlasovali. Aby dodržovali mezinárodní závazky, které podepsali. Ve druhé řadě pak CHARTA 77 prostřednictvím jednoho ze svých výborů — VONSu (VONS " Výbor na obranu nespravedlivě stíhaných) monitoruje všechno násilí, kterého se dopouští na vyslýchaných StB. Podává zprávy o politických perse- kucích. A ať se to líbí či nelíbí komunistům či ať se to líbí či nelíbí tak zvaným bojovníkům za svobodu v zahraničí, kteří v teple demokracie v níž žijí nemají ani potuchy o tom, co to znamená žít dnes v Československu a otevřeně pranýřovat vládní zločiny, CHARTA 77 je dnes jediným představitelem domácího odporu. Jedni i druzí ji ve vzácné shodě kritizuji. Komunisté i “exiloví vlastenci” by nejraději CHARTU 77 zlikvidovali. Exilové "zdravé jádro” si podivuhodně notuje s komunisty. Bylo by to jen hloupé a směšné, kdyby to současně nebylo podlé a zvrácené. Naším příspěvkem k současnému odporu proti komunistické zvůli je případ evangelického faráře JANA DUSE. Informaci o něm podává jeho přítel, signatář CHARTY 77. Aleš Březina. JAN DUS dostal za tuto svou činnost výstrahu, kterou nepřijal, neboťve všech případech jednal v rámci zákona. Farář JAN DUS vytrvale a přesně odhaloval protizákonné jednání Státní bezpečnosti, až se nakonec sám stal její obětí. Členové StB vyrobili dopis presidentu republiky, údajně podepsaný básníkem Heřmanem Chromým, spolupracovníkem Jana Duse v Mělnické elektrárně, ve kterém užili sprostých urážek jak G. Husáka, tak i M. Gorba- čeva. Na základě tohoto padělku byl Heřman Chromý zatčen. Tento text s pobuřujícím obsahem vnesli estébáci i do Dusova bytu, kde byl jakoby nalezen a zabaven pod číslem 17 protokolu o domovní prohlídce. JAN DUS se snažil odhalit tento podvod. Podal žalobu na neznámého pachatele z řad StB. Napsal řadu dopisů a stížností různým orgánům, ve kterých žádal vypátrání viníků. Jako výsledek byl 20. května 1986 vzat do vazby. My, jeho přátelé se dnes obáváme, že ho může stihnout osud polského kněze Jerszyho Popieluszka. Na Západě žijící přátelé se rozhodli založit Mezinárodní výbor na obranu JANA DUSE. Tento výbor bude sledovat jeho další osud, informovat o ném co nejširší veřejnost, zasazovat se o jeho propuštění a podporovat jeho rodinu v době jeho nepřítomnosti. Ve výboru jsou zastoupeny společnosti, sbory, skupiny i jednotlivci. Obracíme se na všechny bez rozdílu původu či rozdílnosti názorů se žádosti, aby se zúčastnili obrany JANA DUSE. 4 [pageend4]Karel Palát Československé vlády v exilu Všichni patrně souhlasíme s tím, že "demokracie není demagogie", jak zní nadpis článku dr. Kalvody v lednových Našich Hlasech. Obsah článku je diskutabilní. Nejsem členem Rady svobodného Československa a její záležitosti se mě netýkají. Alečtu exilovýtisk ajesnad- né poznat, že Rada opravdu napadána je. Srovnávat činnost Rady s Českou unií (nebo uniemi?) se prostě nehodí. Ale nechci se vracet k věcem, o kterých jsem už psal na základě rozhodnutí a se schválením Čs. obce legionářské. Jiná věc je sestavování nějakých československých vlád v exilu. To je prostě směšné. Sestavovatelé většinou argumentují existencí polské exilové vlády. Ta, pravda, je a navíc jsou ješte exilové vlády Litvy, Lotyšska a Estonska. Podobně byla i československá exilová vláda v Londýně, která se po skončení války vrátila do Prahy. František Otta Zrušme Káčko??? A proč? Rád bych věděl proč. Mívá bratr Otruba podobné záchvaty častěji? Když jsem s ním nedávno mluvil, zdál se mi zcela normální. Ovšem, bereme-li v úvahu, že si odseděl pěknou řádku let v kriminále, z toho většinu doby v Leopoldově, musíme uznat, že má plné muklovské právo být někdy tak trochu cvok. Ale ten jeho poslední článek o zrušení Káčka je přece jenom trochu “silné kafe”. Dodnes mi již vynadalo asi sedm lidí, naštěstí po telefonu. Co prý jsme se zbláznili a kdo to měl ten pitomý nápad. A tak to poctivě (a škodolibě) přehrávám na Zdenka s výše uvedeným vysvětlením. Ať si trochu užije toho co si nadrobil a co si spískal. Ale k jeho článku. Nevidím tak veliký rozdíl v tom zda budeme náš plátek nazývat časopis, zpravodaj, věstník, noviny, oběžník či já nevím jak jinak. Důležitým a podstatným bodem zůstává podle mého názoru to, jaká jest jeho náplň, jeho obsah, a otázka zda plní své poslání. A to myslím doposud Káčko plnilo, i když třeba ne vždy na sto procent, tedy jistě na devadesát; Můžeme se za ten jeden a půl roku naší existence klidně podívat za sebe. Samozřejmě že jsme se dopustili omylů (kdo je neomylný?), ale uvážíme-li, že nikdo z nás není profesionál a že to všichni děláme ve svém volném čase, není to jistě nejhorší. Na rozdíl od Zdenka tvrdím, že naše Káčko své poslání plní dobře. Naše uveřejněná mapa komunistických koncentráků z padesátých let byla s úspěchem použita ve Vídni. Byla uveřejněna řada málo známých případů svědčících o komunistické bestialitě, byl uveden seznam popravených (bohužel se později ukázalo, že v seznamu jest několik nepřesností), upozornili jsme na separatistickou linii České Unie a jiné a jiné. Káčko informovalo naše čtenáře o tom , co se v Klubu stalo a co se bude dít, co se děje v Kruhu přátel K-231. Bývalí muklíci mají svůj vlastní časopis kam mohou psát. Tedy to je poslání Káčka. Nyní se podívejme na Káčko z mého místa, místa pokladníka. Souhlasím se Zdeňkem, když tvrdí, že s vydáváním Káčka jsou spojena značná vydání. A není to právě málo. Průměrný náklad na vytištění a odeslání jednoho čísla vychází na $1.76. Samozřejmě náklad na čísla jdoucí do Evropy je vyšší. Bohudíky, většina našich čtenářů si plně uvědomuje, že vydávání časopisu stojí mnoho peněz a svými dobrovolnými příspěvky se nám snaží pomoci časopis udržet. Díky jim můžeme i nadále Káčko ponechat jako časopis bez předplatného. Ovšem (a musím říci bohužel), máme také několik desí- A v tom je celý rozdíl. Všechny vyjmenované (a některé další) exilové vlády se ustavily za druhé světové války v Londýně. Některé se vrátily do svých zemí a tím přestaly jako exilové vlády fungovat. Jiné nemohly, protože jejich země už byly okupovány Sovětským Svazem. Situace dnes je podstatně rozdílná. Všechny zapadni země mají diplomatické styky s vládami východoevropských satelitů a proto nemohou uznat žádnou vládu dnes v exilu vytvořenou. Taková jsou jednoduchá fakta. Demokracie není demagogie. Sestavovatelé exilových vlád nemají daleko k dětem, hrajícím si na písečku. tek adres, na které Káčko posíláme často od prvopočátku a dosud jsme nedostali žádnou odezvu. Nemyslím odezvu finanční; mám na mysli alespoň krátkou zprávičku o tom, že časopis dostávají. Jelikož si nejsme jisti, zda adresa je správná, vložili jsme do některých výtisků čísla 10 zpětnou kartičku. Na ta místa odkud se nám kartička nevrátí, přestaneme Káčko posílat. To jest jedno místo, kde můžeme nějaký dolar ušetřit. Jistě jste si všichni všimli, že dnešní číslo se od minulých čísel dosti liší. Naše dosavadní výtisky měly 56 řádek na stránku. Při rozsahu 20 stran jsme tedy prakticky měli k disposici 1120 řádek. Počítejte se mnou! Použijeme-li o něco menší velikost písma, dostaneme na stránku 75 řádek. Budeme-li vydávat místo 20 stránek pouze 16. budeme přesto mít k disposici 1200 řádek, tedy o 80 řádek víc, neboli více jak o jednu stránku. A nyní se trochu podívejme na naše finanční zdroje. Na to abychom mohli plnit jeden z našich bodů programu, to jest pomáhat našim přátelům, bývalým politickým vězňům, dnes již starým a nemocným, na to musíme peníze nějak vydělat. Ječen z pramenů v minulosti byla naše setkání, “fundraising parties”. Jiný pramen byl z našich tanečních zábav, pořádaných za značné pomoci našeho Kruhu přátel K-231. Další příjem jsme měli z prodeje krásných grafik pražských motivů a z komise za prodej knih nakladatelství 68 Publishers. Konečně se dostávám k našemu poslednímu prameni, to jest k našim příznivcům — čtenářům. Od 1. června 1985 do konce roku 1986 jsme obdrželi na darech přes $5,400.00, což by plně stačilo pokrýt výdaje na tištění a rozesílání časopisu. Nemohu specifikovat co bylo míněno jako předplatné a co jako dar, neboť málokdo to přímo uvedl. Z této částky bylo $2,974.95 od bývalých muklů, a zbytek byl od jednotlivců či organizací, tedy "nemuklů.” Tvrdím, že tyto “nemuklovské" peníze vydělalo stoprocentně Káčko. A z toho muklovského dílu byla značná většina také na podporu časopisu, protože to byli "přespolní”. Samozřejmě, že nijak neoddělujeme co jde na Káčko a co jde na jiné účely. Všechno jde do jednoho šuplete a z toho se potom odesílá podpora, platí časopis a ostatní nutná vydání. A tak, tvrdí-li Zdeněk Otruba že Káčko je prodělečné a že si na sebe nevydělá, nemyslím že má pravdu. Podle mého názoru: Káčko je soběstačné a Káčko si na sebe vydělá dostatečně. A i kdybychom měli na Káčko doplácet, nemyslím si.že by bylo rozumné ho rušit. Vždyť je to naše nejdůležitější spojeni s našimi přáteli, s veřejností a se světem. Tak tedy: Zrušme Káčko! ??? 5 ••• [pageend5]Milí přátelé, děkuji Vám za K-231. Dostal jsem zatím dvě čísla (3. a 4. druhého ročníku), přečetljsemjeod AdoZa potěšila mne zřetelná snaha udělat z toho zpravodaj muklů, v němž se nevylévají jen vášně. Radostné počtení to ale není. Myslím, že není třeba, abychom jako muklové ze sebe dělali “stav", a ještě méně si myslím, že je třeba se mezi sebou přít. Mravní a pracovní poslání má mít v exilu každý slušný člověk, ať už byl či nebyl muklem. Proto nebudu považovatza újmu, jestliže posílání časopisu zastavíte, (viz. Zd. Otruba: Zrušme Káčko) Srdečný pozdrav Dr. Karel Hrubý, Switzerland o ... s tím zrušením Káčka: no můj názor je, (a nejenom můj) že je to čistě interní věc výboru, takhle to jen rozvíří — zbytečně — diskusi, nesouhlas, možná že někde i souhlas. Přitom o nějaké zrušení vůbec nejde. Není například pravda, že Káčko je organizace na podporování starejch a nemocnejch muklů. Tuhle volovinu tvrdí například Nyč- kalo o Káčku původním. K-231 je v první řadě organizace politická, která má svoje místo v exilu a proto taky má svůj tiskovej orgán. Že je rozkecanej, že jsou tam zbytečný věci, je věc druhá. Stačilo by klidně těch osm stránek. Já vím, že sazba je drahá a poštovný taky. Stačí Slovo předsedkyně, kde teda by měla být shrnutá činnost za dobu od posledního čísla, po případě co plánujeme. Nejdůležitější je Listárna, takový dopisy, jako je od (jméno politického vězně z Československa). Já pořád stojím na tom, že vůbec nejdůležitější je fungovat a mít tiskovej orgán. Jestli už tomu chcete říkat časopis, zpravodaj nebo oběžník, je jedno. Ale když ne na nic jinýho, na tohle peníze musej bejt. Jsem ostře pro omezit to na polovičku. Ota Rambousek, New York, USA o Jsem sice členem zdejšího Sdružení, ale jeho činnosti se nezúčastním, jsem už stár 72 let. Nemám zájem o další čísla vašeho časopisu. Tomu sporu mezi vámi a zdejším Sdružením nerozumím ani rozumět nechci, nezajímá mě to. Chtěl bych jen podotknout, že tento spor vyvolává u ostatních exulantů útrpný úsměv a u pánů na M.V. v Praze jistě škodolibou radost. Ing. Eduard Stelšovský, Winterthur, Švýcarsko o Časopis K-231 dostávám pravidelně a ihned v té samé obálce jako F.W.D. pošlu polozaměstnanému zedníkovi, který má mnoho českých známých, kterým to dává číst, jako kdysi motáky. Moc vám za něj děkuji, ale jsem už 11 let v důchodu takže žádné dolary vám poslat nemohu. P.S. Neuvádějte nikde mé jméno, mám v Praze syna, kterého nikam — ani do Jugoslávie — nepustí. Čtenář z Victoria, B.C., Kanada Když jsem otevřel poslední číslo Káčka, zjistil jsem, že Zdeněk napsal za mnohé, co jsem chtěl říci sám. A napsal to rozumně, pěkně, právě tak jako tu Chartu a Antichartu. Už víc než před rokem mi dal Lumír stejnou otázku jako Edula, a odpověděl jsem stejně, jako teď Zdeněk: Nestačíme vydávat trvale časopis, ještě k tomu dvouměsíčník. Nestačíme na to ani finančně ani obsahově. Muklovská tematika je na delší dobu málo, vyčerpá se, a je to minulost, (pokud do ní troubové nevnášejí svou ubohou přítomnost). Obecnou tématikou nemůžeme konkurovat zavedeným starším periodikám. I těch je příliš mnoho a některé jen živoří. Zůstaňme u dobrého Zpravodaje nebo Věstníku o nás a pro nás. Ostatní rozumy si klidně můžeme vylejvat v jiných tiskovinách. Zvláště sporné politické názory a hrůzyplné programy, které nás v očích nemuklů jen zesměšňují. Může někdo udělat větší volovinu než vytáhnout Českou unii jako muklovský program a dát tím publiku (a orgánům) po obou stranách Šumavy jedinečný klacek do ruky právě na nás? Máte ještě asi pár slušnějších věcí pro publikaci dvou-tři čísel K-231, tak je taky vydejte. Neskončete ihned. Ale zároveň už tam začněte zárodek nějakého prostšího, levnějšího Věstníku (Zpráv a pod). A pro poměr k nenapravitelným cancalům bych vám připomněl skvělou radu Schillerovu: ‘‘Gegen Dummheit kámpfen Gotter selbst vergeben” nebo anglické: “If you argue with a fool, two fools argue.” Zdař Bůh. Jirka Krupička, Edmonton, Kanada ... Vy se zkrátka máte, vzpomenete si a začnete vydávat publikaci, někdo to zařídí a vysází, zbývá jen udělat korekturu, zatímco my tady pěkně ručně, na koleně a se všemi těmi doprovodnými okolnostmi. Važte si proto vašeho Káčka, přese všechno to musí být prima práce. Karel Pecka, Československo o A co se týče vydávání Káčka: popravdě souhlasím se Zdeňkem co se týče finanční stránky, ale na druhé straně si myslím, že nemůžeme vyklizovat pole. Nezapomeňme, že Káčko jde i domů, je rozesíláno v exilu i těm, kteří nejsou političtí vězni a tak ty informace jsou cenné. Oběžník, věstník — to je něco jiného. Kdyby nebylo tolik útoků na K-231 a kdyby hladina byla klidná mezi politickými vězni, tak bych všemi deseti hlasovala pro Otrubův návrh. Za dnešní situace myslím, že se musíme udržet ještě alespoň rok, do světového sjezdu K-231. Otruba to myslí dobře, i já bych ty peníze raději poslala starým a nemocným do republiky, kteří tolik let trpěli v komunistickém koncentráku. Ale realita dneška je jiná. Libuše Drobílková, Newark N.J., USA o Dostal jsem K-231 teprve minulý týden právě v době, kdy jsem rozepsal přiložený článek a tak se mi to hodí připojit se k polemice, kterou rozpoutal Zdeněk Otruba — aspoň si myslím, že by to měla být polemika. Nejen o časopise, ale i o jiném, co souvisí s Káčkem. Nelpím ovšem na časopise, jak je. Jde mi o publikaci, která by nás vedla k tomu, abychom publikovali. Jestli půjde o časopis, jenž bude vycházet jen dvakrát do roka, na tom nesejde. Pochopitelně je spousta věcí, na něž časopis nemusí být. My přespolní nemusíme vědět o spoustě věcí, jež se dějí v Torontě a jichž se neúčastníme. Přiznávám, i ty společenské maličkosti mají svůj půvab, ale stačí, když mi o nich přiložíte xerox k časopisu jednou v létě a jednou na podzim, aby se ušetřilo na známkách. Stejně pošty skandálně doručují všechno — vždy o pár měsíců později. Ale nemít vlastní tribunu se mi nezdá přijatelné a není to ani nutné. To je tedy moje odpověď, vezměte to v úvahu. Vladimír Valenta, Edmonton, Kanada o 6 [pageend6]Dvouměsíčník K-231, který jsem obdržel teprve podruhé, má solidní úroveň a snaží se přispět k vyjasnění vztahů se Sdružením politických vězňů, jehož jsem členem od založení. Vzájemný "problém”, který přemnoho muklů tíží, je většině nepochopitelný. Pramálo zůstává z oněch slov, jež jsme si na Slavkově, Leopoldově padesátých let kladli na srdce. Nemohu pochopit tu nevraživost, zášť, nedůvěru a pomluvy — to nezměrně škodí naší společné věci. Ewald Fail, Zürich, Švýcarsko o S článkem Zdeňka Otruby stoprocentně souhlasím. Vyjádřil všechna pro i proti — ta proti rozhodně převažují a myslím, kdybych přidával další, bylo by to nošení dříví d° 'esa- Stanley Brym, Ingleside, II., USA o Obdržel jsem dosud vaše tři poslední čísla. Jelikož jsem díky Straně a Vládě prožil něco přes devět let na Nikolaji, Bytízu a v Leopoldově, samozřejmě jsem je přečetl se zájmem a rozhodnete-li se pokračovat, rád budu nadále vašim čtenářem a eventuelně předplatitelem. Francois Leiner, Saint-Raphael, Francie o Lumír Salivar Vážení, díky za první dvě čísla. Velmi rád bych Káčko dostával. Kolik a jak platit? Srdečný pozdrav všem muk- lům za vodou. Václav Vinický, Leissingen, Švýcarsko • Vážení přátelé, všechny srdečně pozdravuji. Doufám, že to nemyslíte vážně Káčko nějak změnit. Zde ho čte dosti lidí a všude je chválen. J. Lněnička, USA o Váž časopis K-231 Váa zasílám zpět neb jsem si u Vás žádný neobědnal,ani nejsem Vašim členem neb jsem řádným členem ve švícarsku. Kukl O Jak se dělá Káčko Tuto otázku mi kromě našich členů a přátel položil nedávno i režisér British Broadcasting Corporation, když jsme připravovali natáčení naší výborové schůze pro televizní obrazovku. Je to vděčné téma a nebude na škodu si o tom popovídat. Odpověd na otázku v titulku by mohla být velice krátká a výstižná: “TĚŽKO”. A tím by to mohlo být odbyto, jenže by to nesplnilo účel. Náš časopis, naše “KÁČKO” se dělá těžko proto, protože žádný z nás, kdo se na jeho tvorbě podílíme, nemá profesionální zkušenosti. Jak bylo řečeno v jednom z prvních čísel, nikdo z nás není K. H. Borovský a ani si na něho nehraje. “KÁČKO” děláme po práci, stálého zaměstnance pochopitelně nemáme a nemůžeme si ho dovolit. Je to časopis ryze amatérsky dělaný a podle slov mnohých našich čtenářů na profesionální úrovni. Rozhodnutí o tom, že budeme vydávat vlastní časopis padlo na ustavující schůzi K-231. Rozhodnutí je věc jedna, jeho uskutečnění věc druhá a těžší. Nedostatek zkušenosti zavinil v počátcích mnohou nesnáz. Například prvé číslo “KÁČKA” muselo mít vložený list, protože jsme nedovedli odhadnout, kolik textu potřebujeme na počet stránek dělitelný čtyřmi. Za druhé ono dnes již historické prvé číslo bylo děláno "na koleně”, protože muselo být venku během čtrnácti dnů. I s tím, jak dnes znáte záhlaví našeho časopisu byl malý malér. To Ota Rambousek za cesty autobusem z Buffala do Toronta nakreslil na žlutý, čtverečkovaný papír návrh. Ota se domníval, že to předěláme, aby to bylo pěkně symetrické. Nám se to však zalíbilo tak “ošklivé”. Ota se z počátku zlobil, ale mám dojem, že kdybychom dnes záhlaví upravili podle jeho původní myšlenky, zlobil by se opět a více. Grafická úprava však není ten hlavní problém. S “KÁČ- KEM” jsou spojeny dva hlavní problémy. Za prvé aby “KÁČKO” mělo dobrou úroveň. Zásadně se nepouštíme do pochybných polemik a "nepereme na stránkách "KÁČKA” špinavé muklovské prádlo.” Sice některý článek se pohyboval na okraji problémů mezi politickými vězni, protože jsme naše členy a čtenáře chtěli informovat. Bylo to na příklad “SLOVO PŘEDSEDKYNĚ” či moje “MALÁ ZPRÁVA O VELKÉ CESTĚ” po našem výletu do Švýcar. Samozřejmě "tečkováni” za naším klubem z Prahy, Toronta a nepřímo také z Curychu bylo natolik lákavé, že jsme k tomu svůj komentář napsali. Právě tak jsme považovali za důležité odhalit t.zv. "Českou Unii”, která se, podle slov bratra Otruby “ani neodlepila od země” a je z ní dnes jen další exilový potrat. Po expedici každého čísla cítím já, jako "zodpovědný redaktor”, úlevu. Zase jedno číslo je za námi a za které se nemusíme stydět. A se značnou dávkou pýchy se přiznám, že od třetího čísla se mi každé následující zdá být lepší než předcházející. A tlačí mě můra, že jednou přeci jen některé číslo se nepovede. Smysl éxistence časopisu se mi začal rýsovat poté, když jsem si uvědomil, k čemu může a má sloužit. V prvé řadě má být pojítkem mezi všemi slušnými bývalými politickými vězni. Za hranicemi i doma. Podle ohlasu z celého světa i z domoviny, se nám to daří. Zadruhéjsem přesvědčen, že časopis bývalých politických vězňů může, má a musí dokumentovat zvěrstva komunismu. Když se nostalgicky probírám dosavadními čísly vidím, že prvý, možná ještě neuvědomělý krůček byl ve dvou článcích ve druhém čísle. “SPOLUODSOUZENÍ A SPOLUODSOUZENÉ” a “PRVNÍ POPRAVY NA CEJLU” od Karla Paláta. V dalších číslech pak už tento záměr nabýval konkrétnějších forem. Mezinárodnímu zájmu se pak těšila naše mapa československých koncentráků na vídeňském shromáždění ve Vídni. Naše články převzala nejen řada exilových časopisů, ale také SVOBODNÁ EVROPA při vysílání do Československa. Vysílací čas nám poskytl HLAS AMERIKY. Dostali jsme se na obrazovku BBC. Je to málo na spolek, který existuje necelé dva roky? Dělat podobný časopis při zaměstnání je práce Sysifo- va. Udělá se jedno číslo a hned se musí začít pracovat na dalším. Psát, urgovat, prosit o příspěvky. Mou touhou je přitáhnout kespolupráci všechnyslušné 7 [pageend7]bývalé politické vězně, najmě tak populární osobnosti jako třeba Vašek Roziňák či Vovka Kobranov. Aby Zdeněk Mráz také sednul a napsal aspoň jednou jako Tonda Roubík. Aby Norbert Každan napsal nějakou svoji vzpomínku a nečekal, až o něm napíše Hejl s Kaplanem. Aby Pepík Důra napsal o tom, jak na dvanáctce sežrali červi muklaza živa.Jak zastřelili Kuldu. Jak zavraždili kluky na šestém patře “ROVNOSTI". Aby někdo začal psát "utěkářské” historie. Aby Dáša Šimková a řada jiných napsali také něco pro nás. Aby každý, kdo o komunistických vraždách a mučení něco ví, splnil svoji povinnost k historii. Mají snad ta zvěrstva skončit v zapomenutí? S autorským repertoárem to však není tak zlé, jak by se podle mého naříkání mohlo zdát. Když jsem pročítal dosavadní čísla, napočítal jsem více než čtyřicet autorů. Málo? Hodně? Dost? Od expedice k expedici jsou vždy dva měsíce. Jak je vidět, dá se za tu dobu časopis udělat. Když se hrozivě začne blížit termín, začne se dávat dohromady co přišlo a co bylo připraveno již dříve. Když jsou texty jakž takž pohromadě a schválí je redakční rada, odnesu je do sazár- ny. Odtamtud dostaneme vysázený text na dlouhých papírových nudlích a začne čtecí marathon. Texty, které jsme již v rukopisech několikrát přečetli a prodebatovali musíme číst znovu a chytat překlepy sazečky. Když čtecí parta přečte budoucí číslo, pošleme korektury zpět do sazárny k opravám. A pak už přijde závěr, články se dají do pořadí a v sazárně se dělá lay-out, což je závěrečná fáze před tiskem, kdy se dá ještě leccos poopravit. A u toho chci být a tak po noční směně ztrávím místo spánku šest až osm hodin v sazárně. Nutno však poznamenat, že mě k tomu nikdo nenutí, že to dělám rád a že mě to těší, protože věřím, že celá ta věc má nějaký smysl. A vzdor tomu se přikláním k názoru Zdeňka Otruby, abychom časopis “KÁČKO” zrušili, protože za současné situace, jak ho doposud znáte, je pro nás přepych. Přesně řečeno, zatím nám nedělá potíže vydělat na jeho existenci. Máme dost peněz na to, abychom ho udrželi při životě dost dlouho a peníze nejen vyděláváme, ale také dostáváme od členů a přátel z celého světa. Jenže jsou to peníze, které by značně pomohly mnohé strádající sestře či bratru. Jenže zde je ten začarovaný kruh. Prostřednictvím "KÁČKA" jsme se presentovali veřejnosti. Prostřednictvím “KÁČKA” jsme získali leckterý dolar, frank či marku. Prostřednictvím “KÁČKA” můžeme dokumentovat komunistické zlo. Nesouhlasím tak zcela s názorem, že by jiné časopisy otiskovaly naše svědectví. Prostě proto, že to není jejich náplní. Snad čas od času ano, ale “KÁČKO” je unikátní právě tím, že se na dokumentaci soustřeďuje. Pochybuji, že by se to dalo dělat ve Věstníku. Věstník se nutně musí omezit pouze na současnost. Věstník má funkci zkratkové informace. Abychom snížili náklady, počínaje dnešním číslem používáme menšího písma, což nám umožňuje zredukovat i počet stránek. Do jaké míry je to šťastné řešení nám ukáže budoucnost. Protože náš časopis rozesíláme zdarma, bylo by ideální, kdyby si příjemci zaplatili poštovné, protože to je největší položka v našem rozpočtu. Pomohlo by to k další existenci “KÁČKA”. Snad se může zdát, že tento článek je troubením na ústup. Není tomu tak — je to jen konstatováním faktu. Nebudeme-li mít peníze, nebudeme mít “KÁČKO”. Bez ohledu na to, jak rozhodne členská schůze. Rozhodnutí členské schůze je sice závazné pro výbor, ale samo osobě finanční problém nevyřeší. A tak je i na našich čtenářích aby poradili, případně rozhodli. Z naší korespondence ©00 £27 BRITISH BROADCASTING CORPORATION KENSINGTON HOUSt RICHMOND WAI I ONDON \V14 OAX Tf If PHONt <.4 ’IIIX2>'7C 111 EGRAMS AND CAB'. I S ’I i t (A 5 IS I ON DON 711 ( > 2nd February 1987 Mr Dennis Otruba, 175 Trudelle Street, Toronto, M1J 5K5. Dear Dennis, I was sorry not to have had chance to talk to you at the K-2J1 meeting: as usual everything took twice as long as it should have, and unfortunately you had left b, the time we had re-emerged from th? Paradise Island drinks bar! It. war a great privilege to meet the members of the group - I only hope we can do justice to K-231 in the filr. Thank you for all your help an advice. Z dopisů z domova B. děkuje — poprvé za 10 let si mohla koupit látku na šaty. Objímáme a líbáme srdcem a děkujeme i za ty, kteří se zatím neozvali... Ještě Ti chci říci, že budeme pátrat kdo jiný je ještě potřebný snad více než my, aby to bylo spravedlivé. Stejně vám vždy letí vstříc naše díky... Hledáme Stanislava Wobořila (souzený Státním soudem v r. 1949, utekl z Fierlingeru v r. 1950. nebo v r. 1951). Prosíme, aby se ozval na adresu K-231. Hledají ho jeho příbuzní, žijící v Rakousku. Paul Lee Producer Music & Arts, Television 8 [pageend8]Ze života K-231 USNESENÍ výboru K-231 na schůzi 14. ledna 1987 v Mississauga, Ont. Výbor K-231 zhodnotil situaci v hnuti politických vězňů s přihlédnutím k poslednímu vývoji, zejména událostem ve švýcarském Sdružení vězňů. Výbor znovu potvrdil platnost Usnesení 2. výroční schůze K-231 z roku 1986, které praví: Pokud jde o vztahy mezi politickými vězni, výroční schůze /e toho názoru, že jakýkoliv dialog se současným výborem Sdruženi bývalých československých politických vězňů v Kanadě může pouze poškodit zájmy politických vězňů. Naproti tomu ukládáme výboru, aby pokračoval v úsilí o dorozumění s politickými vězni v Kanadě a Spojených Státech a zejména v Evropě, Africe a Austrálii. Vycházíme přitom z předpokladu, že se jedná o naše bratry a sestry, se kterými jsme prožili dlouhá léta utrpení, že naše snahy a čile jsou společné a že dohoda a společný postup jsou nejen možné, ale i nezbytné. V souladu s tímto příkazem členské schůze výbor v posledním období věnoval vskutku vyčerpávající úsilí snaze o navázání spolupráce s vedením švýcarského Sdružení vězňů. Svědčí o tom nejen doslova stovky stran dopisů vysvětlujících cíle a snažení K-231, ale zejména jednání, které delegace K-231 vedla v létě 1986 v Zůrichu. Bohužel naše snaha se nesetkala s valným pochopením. Jak se praví v zápisu z mimořádné valné hromady švýcarského Sdruženi ze dne 29.11.1986 "stálá polemika s K-231 a světové setkám muklu bohužel nevyřešilo ani nevylepšilo vztah ke K-231..." Přes námitky některých členů valná hromada zakázala současné členství ve Sdružení a v K-231, třebaže se to zdál být první reálný krok k obnoveni organizační jednoty politických vězňů. Tato opatřeni, společně s nepřátelskými útoky některých členů švýcarského výboru proti K-231. nás přivádějí k závěru, že sebeupřímnějši snahy o navázání vzájemné spolupráce nemají v současné době naději na úspěch Výbor K-231 se proto usnáší, aby se v oficiálních stycích mezi švýcarským Sdružením a K-231 nepokračovalo. Problém bude předložen k posouzení Výroční schůzi K-231 v květnu letošního roku, která rozhodne o dalším postupu Zastavení oficiálních styků se netýká soukromých kontaktu mezi členy K-231 a členy švýcarského Sdružení, které výbor K-231 nehodlá regulovat. Listopadová valná hromada švýcarského Sdružení mimo jiné rozhodla o přejmenování Sdružení, které se napříště nazývá Světové sdružení bývalých československých politických vězňů v exilu (SSBČPVE). Usuzujeme z toho, že SSBČPVE se nadále nehodlá řídit dosud uznávanou praxi o územním rozděleni působnosti. Tato "dohoda” o teritoriálním rozdělení práce, která fungovala po uplynulých dvacet let, omezovala pole působnosti švýcarského Sdružení na území Evropy, příp. Jižní Afriky. V důsledku tohoto rozhodnutí usnáší se výbor K-231, že Klub 231 se necítí povinen odmítat přihlášky politických vězňů, kteří bydlí mimo území amerického kontinentu. Uvítáme v K-231 každého politického vězné, ať bydlí v Africe, Austrálii či Evropě, bez ohledu na to, zda je členem jiné organizace politických vězňů Odmítneme pouze ty. kdo se vážnými vadami charakteru či kriminální činnosti v exilu sami vyloučili z řad čestných politických vězňů. Výbor doporučí 3. výroční schůzi K-231 v květnu t.r., aby výbor K-231 na této výroční schůzi zvolený byl vhodným způsobem rozšířen o zástupce našich evropských členu, případně zástupce našich členu na jiných kontinentech. Toto doporučení bude rovněž obsahovat návrhy na konkrétni formu práce takto rozšířeného výboru K-231. Výbor neztrácí naději, že obnovení spolupráce mezi K-231 a švýcarským Sdružením je pouze otázkou času. Výbor K-231 se zavazuje projevit pochopení pro problémy hnutí politických vězňů v Evropě, zachovat si smysl pro objektivní posuzováni situace bez hněvu a vášni. K-231 bude i nadále projevovat přátelský zájem o vývoj hnutí politických vězňů kdekoliv na světě. Za výbor K-231 Eda Ottová, předsedkyně Lednová schůze byla schůzí opravdu rozšířenou. Sešlo se nás as 25 a s 5tičlennou televizní skupinou BBC Helmi- chův basement projevil další dobrou vlastnost — je snad z gumových stěn! Vešli se tam nejen všichni účastníci, ale i změť kabelů a několik silných lamp. Po prvních minutách počáteční nervozity, kterou způsobili filmaři, kteří natáčeli podstatnou část naší schůze, se věci dostaly do normálních kolejí. Po přivítání účastníků a proběhnutí starými věcmi, které byly splněny, dostal slovo Jiří Bláha. Mluví — naprosto nezávisle na článku Zdenka Otruby, (Zrušme Káčko) z posledního časopisu, který ještě nebyl rozeslán v době lednové schůze — o problému, který mu leží na srdci. Podle Jiřího — úroveň posledních čísel časopisu K-231 není úměrná práci, financím a času, které časopis zabírá. Jiří navrhuje, abychom vydávali věstník, kde by stačily 4 stránky informovat naše členy o činnosti K-231 a takto ušetřené peníze poslali domů našim nemocným a starým. Články historicko-dokumentační by se daly uveřejňovat v jiných časopisech. Rozvinula se debata, místy bouřlivá. Převládající názory: časopis je naší tváří před světem a získal si určitou oblibu a respekt. Dokumentační články by těžko uveřejnilyjinéčasopisy, protože to není v jejich linii. Je zapotřebí v nich pokračovat. Jsou unikátní. Literární (či umělecká) hodnota může být sporná v mnohých případech, ale jsou to vzpomínkya prožitky, které jsou vlastní pouze býv. pol. vězňům. Co se týká úrovně (názor Dr. Škvoreckého) — kolísá i u jiných časopisů. Někdy se číslo povede lépe, někdy hůře. Je připomenuta mapa koncentračních táborů, kterou by žádný časopis neuverejnil (technické problémy) a právě tato mapa byla pomocí Československému stánku na Vídeňské konferenci v listopadu m. r. Dnešní debata ovšem neřeší problém časopis versus věstník, je pouze začátkem zajímavých diskusí a poslední slovo bude mít členská schůze 2.5.1987. Později se mluví o valné hromadě švýcarského Sdružení a je dopracováno a schváleno Stanovisko K-231 k této události, které bude otištěno v příštím čísle. Končíme kolem 10 pm. Příští schůze bude 11. února u Otrubů. Filmaři se s námi posilňují u stolu se studenými jídly, loučí se s námi. Jsou spokojeni se záběry, které se jim podařilo natočit a které použijí jako dokumentaci exilového života Čechoslováků. Únorová schůze výboru Klubu byla 11.2. u Otrubů. Na čtyřhodinové schůzi bylo přítomno 15 členů výboru a hostí, z nichž nejvzdálenější byl Zdeněk Píšek z Marmory. Schůzi zahájila předsedkyně Ottová informací o natáčení televizního programu v Kitcheneru. O historii a současné práci K-231 hovořili Eda Ottová a Jiří Bláha v interview, který připravila Věra Rollerová. Zástupci Klubu byli při té příležitosti pozváni do Guelphu, kde na jaře natočí podobný program pro jejich diváky, plus další pořad o časopise K-231. Výbor schválil předloženou sazbu Stanov K-231. Stanovy budou vytištěny ve formě brožurky a rozeslány členům ještě před 3. výroční schůzi v květnu. Zařídí Rollerová a Salivar. Zdeněk Otruba informoval o plánovaném turné Waldemara Matušky, na kterém se měl Klub podílet. Matuška má potíže s cestovními doklady a jeho zájezd do 9 [pageend9]Kanady na jaře je nejistý. Klub v budoucí organizaci zájezdu nabídne pouze vedlejší pomoc. Schůze dále projednala předběžný plán fundraising podniků na rok 1987. Vedle Jarní taneční zábavy 2. května budeme pořádat další taneční zábavu, naši 3. Barborku 21. listopadu (případně 28.11.) na Masaryktownu. Nalétni období připravujeme tři, eventuelně čtyři pikniky. Penn- sylvanský piknik (u Rambousků a Coufalíků v USA) byl předběžně stanoven na 27.-28. června. Někdy v červenci by mohl být další piknik, tentokrát na Marmoře, na nádherném Crow Lake. Na weekend 29.-30. srpna jsme pozvaní ke Kůstkům na Clear Lake v rekreační oblasti Muskoka. Konečně je tu možnost uspořádat piknik “na konec léta” v Cs. klubu v St. Jacobs. Pozvání odtamtud přivezla sestra Ottová z televizního natáčení v Kitcheneru. Redakční rada se sejde 18. února. Březnová schůze bude tentokrát rozdělena do dvou částí: 11. března se sejde výbor. Bude jednat o přípravách na 3. členskou schůzi, která bude 2. května na Masaryktownu. Zároveň se v samostatné schůzi sejde Kruh přátel K-231, aby projednal přípravy na Jarní taneční zábavu. Schůze se seznámila s pokladní zprávou za měsíc leden, kterou předložil pokladník Otta. Jednání skončilo před jedenáctou hodinou. Sdružení býv. čs. pol. vězňů c/o Předseda Dr. Ing. J. Anděl Verenaweg 4500 Solothurn Fallbrook, 28. ledna 1987. Vážené sestry a vážení bratři, dnes jsem obdržel listopadovéa prosincové číslo "Mukla” a dočetl jsem se v něm velmi zajímavou zprávu, která pojednává o dvojím členství. Zpráva začíná: “Švýcarské Sdružení na své výroční členské schůzi se rozhodlo, že nebude považovat za své členy ty, kteří jsou členy Klubu.” Byl bych Vám velmi povděčen, kdybyste mně zaslali vysvětlení, podle jakých stanov jste k tomuto rozhodnutí došli. Ve Stanovách Sdružení, které vznikly ještě v dobách, které nebyly tak zmatené, jako jsou doby nynější, byla řeč pouze o ztrátě členství individuálním a to za jednání nečestné, zájmům republiky škodlivé nebo když dotyčný sám požádá o zrušení členství. O nějakém hromadném exkomunikování celých skupin bratří a sester nebyla ve Stanovách nikde ani řeč. Mám proto dojem, že vaše rozhodnutí padlo v nějakém okamžiku hromadného zatemnění mysli a bez náležité rozvahy. Mám dojem, že byste měli tuto zprávu zase odvolat, abyste se nečinili směšnými. Zbavování členství je možné pouze individuálně a po patřičném ověření skutkové podstaty v nemilost upadlého. Tak např., kdybyste měli něco proti mně, tak byste mně to museli nejprve sdělit a teprve potom, po vzájemném vysvětlení byste mohli přistoupit k sankcím podle Stanov. Takto však ani o mně, ani o jiných nevíte nic, ale počínáte si jako režim čistě totalitní. Posílám Vám mnoho srdečných pozdravů a doufám, že výše uvedené uvedete na pravou míru. J. Sochor U.S.A. • Pro informaci našich čtenářů a zvláště pak čtenářů — bývalých politických vězňů přinášíme v nezkráceném znění ze zápisu valné hromady Sdružení býv politických vězňů v exilu, organizace ve Švýcarsku. Zápis z valné hromady Sdružení bývalých pol. vězňů v exilu, organizace ve Švýcarsku, konané v Curychu dne 29.11.86. Dle pres, listiny 31 Muklů s hlasovacím právem. Schůzi zahájil br. Kelbich v 1011" hod. Přivítal všechny přítomné a gratuloval br. Maškovi k narozeninám, což bylo potleskem přijato. Br. Kelbich ve svém projevu podotkl, že volby nového výboru jsou vzhledem k jeho zdravotnímu stavu předčasné, ale nutné pro další zdárnou činnost Sdružení. Zdůraznil, že za uplynulé období Sdružení vykonalo mnoho pro Svaz čs. spolků ve Švýcarsku. Ze šesti členů předsednictva byli zvoleni tři členové našeho Sdružení, čímž byla odměněna naše práce v rámci Svazu. Dále vyzvedl úspěšně provedenou oslavu 28. října, kterou Sdružení provedlo pod vedením K. Kukala a pověřil ho k uspořádání příští oslavy, která se bude konat dne 25.10.87 v Remibůhlhalle jako letos. Světové setkání Muklů bylo velmi úspěšné a bylo slyšet hlasy, že by se mělo opakovat. Stálá polemika s K-231, světové setkání Muklů bohužel ani nevyřešilo, ani nevylepšilo vztah ke K-231. Stručně: sestra Ottová vzbudila dojem kladný, br. Salivar krajné záporný. Je politováníhodné, že se množí nevhodné články v K-231. Článek K. Hrubého v Muklu byl posouzen jako nehoráznost. Neúspěch sběrací akce byl velmi citelný. Smlouva mezi Sdružením v Kanadě a mezi Sdružením ve Švýcarsku ohledně časopisu Mukl musí býti vypracovaná. Výbor švýcarského Sdružení má míti pouze 10 členů — návrh br. Kelbicha, který byl přijat. Na závěr br. Kelbich podtrhuje, že našim hlavním úkolem má zůstat BOJ PROTI KOMUNISMU a v jiných směrech má převládat mezi námi vzájemná ohleduplnost. Značný potlesk. Zpráva jednatele — br. Hoffmanna: Ote zápis z minulé valné hromady — žádné námitky k zápisu, čte dopis od br. Nachtmanna — hrozný — zamítnuto další čtení. Br. Hoffmann čte dopisy bratrů, kteří se nemůžou zúčastniti volby výboru a vyjadřují svůj názor písemně. Všichni se vyjadřují pro br. Anděla jakožto kandidáta na předsedu Sdružení, ostatní obsazení je různé. Br. Davy- dovskému a br. Lambertovi je projeven dík za kolportaci Mukla. Ote telegram od kanadského Sdružení k naší volbě. Br. Sokol se vyjadřuje k obsahu K-231 — je nám obsahem vzdálený. Br. Helus zasílá dopis v němž kritizuje K-231 a Pelikána. Zpráva pokladní: Celkové jmění čisté 38.107.80 Fr. Obnos za setkání Muklů činil 3.199 Fr. včetně výdajů na pohřeb br. Vondry a za vydáni Ústavního prohlášení. Mukl nás stojí ročně 1800.00 Fr. a příspěvky obnáší 1000.00 Fr. Na Mukla doplácíme částku Fr. 800.00 Sběrací akce slabá. Pokladník vyzývá k dalšímu úsilí pro náš tiskový fond. Kulturní referent br. Kukal: Přebírá zodpovědnost za uspořádání vzpomínky na 28. říjen a oznamuje datum konání: 25. října 1987. Hlavní řečník Dr. Holeček. Requiem: V důsledku malé účasti při letošním requiem v kostele Nejsvétějšího Srdce v Curychu (60 přítomných), je navrženo uspořádání ekumenické bohoslužby slova. Br. Anděl jedná s rektorem Lochmanem o jeho účasti, jakožto zástupce nekatolické části exilové veřejnosti křesťanského zaměření. Dr. Lochman zatím účast nepřislíbil. Br. Kukal navrhuje za nepřítomnou sestru Pittnerovou udělit podpory rodinám uvězněných osob v ČSR. Návrh byl přítomnými zamítnut s odůvodněním, že podpory pro naše sociálně slabé 10 [pageend10]členy obnáší ca Fr. 2.500.00, což vyčerpává naše finanční možnosti. Br. Anděl poukazuje na jmění Masarykova fondu, které je příslušné pro krytí křiklavých sociálních případů. Odhlasováno. Br. Kelbich žádá členy předsednictva Svazu, aby v něm důrazně tento názor tlumočili, aby nevznikl dojem, že odmítáme poskytovat nutné sociální podpory. Br. Kukal: návrh na doplněni stanov Sdružení — dříve “pol. vězni v zahraničí” nyní ‘‘Pol. vězni v exilu”. Po vyčerpávající debatě návrh byl přijat všemi přítomnými. Br. Kukal se vrací k usnesení Sdružení z roku 1970, (které bylo valnou hromadou Sdruženi přijato, ale neuskutečněno), aby k našemu názvu bylo připojeno slovo "Světové”. Br. Anděl zastává názor, že je nutno uvažovat o návrhu, který je též výhodný při korespondenci s úřady a mezinárodními organizacemi. Br. Hoffmann zdůrazňuje, že "Světové” označení nám přísluší, protože jsme již organizováni. Br. Tománek zastává stejný názor a je o něm hlasováno. Hlasováni: Proti 1 hlas, 30 hlasů pro. Nový název naší organizace: SVĚTOVĚ SDRUŽENÍ BÝVALÝCH ČS. POL. VĚZŇŮ V EXILU. Br. Hoffmann — žádná politická tvůrčí práce se nemůže vy- hnouti protichůdné kritice a musí se s ni počítati. Velmi výstižně poděkoval jménem Sdružení Jardovi Kelbichovi za jeho dlouholeté vedení našeho Sdružení a vzdal mu dík za “lví" podíl na zdárném průběhu Světového setkáni Muklů, na které se NEZAPOMENE. Nikomu z nás nevymizí z mysli jeho přátelský, ale nesmlouvavý projev k příslušníkům K-231, kde zdůraznil: “Vy jste ze Sdruženi odešli a vy tam musíte přijití“. Bylo vysloveno přání, aby Jarda zůstal aktivním členem našeho Sdružení. Br. Kukal, Anděl, Hoffmann: Kontrola Mukla je nutná v oboustranném zájmu. Br. Mašek trvá na kontrole Mukla: v případě nedodrženi chystané smlouvy stanovití sankce A — nekolportovat, B — nezaplatit. Br. Hoffmann čte návrh smlouvy pro edici Mukla. Všestranná spokojenost. Br. Anděl: Důrazně kritizuje Mukla za jeho “NEHORÁZNÝ" útok na stranu Nár. socialistickou, který uráží naše členy a v budoucnu se nesmi opakovat. Žádné útoky najakékoli náboženské, politické nebo filosofické smýšlení našich členů. Br. Nyčkolo ve svém projevu obviňuje všechny strany “Národní fronty" neboť bez vyjímky zapříčinily zánik naší demokracie. Br. J. Zadrobilek nabádá k vzájemné ohleduplnosti, která je zárukou bratrského vztahu ve Sdružení. Br. Nesnidal kritizuje špatnou intelektuální úroveň Mukla. Br. Bím mu klade otázku, zda se přičinil o její zlepšení. Odpověď je negativní. Br. Lambert žádá o hlasováni ve věci současného členství v K-231 a ve Sdružení. Rozvinula se obsáhlá diskuse, které se zúčastnili bratři Nesnidal, Nyčkalo, Sýkora, Křepelka, Šťastný, Anděl, Kelbich, O. Zadrobilek, Hoffmann, Koutek, Tománek a J. Zadrobilek. Br. Sýkora: je nutno přestat s finanční podporou K-231. Br. Nesnidal navrhuje, aby se nezamítalo členství členů K-231 ve Sdružení, neboť v tom vidí reálný návrat k minulému stavu. Br. Anděl vznáší dotaz, zda současné členství ve Sdruženi a v K-231 a v Klubu přátel K-231 je slučitelné. Nikdo nehlasoval pro, absolutní počet hlasů proti. Br. Laube je pověřen vést schůzi, neboť starý výbor odstoupil. Br. Laube dává návrh na uděleni absolutoria odstupujícímu výboru. Všemi hlasy pro udělení absolutoria. Br. Kelbich navrhuje br. Davydovského jako člena návrhové komise. Br. Anděl navrhuje br. Bima a br. Lukaštika, žádný protinávrh. Návrhová komise Lukaštik, Davydovský a Bím odchází sestaviti kandidátku. Kandidátka: Předseda: jednomyslně br. Anděl Výbor: Hoffmann. Kežlínek, Křepelka. Lambert. Laube, Mašek, Nýčkalo, Pittnerová, Kukal, J. Zadrobilek. Náhradníci: Tománek, Davydovský, Sýkora. Br. Bím seznamuje členy s kandidátkou, rozdává hlasovací lístky a po jejich vyplnění a odevzdáni se návrhová komise odebírá ke sčítáni hlasů. Hlasování se zúčastnilo 23 členů s hlasovacím právem a bylo odevzdáno 23 platných hlasovacích lístků. Volba předsedy: Br. Anděl 18 hlasů, Laube 3 hlasy, Nyčkalo 3. Tománek 1. Volba výboru: Br. Hoffmann 22 hlasů Br. Křepelka 20 hlasů Br. Kežlínek 20 hlasů Br. Kukal 18 hlasů Br. Lambert 17 hlasů Br. Laube 16 hlasů Br. Bím 15 hlasů S. Pittnerová 14 hlasů Br. J. Zadrobilek 14 hlasů Náhradníci: Br. Mašek 11 hlasu Br. Davydovský 7 hlasů Br. Tománek 7 hlasů Revizoři: Lukaštik 7 hlasů Sýkora 5 hlasů Hoffmanová 4 hlasy Ostatní odevzdané hlasy: S. Hoffmannová 4 hlasy Br. Kelbich 4 hlasy Br. Pittner 4 hlasy Br. Šťastný 1 hlas Br. Nesnidal 1 hlas Zvolená redakční rada: Předseda br. Anděl Jednatel br. Hoffmann Hoffmanová Koutek Lambert Br. Anděl poděkoval všem přítomným za velmi přátelské setkání a ukončil schůzi. Výbor na své schůzi zvolil následující obsazeni: Předseda: Br. Anděl II Místop. Br. Křepelka Pokl. Br. Kežlínek Kul. Br. Kukal I. Mistop. Br. Laube Jednatel Br. Hoffmann Sociálni S. Pittnerová Výbor jednal o sociálních podporách a členové budou o přesném rozdělení informováni na příští schůzi. Podpory budou uděleny do výše Fr. 2.500.00. \j Qurychu, dne 1.12.86. Zapsal F. Bím IN MEMORIAM JIŘÍ KŘIVÁNEK 1929 - 1986 Dostali jsme zprávu z Prahy, že tam 3. prosince minulého roku pod koly tramvaje tragicky zahynul Jiří Křivánek, bývalý politický vězeň z Jáchymova a Leopoldova. Jirka Křivánek už jako sedmnáctiletý bojoval na konci války s partyzánským oddílem na Uherskobrodsku, odkud pocházel. V roce 1948, po vyloučení z hranické vojenské akademie, odešel za hraniíce. Při přechodu z Německa zpět do republiky na podzim 1948 byl zatčen a odsouzen podle zákona 231 ke dvaceti letům vězení. Po úspěšném útěku z Jáchymova byl znovu zatčen po celoročním skrývání a odsouzen k dalším dvaceti letům. Vězněn byl v Leopoldově a propuštěn v roce 1965, po sedmnácti letech. V roce 1968 založil Klub K-231 na Uherskohradišťsku a stal se tajemníkem okresního výboru K-231. Začal znovu studovat a počátkem sedmdesátých let dokončil studium na Filozofické fakultě Univerzity Karlovy, oborsociologie. Nebylo mu dovoleno pracovat ve svém oboru a v době své smrti byl zaměstnán jako dělník u Stavební geologie. V posledních letech svého života byl velmi činnývokru- hu Charty 77, kde měl mnoho přátel. Znal několik cizích jazyků a byl prospěšný Chartě jako překladatel. Jiří Křivánek velmi miloval svůj rodný kraj, kde se cítil nejvíc doma. Řada jeho přátel se s ním rozloučila v Praze na Olšanech 10. prosince 1986. 11 [pageend11]К - 2 3 1 Club of Former Czechoslovak Political Prisoners in Exile Klub bývalých československých politických vězňů v exilu P.O. Box 2323, Postál Station “B", scarborough.ont.no, h is t o r ic k y ak t Čes k o s l o v en s k éh o ex il u CANADA M1N 2E9 K exilové akci dalekosáhlé důležitosti došlo v listopadu 1986 na zasedání Konference o evropské bezpečnosti a spolupráci. Z iniciativy československé národní rady americké a Rady svobodného Československa spojili se zástupci 18 hlavních exilových organizací a předložili sekretariátu Konference řadu požadavků jménem umlčeného iidu Československa.Požadavky zahrnovaly stažení sovětských vojsk, stažení nukleárních raket z území republiky a uznání Charty 77 za monitora dodržování lidských práv a svobod. Slováci i Češi, protestanti i katolíci, zástupci vědy a umění, politici, bývalí bojovníci ze světové války, Sokolové a bývalí političtí vězni, zástupci exilu ze čtyř kontinentů se spojili k akci, která nemá v minulých dvaceti letech obdobu. Po prvé od mohutné vlny protestů proti okupaci Československa 1968 se sjednotil prakticky celý demokratický exil a předložil své požadavky zástupcům svobodného světa. Jen fašisté, komunisté a separatisté čeští i slovenští nebyli přizváni. S hrdostí hlásíme, že podpisem předsedkyně K-231 Edy Ottové jsou na listině zastoupeni také bývali českoslovenští političtí vězni. Bereme to jako důkaz, £e se nám podařilo splnit cíl, který jsme si dali při ustavení Klubu bývalých politických vězňů K-231 v exilu: totiž obnovit prestiž a dobré jméno politických vězňů. Náš podpis symbolizuje nejen všechny demokraticky smýšlející politické vězně v exilu, ale také naše bratry a sestry doma, kteří sami promluvit nemohou. V padesátých letech, v období nekrutějšffio teroru, za dráty táborů a mřížemi věznic, jsme se radovali z každé zmínky o nás, z každé zprávy, která o nás pronikla do svobodného světa. Věděli jsme, že publikace barbarských zločinů komunismu ovlivní veřejné mínění světa. UvedYne jako přklad mohutnou protestní akci z roku 1950 proti popravě dr. Milady Horákové. I když tyto protesty obsáhly prakticky celý svět, nestačily k záchraně života dr. Horákové. Zato ale vyburcovaly svědomí světa, nedovolily, aby zločiny režimu upadly do anonymity a zapomnění, a tím daty i oběti dr. Horákové nový a širší smysl. Daly tento smysl i obětem dalších tisíců politických vězňů, nám všem. Poskytly nám také jistou míru ochrany: každý zločinec se štftí denního světla. Prokurátoři, vyšetřovatelé, soudci a dozorci vězňů si uvědomovali,že svět o jejich barbarství ví a jejich činnost sleduje. Proto také my jsme schopni lépe pochopit, jak důležitá je práce Výboru pro obranu nespravedlivě stíhaných a Charty 77, kteří monitorují porušování lidských práv a svobod v Československu. Je to práce humánní a záslužná,ale v podmínkách československého reálného socialismu také ne bezpečná. Mnozí členové VONSu a Charty sami skončili v kriminále systému, jehož nezákonnosti pranýřovali. Jesliže nyní osmnáct hlavních organizací československého exilu po celém světě žádá pro Chartu 77 legální status a ochranu zákonem, patří jim za to dík především od nás, bývalých politických vězňů. Celá řada chartistů v čele s Václavem Havlem jsou přece političtí vězni. Vídeňská petice, předložená sekretariáte Konference o bezpečnosti, jim může dát ono minimum ochrany, politické imunity a manévrovacího prostoru, které jsou nezbytné k další práci. Bez této práce bychom o porušování lidských práv v Československu nevěděli nic. Přečtěte si text této historické petice a jména představitelů čs. exilu, kteří ji podepsali. Výbor K-231 news release [pageend12]PETICE Podepsané organizace uprchlíků, exulantů a emigrantů z Československa, jakož i jejjch potomků, vyjadřujíce tužby naprosté většiny československého lidu, zdvořile žádají zasedání Konference o evropské bezpečnosti a spolupráci, aby prosadilo u vlád Československa a Sovětského svazu: 1. aby Chartě 77 byl udělen oficiální status a právní ochrana jako monitoroví plnění závěrečného aktu z Helsinské konference (Helsinská pozorovací skupina) v česk oslovensku 2. aby československé zákonodárství, jakož I správní a soudní praxe byly uvedeny v soulad s lidskými právy a základními svobodami, tak jak byly definovány článkem VII. závěrečného aktu Helsinské konference a jak předepisuje článek 2 Deklarace lidských práv a Závěrečný dokument Madridské konference 1983 3. aby sovětské vojenské jednotky byly staženy z Československa v souladu s články I a Vlil Závěrečného aktu, a 4. aby z území Československa byty staženy nukleární zbraně v souladu s týmiž články. Podáváme tuto peticí jménem občanů Československa, kterým je odepřena příležitost promluvit na tomto zasedání prostřednictvím svobodně zvolených zástupců. Podepsáno 28. Hjna 1986,v Den nezávislosti Československa Given on October 28, 19Ô6, Czechoslovak Indeoendence Day [pageend13]Kruh přátel K—231 oznamuje TANEČNÍ (h(h(£(b(b(b(h(h(£(b(h(b(b(£(h(b(£(b(b cp cp <p Cp cp ^p ^p cp \p ^p cp Zprávy z pokladny Jak již bývá naším zvykem, uvádíme pro Vaši kontrolu seznam dárců v období od 15. prosince 1986 do 15. února 1987. Zároveň Vás upozorňujeme na tiskovou chybu, která se nám vloudila do minulého čísla. Od Mirka Horvátha jsme obdrželi místo uvedených $10.00 dar ve výši $50.00. Prosíme aby přijal naši omluvu. Masaryktown, 450 Scarborough GoffCIuto Rd. 2. KVÉTNA 1987 - 8 P.M. Adam V. 50.00 US British Broadcasting Corp. 60.00 Boubin Z. 10.00 Cz. Assoc, of Canada, Kitchener 50.00 Helfertova E. 10.00 Krupička J. 50.00 Ludwik J. a A. 1.00 Nový F. 21.81 Palát K. 30.00 Skŕička V. 50.00 US TOMBOLA DOMÁCÍ KUCHYNĚ hraje ČESKÁ TRAMPS KÁ KAPELA! Vstup né $ 7 Klub K-231 všem dárcům srdečně děkuje za zaslané dary. (£(£(b(h(b(b(b(h(b(h(b(h(h(b(h(h(h(h(h kp Cp kp kp kp ^P Vp kp kp kP Ukázka z připravované knihy koláží Pavla Taussiga “Blbé, ale naše“, kterou vydává nakladatelství Sixty-Eight Publishers, Corp. ( TIE VÁM POSIELAJÚ Z ŠTB, } PÁN FARÁR. HÁDAJTE, V KTOREJ j Z NICH JE SKRYTÝ MIKROFÓN ! MILÝ SYN AK, AKO SA TI V TOM ĎALEKOM SVETE DARÍ? JA SOM CHVALABOHU ZDRAVÁ A ŽIVOT BEZ SOCIALIZMU SI UŽ NEVIEM ANI PREDSTAVIŤ... PREKLIATA SKLERÓZA! K-231 is published bi-monthly by Club K-231 in Exile, P.O. Box 2323, Postal Station B, Scarborough, Ont., Canada M1N 2E9. K-231 je dvouměsíčnik, který vydává K-231 — Klub bývalých československých politických vězňů v exilu. Řídi redakční rada ve složení: Zdenek Otruba, František Otta a Lumír Salivar. Redakce si vyhrazuje právo úpravy nebo zkrácení článku. Všechny příspěvky autorů žijících v Československu jsou otištěny bez jejich vědomí a souhlasu. Sazba, grafická úprava a tisk: Prague Typesetting, Inc., Toronto, Canada. [pageend14]