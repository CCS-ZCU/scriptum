Slovenské hlasy z Ríma ČASOPIS SLOVENSKÝCH KATOLÍKOV 2 1996 ročník 45 2 Štefan Vrablec: NECHCEME, ABY ÚSTAV BOL IBA NÁŠ 3 Ján Pavol II.: KTO JE TO MEDZI NAMI? 6 DVE KYTICE MONS. DOMINIKOVI HRUŠOVSKÉMU 7 LIST PREZIDENTA SLOVENSKEJ REPUBLIKY O. ARCIBISKUPOVI MONS. HRUŠOVSKÉMU 8 František Šútor: KANONIZÁCIA SVÄTÝCH (pokračovanie) 12 Z AMERIKY - CEZ RÍM - NA SLOVENSKO 14 GORAZD ZVONICKÝ SA VRÁTIL NA SLOVENSKO? 15 Rudolf Blatnický, SDB: PREHÚAD PRÁC SLOVENSKÉHO VEDCA SVETOVÉHO FORMÁTU (prvá časť) 24 Jur Chovan-Rehák: EŠTE O OSOBNOSTI MONS. Š. NÁHALKU 27 RUŽENEC PATRÍ AJ DO NAŠICH RÚK - II. 28 - E.K. POCTA SLOVENSKÉMU HISTORIKOVI V PADOVE 29 Kamil Tomko: JUBILEJNÁ SLOVENSKÁ PÚŤ V NEMECKU 30 Francesco Gligora - Biagia Catanzaro: PÁPEŽI V DEJINÁCH CIRKVI 32 Jozef Krištof: JE DOBRE SPOMENÚŤ, ŽE... 34 SVÄTÝ OTEC POVEDAL SLOVÁKOM 37 Z KRONIKY ÚSTAVU 39 SPOJENIE MEDZI SLOVENSKOM A RÍMOM 40 ČO SVÄTÝ OTEC PODČIARKUJE Spedizione in abbonamento postale ISSN 0394-8978 [pageend1]NECHCEME, ABY ÚSTAV BOL IBA NÁŠ Tieto slová v niekoľkých obmenách opakoval Otec biskup mons. Jozef V. Adamec, moderátor Sdruženia Slovenských Katolíkov v Spojených štátoch a Kanade (SSK) počas návštevy delegácie tejto záslužnej organizácie v našom ústave a v Ríme v dňoch 14.-21. júna 199ó. — Nechceme, aby Ústav bol iba náš, ale aby ho pokladali za svoj všetci Otcovia biskupi Slovenska, všetci Slováci. Je to logická konklúzia vývoja situácie v živote katolíckych Slovákov v posledných desaťročiach. Je pravda, že pred 33 rokmi sa SSK ujalo Ústavu, pokladalo Ústav «za svoje dieťa». Práve preto Otec biskup mons. A. Grutka vyzýval podporovať túto organizáciu: « Dbajme o Katolícke Sdruženie, ktoré na seba prebiera tú najvúžnejšiu misiu — t.j. starať sa nielen o vystavenie, ale aj o udržanie tohto Ústavu» (Hlasy z Ríma, 1964, č. I). A mons. M. Mlynarovič v tom istom roku napísal: «Cirkev na Slovensku potrebuje veľkú pomoc. A Sdruženie Slovenských Katolíckov je žiadaná Svätou Stolicou pomáhať» (Hlasy z Ríma, 1964, č. 3). O. biskup Adamec ešte ako mladý kňaz napísal r. 1964 do 5. čísla Hlasov z Ríma: «Ústav sv. Cyrila a Metoda je najväčším podujatím Slovákov, ktorí žijú mimo Slovenska, za posledných 15 rokov. Budovanie Ústavu oživiloj ducha slovenskej spolupatričnosti po celom svete... Vybudovať Ústav a udržovať Ústav istotne nie je našimi privilégiom, ale našou zodpovednosťou... Našli sme pre tento čas našu národnú úlohu: pripraviť kňazstvo pre budúcnosť Slovákov.» Svätý Otec Pavol VI. povedal Slovákom 14. septembra 1964, teda v prevečer vysviacky Cyrilometodského ústavu: "Za toto záslužné a veľké dielo Sme povďačný toľkým slovenským dobrodincom, roztrúseným po svete — a sú medzi nimi aj jednotlivci so skromnými prostriedkami. Všetci prispeli obetavo a veľkodušne, za čo si zasluhujú Našu chválu a Božiu odmenu. Chceme sa osobitne zmieniť o Slovákoch zo Spojených štátov amerických, ktorí pod záštitou Sdruženia Slovenských Katolíkov v Amerike veľkodušne odpovedali na neúnavné úsilie už spomenutého biskupa Grutku, aby sa toto dielo mohlo uskutočniť... Vaše krásne ideály a vaše nádeje sústreďte v tomto Ústave, ktorý ste si postavili pri bránach Ríma. Urobte ho styčným bodom vašich skupín, roztrúsených po svete. Pošlite do neho vašich synov, ktorých si azda Pán povolá do svojej služby v kňazskom povolaní a udržujte si ho vašimi podporami a vašou dôverou aj naďalej.» Situácia v živote Slovákov sa zmenila. Národ nadobudol slobodu, Cirkvi sa otvorili nové priestory pastoračnej činnosti, vzťahy medzi Slovákmi vo vlasti a v zahraničí sa umocnili. V tejto zmenenej situácii Ústav svätého Cyrila a Metoda ďalej stojí pri bránach mesta Ríma a prijíma ročne tisíce pútnikov — stal sa akousi živou slovenskou farnosťou prijímajúcou veriacich zo všetkých diecéz Slovenska. A naďalej chce — ako to bolo jeho prvotným cieľom — dávať dobre pripravených kňazov všetkým slovenským diecézam. Ako Pavol VI. kedysi, keď Cirkev na Slovensku bola prenasledovaná, povzbudzoval Slovákov v slobodnom svete, aby posielali do Ústavu svojich synov, ktorých Pán azda volá do svojej služby, dnes aby asi povzbudzoval slobodbých slovenských Otcov biskupov, aby posielali svojich kňazov do Ústavu v Ríme, kde sa môžu pripraviť na bohatšie obslúženie Cirkvi, ktorá je na Slovensku. V tejto zmenenej situácii Otec biskup mons. Adamec si želá, aby sa o zodpovednosť za Ústav mohol podeliť s veriacimi a s Otcami biskupmi na Slovensku, Po svojej ceste po Slovensku spolu so štvorčlennou delegáciou SSK, ktorú zakončil na levočskej púti 7. júla t.r., mi Otec biskup mons. Adamec napísal: «Presvedčili sme sa, že Biskupi na Slovensku majú veľký záujem o Ústav. Poteší nás, ak Sdruženie Slovenských Katolíkov bude môcť spolupracovať s Ústavom i naddlej.» Som rád tejto konštatácii. A dúfam, že starostlivosť o slovenský ústav v Ríme bude i dnes oživovať ducha spolupatričnosti Slovákov, a že veriaci Slováci na všetkých úrovniach si budú pokladať za svoju národnú úlohu udržovať a zveľaďovať Ústav sv. Cyrila a Metoda — «duchovné vyslanectvo» Slovenska v Ríme. ŠTEFAN VRABLEC 2 [pageend2]JÁN PAVOL II. KTO JE TO MEDZI NAMI? Svätý Otec Ján Pavol II. poslal list tnons. Albertovi Houssiauovi biskupovi v Liege v Belgicku pri príležitosti 750. výročia ustanovenia sviatku Božieho Tela. Tento sviatok sa po prvýkrát slávil roku 1246 v diecéze Liege ako miestny sviatok. O niekoľko rokov neskôr bo pápež Urban VIII. r. 1264 ustanovil za povinný pre celú Katolícku cirkev. Text listu je poučný a napomáha znovuobjaviť možno niekedy zabudnuté bohatstvo Eucharistie. Preto ho predkladáme na meditáciu všetkým našim čitateľom. 1. Pri príležitosti 750. výročia ustanovenia tohto sviatku pripájam sa osobitne ku všetkým pútnikom, ktorí sa zúčastnia na oslavách výročia a k veriacim, ktorí sa na celom svete ustavične modlia pred Najsvätejšou Sviatosťou a vznášam k Pánovi vrácnu modlitbu vďakyvzdania. 2. Pán Ježiš je prítomný medzi ľuďmi už nie takým istým spôsobom, ako bol s nimi na cestách Palestíny. Po zmŕtvychvstaní sa vo svojom oslávenom tele zjavil ženám a svojim učeníkom. Potom vyviedol apoštolov «až k Betánii, zdvihol ruky a požehnal ich... vzdialil sa od nich a vznášal sa do neba» (Lk 24,50-51). Tým však, že vystúpil do neba, nevzdialil sa od ľudí. Zostáva stále medzi svojimi bratmi a ako sľúbil, sprevádza ich a vedie ich svojím Duchom. Jeho prítomnosť je teraz iného poriadku. Vskutku, «pri Poslednej večeri, keď na odchode z tohoto sveta k Otcovi slávil s učeníkmi veľkonočného baránka, ustanovil túto sviatosť ako trvalú pamiatku svojho umučenia... ako najväčší zo zázrakov, ktoré urobil, a zanechal jedinečnú útechu zarmúteným pre jeho neprítomnosť» (sv. To máš Ak v in s k Ý, Ofícium na Božie Telo, 57,4). Vždy keď v Cirkvi slávime Eucharistiu, pripomíname Spasiteľovu smrť a zvestujeme jeho zmŕtvychvstanie v očakávaní jeho príchodu. Nijaká sviatosť nie je vzácnejšia a väčšia než sviatosť Eucharistie. Keď ju prijímame, bývame vtelovaní do Krista. Pán premieňa náš život a prijíma ho. 3. Mimo slávenia Eucharistie Cirkev sa stará o uctievanie Najsv. Sviatosti, ktorá má byť «uchovávaná... ako stredobod duchovného života náboženského spoločenstva a farnosti» (Pav o l VI., O Eucharistickom tajomstve, 68). Kontemplácia predlžuje prijímanie a umožňuje trvalo sa stretnúť Kristom, pravým Bohom a pravým človekom, umožňuje, aby sa Kristus na nás zahľadel, a aby sme mali zážitok z jeho prítomnosti. Keď ho kontempluje- me prítomného v Najsvätejšej oltárnej sviatosti, Kristus sa k nám približuje a stáva sa nám vnútornejším, než sme my sami sebe. Dáva nám účasť na svojom božskom živote v premieňajúcom zjednotení a prostredníctvom Ducha nám otvára bránu, ktorá vedie k Otcovi, ako on sám povedal Filipovi: «Kto vidí mňa, vidí Otca» (Jn 14,9). Kontemplácia, ktorá je aj prijímaním v túžbe, nás vnútorne spája s Kristom a osobitne spája s ním tých, ktorým nie je možné ho prijať. Keď zotrvávame v mlčaní pred Najsvätejšou sviatosťou, je to Kristus, úplne a skutočne prítomný, ktorého objavujeme, ktorého adorujeme a s ktorým sme v styku. No nie našimi 3 [pageend3]zmyslami ho poznávame a sme mu blízki; to viera a láska nás privádza spoznať pod spôsobmi chleba a vína Krista, Toho, ktorý mám dáva plnú účasť « na dobrách toho vykúpenia, ktoré vykonal On, Učiteľ, Dobrý pastier, Prostredník Otcovi najpríjemnejší» (Lev XIII., Mirae caritatis). Ako pripomína Kniha viery napísaná belgickými biskupmi, adoračná modlitba v prítomnosti Najsvätejšej sviatosti «zapája veriacich do velkonočného tajomstva, robí ich účastnými na Kristovej obete, ktorej Eucharistia je “trvalou sviatosťou”.» 4. Keď uctievame Najsvätejšiu sviatosť, vykonávame aj hlboký úkon vďakyvzdania, ktorý vznášame k Otcovi, pretože v svojom Synovi navštívil a vykúpil svoj ľud. Svojou obetou na kríži dal Ježiš život svetu a urobil nás adoptovanými synmi podľa svojho obrazu, obnoviac v nás veľmi vnútorné vzťahy, ktoré nám umožňujú volať Boha Otcom. Ako nám pripomína Sväté písmo, Ježiš trávieval celé noci v modlitbe, a to najmä vo chvíľach, keď mal urobiť dôležité rozhodnutia. Kresťan, keď sa modlí, týmto gestom synovskej dôvery napodobňuje svojho Učiteľa a Pána, otvára svoje srdce a svoje ruky, aby prijal Boží dar a aby ďakoval Bohu za dary, ktorých sa mu dostalo bez akýchkoľvek zásluh. 5. Je to vzácne — zotrvať s Kristom a naklonení k jeho hrudi ako jeho milovaný učeník, môcť byť dotknutí nekonečnou láskou jeho srdca. Naučíme sa hlbšie poznať toho, ktorý sa dal úplne, v rôznych tajomstvách svojho božského i ľudského života, aby sme sa stali učeníkmi a aby sme sa aj my zapojili do toho veľkého ohňa lásky na Božiu slávu a na spásu ľudí. «Nasledovať Krista to nie je vonkajšie napodobňovanie, pretože to sa týka človeka v hĺbke jeho vnútra» (Veritatis splendor, 21). Sme povolaní vstúpiť do jeho školy, aby sme sa mu postupne pripodobňovali, aby sme dovolili Duchu pôsobiť v nás, aby sme splnili poslanie, ktoré nám bolo zverené. Osobitne nás Kristova láska pohýna ustavične sa pričiňovať o jednotu jeho Cirkvi, o ohlasovanie evanjelia po celom svete a o službu ľuďom. «My mnohí sme jedno telo, lebo všetci máme podiel na jednom chlebe» (1 Kor 10,17): Toto je Dobrá zvesť, ktorá obveseľuje srdce človeka a ukazuje mu, že je povolaný mať účasť na blaženom živote s Bohom. Eucharistické tajomstvo je zdroj, stred a vrchol duchovnej a charitatívnej činnosti Cirkvi (porov. O živote a pôsobení kňazov, 6). Byť blízko Kristovi v mlčaní a kontemplácii nás neodďaľuje od našich súčasníkov, naopak, robí nás pozornými a otvorenými na radosti a starosti ľudí a rozširuje naše srdce do svetových rozmerov. Robí nás solidárnymi s našimi bratmi v ľudstve, osobitne s tými najmenšími, ktorí sú Pánovými miláčkami. Adoráciou kresťan tajomným spôsobom prispieva k radikálnej premene ľudstva a k šíreniu evanjelia. Každá osoba, ktorá sa modlí k Spasiteľovi, tiahne so sebou celý svet a pozdvihuje ho k Bohu. Teda tí, čo zotrvávajú s Pánom, vykonávajú vynikajúcu službu: predstavujú Kristovi všetkých tých, čo ho ešte nepoznajú alebo sú od neho vzdialení, v ich mene zotrvávajú pred Ním. 6. Pri príležitosti tohoto výročia povzbudzujem kňazov, aby oživili v sebe spomienku na svoju kňazskú vysviaku, v ktorej ich Kristus povolal mať účasť osobitným spôsobom na jeho jedinom kňazstve, predovšetkým pri slávení Eucharistie a pri budovaní jeho Tajomného tela, ktorým je Cirkev. Nech si spomenú na slová ktoré povedal biskup pri obrade svätenia: «Myslite teda na to, čo konáte, a nasledujte, čo vysluhujete, veď oslavujete tajomstvo smrti a zmŕtvychvstania Pána.» Načierajúc z prameňa svätých tajomstiev vo chvíľach kontemplácie — verných a pravidelných — dosiahnu duchovné ovocie pre svoj osobný život i pre svoju službu a budú môcť potom sebe zverený kresťanský ľud priviesť k pochopeniu veľkosti «ich osobitnej účasti na Kristovom kňazstve » (List kňazom na Zelený štvrtok 1966, č. 2). 7. «Veriaci, keď sa klaňajú Kristovi prítomnému v Najsvätejšej sviatosti, majú pamätať, že táto jeho prítomnosť pochádza z Obety a smeruje k prjímaniu tak sviatostnému, ako aj duchovnému » (Kongregácia obradov: Inštrukcia o eucharistickom kulte, č. 50). Povzbudzujem teda kresťanov vykonávať pravidelne návštevu Najsvätejšej oltárnej sviatosti, pretože sme všetci povolaní zotrvať neustále v Božej prítomnosti, vďaka Tomu, ktorý zostáva s nami až do skončenia časov. V kontemplácii 4 [pageend4]kresťania pochopia s väčšou hĺbkou, že veľkonočné tajomstvo stojí v strede celého kresťanského života. Týmto spôsobom sa dostanú k intenzívnejšiemu prežívaniu veľkonočného tajomstva a urobia z eucharistickej obety — dokonalého daru, stredobod ich života podľa ich špecifického povolania, nakoľko ono dáva kresťanskému ľudu neporovnateľnú dôstojnosť (porov. Pav o l VI., Tajomstvo viery, č. 76). Naozaj, pri slávení Eucharistie Kristus sa nás ujíma, dostáva sa nám odpustenie, živíme sa jeho slovom a jeho chlebom, a následne dostávame misiu vo svete. Tak je každý z nás povolaný vydávať svedectvo o tom, čo prijal a robiť to isté so svojimi bratmi. Veriaci sa posilňujú v nádeji, keď objavia, že utrpenie a beznádejnosť môžu byť s Kristom premenené, pretože s nim sme už prešli zo smrti do života. A teda keď obetujú Pánovi dejín svoj život, svoju prácu a všetko stvorenstvo, ich dni dostávajú nové svetlo. 8. Odporúčam kňazom, rehoľníkom a rehoľníčkam, ako aj laikom pokračovať a zvyšovať úsilie pri poučovaní mladých generácií o zmysle a hodnote adorácie a eucharistickej zbožnosti. Ako budú môcť mladí poznať Krista, ak nebudú uvedení do tajomstva jeho prítomnosti? Naučiac sa modlitbu srdca, budú môcť ako mladý Samuel byť bližší Panovi, ktorý ich bude sprevádzať v duchovnom a ľudskom raste a v ich misionárskom svedectve, ktoré majú vydávať počas celej svojej existencie. Eucharistické tajomstvo je skutočne «vrcholom celej evanjelizácie» (humen gentium, č. 28), pretože je najvynikajúcejším svedectvom o Ježišovom zmŕtvychvstaní. Celý vnútorný život potrebuje na svoj vzrast mlčanie a dôvernosť s Kristom. Táto vzrastajúca dôvernosť s Kristom umožní niektorým mladým zaviazať sa k akolytskej službe a zúčastňovať sa aktívnejšie na svätej omši. Stáť pri oltári je pre niektorých mladých privilegovanou príležitosťou počuť Kristovo volanie a radikálnejšie ho nasledovať v kňazskej službe. 9. Zverujem vás orodovaniu Matky Božej, svätej Juliány, ako aj svätých Lamberta a Huberta, horlivých evanjelizátorov vašej krajiny a všetkých svätých vašej zeme a zo srdca udeľujem svoje apoštolské požehnanie vám a všetkým členom diecéznych spoločenstiev a veriacim, ktorí sa počas roku zúčastnia na rôznych jubilejných oslavách. Z Vatikánu 28 mája 1996. V nedeľu 16. júna 1996 sme v Ústave slávili svätú omšu na poďakovanie Pánu Bohu za dobrodenia v akademickom roku 1995-1996 a za pomoc, ktorú Ústavu poskytlo Sdruženie Slovenských Katolíkov (SSK). Konceleb- ráciu viedol O. biskup mons. Adamec, moderátor SSK, koncelebrovala delegácia SSK s kňazmi- študentami z Ústavu. Foto: Dr. J. FIAJČÁK 5 [pageend5]Mons. DOMINIKOVI HRUŠOVSKÉMU PRVÁ KYTICA Je k jeho novému poslaniu na poli všeobecnej Cirkvi. Dňa 13. apríla bola zverejnená správa o jeho menovaní za apoštolského nuncia do Bieloruska. Svätý Otec ho posiela ako svojho reprezentanta na dôležitú misiu. Ján Pavol II. sám povedal r. 1979 študentom Pápežskej cirkevnej akadémie, v ktorej sa vychovávajú kňazi pre cirkevnú diplomatickú službu, že nuncius «je viditeľným svedectvom prítomnosti toho, ktorý bol zvolený za nástupcu Petra, aby bol základom jednoty a centrom súdržnosti celej Cirkvi a ktorý dostal charizmu upevňovať bratov». Svätý Otec povýšil mons. Dominika Hrušovského aj na hodnosť titu- lámeho arcibiskupa. Ide tu iste o veľké vyznačenie pre osobu Otca arcibiskupa, no je to zároveň aj vyznačenie pre nás Slovákov. Našu dobroprajnú radosť chceme vyjadriť aj modlitbou za nového apoštolského nuncia, aby mohol v Bielorusku dobre vykonávať svoju novú « diakoniu zameranú k dobru miestnej Cirkvi» — ako charakterizoval pri tej istej príležitosti Ján Pavol II. diplomatickú službu v Cirkvi. Svätý Otec prijal na osobitnú audienciu nového nuncia pre Bielorusko 23. apríla 1996, a prinášame z nej pamätnú fotografiu na úvod tohoto článku. J.E. mons. D. Hrušovský odovzdal dňa 22. mája svoje poverovacie listiny pánu prezidentovi Bieloruska Alexandrovi Lukašenkovi, čím začal svoju misiu ako diplomat v štáte, ktorý dúfa v priaznivý rozvoj národného života aj vďaka náboženskej slobode, ktorú štát chce podporovať. Tak sa vyjadril prezident Bieloruska. A O. arcibiskup Hrušovský začal aj svoju dušpastiersku misiu pápežského vyslanca v miestnej Cirkvi. Ponavšte- voval diecézy Bieloruska a stretol sa už z mnohými kňazmi a veriacimi. Nech Pán sprevádza všetky jeho podujatia. DRUHÁ KYTICA Je k životnej sedemdesiatke Otca arcibiskupa Hrušovského. Dožil sa jej prvého júna a oslávil ju s nami v ústave svätého Cyrila a Metoda, v ktorom strávil takmer 30 rokov svojho života. Narodil sa vo Veľkej Máni r. 1926, Za kňaza bol vysvätený 23. decembra 1950 na sklonku Svätého roku v Lateránskej bazilike v Ríme. Prvé roky kňazskej služby strávil v diecéze Belluno v severnom Taliansku, kde mal možnosť stretávať sa s mons. Albínom Lucianim, neskorším pápežom Jánom Pavlom I. Sedem rokov kňazského života strávil ako profesor najprv filozofie a potom domatickej teológie v Pápežskom krajovom seminári vo Viterbe, neďaleko Ríma. Ako misionár medzi Slovákmi v Paríži pôsobil od novembra 1962 do júla 1963. - Od 17. júna 1975 do 6. januára 1983 bol vedúcim duchovnej správy všetkých Slovákov v zahraničí. Ako budovateľ Ústavu od r. 1966 bol redaktorom Hlasov z Ríma a od 1. marca 1973 do 31. decembra 1922 bol jeho riaditeľom. Biskupskú vysviacku z rúk Jána Pavla II. vo svätopeter- skej bazilike prijal 6. januára 1983. Biskupskú službu vykonával najprv v Ústave ako vedúci duchovnej služby pre Slovákov v zahraničí, potom v Bratislave ako pomocný biskup Trnavskej arcidiecézy. V Konferencii biskupov Slovenska (KBS) bol začas generálnym tajomníkom a predsedom Komisie KBS pre Slovákov v zahraničí. Od 15. apríla 1996 bol poverený biskupskou službou na dôležitom poste apoštolskej nunciatúry v Minsku v Bielorusku. Drahý Otec arcibiskup, nech sú Vám milé obidve kytice zo Slovenského ústavu sir. Cyrila a Metoda v Rime! 6 DVE KYTICE [pageend6]LIST PREZIDENTA SLOVENSKEJ REPUBLIKY O. arcibiskupovi Mons. Hrušovskému Vaša Excelencia, Bratislava 31.5.1996 vzácny otec arcibiskup! Som rád, že Vás mám možnosť v krátkom čase opäť pozdraviť. Uplynulo iba niekoľko týždňov od Vášho menovania za nuncia Jeho Svätosti Jána Pavla II. v Minsku, čo považujeme aj z hľadiska slovenskej národnej histórie za výnimočný fakt, a je tu nová príležitosť — Vaše životné jubileum, ktorého sa dožívate v plnej sile a činorodej práci na úžitok Bohu, Cirkvi, medzinárodného spolužitia i nášho národa. Slovensko v minulosti, ale aj dnes, keď je slobodným, zvrchovaným štátom, pozná a váži si Vaše zásluhy o svoju vlasť. Veď Vaše slová i činy boli vždy v súlade s jeho pôvodnými duchovnými tradíciami. Vernosť týmto tradíciám ste vyjadrili už počas primícií, ktoré sa uskutočnili pod klenbou Kaplnky sv. Cyrila a Metoda v Bazilike sv. Klementa v Ríme. Tento akt bol viac ako symbolický. Zrkadlí sa v ňom celá Vaša budúca cesta, tak jasne črtajúca službu mravnému pozdvihnutiu a duchovnému oslobodeniu človeka, osobitne so zreteľom na Slovensko a Slovákov. Dokumentuje to Vaša práca v Slovenskej katolíckej misii v Paríži, ale najmä všetko, čo ste vykonali počas pôsobenia vo funkcii rektora Slovenského ústavu sv. Cyrila a Metoda, ako aj dôstojné nástupníctvo po Mons. Stefanovi Náhalkovi v poslaní delegáta pre duchovnú správu Slovákov žijúcich v zahraničí. Je iba prirodzené, že Vaše dielo výnimočným spôsobom ocenila aj Svätá Stolica, či už povýšením na pápežského preláta, ktoré ste prijali z vôle pápeža Pavla VI., či vymenovaním za biskupa pre slovenských veriacich v zahraničí alebo vysvätením za titulárneho tubijského biskupa. Veľký prínos pre Slovensko znamenalo aj Vaše vymenovanie za svätiaceho biskupa Trnavskej arcidiecézy, ktorým ste boli až donedávna, keď Vám bol zverený jeden z najťažších diplomatických postov Svätej Stolice vo svete — nunciatura v Bielorusku a povýšenie do hodnosti arcibiskupa. Je veľkým zadosťučinením pre Vás i pre všetkých Slovákov, že sa tak stalo z vôle Jána Pavla II. Týmto rozhodnutím Svätý Otec verejne pred svetom vyjadril dôveru vo Vaše osobnostné danosti, tak transparentne vyjadrené už vo Vašom biskupom kréde Dispersos congregare — zhromažďovať roztratených, i v duchovný potenciál Slovenska. Vaše zásluhy pred slovenským národom v časoch neslobody, ale aj dnes, v podmienkach slobodného rozvoja a úsilia o duchovnú obnovu, sú nesporné. Vaše meno sa natrvalo zapísalo do našej histórie. S radosťou Vás preto upovedomujem, že som sa rozhodol udeliť Vám pri príležitosti Vášho jubilea, sedemdesiatin, vysoké štátne vyznamenanie — Rad Ľudovíta Štúra I. triedy ako výraz úcty a vďaky Slovenskej republiky, i mojej osobne, za Vaše celoživotné dielo a obetu. Zároveň Vás pozývam na návštevu Slovenskej republiky v termíne, ktorý Vám bude vyhovovať, aby som Vám toto štátne vyznamenanie mohol odovzdať v podmienkach dôstojných tohto slávnostného aktu. V predvečer Vášho sviatku Vám želám veľa zdravia, síl a Božej milosti vo Vašej náročnej práci, nadobúdajúcej nezvyčajne významnú dimenziu. S úctou Michal Kováč 7 [pageend7]FRANTIŠEK ŠÚTOR KANONIZÁCIA SVÄTÝCH (POKRAČOVANIE) III. RÍMSKA FÁZA Odoslaním aktov diecézneho skúmania na Kongregáciu káuz svätých, začína sa rímska fáza štúdia kauzy k príprave zväzku, zv. Positio. Na jeho podklade teológovia skúmajú a dajú svoj úsudok o svätosti života alebo o mučeníctve Božieho sluhu. 1. Rímsky postulátov Uzavretím diecéznej fázy kauzy sa končí úloha diecézneho postulátora. Aktor sa teda musí postarať o menovanie rímskeho postulátora, ktorý musí byť schválený Kongregáciou a má sídliť v Ríme (Normae, 2b). Za rímskych postu- látorov môžu byť vymenované tie isté kategórie osôb, ktoré môžu vykonávať úlohu diecézneho postulátora, ale okrem toho sa vyžaduje, aby poznali bežnú prax kongregácie (Normae, 3b). Rímsky postulátor má právo menovať vicepostu- látorov, ktorí by ho reprezentovali v diecéze (Normae, 4). Rímsky postulátor musí v prvom rade žiadať: otvorenie aktov diecéznej fázy kauzy, aby mu tieto boli odovzdané v tzv. «verejnej kópii», a napokon, aby Kongregácia pristúpila k overeniu ich právnej platnosti. Touto úlohou je poverený podsekretár za pomoci iných úradníkov kongregácie.9 9 Postup, ktorý sa má pri tom zachovať je stanovený ap. konšt. Divinus Perfections Magister a zvláštnymi normami Kongregácie Normae speciales (21. marca 1983). 10 P. Mo l in a r i, Canonizzazione dei Santi, str. 115. 11 Tamže, str. 115-116. Po obdržaní dekrétu o právnej platnosti aktov, postulátor žiada Kongregáciu, aby kauza bola prisúdená relátorovi, pod vedením ktorého má byť vypracované Positio o mučeníctve alebo o hrdinských čnostiach Božieho sluhu. 2. Kolégium relátorov Ustanovenie kolégia relátorov v lone Kongregácie, patrí k najtypickejším novostiam legislácie z roku 1983. Jeho členmi sú niektorí odborníci rôznych národností, ktorí majú hodnosť vyšších úradníkov, a ktorí sa majú postarať o to, aby «Positio» bolo pripravené v plnej zhode s požiadavkami Kongregácie. Pri plnení tejto úlohy jednotliví relátori sa tešia dokonalej autonómii, nakoľko, až na niektoré zvláštne kompetencie, sú postavení na roveň generálneho relátora (Rego- lamento, art. 9, § 2), ktorý predsedá kolégiu ako «primus inter pares». Svojou činnosťou musia garantovať, aby prezentácia káuz bola vykonaná rigorózne vedeckým spôsobom. Pre túto striktnú vedeckosť a metodológiu, nové zákonodarstvo zrušilo tradičné «animadversiones» (námietky) generálneho promótora viery a odpovede, ktoré museli na ne dať promótori káuz.10 Nie je úlohou relátora vypracovať «Positio», ale riadiť a kontrolovať prácu vonkajších spolupracovníkov. Postulátori majú právo navrhnúť relátorovi svojich spolupracovníkov, ale ich menovanie patrí výlučne jemu (Regolamento, art. 15, § 1). 3. Spolupracovníci Skúsenosť učí, aby sa pri menovaní spolupracovníkov brali do úvahy nasledujúce činitele: a) je vhodnejšie, ak úlohu spolupracovníkov vykonávajú samotní postulátori a ich pomocníci, nakoľko oni poznajú procedúru a okrem toho majú dobre preštudovaný život Božieho sluhu; b) ak Boží sluha patril do nejakého inštitútu Bohu zasväteného života, je vhodnejšie, ak spolupracovníkom je kompetentný člen toho istého inštitútu, nakolko je zbehlý v poznaní histórie, konštitúcií a Spirituality tohoto inštitútu; c) je tiež vhodnejšie, ak spolupracovník pochádza z rodnej krajiny Božieho sluhu, a teda dobre pozná miestne okolnosti, v ktorých tento žil a pôsobil. V tejto súvislosti je potrebné poznamenať, že nie je nevyhnutné, aby spolupracovník sa po dlhý čas zdržiaval v Ríme.11 8 [pageend8]4. Positio a) Vypracovanie Positio musí byť vypracované podľa predpisov modernej historiografie a teda musí obsahovať starostlivé opísanie sociálnej, politickej, kultúrnej a náboženskej situácie krajiny (krajín) v časoch, v ktorých žil a pôsobil Boží sluha. Po kapitolách o histórii kauzy, o prameňoch a kritériách, podľa ktorých bolo vypracované Positio, nasledujú kapitoly, v ktorých sa chronologicky pojednáva o živote, činnosti a o fáme svätosti Božieho sluhu. Jednotlivé kapitoly musia byť vybavené sériou dokumentov a predchádzané krátkymi kritickými úvodmi o ich pôvode, pravosti a význame. V tzv. Summarium, sú obsiahnuté najdôležitejšie ústne a písomné svedectvá, dokumenty zozbierané počas diecéznej fázy kauzy (Regolamento, art. 16, § 1), hlasy cenzorov-teológov o spisoch Božieho sluhu, ako aj dekréty o platnosti aktov a o nejestvovaní nezákonného kultu. Je vhodné pripojiť geografické mapy, nejaké ilustrácie, zvlášť jednu alebo i viac fotografií s podobizňou Božieho sluhu a niekoľko fotoreprodukcií jeho rukopisu. b) Informatio Potom, na podklade celého tohoto materiálu, je vypracované tzv. «informatio», ktoré súhrnne pojednáva o čnostiach alebo o mučeníctve Božieho sluhu (Regolamento, art. 16, §2). V «informatio» o čnostiach sa sleduje klasická scholastická schéma so zvláštnym zreteľom na teolo- gálne čnosti, a z nich najmä na čnosť lásky. Predsa však, k menej schématickému a k univer- zálnejšiemu pohľadu na svätosť Božieho sluhu, je vhodné pripojiť jednu kapitolu o hlbšej inšpirácii celého jeho života a o sile a bohatosti jeho typicky vlastnej Spirituality.12 12 Tamže, str. 116. c) «Positio» o mučeníctve V «Positio» o mučeníctve, pozornosť sa síce sústreďuje na mučeníctvo, ale tiež sa musí pojednávať aj o celom živote Božieho sluhu, i keď iba súhrnným spôsobom (Regolamento, art. 16, §3). «Positio» má predchádzať krátka relácia re- látora kauzy a v prípade, že by to bolo vhodné, aj relácia postulátora alebo vonkajšieho spolupracovníka. Kvôli rešpektu k morálnym právam autora, jeho meno figuruje na titulnej strane « Pošitia ». «Informatio » je podpísaná jednak tým, kto ju vypracoval, ako aj relátorom kauzy, ktorý je za ňu právne zodpovedný (Regolamento, art. 17). d) «Positio» starých káuz a schválenie «Positio» starých káuz je v prvom rade prejednávané na sedení konzultorov-historikov, ktoré zvoláva a predsedá generálny relátor, napomáhaný relátorom kauzy (obaja sú však bez práva hlasu). Ich posudok je pre teológov garanciou, že sa vyslovia o kauze na solídnom historickom podklade. Konzultori-historici musia odpovedať na otázky: či historické bádanie bolo diostačujúce, či prezentované dokumenty sú pravé a či zozbieraný materiál je dostačujúci k tomu, aby umožnil konzultorom-teológom vysloviť sa o mučeníctve alebo o čnostiach Božieho sluhu. Odpovede môžu byť: affirmative, suspensive alebo negative, pričom musia byť motivované. Ak dve tretiny hlasujúcich odpovedia pozitívne na tieto otázky, prikročí sa k vytlačeniu zväzku (fasciklu), ktorý, okrem písomných hlasov konzultorov, obsahuje aj písomnú reláciu (prípadne s niektorými poslednými objasneniami), vypracovanú generálnym relátorom v spolupráci s relátorom kauzy. Potom kauza bezprostredne prechádza do rúk konzultorov-teoló- gov, ktorí spolu s «Positio », obdržia aj vyššie spomenutý fascikel (Regolamento, art. 20, §§ 2 a 3). «Positio», ktoré nebolo schválené dvoma tretinami konzultorov-historikov, a teda je nedostačujúce pre cieľ kauzy, nemôže byť odovzdané konzultorom-teológom, iba ak by sa ďalším štúdiom napravili nedostatky. V prípade, že by nové štúdium zmenilo situáciu, «Positio» môže byť odovzdané k novému preskúmaniu konzultorom-historikom. Ak pri tomto bedlivom skúmaní obdrží «quorum» pozitívnych hlasov, pokračuje na svojej riadnej ceste (Regolamento, art. 21). 5. Mimoriadne zasadanie konzultorov-teológov Hlavným cieľom kanonizačnej kauzy je zistiť pravdu o svätosti života alebo o formálnom mučeníctve Božieho sluhu. Vysloviť sa o tom nie sú kompetentní historici, ale teológovia na ich mimoriadnom zasadaní. Tomuto zasadaniu, na ktorom sa prejednávajú kauzy (či už sa jedná o kauzy staré alebo nové) o mučeníctve alebo o čnostiach, predsedá generálny promótor viery (s právom hlasu). Zúčastňujú sa na ňom ôsmi konzultori-teológovia, 9 [pageend9]vybraní sekretárom Kongregácie a relátor kauzy (bez práva hlasu). Procedúra počas zasadania ako i po ňom je tá istá ako pri sedení historikov. Ak teda, dve tretiny z hlasujúcich dajú pozitívny hlas, nasleduje vytlačenie fasciklu s ich hlasmi a s reláciou generálneho promotora viery (Regola- mento, art. 22 a 23). Aby kauza mohla byť predložená na riadnom zasadaní kardinálov a biskupov, postulátor musí požiadať kardinála prefekta, aby menoval jedného kardinála (cardinal ponens), ktorého úlohou je predložiť kauzu svojím kolegom. Na zhromaždení kardinálov a biskupov sú prítomní aj sekretár kongregácie (s právom hlasu) a generálny promótor viery v úlohe znalca (bez práva hlasu), zatiaľ čo podsekretár je prítomný ako aktuár (Regolamento, art. 24). 6. Dekrét Ak výsledok tohoto prejednávania je pozitívny, Najvyšší Veľkňaz, ako jediný «sudca» nad kauzou, pristúpi (alebo nie) k podpísaniu dekrétu o mučeníctve alebo hrdinských čnostiach Božieho sluhu. Po podpísaní tohoto dekrétu, Božiemu sluhovi je prisúdený titul «ctihodný». Zatiaľ čo v kauzách o mučeníctve sa k beati- fikácii nič iné nežiada, v kauzách o čnostiach sa musí predložiť aj vedecký dôkaz o jednom zázraku, ktorý je pripísaný orodovaniu ctihodného Božieho sluhu. IV. VEDECKÝ DÔKAZ ZÁZRAKU Inocent IV. v glose venovanej jednej kapitole Deckretálií Gregora IX. zv. Audivimus, vraví, že ku kanonizácii sa vyžaduje, aby boli dokázané tak «fides et excelentia vitae» (viera a príkladnosť života) Božieho sluhu, ako aj zázraky vykonané na jeho príhovor, a že okrem toho je nevyhnutné, aby excellentia vitae a zázraky prevyšovali sily prírody. K dokázaniu čností, domnieva sa autor, stačí poznať život Božieho sluhu. Predsa však Cirkev by nemala pristúpiť ku kanonizácii bez zázrakov, pretože jeho vnútorný život by mohol byť menej čnostný (laxior), než ako to vychodí iba zo samotných svedectiev.13 Tejto doktríny sa stáročia pridŕžali nielen teológovia a kánonisti, ale aj prax Svätej Stolice. 13 In n OCENTIUS IV, In Quinque libros Decretalium commentaria, Venezia 1578, f. 188 r.: «Et fit regulariter haec canonizatiom quando pet probationes constat de fide et excellentia vitae, et miraculis eius, qui petitur canonizari... Et oportet tantam esse excellentiam vitae, et talia esse miracula, quod sint ultra vires et potentiam naturae... Vitam tarnen sine miraculis crederem sufficere quoad virtutem, tarnen ecclesia non debet tales canonizare propter hoc: quia in secreto potuerunt laxiorem vitam ducere». Preto Cirkev, po dlhých a namáhavých skúmaniach a pojednávaniach o hrdinských čnostiach Božieho sluhu, skôr než by pristúpila k beatifikácii ctihodného Božieho sluhu, žiada Božie znamenie, ktoré by potvrdilo hrdinskosť jeho čností. Podľa súčasnej jurisprudencie, musí to byi fyzický zázrak (ako napr. náhle, dokonalé a trvalé uzdravenie z istej organickej choroby), ktorý nemožno vysvetliť prírodnými zákonmi. Postup pri zisťovaní jestvovania fyzického zázraku je zväčša totožný s vyššie opísanou procedúrou, až na tieto výnimky: 1. Diecézna fáza skúmania «super miro» Sa môže konať iba v tej diecéze, na území ktorej sa udial predpokladaný zázrak (Normae, 5a). Skúmanie «super miro» sa môže konať kedykoľvek, po oficiálnom začatí kauzy, ale oddelene od skúmania «super vita et virtutibus» (Normae, 32). Okrem toho je nutné poznamenať, že pri skúmaní super miro, okrem delegáta a promótora spravodlivosti, musí byť prítomný aj lekár, ktorý vypočúva svedkov vo veciach, ktoré patria do jeho kompetencie. Cieľ tohoto skúmania je dvojaký: zistiť s najväčšou presnosťou a) povahu a priebeh choroby, ako aj okolnosti náhleho a mimoriadneho uzdravenia, a b) jestvovanie vzťahu príčiny a účinku medzi vzývaním Božieho sluhu a uzdravením osoby. V dôsledku toho, musia byť, v rámci možností, vypočúvaní ako svedkovia: uzdravená osoba, lekári (a ošetrovatelia), ktorým bol uzdravený zverený do starostlivosti (Normae, 22a, b), blízki uzdraveného a iní, ktorí by mohli poskytnúť na základe ich osobného poznania užitočné správy o chorobe a spôsobe uzdravenia. Potom, uzdravený musí byť navštívený dvoma lekármi, aby sa zistilo, či uzdravenie je dokonalé, a či niet nebezpečenstvo opätovného návratu choroby (Normae, 34a). Títo lekári ab inspectione potom pripravia reláciu a predložia ju biskupskému delegátovi pri príležitosti ich svedeckej výpovede, ktorú vydajú separované pod prísahou. Je jasné, že delegátovi majú byť odovzdané aj všetky dostupné lekárske dokumenty, alebo aspoň ich overené kópie. Po ukončení skúmania, delegát sa postará, aby bola vypracovaná verná kópia (Transunto) svedectiev a dokumentov, pričom sa musia zachovať patričné formality. 10 [pageend10]2. Rímska fáza skúmania «super miro» Táto sa môže začať jedine po podpísaní dekrétu o hrdinských čnostiach. Do tejto fázy najskôr vstupuje lekárska rada pri Kongregácii. Až potom môže byť prípad odovzdaný k starostlivému posúdeniu konzultorov-teológov. Postulátor, po obdržaní verejnej kópie aktov diecézneho skúmania a dekrétu o ich platnosti, tieto predloží na zasadaní Kongregácie spolu s podrobným chronologickým výkladom prípadu. Kongregácia potom poverí dvoch členov lekárskej rady, aby nezávisle od seba pripravili lekársko-súdne posudky. Ak je aspoň jeden z nich pozitívny, prípad ide na preskúmanie päťčlennej lekárskej rady. Ak z piatich hlasujúcich traja dajú pozitívny posudok, vydá sa tlačou relácia o tomto zasadaní, v ktorej sú podrobne uvedené: anamnéza vzdialená a blízka (vzdialené a blízke zdravotné podmienky, v akých sa nachádzal uzdravený pred chorobou), diagnóza uzdraveného (stanovenie choroby na základe vyšetrení), prognóza (predpovedanie priebehu choroby), aplikovaná terapia a spôsob uzdravenia. V prípade, že v týchto lekárskych posudkoch je rozdielnosť mienok, táto musí byť uvedená so škrupulóznou presnosťou. Nie je v kompetencii lekárov vyhlásiť, či isté uzdravenie bolo alebo nebolo zázračné. Ich úlohou je iba konštatovať, či uzdravenie je alebo nie je vysvetliteľné podľa súčasného vedeckého poznania. Postulátor, po obdržaní oficiálnej relácie lekárskej komisie, pripraví «Positio» o zázraku, ktoré obsahuje: a) súhrnný opis života Božieho sluhu; b) «Informatio» o zázraku; c) dekrét o platnosti aktov diecézneho šetrenia; d) podrobný chronologický popis choroby a uzdravenia; e) výpovede svedkov; f) dokumenty vzťahujúce sa na prípad; g) dva lekársko-súdne posudky; h) relácia päťčlennej lekárskej rady. Ak sa pozitívne ukončilo prejednávanie lekárskej rady, « Positio » prechádza k prejednaniu na mimoriadnom zasadaní konzultorov-teológov. Títo musia odpovedať na otázku, či možno alebo nemožno pokladať toto uzdravenie za zázrak pripisovaný orodovaniu Božieho sluhu. Ak skúmaný prípad dosiahne dvojtretinový súhlas, prechádza k prejednaniu na riadnom zasadaní kardinálov a biskupov. Spôsob, akým prebiehajú tieto zasadania, je úplne totožný s tým, ktorý sa sleduje v kauzách o mučeníctve a o čnostiach (.Regolamento, art. 26, §§ 1 a 2). Výsledok riadneho zasadania kardinálov a biskupov je potom predložený na zvláštnej audiencii Svätému Otcovi. Podpísanie dekrétu Najvyšším Veľkňazom je definitívnym aktom, ktorým sa skutočne uzná zázrak, skúmaný kompetentnými orgánmi. V. OD BEATIFIKÁCIE KU KANONIZÁCII Beatifikáciou Najvyšší Veľkňaz, po získaní dôkazov o hrdinsky čnostnom živote Božieho sluhu a o pravosti zázrakov, ktoré sa stali na jeho príhovor, apoštolským listom vo forme breve vyhlasuje ho za ctihodného a povoľuje k nemu verejný liturgickej kult vymedzenej skupine veriacich (diecéza, národ, inštitút Bohu zasväteného života, atď.).14 Beatifikácia však netvorí poslednú métu kauzy. Tou je kanonizácia ako slávnostný, definitívny a neomylný výrok Najvyššieho Veľkňaza o svätosti ctihodného Božieho sluhu, ktorým vyhlasuje, že je hodný úcty v celej Cirkvi. 14 Beatifikácia bola uvedená do Cirkvi v relatívne nedávnych časoch. Až do XVI. storočia kanonizácie neboli predchádzané beatifikáciou. Tak bolo v prípadoch sv. Bernardína zo Sieny (1450), sv. Vincenta Ferrera (1456), sv. Kataríny Sienskej (1461), sv. Bonaventúru (1482), sv. Leopolda Rakúskeho (1485), sv. Antonína Pierozziho (1523). V XVI. storočí pápeži povolujú verejný kult k tým Božím sluhom, limitovaný však len na určité miesto, ktorých kanonizačný proces ešte nebol ukončený alebo ani len začatý. Toto povolenie, koncom XVI. storočia, sa začína nazývať beatifikáciou. Porov. F. VERAJA, La Beatificazione. S tória, problemi, prospettive, «Sussidi per lo studio delle Cause dei Santi», 2. vydanie, S. Congregazione per le Cause dei Santi, Roma 1983. Dnes nechýbajú vážne hlasy za zrušenie bea- tifikácie, ktorú pokladajú za nepotrebnú duplicitu. Nech je akokoľvek, beatifikácia zostáva i naďalej prípravným krokom ku kanonizácii mučeníkov a iných blahoslavených. Skôr, než by sa prikročilo ku kanonizácii, iba ak by najvyšší Veľkňaz udelil dišpenz (čo je veľmi zriedkavé), je nevyhnutné schválenie jedného zázraku, ktorý sa udial po beatifikácii (Regolamento, art. 26, § 1). Procedúra pri kanonizačných kauzách je úplne totožná s procedúrou pri kauzách beatifikácie, ktorá tu bola uvedená. 11 [pageend11]Z AMERIKY - CEZ RÍM - NA SLOVENSKO Otec biskup mons. Jozef V. Adamec, moderátor SSK so Svátým Otcom Delegácia Sdruženia Slovenských Katolíkov zo Spojených štátov a Kanady, vedená Otcom biskupom mons. Jozefom V. Adamcom, moderátorom SSK, sledovala túto trasu. Je to logické pokračovanie skutočnosti, že v ťažkých chvíľach Cirkvi na Slovensku slovenskí katolíci z Ameriky pomáhali duchovne Slovensku cez Rím. Spojovacím ohnivom bol Ústav sv. Cyrila a Metoda, ktorý oni postavili. Cyrilometodská myšlienka ich inšpirovala. Na 41. konvencii dňa 16.-17. mája 1961 sa SSK rozhodlo dať pomocnú ruku na vybudovanie Ústavu sv. Cyrila a Metoda v Ríme. 15. septembra 1963 prišla veľká púť SSK z Ameriky do Ríma na posviacku Ústavu, ktorý bol pripravený pomáhať Cirkvi na Slovensku, dodávať «palivo» na udržanie «teplej viery» Slovákov, ako sa vyjadroval O. biskup mons. A.G. Grutka. Teraz pri 85. výročí svojho tn/ania sa SSK znova zamýšľa, ako pomáhať Cirkvi na Slovensku, a znova chce ísť cez Rím a cez Ústav svätého Cyrila a Metoda. Preto sa delegácia SSK pred svojou návštevou Slovenska zastavila u Ríme, navštívila Ústav, stretla sa O. kardinálom Jozefom Tom kom a pozdravila sa so Svätým Otcom Jánom Pavlom II., ktorý po Otcovi biskupovi Adamcovi poslal Slovensku svoje požehnanie. Na pamiatku návštevy delegácie SSK v Ústave a v Ríme uverejňujeme fotografie jednotlivých členov delegácie, ako pozdravujú Svätého Otca, ako aj fotografiu delegácie a kňazov-študentov z Ústavu po koncelebrácii v kaplnke Ústavu (str. 5), ktorej predsedal O. biskup mons. Adamec. Želáme si, aby cesta z Ameriky cez Rím na Slovensko zostala vždy otvorená a aby sa cez ňu dostalo veľa povzbudenia na udržanie životného spojenia medzi Slovenskom a Rímom, medzi miestnymi cirkvami a Petrom. Nech Pán vlieva všetkým, ktorí pôsobia v Ústave, povedomie zodpovednosti za toto poslanie. 12 [pageend12]Mons. ThDr. Thomáš Baník, predseda SSK. Mons. Edward Matash, bývalý predseda SSK. Rev. Peter Polando, podpredseda SSK. Mons. ThDr. Michael Čabak, predseda združenia slovenských kňazov v USA. 13 [pageend13]GORAZD ZVONICKÝ SA VRÁTIL NA SLOVENSKO V sobotu 29. júna 1996 uložili na národnom cintoríne v Turčianskom Sv. Martine telesnú schránku veľkého syna Slovenského národa Gorazda Zvo- nického. Jeho telo do 5. júna 1996 bolo uložené v hrobke ústavu sv. Cyrila a Metoda v Ríme. Pri úkone vloženia Gorazda Zvonického do slovenskej zeme odzneli okrem modlitieb aj tejto slová: Pani Oľga Šalagová, štátna tajomníčka Ministerstva kultúry SR povedala: Ctený Gorazd Zvonický! Dlhá bola cesta Gorazda Zvonického z Močarían na Národný cintorín v Turčianskom Sv. Martine: Michalovce, Šaštín, Trnava, Sv. Kríž nad Hronom, Podoiinec, Turín, Buenos Aires, Rím. Keď dnes Slovensko ukladá na večný odpočinok do slobodnej slovenskej zeme slávika nepokorenej slovenskej slobody, pevca bežencov utekajúcich pred prízrakom červenej posadlosti, tribúna slovenskej štátnej samostatnosti, Gorazda Zvonického, vzdáva hold saleziánskemu kňazovi, duchovnému otcovi, profesorovi, spoluzakladateľovi Zahraničnej Matice slovenskej, členovi predsedníctva Slovenského ústavu v Ríme, členovi Medzinárodnej mariánskej akadémie, nositeľovi veliteľského radu za zásluhy o Taliansku republiku, predovšetkým však básnikovi a prekladateľovi, ktorý v slobodnom svete, ť dobrovoľnom vyhnanstve, žijúc pravde, právu a spravodlivosti, písal o kráse a vytvoril jedinečné umelecké dielo, ktoré je jedným z uholných kameňov nášho národného písomníctva, dielo, ktoré patrilo medzi libri prohibiti, dielo proti ktorému okiadzači červenej posadlosti nariadili «bojovať ako s nepriateľským». Vďaka Vám Gorazd Zvonický za Sejbu perál, za Mýtnika pred Madonou, za Ukazovák na mraku, za Prekutané lovištia, za Prebúdzajúcu sa zem, za Črepy, za Smer na Mariánsku horu, za Obolus, za nádherné Hymny na posvätenie času, za Petrarkove sonety, za Danteho spevy, za Foskolove ódy. Vďaka Vám za edíciu Lýra, v ktorej rezonovala poézia umlčaných slovenských básnikov. Vďaka Vám za to, že ste vedeli nemlčať, keď na Slovensku boli všetky prejavy ľudských a občianskych práv, zvlášť umeleckej slobody, surovo potláčané komunistickou totalitou. Večnaja parnjať! Pán Peter Labas, generálny tajomník Únie slovenských spisovateľov, žijúcich mimo územia Slovenska povedal: Drahý Gorazd Zvonický! Ako len Pán Boh dokáže aj zlo na dobro obrátiť, a ako to urobil v prípade Gorazda, Metodovho žiaka v 9. storočí, keď jeho vyhnanecký osud použil v prospech rozšírenia kresťanstva medzi slovanskými národmi, tak aj Vaše vyhnanstvo, vyhnanstvo novodobého Gorazda, obrátil na duchovné intenzívny a plodný život v slobodnom svete. Svojimi veršami odzrkadľujúcimi pocity utečenca i vydedenca z vlasti, narážajúceho na cudzotu, strácajúceho i prijímajúceho zároveň, ste duchovne podržali mnohých, ktorí zdieľali rovnaký beženecký osud. Cez Vaše básne mohli pocítiť, že ak sa aj smútok, túžba po domove a tieseň cudzieho sveta dostavia, že nie sú nezmyselné, ani bezvýchodiskové, lebo aj oni majú svoje miesto v Božom pláne nášho kresťanského dozrievania. Drahý priateľ Gorazd, odpočívaj v pokoji! Lúčia sa všetci priatelia a blízki z ÚNIE slovenských spisovateľov, umelcov a kultúrnych tvorcov žijúcich mimo územia Slovenska. S úctou dodávame: Gorazd Zvonický už nie je v hrobke Ústavu v Ríme, ale je a zostane v zlatej modlitbovej spomienke v kaplnke Ústavu. 14 [pageend14]RUDOLF BLATNICKÝ, SDB PREHĽAD PRÁC SLOVENSKÉHO VEDCA SVETOVÉHO FORMÁTU (Náčrt bibliografie Prof. Dr. Jozefa Heribana) (PRVÁ ČASŤ) Keď sme publikovali životopisnú črtu saleziánskeho kňaza prof. dr. Jozefa Heribana,1 vyzdvihli sme, že o jeho vedeckých a iných publikáciách bude potrebné napísať osobitný článok a vyplniť tak jednu z medzier v bibliografii prác slovenských zahraničných autorov. Pokúsime sa o to na nasledujúcich stranách. 1 Porov. R. BLATNICKÝ, Dve okrúhle výročia Prof. Dr. Jozefa Heribana, in «Slovenské hlasy z Ríma» 44 (2/1995) str. 44-49. 2 Uatteggiamento delia Chiesa ortodossa greca e russa di fronte alia proclamazione dogmatica delíAssunzione di Maria Vergine in delo, Pontificio Ateneo Salesiano, Torino 1955, 55 s. 3 Ľantifarisaismo nelľ« Assumptio Moysi» e nei manoscritti di Qumran, Pontificio Istituto Biblico, Roma 1957, 42 s. Treba však upozorniť, že pri predstavení literárnej činnosti prof. Heribana nám nejde o vedecký bibliografický opis jeho prác, ale o sprístupnenie bohatej publikačnej činnosti tohto slovenského vedca širšej slovenskej pospolitosti, ktorá počas totality nemohla byť informovaná o jeho vedeckej činnosti. Kvôli lepšiemu prehľadu sme rozčlenili publikácie prof. Heribana podľa rôznych jazykov, v ktorých publikoval. Postupne predstavíme jeho hlavné publikácie v japončine, potom v taliančine a napokon v slovenčine. 1. Sľubné začiatky 1.1. Schopnosti a sklon pracovať na vedeckom poli prejavil prof. Heriban už počas vysokoškolských štúdií. Na dosiahnutie licenciátu z teológie na Pápežskej saleziánskej univerzite v Turíne vypracoval po taliansky napísanú tému: Postoj gréckej a ruskej pravoslávnej cirkvi k vyhláseniu dogmy o nanebovzatí Panny Márie. Touto veľmi aktuálnou prácou, iba päť rokov po vyhlásení príslušnej dogmy, sa zúčastnil na mariologickom konkurze vypísanom v Ríme v Mariánskom roku 1954. 2 1.2. Na dosiahnutie licenciátu v biblických vedách na Pápežskom biblickom inštitúte v Ríme v r. 1957 pripravil v taliančine vedeckú štúdiu Antifarizejizmus v «Assumptio Moysi» a v qum- ránskych rukopisoch. Pod vedením svetoznámeho biblického vedca prof. Maximiliána Zer- wicka SJ, porovnal nepriateľský postoj proti farizejom vyjadrený v starozákonnom apokryfe Nanebovzatie Mojžiša a v rukopisoch, ktoré vtedy ešte len pred niekoľkými rokmi (r. 1947) objavili v Qumráne pri Mŕtvom mori a ktoré vo vedeckom svete vzbudili veľkú senzáciu, lebo pochádzajú ešte z čias Ježiša Krista. 3 2. Publikačná činnosť prof. Heribana v japončine Na jeseň r. 1957 odišiel prof. Heriban do Japonska vyučovať biblické vedy v Saleziánskom kňazskom seminári v Tokiu. Naučil sa ťažký japonský jazyk, takže o niekoľko rokov mohol publikovať svoje práce v japončine. Keďže prišiel do Japonska pracovať nielen ako profesor, ale aj ako saleziánsky kňaz, misionár a vychovávateľ, venoval sa literárnej činnosti v rôznych oblastiach. Pre svojich poslucháčov na jezuitskej Sophia University v Tokiu, kde od roku 1968 pôsobil ako profesor exegézy Nového zákona, a pre školu Seibi Gakuen College v Akabane pripravil v rokoch 1964-1973 viacero pomôcok pre štúdium Svätého písma. Keďže prednášal exe- gézu listov svätého Pavla, ide poväčšine o štú- 15 [pageend15]die, ktoré čerpajú námety z listov Apoštola národov.4 4 Sei Yohane to sei Paoro ni okeru «agäpe» [«Agapé» u svätého Jána a u svätého Pavla], Akabane Seibi Gakuen, Tôkyô 1964, 28 s.; Seisho kôgi [Prednášky o Svätom písme], 2 zv., Chôfu Seibi Gakuen, Tôkyô 1964; Sei Paoro ni yoru kyôkairon [Náuka o Cirkvi podľa svätého Pavla], Akabane Seibi Gakuen, Tôkyô 1965, 82 s.; Sei Paoro no kenkyú: shôgai, skokan, kyôgi [Štúdium svätého Pavla: jeho život, listy a učenie], Akabane Seibi Gakuen, Tôkyô 1967, 130 s.; Kami no shimobe no shôka. Firippijin e no skokan 2,6-11 no chúkai (= Paoro no skokan no chúkai 1) [Chválospev na Božieho služobníka. Výklad k Listu Filipanom 2,6-11 (= Komentáre k listom svätého Pavla 1)], Sophia University - Faculty of Theology, Tôkyô 1969, 46 s.; Korintojin e no dai-ichi no skokan. Shoron. Dai-7-shô no chukai {- Paoro no skokan no chúkai 2) [Prvý list Korinťanom. Úvod. Výklad 7. hlavy (= Komentáre k listom svätého Pavla 2)], Sophia University - Faculty of Theology, Tôkyô 1970, 74 s.; Korintojin e no dai-ichi no skokan. Dai-8-shô to dai-13-shô no chukai (= Paoro no skokan no chukai 3) [Prvý list Korinťanom. Výklad 8. a 13. hlavy (= Komentáre k listom svätého Pavla 3)], Sophia University - Faculty of Theology, Tôkyô 1971, 68 s.; Seisho ni okeru Maria [Mária vo Svätom písme], Akabane Seibi Gakuen, Tôkyô 1972, 40 s.; Shutsu Ejiputo-ki no chúkai to sono mein téma [Výklad Knihy Exodus a jej hlavné témy], Akabane Seibi Gakuen, Tôkyô 1973, 124 s. 5 Sei Paoro no hito-to-nari to sono jukyô-hôhô, in «Fukyô - Missionary Bulletin» 15 (1963) str. 600-609. 6Nazare no Iezusu to wa?, in «Seiko» 23 (1973) str. 84-86. 7 Kami to no deai wo shitta toki, in «Kiyoi michi» 3 (1973) str. 2-3. 8 Kirisutokyô teki messlji no chúshin to kibô no izumi: Fukkatsu, in «Koe», č. 1147 (4/1974) str. 27-29; č. 1158 (4/1975) str. 16-19; č. 1169 (4/1976) str. 4-11. 9 Seisho ni miru wakai to rei teki sasshin, in «Koe», č. 1155 (1/1975) str. 16-19; č. 1156 (2/1975) str. 32-35. 10Senkyô shiboku no kanten kara mita Paoro no kaishin, in «Koe», č. 1171 (6/1976) str. 34-42. 11 Shôrai ni sonaete: seishunki no sho-mondai, Salesian Press, Tôkyô 1972, 272 s. 12 Eten ni sonaete: wakai kirisutosha no sho-mondai. Kôwa- shú, Akabane Seibi Gakuen, Tôkyô 1968, 170 s. 13 Gendai ni ikiru Paoro, in «Koe», č. 1191 (4/1978) str. 26-28. 14 Firippisho no kirisutoron teki sanka: 2-shô no 6-11-setsu, in «Koe», č. 1201 (3/1979) str. 44-49. 15 Kirisutoron teki sanka to gendaijin e no messéji, in: «Koe», č. 1202 (4/1979) str. 28-33. 16Shinsei Cheko to Surobakia - haruka na michi, in «Katorikku Seikatsu», č. 768 (6/1993) str. 17-19. 2.1. Kňazský, výchovný a misionársky apoštolát vykonával prof. Heriban aj uverejňovaním článkov v japončine v náboženských časopisoch a iných publikáciách. O aktualite týchto článkov (je ich vyše dvadsať) pre krajinu vychádzajúceho slnka svedčia už ich nadpisy, napr. Osobnosť svätého Pavla a jeho misionárska metóda (r. 1963); Kto je Ježiš z Nazareta? (r. 1973); Moje stretnutie sa s Bohom (r. 1973); Zmŕtvychvstanie: stredobod kresťanského posolstva a prameň nádeje (r. 1974, 1975 a 1976); Zmierenie a duchovná obnova v Biblii (r. 1975); Pavlovo obrátenie Z dušpastierskeho hľadiska (r. 1976) atď. 56789 6 7 8 9 10 2.2. Osobitnú spomienku si zasluhujú knihy a spisy pre duchovný život. S problémami mladých sa prof. Heriban zaoberá v knihe Príprava na budúcnosť: problémy mladosti, podobne aj v zbierke prednášok Príprava na večnosť: problémy mladého kresťana. V iných spisoch z tých čias rozoberá otázky rehoľného života a príbuzné témy. 11 1213 2.3. Je hodné povšimnutia, že prof. Heriban publikuje v Japonsku aj po návrate do Európy. Ide nielen o námety z teológie svätého Pavla, napr. Pavol a dnešné časy (r. 1978),13 Kristolo- gický hymnus v Liste Pilipanom 2,6-11 (r. 1979),14 Kristologický hymnus a jeho posolstvo dnešnému človekovi (r. 1979),15 ale aj články informačného rázu, napr. Dlhá cesta k novému životu Česka a Slovenska (r. 1993).16 3. Vedecké a iné práce prof. Heribana v taliančine V roku 1976, takmer po dvadsiatich rokoch pôsobenia v Japonsku, sa prof. Jozef Heriban vrátil najprv dočasne a potom natrvalo do Talianska. Preto výsledky svojho vedeckého bádania a iné publikácie začal písať v taliančine. Predstavíme najprv jeho hlavné vedecké dielo napísané v taliančine a potom ďalšie štúdie a články publikované v talianskych knihách a časopisoch. 3.1. Vedecké dielo na medzinárodnej úrovni Prof. Heriban prišiel z Japonska do Ríma s presne určeným cieľom: zdokonaliť sa v biblických vedách, ktoré v posledných dvoch desaťročiach jeho pobytu na Ďalekom východe zaz16 [pageend16]namenali mimoriadny pokrok. S týmto cieľom na Pápežskej saleziánskej univerzite v Ríme napísal a r. 1980 obhájil doktorskú dizertáciu z biblickej teológie. Roku 1983 vyšla táto jeho obsiahla štúdia aj knižne pod názvom: Správne «zmýšľanie» a «ke- nóza». Exegetická štúdia k Flp 2,1-5.6-11.17 Možno povedať, že týmto hodnotným vedeckým dielom o kristologickom hymne v Liste Filipanom 17 Retto phroneín e kenosis. Studio esegetico su Fil 2,1-5.6-11 (=Bihlioteca di scienze religiose 51), Libreria Ateneo Salesiano, Roma 1983 , 462 s. 18 Doteraz sme zaznamenali 25 recenzií, publikovaných v šiestich jazykoch: v taliančine, španielčine, angličtine, nemčine, francúzštine a japončine. 19 Pozri najmä N. Loss, Studio esegetico sulla lettera aifilippesi, in «L’Osservatore Romano» 123-145, Sabato 25 Giugno 1983, str. 10. 20 O aktuálnosti tohto chválospevu svedčí aj to, že v liturgii hodín sa ho modlíme každú sobotu na vešpery. sa prof. Jozef Heriban stal známym na poli biblických vied v medzinárodnom meradle. Svedčia o tom aj početné priaznivé recenzie, uverejnené v rozličných časopisoch medzinárodnej úrovne.17 18 3.1.1. Najprv však bude vhodné uviesť doslovný slovenský preklad spomínaného kristologického hymnu z gréckej pôvodiny a štruktúru jeho textu: [v. 5a Zošľachťujte v sebe ten istý spôsob zmýšľania, b ktorý bol [nájdený] aj v JEŽIŠOVI KRISTOVI.] I. 1) 6a On, hoci bol v POSTAVENÍ (morphé) BOHA, b nepomýšľal využiť vo svoj prospech rovnoprávnu hodnosť s BOHOM, 2) 7a ale vyprázdnil (ekénosen) sám seba, b vzal si POSTAVENIE (morphé) SLUHU. 3) 7c Keď sa [raz] stal podobný ľuďom d a podľa vonkajšieho zjavu bol pokladaný za človeka, 4) 8a uponížil [ešte] sám seba, b stal sa poslušným až na smrť c — až na smrť na kríži. II. 1) 9a Preto ho BOH nad všetko povýšil b a obdaril ho menom, ktoré je nad každé iné meno, 2) 10a aby na meno JEŽIŠ b sa zohlo každé koleno nebeských, pozemských i podzemských bytostí 3) 11a a aby každý jazyk [chválou] vyznával: b «PÁN [je] JEŽIŠ KRISTUS!» c — na slávu BOHA OTCA. 3.1.2. Aby sme lepšie pochopili mimoriadny význam vedeckého diela prof. Heribana o tomto kristologickom hymne, treba vyzdvihnúť — ako to urobili aj odborní recenzenti — niektoré dôležité skutočnosti: 19 Po prvé, kristologický hymnus v Liste Filipanom (2,6-11) je najúplnejšia novozákonná syntéza o prvoradej úlohe každého kresťana: nasledovať Ježiša Krista a pripodobniť sa mu v jeho «kenóze» (zrieknutie sa samého seba).20 Po druhé, po Druhom vatikánskom koncile sa učenie o Kristovej kenóze stalo jedným zo základných prvkov, na ktorom sa zakladá obnova Cirkvi, či už ide o jej štruktúry, alebo o dialóg s inými náboženstvami a so súčasným svetom. Po tretie, spomínaný kristologický hymnus je jednou z najťažších statí listov apoštola Pavla, ba celého Nového zákona. Azda práve preto odvždy priťahoval osobitnú pozornosť exegétov, takže je jedným z najviac študovaných a interpretovaných textov v histórii novozákonnej exegézy. Katolícki a protestantskí exegéti publikovali takmer neprehľadné množstvo štúdií o tomto texte, ktorý 17 [pageend17]predstavuje ozajstný crux interpretům (kríž pre exegétov). Preto recenzenti diela prof. Heribana neskrývajú svoj obdiv, keď konštatujú, že sa našiel biblista, ktorý od základu preštudoval celú problematiku týkajúcu sa spomínaného kristolo- gického hymnu a dosiahol mimoriadne výsledky. 3.1.3. Keďže na tomto mieste nie je možné analyzovať toto vedecké dielo prof. Heribana, uvádzame niektoré pozoruhodné výsledky, ktoré svojím dielom dosiahol podľa mienky recenzentov: 1. Kriticky analyzoval a zhodnotil všetky štúdie, ktoré vyšli o spomínanom texte Flp 2,6-11 za posledných šesťdesiat rokov. 2. Dôkladným a striktne vedeckým rozborom hymnu a jeho kontextu prišiel k zaujímavým a definitívnym riešeniam rôznych diskutovaných problémov. 3. Presvedčivo dokázal, že Pavlova interpretácia spomínaného kristologického hymnu v jeho aktuálnom kontexte nie je náuková, ale eticko-parenetická (mravno-povzbudzujúca). 4. Nosným pilierom tejto interpretácie sú dva pojmy, naznačené aj v titule diela: «správne zmýšľanie» a «kenóza». 5. Tieto dva pojmy medzi sebou tesne súvisia. Kresťania majú správne zmýšľať, a to tak, že si osvoja «zmýšľanie» Ježiša Krista, ktoré sa konkrétne prejavilo v jeho kenóze, keď sa vo svojej božsko-ľudskej skutočnosti počas svojho tuzemského jestvovania zriekol svojej božskej dôstojnosti a prijal postavenie sluhu so všetkými dôsledkami — až po smrť na kríži. «Práve v tomto tesnom vzťahu medzi spôsobom zmýšľania, a teda bytia kresťana a Kristovou kenózou spočíva originalita tohto výskumu. »21 3.1.4. Odborní recenzenti vysoko hodnotia štúdiu prof. Heribana o kristologickom hymne Flp 2,6-11. Uvádzame niekoľko typických ukážok z ich odborných posudkov. Prenikavé úvahy o diele prof. Heribana priniesol vatikánsky denník UOsservatore Romano.22 23 Autor recenzie medziiným upozorňuje, že stať Flp 2,6-11 je už niekoľko desaťročí predmetom vášnivých diskusií a rozdielnych názorov, a teda uzatvára: «Myslíme, že nie je prepiate tvrdiť, že týmto dielom nám Jozef Heriban svojím spôsobom predkladá definitívne spresnenie diskutovanej problematiky týkajúcej sa kris- tologickej state Flp 2,5-11.»25 21 G. Ma r c h e s i SJ, La Civiltä Cattolica, in «Quaderno 3227» (4/1984) str. 506. 22 Porov. N. Loss, Studio esegetico sulla lettera ai Filippesi, in «UOsservatore Romano» 123-145, Sabato 25 Giugno 1983, str. 10. Nicolô Loss, profesor biblických vied na Pápežskej saleziánskej univerzite, bol moderátorom habilitačnej práce prof. Heribana. 23 Tamtiež. 24 G. Marchesi SJ, La Civiltä Cattolica, in «Quaderno 3227» (4/1984) str. 507. 25 R. Pe n n a , Rivista Biblica Italiana 32 (1984) str. 157-160; citát je na str. 159. 26 Ch . Wo l f f , Theologische Literaturzeitung 111 (10/1986) str. 748-750; citát je na str. 750. — Na kongrese členov svetovej organizácie Sudiorum Novi Testamenti Societas, ktorý sa r. 1990 konal na Katolíckej univerzite Sacro Cuore v Miláne, prof. Wolff sa prof. Heribanovi zdôveril, že jeho monografiu používa ako text pre svoje prednášky na univerzite. Prestížny časopis La Civiltá Cattolica venuje dielu prof. Heribana veľmi pozitívnu recenziu, ktorá sa končí tvrdením: «Táto štúdia, “aggior- novaná” v každom bode, ktorým sa zaoberá, pričom vedie dialóg s najdôležitejšími modernými autormi, predstavuje veľký vedecký prínos. »24 Vynikajúci taliansky odborník na exegézu listov svätého Pavla, prof. Romano Penna, vyslovuje vo svojej podrobnej recenzii úprimný obdiv nad kompletnosťou diela, blahoželá jeho autorovi a na záver konštatuje: «Je to neodmysliteľný nástroj na vysokej úrovni pre štúdium typického textu a typickej témy Pavlových listov.»25 Jeden z najznámejších teologických bibliografických časopisov Theologische Literaturzeitung uverejňuje v nemčine vedecky podloženú recenziu štúdie prof. Heribana z pera Christiana Wolffa, profesora na Evanjelickej teologickej fakulte Berlínskej univerzity. Na záver prof. Wolff vyslovuje vďaku autorovi diela za jeho prácu a dodáva: «Treba dúfať, že táto monografia [...] sa stretne s náležitou pozornosťou v nemeckej jazykovej oblasti a že štúdia nájde také isté pochopenie, aké prejavuje Heriban aj voči protivným pozíciám.»26 18 [pageend18]Biblista Lorenzo De Lorenzi OSB, končí svoju obsiahlu a vysoko pozitívnu recenziu knihy týmto tvrdením: «Je to ozajstná baňa, plná bohatstva. Je to presná a správná škola vedeckej metodológie, je v nej nevyčerpateľné množstvo najrozmanitejších, ale aj najvhodnejších informácií. Kniha je bezpochyby na česť autorovi aj edícii, v ktorej vyšla. Naozaj myslím, že odteraz nebude absolútne možné zaoberať sa tu študovanou staťou bez toho, aby sa bralo do úvahy to, čo je napísané v tomto diele.»27 28 2> L. De Lo r e n z i, Benedictina 32 (1985) str. 533-536; citát je na str. 536. 28 S. Sa b u g a l , Revista Agustiniana 25 (1984) str. 570. 29 J. Sw e t n a m, The Catholic Biblical Quarterly 47 (1985) str. 356-357; citát je na str. 356. 30 S. Vir g u l in , Buntes Docete 37 (1984) str. 339. 31 M.St . ĎlJRICA, Vysoké uznanie slovenskému vedcovi Heribanovi, in «Slobodné Slovensko» 38 (3/1983) str. 7. 32 Všetky tieto citácie porov. tamtiei. 33 La tensione «indicativo e imperative» in Paolo. «Proprium» delľetica paolina, Universita Pontificia Salesiana - Facoltä di Teológia, Roma 1983, 69 str. 34 Uinnologia nelle lettere apostoliche, Universitä Pontificia Salesiana - Facoltä di Teológia, Roma 1987, 69 str. 351 carismi nelle comunitä paoline, Universitä Pontificia Salesiana - Facoltä di Teológia, Roma 1989, 69 str. Španielsky autor Santos Sabugal vo svojej recenzii konštatuje: «Je to autentický vzor statočnej vedeckej exegézy, v ktorej sa prenikavé a detailné štúdium pôvodného textu neprestajne porovnáva s výsledkami predchádzajúceho výskumu. Nádherné dielo! »2S James Swetnam SJ, profesor na Pápežskom biblickom inštitúte v Ríme, začína svoju recenziu týmto naoko provokačným tvrdením: «Toto je katolícka kniha od katolíckeho autora! [...]. Dielo je dôležitým mílnikom v štúdiu state Flp 2,1-11. Vyznačuje sa vyrovnanosťou a rozhľadom v analýze textov a názorov, ako aj jasnosťou v ich výklade. »29 30 Akoby na záver uvádzame celkové zhodnotenie diela prof. Heribana, ktoré zverejnil známy biblický vedec prof. Stefano Virgulin: «Prenikavo metodické vypracovanie, logické rozvinutie témy, dôslednosť výskumu, vyváženosť zaujatých postojov, úcta k tým, čo zmýšľajú ináč, a rozsiahla bibliografia robia z tejto knihy vzor tohto druhu. Už nebude možné zaoberať sa nádherným hymnom na Kristovu kenózu a nepoužiť pri tom dôležitú a vyčerpávajúcu štúdiu J. Heribana, ktorá je na česť vedeckej činnosti Pápežskej saleziánskej univerzity v Ríme.»50 3.1.5. Co k tomu dodať? Azda iba to, že uvedené dielo prof. Heribana je na česť aj jeho rodnému Slovensku. O tejto stránke diela výstižne píše prof. dr. Milan St. Ďurica, profesor na Padovskej univerzite.31 Vychádza z konštatácie, že my Slováci sa často utešujeme tým, že hoci sme malý národ, môžeme dosiahnuť opravdivú veľkosť na poli duchovných hodnôt, najmä vedy a kultúry. Zároveň však pripomína, že «naozaj špičkové úspechy na tomto poli dosiahlo dosiaľ len málo Slovákov». Potom zdôrazňuje, že každý krok dopredu v tejto oblasti «neznamená iba zaslúžený úspech príslušnej osoby, ale súčasne aj duchovné obohatenie všetkých Slovákov, či už svojím vnútorným obsahom, či už — a najmä — tým, že prispieva k preniknutiu slovenského mena do najvyšších sfér súčasného svetového kultúrneho diania». Potom prechádza na úvahu o mimoriadnom diele prof. Heribana a tvrdí, že «ide bezpochyby o taký vážny príspevok k prehĺbeniu biblicko-teologickej vedy, aký dosiaľ slovenská bibliografia len celkom ojedinele mohla zaznamenať».32 33 34 3.2. Iné štúdie a články publikované najmä v taliančine 3.2.1. Po obhajobe svojej dizertačnej práce r. 1980 sa prof. Heriban naplno venoval svojmu poslaniu profesora biblických vied na Pápežskej saleziánskej univerzite v Ríme, kde začal prednášať ešte v r. 1979 exegézu Pavlových a apoštolských listov, ako aj novozákonnú gréčtinu. Z tohto odboru napísal v taliančine pre svojich poslucháčov odborné pomôcky pre štúdium, napr. Pavlove listy, Katolícke listy, Úvod do gréčtiny Nového zákona, Novozákonná gréčtina atď. Osobitnú spomienku si zasluhujú tieto skriptá monografických kurzov, ktoré napísal pre poslucháčov Inštitútu dogmatickej teológie: «Indikatív» a «imperativ» u Pavla: «proprium» Pavlovej etiky,” Hymnológia v apoštolských listoch34 a Charizmy v Pavlových spoločenstvách,35 19 [pageend19]3.2.2. Zároveň sa venoval vedecko-výskumnej činnosti, pričom dbal na pastoračné účely svojich prác. Čoskoro začal na požiadanie spolupracovať so známou talianskou edíciou Parola, Spirito e Vita. Quaderni di lettura biblica [Slovo, Duch a Život. Zošity biblického čítania], v ktorej publikujú svoje štúdie známi biblisti žijúci v Taliansku.36 37 38 36 Prof. Heriban spolupracoval s touto edíciou, až kým sa nezačal venovať vedeckým publikáciám v slovenčine, ktoré veľmi obmedzili jeho publikačnú činnosť v taliančine. 37 «Per me vivere é Cristo», Pil 1,21, in «Parola, Spirito e Vita: Io sono il Vivente» 5 (1982) str. 211-223. 38 «L’amore é la pienezza della legge», Rm 13,10, in «Parola, Spirito e Vita: Amerai Dio e il tuo prossimo» 11 (1985) str. 168-180. 39 Au g u s t in u s , In Epištolám joannis ad Parthos VII, 8, in «PL» 35, str. 2033. 40 «Da Dio ogni paternita prende nome», Ef 3,14-15, in «Parola, Spirito e Vita: La famiglia» 14 (1986) str. 143-160. 41 Paternita e maternitä spirituale in Paolo, in «Parole di Vita: Paternitä e maternitä» 32 (3/1987) str. 40-50. Vo svojej prvej štúdii uverejnenej v edícii Parola, Spirito e Vita prof. Heriban na základe exegetickej analýzy dôkladne vysvetľuje pravý význam známeho Pavlovho výroku: «Pre mňa žiť je Kristus» (Flp 1,21),” a to najmä na pozadí konkrétnych okolností, v ktorých ho Pavol vyslovil, keď bol «v okovách» pre Krista. V druhej štúdii, ktorá vyšla v spomínanej edícii, sa prof. Heriban zaoberá problémom nadprirodzenej lásky, ktorá je základom kresťanského života, a to pod názvom: «Láska je naplnením zákona» (Rim 13,10).}S Pastoračný profil tejto štúdie sa črtá už v úvodných otázkach: «Čo mám robiť? Čo je zakázané? Čo je dovolené? Aký je vzťah medzi zákonom a láskou? To sú otázky, ktoré si kladú dnešní ľudia...» Po dôkladnej formálnej a exegetickej analýze textu i kontextu Rim 13,8-10 autor dáva stručnú, ale náležitú odpoveď na otázky, ktoré položil v úvode, a to výstižným prikázaním: «Miluj! » Svoju odpoveď dokladá známym výrokom svätého Augustína: «Miluj a rob, čo chceš. Ak mlčíš, tak mlč z lásky; ak hovoríš, tak hovor z lásky; ak odpúšťaš, tak odpúšťaj z lásky. Nech sa láska rozrastie v tvojom srdci ako koreň: z toho koreňa sa nemôže zrodiť iné ako dobro.»39 40 41 Spoločná radosť z vykonaného diela. Prof. J. Heriban odovzdáva svoj biblický lexikón ako dar prezidentovi Talianskej republiky Oscarovi Luigimu Scalfarovi v ústave sv. Cyrila a Metoda. V ďalšej štúdii uverejnenej v tej istej edícii pod názvom: « Od Boha má meno každé otcovstvo» (Ef 3,14-15)40 prof. Heriban vychádza z existenčnej konštatácie, že v očiach mnohých ľudí je dnes pravý evanjeliový obraz o Bohu Otcovi často deformovaný obrazom ich ľudského otca. Potom dôkladnou analýzou pojmu Boha Otca v Novom zákone dokazuje, že medzi nebeským Otcom a jeho Synom Ježišom Kristom, ako aj kresťanmi jestvuje priam nežný vzťah, vyjadrený oslovením «Abba!» (Otecko!) Potom dôsledným rozborom textu Ef 3,14-15 prichádza k záveru, že v tejto stati má pojem Boha Otca univerzálny význam, ktorý zahrnuje vzťah ku všetkému tvorstvu obdarenému rozumom, nebeskému i pozemskému. Preto výraz «otcovstvo» treba v tomto texte chápať v zmysle « rodina », « rod », takže zmysel textu je: od Boha má pôvod každá rodina v nebi i na zemi, ako aj každý ľudský rod, či už Židia, alebo pohania. 3.2.3. Vo viacerých svojich článkoch sa prof. Heriban zaoberá témou, ktorá mu je veľmi blízka: osobnosť a misijná činnosť apoštola Pavla. Prvý z týchto článkov, napísaný v taliančine, má titul: Duchovné otcovstvo a materstvo u Pavla.41 Autor v ňom rozoberá šesť statí z listov svätého Pavla a prichádza k záveru, že podstatným obsahom duchovného otcovstva apoštola Pavla je jeho účasť na Božom otcovstve, a to z dvoch hľadísk: 1. prostredníctvom svojho duchovného otcovstva svätý Pavol reprezentuje 20 [pageend20]medzi ľuďmi nebeského Otca, ako jeho obraz, podľa príkladu Ježiša Krista; 2. tým zároveň plní svoje poslanie duchovného otca čiže vychovávateľa veriacich. Svätý Pavol sa tak stal vzorom duchovného otcovstva pre všetky časy, pripomína autor článku, takže titul «otec», ktorým veriaci oslovujú biskupa alebo kňaza, nie je iba naznačením dôstojnosti ich stavu, ale vyjadruje základné poslanie «duchovného otca». V dvoch štúdiách sa prof. Heriban zaoberá priekopníkmi ohlasovania evanjelia v prvotnej Cirkvi a najmä Pavlovými spolupracovníkmi. V prvej štúdii, ktorá vyšla pod názvom Reťaz misionárov, autor systematicky predstavuje jednotlivých hlásateľov evanjelia, ktorí sa spomínajú v Pavlových listoch a v Skutkoch apoštolov. Ide o dlhý rad priekopníkov misijnej činnosti prvotnej Cirkvi, počnúc apoštolmi v Jeruzaleme až po mnohých Pavlových spolupracovníkov, ktorí sa v rozličnej miere zapojili do evanjelizácie vtedajšieho sveta. Prof. Heriban poukazuje na to, že táto «reťaz misionárov» pokračovala aj po Pavlovej smrti v priebehu dejín Cirkvi a predlžuje sa až po dnešné časy prostredníctvom autentických kresťanov, ktorí nielen slovami a skutkami, ale aj svedectvom svojho života majú — ako Boží spolupracovníci — účasť na diele spásy sveta. 42 42 La catena dei missionari, in «Parole di Vita: La missione. Paolo e la missione» 35 (5/1990) str. 31-41. 431 collahoratori delľApoštola, in «Parole di Vita: Chiesa e ministeri. Figure ministeriali» 36 (2/1991) str. 6-21. 44 Chválospev na Krista v Liste Filipanom 2,6-11, in «Diakonia - Slovenský kňaz» 8 (1/1979) str. 28-35. 45 Firippisho no Kirisutoron teki sanka: 2-shô no 6-11-setsu, in «Koe», č. 1201 (3/1979) str. 44-49. 46Kirisutoron teki sanka to gendaijin e no messéji, in «Koe», č. 1202 (4/1979) str. 28-33. 47 La dimensione salvifica delia kenosi di Cristo in alcune interpretazioni di Fil 2,6-7, in «Salvezza Cristiana e culture odierne», Atti del II Congresso internazionale “La sapienza della croce oggi”, Roma 6-9 febbraio 1984, vol. I: Salvezza e annunzio, LDC, Leumann (Torino) 1985, str. 203-228. Na predchádzajúcu štúdiu nadväzuje článok Spolupracovníci apoštola Pavla.43 Prof. Heriban sa v článku snaží predovšetkým preskúmať a definovať pojem spolupráce a spolupracovníkov v Pavlovom chápaní a apoštolskej činnosti. Veľký počet jeho spolupracovníkov možno podľa prof. Heribana zaradiť do troch skupín: sprievodcovia na jeho misijných cestách (Barnabáš, Silván, Timotej), ďalej malá skupina nezávislých spolupracovníkov (napr. Apollo, Priska a Akvila) a napokon najpočetnejšia skupina spolupracovníkov vyslaných kresťanskými obcami, ktoré založil svätý Pavol. Tejto tretej skupine venuje prof. Heriban osobitnú pozornosť, najmä keď skúma význam spolupráce v Pavlovom misijnom diele. Tak prichádza k záveru, že v Pavlovom myslení a apoštolskej činnosti možno misijnú spoluprácu chápať najmä ako spoluzodpovednú účasť prvotných cirkevných obcí na Pavlovom misijnom diele, a to prostredníctvom spomínaných misionárov vyslaných jednotlivými kresťanskými obcami. 3.2.4. Témou zvlášť blízkou prof. Heribanovi je kristologický hymnus v Liste Filipanom 2,6-11, o ktorom vypracoval aj svoju doktorskú tézu. Preto nie div, že sa k nej opätovne vracia vo svojich článkoch a štúdiách. Jeho prvý článok na túto tému uverejnil slovenský časopis Diakonia vr. 1979 (teda ešte pred obhajobou doktorskej dizertácie) pod názvom Chválospev na Krista v Liste Filipanom 2,6-11.44 45 Keďže článok bol určený najmä slovenským kňazom, prof. Heriban sa v ňom usiloval vyjadriť prístupným štýlom predovšetkým bohatý teologický obsah kristologického chválospevu a poukázal na možnosť jeho aktualizácie v súčasných podmienkach. V tom istom roku 1979 publikoval prof. Heriban na tú istú tému dva články v Japonsku: jeden pod názvom Kristologický hymnus v Liste Filipanom 2,6-1145 a druhý pod titulom Kristologický hymnus a jeho posolstvo dnešnému človekovi,46 Dôkladnú štúdiu o kenóze v spomínanom kristologickom hymne pod titulom Spásna dimenzia Kristovej kenózy podľa niektorých interpretácií Flp 2,6-7 predniesol prof. Heriban na II. medzinárodnom kongrese, ktorý sa konal 6.-9. februára 1984 v Ríme na tému «Múdrosť kríža v súčasnosti». Jeho štúdiu uverejnili v Zborníku tohto kongresu: Kresťanská spása a dnešné kultúry, 1. zv.: Spása a ohlasovanie.47 Ako to naznačuje už titul, cieľom štúdie bolo predstaviť hlavné interpretácie Kristovej kenózy (zrieknutia sa samého seba). Prof. Heriban v štúdii poukázal na to, že rozdielne interpretácie pojmu « kenóza » zavisia najmä od metodológie a 21 [pageend21]hermeneutickej předpojatosti, ktorými sa rôzni biblisti riadia pri výklade citovaného textu. Súhrnne predstavil sedem rôznych interpretácií kenózy a opísal odlišné závery o spásonosné) dimenzii Kristovej kenózy, ku ktorým dospeli zástancovia spomínaných rozdielnych interpretácií. Z konštatovania o množstve a odlišnosti ke- notických interpretácii prof. Heriban jednoznačne uzatvára, že vedecká serióznosť a prísna objektívnosť biblického vedca sú najlepšou službou Božiemu slovu. Takúto serióznu a objektívnu interpretáciu kenózy vo Flp 2,6-7 sa prof. Heriban usiloval podať v prvej časti tejto svojej štúdie, ešte prv než uviedol ostatné interpretácie. Najdôkladnejšou štúdiou prof. Heribana o kristologickom hymne po dizertačnej téze je bezpochyby jeho exegetická analýza a komentár publikované pod názvom Kristologický hymnus (Flp 2,6-11).™ Štúdia je časťou osemzväzkového diela LOGOS - Corso di Studi Biblici [LOGOS - Kurz biblických štúdií], ktorého cieľom je poslúžiť študentom teológie a biblickej filológie vo vedeckom štúdiu Biblie podľa smerníc konštitúcie Del Verbum Druhého vatikánskeho koncilu a v zmysle dokumentu Pápežskej biblickej komisie Interpretácia Biblie v Cirkvi. V prvej časti tejto exegetickej štúdie prof. Heriban začleňuje kristologický hymnus do kontextu Listu Filipanom a uvádza dôležité a zaujímavé poznatky o pôvode a štruktúre hymnu. Potom podrobuje text Flp 2,6-11 veľmi dôkladnej, vedecky fundovanej a objektívnej exegetickej analýze vo forme podrobného rozboru jednotlivých literárnych zložiek textu ako celku a vedecky kondenzovaného komentára k jednotlivým veršom. V poslednej časti štúdie predkladá prof. Heriban najprv dôležité náukové prvky hymnu, ako vyplývajú z objektívnej vedeckej analýzy. Potom predstavuje dve základné interpretácie kristologického hymnu Flp 2,6-11 v dejinách exegézy, počnúc cirkevnými Otcami. Prof. Heriban zdôrazňuje, že dnešní biblickí vedci sa vracajú k starokresťanskej interpretácii daného textu, ako to urobil aj on, lebo takto interpretoval hymnus s veľkou pravdepodobnosťou sám svätý Pavol, keď ho použil v parenetickom kontexte Listu Filipanom/9 48 Ľinno cristologico Pil 2,6-11, in A. Sa c c h i [e collaborator!], Lettere paoline e altre lettere (= LOGOS, Corso di Studi Biblici 6), LDC, Leumann (Torino) 1996, str. 381-395. 49 Kvôli úplnosti poznamenávame, že prof. Heriban pripravil heslo «Kirisuto no sanka» [«Chválospev na Krista»] aj do Shin Katorikku Daijiten - The New Catholic Encyclopedia [Nová katolícka encyklopédia], ktorá je v tlači vo vydaní Sophia University v Tokiu. 50 Lo stile pastorale salesiano alia luce delľinsegnamento e della prassi apostolica di S. Paolo, in « Parola di Dio e pastorale salesiana» (= Quaderni di Spiritualita salesiana 7), Facoltä di Teologia dell’UPS, Roma 1992, str. 21-34. 51 Pozri in: J. BARTOLOMÉ - F. Pe k r e n c h io [red.], Parola di Dio e spirito salesiano. Ricerca sulla dimensione hiblica delle Costituzioni della Famiglia salesiana, LDC, Leumann (Torino) 1996, str. 249-259. 3.2.5. Ako duchovný syn svätého Jána Bosca venoval prof. Heriban pozornosť aj otázkam saleziánskeho ducha a poslania vo svetle Svätého písma. Pozoruhodná je v tomto smere jeho štúdia uverejnená pod titulom Saleziánsky pastoračný štýl vo svetle učenia a apoštolskej praxe svätého Pavla, ktorá vyšla prvý raz r. 1992. Keďže je dôkladne vypracovaná a aktuálna, prebrali ju aj do publikácie, ktorú pripravili saleziánski biblisti — organizovaní v Associazione Bib- lica Salesiana [Saleziánska biblická spoločnosť] — pod názvom Parola di Dio e spirito salesiano [Božie slovo a saleziánsky duch] pri príležitosti 24. generálnej kapituly saleziánov, ktorá sa konala na jar r. 1996. 48 49 50 51 Prof. Heriban vychádza vo svojej štúdii z tvrdenia stanov Saleziánskej spoločnosti, že saleziánsky duch «má svoj vzor a prameň v samom srdci Krista, Otcovho apoštola» a je vyjadrený v postojoch Ježiša Krista, Dobrého pastiera, ktorému sa má salezián pripodobniť. Potom prof. Heriban poukazuje na to, že apoštol Pavol až tak verne napodobnil Ježiša Krista, Dobrého pastiera, že svätý Ján Zlatoústy mohol právom povedať: Cor Christi - Cor Pauli (Srdce Kristovo - Srdce Pavlovo). Prof. Heriban z toho vyvodzuje praktické dôsledky: spôsob, akým Pavol vykonával svoje apoštolské poslanie, môže byť pre saleziána vzorom jeho pastoračnej činnosti medzi mladými. Preto prof. Heriban vo svojej štúdii majstrovským spôsobom rozoberá duchovný profil, pastoračnú metódu a pastoračný štýl apoštola Pavla. Konkrétne postrehy a závery, ktoré pritom predkladá, sú užitočné nielen pre saleziánov, ale pre všetkých, ktorí vykonávajú pastoračnú činnosť. 22 [pageend22]V spomenutej publikácii, určenej pre účastníkov na 24. generálnej kapitule a pre všetkých členov saleziánskej rodiny, uverejnili aj druhú, úplne novú štúdiu prof. Heribana o evanjelizácii podľa saleziánskeho ducha pod titulom Uevangelizzare [Evanjelizovať].52 V prvej časti štúdie prof. Heriban dôkladne rozoberá biblický termín a pojem evanjelizácie, kým v druhej časti sa na základe predchádzajúceho biblického výskumu o evanjelizácii usiluje vysvetliť vo svetle Svätého písma zmienky a smernice o evanjelizácii, ktoré sú obsiahnuté v rozličných článkoch saleziánskych rehoľných stanov a pravidiel. 52 Tamže, str. 227-239. 3.2.6. Súčasťou vedeckej práce univerzitného profesora je aj recenzia nových vedeckých kníh z jeho odboru. Prof. Heriban bol veľmi činný aj v tejto oblasti. Napísal okolo sedemdesiat recenzií vedeckých diel z odboru Biblie, ktoré napísali katolícki a protestantskí biblisti. Veľká časť týchto diel je napísaná v angličtine a nemčine, teda v jazykoch, v ktorých jestvuje najväčšie množstvo vedeckých biblických prác. Nechýbajú však recenzie talianskych, francúzskych, ba ani japonských autorov. Recenzie prof. Heribana sa vyznačujú odbornou znalosťou príslušnej problematiky, rozvážnym a vedecky nepredpojatým postojom, objektívnou kritikou, a to aj keď ide o vedcov svetového mena, a hlbokým porozumením voči osobe autora. Pokračovanie v nasledujúcom čísle. Otec arcibiskup mons. Ján Sokol bol 4. júna 1996 zvolený za predsedu Komisie pre pastoráciu Slovákov v zahraničí. Túto funkciu doteraz zastával O. arcibiskup mons. D. Hrušovský, dnes apoštolský nuncius v Bielorusku. — Nech Pán požehnáva kroky O. arcibiskupa Sokola, keď bude navštevovať Slovákov v šírom svete! 28. júna 1996 oslávil svoje sedemdesiatepia- te narodeniny O. biskup mons. Peter Dubovský SJ. Poslali sme mu z cyrilometodského ústavu blahoprajný fax aj z titulu, že Jubilant je predsedom Spolku svätého Vojtecha, s ktorým sa náš ústav cíti duchovne spríbuznený. Nech SSV v Trnave a SÚSCM v Ríme svorne pracujú na roli národa dedičnej. 23 [pageend23]JUR CHOVAN-REHÁK EŠTE O OSOBNOSTI MONS. Š. NÁHALKU (Spomienkové reflexie - vybraná časť) V Ríme založil roku 1955 Slovenské nakladateľstvo sv. Cyrila a Metoda, v ktorom zredigoval, zostavil a vydal desiatky publikácií. Z jeho podnetu začali v jeho redakcii vychádzať v roku 1961 vedecké zborníky Slovak Studies, v ktorých vychádzali práce zväčša slovenských emigrantov. Od roku 1956 redigoval aj mesačník Hlasy z Ríma, vychádzajúci neskôr so spresneným názvom Slovenské hlasy z Ríma. Stál pri kolíske časopisu Slovenský kňaz, z ktorého sa vyvinulo periodikum Diakonia. Z titulu svojho úradu zriadil aj misie pre slovenskú emigráciu v Bazílii, v Kanade, vo Veľkej Británii, neskôr aj vo Švajčiarsku a v Škandinávii. Najväčšiu zásluhu má však ako iniciátor, budovateľ a prvý rektor Slovenského ústavu svätého Cyrila a Metoda v Ríme,1 inštitúcie mimoriadneho kultúrneho a politického dosahu pre Slovensko, lebo táto ustanovizeň okrem svojej bohatej edičnej a inej vzdelávacej činnosti predstavovala a natrvalo bude predstavovať aj prvý ostrovček slovenského národného teritória v zahraničí. V tejto súvislosti aj nám prichodí na um to, čo hovorievali starí Gréci všetkým svojim príslušníkom za hranicami svojej vlasti, že kde sú oni, tam sú Atény! A tak vlastne vo vzniku tohto Ústavu možno vidieť aj potvrdenie aktuálnosti slovenského príslovia, že Boh síce dopúšťa, ale neopúšťa, a preto za všetko, aj za to prežité utrpenie, by sme mali byť vďační, lebo nebyť jeho, sotva kedy by sa bolo Slovákom podarilo vybudovať niekde v zahraničí takýto ústav, ktorý bude existovať aj vtedy, keď už na všetky hrôzy prenasledovania nové generácie národa zabudnú. Vedome hovoríme, že národ, bez ohľadu na jeho konfesionálne zloženie, lebo aj 1 Pozri: JOZEF M. Ry d l o , Vydavatelské dielo Slovenského ústavu svätý Cyrila a Metoda v Ríme 1963-1988, Predslov Andrej G. Grutka, Slovenský ústav svätý Cyrila a Metoda, Rím 1989, CLI + 583 str. 2 ŠTEFANA NÁFIALKA, «Osudy “Memoranda národa slovenského” vo Viedni», in Most VIII, Cleveland 1961, str. 97-108. slovenskí evanjelici majú právo sa k nemu hlásiť, pretože k patrónom tohto ústavu sa odjakživa hlásili obidve naše tradičné náboženské konfesie (v počiatkoch slovenského ná- rodnoobrodného pohybu evanjelici dokonca ešte skôr ako katolíci!). Treba však osobitne zdôrazniť, že Štefan Náhalka nikdy nevystupoval ako národný alebo iný politický tribún. Pretože kresťanstvo a národ, respektíve iné atribúty spoločenského života zapadali uňho do vzájomne imanentných pojmov. A tak aj z osobného poznania jeho filozoficko-teologických postojov môžeme povedať, že Náhalka by nikdy nebol vypustil z úst ani vyhlásenie, také príznakové pre väčšinu našich dnešných křesťanskodemokratických politikov, že on je najprv kresťan a až potom Slovák (!), a vice versa, pravdaže, ani naopak. Lebo v istej náhodnej súvislosti aj on raz pripomenul známy výrok Andreja Hlinku, ktorý na otázku, čo z týchto dvoch vecí pokladá za primárne, povedal, že on « o takýchto veciach nikdy neuvažoval, lebo keď bolo treba brániť národ, bránil národ, a keď bolo treba brániť Boha, bránil Bohal ». K jeho prvým publikáciám patria nábožen- sko-meditatívne práce Láska v duchovnom živote (1947) a Sviatosť krstu (1948). Ostatné mohol napísať a vydať už len v cudzine (v slovenčine, taliančine a vo francúzštine). Zo svojich napospol filozoficko-náboženských prác iba v jednom prípade venoval pozornosť otázke z tzv. profánnej oblasti, keď na základe archívnych dokumentov v jubilejnom roku 1961 napísal do štvrťročníka pre slovenskú kultúru Most zaujímavý príspevok ku memo- randovej storočnici.2 24 [pageend24]Mons. Š. Náhalka ukazuje O. biskupovi E. Nécseyovi Latinsko-siovenský misál, ktorý vydal SÚSCM. Stredom záujmov Náhalku boli však v prevažnej miere otázky náboženské a filozofické, najmä zásady kresťanského realizmu, z ktorého pozícií hodnotil aj otázky spoločenského života vôbec. Túto vec chceme osobitne pripomenúť preto, že v minulom roku Literárny týždenník3 (46/95) na strane recenzií uverejnil článok Jána Baricu «Spolitizovaný výber, pomýlená koncepcia», v ktorom kritizuje nevhodný výber osobnosti v diele Sto slávnych Slovákov, ktoré zostavil Milan Ferko a vydala Matica slovenská. 3 JÁN Ba b ic a , «Spolitizovaný výber, pomýlená koncepcia», in Literárny týždenník, č. 46, Bratislava 1995. Autor tejto z viacerých hľadísk konfrontačné zameranej recenzie pripomína všeličo, no bez výhrady súhlasiť s ním možno iba v tom, že názov tejto publikácie je nevhodný. A to nielen preto, že pôsobí pateticky, ale aj obsahom nepresne. Zostavovateľ v zjavnej snahe štylisticky ozvláštniť názov tejto publikácie akoby si chcel pomôcť alúziou známeho Kollárovho romantického súslovia Slávme slávne... No pojem slávny stáva sa v takejto odbornej aplikácii synonymom slova svetový alebo prinajmenšom pojmu veľmi významný, pričom výber osôb či osobnosti podľa týchto kritérií bude vždy viac-menej relatívny, najmä čo sa týka tej « svetovosti». Lebo to, čo je pre určité spoločenstvo veľmi významné, pre svet môže byť aj irelevantné. Preto ani nemožno meritórne namietať proti tomu, koho recenzent do takéhoto súpisu osobností navrhuje, ba súhlasiť možno aj s kritikou absencie nesporne pre Slovensko slávnych a aj v európskom kultúrnom svete známych osobností, ako bol Jozef Škultéty, svetovo rozhľadený slavista a jediný obhajca slovenských záujmov aj v časoch po oných rokoch «hluchoty a nemoty». — Ale prečo napríklad nespomenúť aj Jána Francisciho, bez ktorého si len ťažko predstaviť vznik Mikulášskych žiadostí a Memoranda, ba aj Andreja Radlinského, prvého iniciátora «Slovenského okolia», ktorému sa už za života dostávalo veľkého uznania v zahraničí (v Moskve ho pokladali za jedného z najväčších Slovanov a za svoje vydavateľské zásluhy ho poctili členstvom poeticko-literár- nej spoločnosti Arkádia v Ríme), alebo i Ľudovíta V. Riznera, autora rozsiahleho a prvého súpisu slovenskej národnej bibliografie. Ukázalo sa teda, že ani recenzent nie je tou pravou autoritou na posudzovanie takéhoto diela pre vlastné medzery v poznaní kultúrno-historic- kých otázok, a ešte menej v tom, kde svoje tvrdenia podopiera prevažne holými emóciami. Preto autorovi onoho súpisu osobností vyčíta i «spolitizovanie» výberu. A tu sa recenzent sám prezentoval ako adept zideolo- gizovanej a politicky desať ročia usmerňovanej interpretácie našich dejín. Lebo písať dnes aj o Jánovi Vojtaššákovi ako o osobnosti «skom- promitovanej s nacizmom» alebo o Náhalkovi ako «protagonistovi vojnového slovenského štátu» (a nielen o nich), keď už sú známe viaceré utajované materiály, ktoré vyvracajú tvrdenia našej spolitizovanej historiografie, možno hodnotiť len ako prejav etického dal- tonizmu. A my práve toto, na rozdiel od Jána Baricu, mohli by sme pokladať za cynizmus! Lebo nechce sa nám veriť, že by tento historik svoje vedomosti o týchto osobnostiach čerpal len z mňačkovských písačiek alebo z materiálov vykonštruovaných procesov. Človeku sa ani veriť nechce, koľko je u nás ešte rezíduí akejsi apriórnej uvzatosti a veľmi nezodpovedného politického haraburdenia, čo nám pripomína známu ruskú metaforu o Kubovej strake, ktorá po tom, čo ju jej majiteľ nacvičil hovoriť, jednostaj to isté rapotala! — Akýmže teda protagonistom onoho «vojno- 25 [pageend25]vého slovenského štátu» mohol byť Štefan Náhalka, nech by sme aj odhliadli od samého obvinenia, ktoré je už samo osebe dosť demagogické? Veď v čase vzniku Slovenskej republiky do roku 1942 študoval v Ríme a potom súkromne na Slovensku už ako kaplán na skúšky z doktorátu teológie, ktoré absolvoval v roku 1944! Z toho teda vychodí, že na post onoho politického protagonistu vlastne nemal kedy ani len ašpirovať! Okrem toho už aj z charakteristiky jeho prác vyplýva, že Náhalka bol telom-dušou kňaz a výlučne na túto oblasť zameraný filozof, budujúci a ochraňujúci duchovné atribúty spoločnosti. Preto ak by sme chceli porovnávať oprávnenosť zaradenia Štefana Náhalku s viacerými inými menami tejto publikácie, čo kritické rozhorčenie recenzenta nijako nevzrušili, hoci sa viacerí z nich skompromitovali prisluhovaním stalinskému bezpráviu, veru by «záslužnosť» Štefana Náhalku nijako «nezbledla» v porovnaní napríklad s Ladislavom Mňačkom, nadšeným to sekundantom vykonštruovaných procesov so «zradnými biskupmi» (o ktorého zaradení do takéhoto súpisu, amici, libenter taceamus!). A to isté by sa dalo povedať aj o ďalších osobnostiach, čo sa podľa Jána Baricu «skompromitovali s nacizmom »! — a čo tu vyvracať by nemalo zmyslu. No aspoň pri Jánovi Vojtaššákovi nemožno nám nepripomenúť, že v súvise aj s nedávnym pápežovým návrhom na začatie procesu jeho kanonizácie, kde budú Mons. Š. Náhalka sprevádza návštevníkov Ústavu. Kedysi ich bolo niekoľko sto za rok, dnes ich je niekoľko tisíc ročne. platiť prísne kritériá za i proti, máme potenciálne do činenia s osobnosťou až tej najvyššej svetovej atestácie, proti čomu protesty tak či onak determinovaných malkontentov veru len málo zavážia. Skôr iba potvrdia známu skúsenosť, že takéto prejavy kritiky najviac pravdy vypovedia o samých kritikoch! 8. apríla 1996 sa Doc. Dr. František Vnuk dožil životnej sedemdesiatky. 2. mája 1996 mu pri tejto príležitosti odovzdal apoštolský nuncius v Bratislave pápežské vyznamenanie Rytiera rádu sv. Gregora Veľkého. Slovenské hlasy z Ríma a SÚSCM sa pridávajú kura gratulantom. Na fotografii: jubilant na návšteve chorého Gorazda Zvonického. 26 [pageend26]RUŽENEC PATRÍ AJ DO NAŠICH RÚK II. Michelangelo Buonarroti, veľduch, ktorý postavil kupolu svätopeterskej baziliky v Ríme, namaľoval scému Posledného súdu v Sixtínskej kaplnke a vytvoril nádhernú sochu Piety, modlieval sa ruženec, keď si odpočíval po namáhavej práci. Aj nám odkázal: Modlite sa ruženec. Odkázal to svojským spôsobom. Na scéne Posledného súdu v Sixtínskej kaplnke namaľoval anjela, ako ťahá do neba človeka zachyteného na ruženec. Veru, človek potrebuje, aby ho niekto ťahal do neba, tak ľahko sa pripúta k zemi. Potrebuje vieru, bez ktorej sa nemožno ľúbiť Bohu, potrebuje nádej, bez ktorej človek žije len zemi, potrebuje lásku, bez ktorej nič na tejto zemi nemá cenu. Pius XI. nás povzbudzuje modliť sa ruženec práve preto, že táto modlitba nás udržuje v atmosfére viery, nádeje a lásky, napomáha nám žiť po kresťansky. Hovorí Pius XI: «Ruženec v nás oživuje vieru, ktorá sa vzmáha rozjímaním o svätých tajomstvách a pozdvihuje myseľ k pravdám, ktoré nám zjavil Boh. Je to potrebné najmä dnes, keď niekedy aj medzi veriacimi pozorovať určitú nechuť k duchovným veciam. Je potrebné oživiť najmä vieru, že Boh je náš Otec, že poslal svojho Syna, narodeného z Panny Márie, aby sme sa my mohli stať Božími deťmi.» Túto vieru v nás oživuje radostný ruženec. A učí nás, ako zvýrazniť vieru v Božie Otcovstvo: tak, že budeme odpovedať na každú jeho výzvu ako Panna Mária «Áno, Otče! Nech sa mi stane podľa tvojho slova.» «Ruženec v nás posilňuje nádej na večné dobrá, keď v jeho poslednej časti rozjímame o víťazstve a sláve Krista i jeho Matky. Dnes je potrebná táto nádej, lebo ľudské srdce je opantané túžbou po hmotných majetkoch.» Slávnostný ruženec nám ukazuje otvorené nebo a povzbudzuje nás urobiť všetko možné, aby sme zaujali v nebi to miesto, ktoré pre nás pripravil Kristus. Kto má túto nádej, píše svätý Ján, posväcuje sa, aby bol svätý, ako je Boh svätý. « Ruženec rozhojňuje v nás lásku, najmä keď rozjímame o utrpení Pána Ježiša a jeho Matky. Modlitbou bolestbého ruženca môžeme znovu zapáliť v nás lásku, ktorá v dnešnom svete ochladla a zoslabla » (porov. «Ingravescentibus malis», 1937). Viera, nádej a láska spájajú náš život s Kristovým životom. V ruženci vidíme, že Panna Mária nemá vlastnú históriu, že jej život, jej radosti, bolesti a sláva sú spojené s Kristovým životom. Podobne aj my by sme sa mali usilovať stotožniť našu históriu s Kristovým životom. Zo života Panny Márie spojeného s Kristom sa učíme, že radosť, bolesť i sláva máju len vtedy trvácu hodnotu, keď sú prežívané v spojení s Kristom. Panna Mária takto žila, a je najdokonalejším tvorom na svete, žila najplnším životom. Či sa neoplatí modliť sa ruženec a naučiť sa od Panny Márie žiť plným životom? 27 [pageend27]POCTA SLOVENSKÉMU HISTORIKOVI V PADOVE Z iniciatívy novej Asociácie Tribenátsko-Sloven- sko, ktorej predsedníčkou je Dr. Ema Kraváriková, sa konala slávnostná prezentácia jubilejného zborníka «Studi in onore di Milan S. Ďurica», ktorý vyšiel k 70. narodeninám známeho slovenského kňaza-saleziána a profesora Univerzity v Pádové. Je to obsiahle dielo (740 strán), ktoré zredigoval Dr. Jozef M. Rydlo a vydali Slovenský ústav Rím- -Cleveland-München-Bratislava a Univerzitná knižnica v Bratislave. Obsahuje štyridsať príspevkov z rozličných odborov, ktorým sa venoval vo svojej vedeckej činnosti prof. Ďurica: filozofia, psychológia, teológia, dejiny, filológia a literárne vedy. Medzi autormi nachádzame mená dvoch bývalých profesorov terajšieho jubilanta (Luigi Bogliolo a Dario Composta z Ríma), jeho univerzitných kolegov z rozličných štátov Európy aj zámoria, jeho bývalých študentov z cirkevných i štátnych vysokých škôl, na ktorých pôsobil a s ktorými spolupracoval. Každý z nich pripravil príspevok vo svojom jazyku. Úvod napísal riaditeľ Univerzitnej knižnice v Bratislave Dr. Emil Vontorčík. Na slávnostnej prezentácii sa zúčastnili reprezentanti kultúrneho i verejného života mesta Padovy, ako aj mesta Abano Terme, kde prof. Ďurica žije. Boli prítomní aj predstavitelia podnikateľských kruhov celého benátskeho kraja, hlavne z miest Udine a Rovigo. Z Ríma prišiel terajší vedúci veľvyslanectva Slovenskej republiky docent Hruška v sprievode generálneho konzula SR Ing. Dama- šeka. Rektor Slovenského ústavu s v. Cyrila e Metoda v Ríme pozdravil zhromaždenie srdečným faxom. Nechýbali ani hostia zo Slovenska. Jubilanta pozdravili pani štátna tajomníčka Ministerstva kultúry SR Mag. Oľga Šalagová, poslanec NR SR Arpád Matějka, primátor mesta Vrbové Jozef Sabo a Dr. Jozef Lipták, riaditeľ firmy Fragopolios z Prešova. Knihu aj jubilanta zhromaždeným hosťom predstavila spoluautorka prof. Mary Maragno Flamma z Padovy, ktorá nedávno bola zvolená za reprezentantku Talianska v Európskej konferencii rodičovských združení katolíckych škôl v Bruxelles. Po jej prehovore Dr. Jozef Rydlo zaspomínal na svoje študentské časy v Pádové v rokoch 1968-72 a nakoniec primátor mesta Abano Terme odovzdal prof. Milanovi Ďuricovi súpravu insignií Veľkého dôstojníka Radu «Za zásluhy Talianskej republiky», ktoré mu udelil prezident Oscar Luigi Scalfaro. V mene magistrátu mesta Abano Terme s blahoželaním odovzdal nášmu jubilantovi aj «Zlatú pečať» mesta. — E. K. — Prof. Milan S. Ďurica s odznakom vyznamenania «Za zásluhy Talianskej republiky» vo svojej pracovni. 28 [pageend28]KAMIL TOMKO JUBILEJNÁ SLOVENSKÁ PÚŤ V NEMECKU Emigrantská po-Dubčekovská vlna sa prevalila Nemeckom od konca roku 1968 až do roku 1970. Veľa našich krajanov našlo chlieb a nový domov v najpriemyselnejšej oblasti Nemecka, v známom Ruhrgebiet-e. Po náboženskej stránke ich podchytil nezabudnuteľný, obetavý páter Strečanský, slovenský salezián. Slovenské sv. omše v Duisburgu to bol kus domova a balzam pre dušu. Na posedeniach, ktoré sa vždy konali — a ani dnes tomu nie je inak — po bohoslužbách, to bola burza informácií, výmena skúseností a vzájomná porade- necká služba. Veď mnohí vpadli do nemeckého prostredia bez jazykovej kvalifikácie a život prinášal problémy a otázky, na ktoré domáce obyvateľstvo ani nevedelo odpovedať. Po vyriešení základných chlebových otázok začali sme uvažovať kam by sme išli na mariánsku púť, tak ako doma kedysi do Šaštína, na Staré Hory, či do Levoče. Do úvahy prichádzali viaceré mariánske pútnické miesta, nakoniec sme sa rozhodli pre Kevelear, nie však preto, že je po bavorskom Altöttingu najznámejšie (mimochodom pri návšteve Nemecka Svätý Otec bol v obidvoch), ale preto, že Panna Mária v Ke- veleari je predstavená ako «Consolatrix afflicto- rum» — čiže Potešenie zarmútených. Naozaj sme v tie časy boli zarmútení, veď emigrantské jazvy boli veľmi čerstvé, nádej na návrat domov nijaká — tu nutno povedať s Jozefom Cígerom- -Hronským «... nik nemiluje svoju vlasť tak ako ten, ktorý bol nútený ju opustiť a zastať na cudzom trasovisku...». Na Turíce r. 1971 sme sa zišli v Keveleari po prvýkrát, Slováci nielen z Nemecka, ale aj priľahlého Nizozemska, Belgicka, Francúzska, Švajčiarska. Keď sme na záver púte spievali «Tie šaštínské zvony, k sebe nás volajú...» po nejednom líci kanuli slzy, za ktoré sa nik nehanbil! Po ďalšie roky sme mali vždy vzácnych hostí, ktorí koncelebrovali slávnostné bohoslužby, boli to: O. biskup Kaľata SJ, (žijúci v Nemecku), básnik Gorazd Zvonický, najčastejšie Msgr. Hrušovský z Ríma, r. 1981 bol medzi nami novokňaz Stanislav Hrušovský zo Švajčiarska, veľavýznamná bola návšteva arcibiskupa Tomka r. 1982, ktorý služobnú cestu do južnej Ameriky naplánoval tak, že za oceán odlietal z Dússeldorfu. Po r. 1989 mali sme ako hosťa provinciála saleziánov na Slovensku O. Kaisera a iných. Toho roku na Strieborné Jubileum zavítal medzi nás O. biskup Ján Hirka z Prešova. Sv. omšu sme nemali v kaplnke (je to skôr malý kostolík), ale v bazilike, kde vzácneho hosťa, slov. pútnikov a prvého námestníka slovenského veľvyslanca z Bonnu Dr. Matláka s manželkou, privítal miestný duchovný, ndp. prelát Staade. Vzletnú kázeň predniesol vedúci Slovenskej katolíckej misie v Porúrí - O. Jozef Huta. Po spoločnom obede a posedení s O. biskupom Hirkom zakončili sme púť spievanými loretánskými litániami, čo sa — ako obyčajne — nemeckým, holandským a iným pútnikom náramne páčilo. Aj tentoraz na záver zunela naša pieseň «Tie šaštínské znovy...» a keď niekomu vypadla slza, tak to bola slza vďačnosti. Naozaj vďaka Ti, Panna Mária Kevelearská, Ty Potešenie zarmútených, za všetky milosti, ktoré si nám u svojho Syna vyprosila. Na slovenské púte bude upamätúvať do bronzu odliate meno Šaštín, ktoré sa v kaplnke Pax Christi radí k iným mariánskym, dobre známym miestam. Naozaj mal pravdu O. Strečanský, keď vravieval, že mariánsky plášť je rozprestretý všade vo svete; rozprestri ho P. Mária nad nami žijúcimi v cudzine, ale hlavne nad naším Slovenskom! 27. V.1996 VYHNANÝ BISKUP JÁN VOJTAŠŠÁK O OBRAZE SEDEMBOLESTNEJ V NAŠOM ÚSTAVE Dňa 26.5.1965 pán biskup Vojtaššák píše: «22. t.m. obdržal som prekrásnu pohľadnicu Sedembolestnej Matky — Patrónky Slovenska v listovej obálke, napísanú 13. mája v New Yorku, podpísanú troma: Vami, Andrejom Grutkom, biskupom v Gary a Kapalom, duchovným v Spring Valley. Traja diecezáni. Grutka len po rodičoch zo Starej Vsi, lebo on sa zaiste už v Amerike narodil... Ďakujem za rozpomienku a pozdrav, ktoré ma tu vyhnaného potešili... Vypracovanie Cincíkovej Sedembolestnej je nádherné a ten obraz by si zaslúžil miliónové rozšírenie na Slovensku už i pre ten znak Slovenska: dvojramenný kríž na troch vrchoch... Nuž, aby Slovensko nezabudlo na ten svoj znak; dvojitý spoštolský, cyrilometodský kríž a svoju Sedembolestnú Patrónku, do každého domu, už i ako ozdoba, hodil by sa obraz Cincíkovej Sedembolestnej.» 29 [pageend29]FRANCESCO GLIGORA BIAGIA CATANZARO PÁPEŽI V DEJINÁCH CIRKVI 97. ŠTEFAN IV. 22.06.816 - 24.01.817 Bol pôvodom Riman. Za pápeža ho zvolili jednohlasne. Bol to prvý pápež po ustanovení Posvätnej rímskej ríše. Nečakal na cisárovo schválenie svojej voľby ako kedysi, len mu ju jednoducho oznámil. Ako pápež navštívil remešskú katedrálu vo Francúzsku a y nej v októbri 816 slávnostne korunoval cisára iudovita II. Pobožného i cisárovnú. Tu sa zrodilo pápežovo právo korunovať cisára. Je pochovaný vo vatikánskej bazilike. 98. PASCHÁL I. (Svätý) 25.01.817 - 11.02.824 Rímsky mních, bol zvolený za pápeža v deň smrti svojho predchodcu a nasledujúci deň bol konsekrovaný a korunovaný. Obnovil baziliku sv. Praxédy a priliehajúci kláštor, ktorý dal gréckym mníchom. Tu nájdu ubytovanie sv. Cyril a Metod počas ich pobytu v Ríme. Svätý Paschal poslal misionárov do Dánska a do Švédska. Ku koncu jeho pontifikátu sa znova vynorila otázka o uctievaní obrazov svätých. Časť Rimanov nedovolila, aby bol slávnostne pochovaný. 99. EUGEN II. ...06.824 - ...08.827 Pôvodom Riman, arcikňaz baziliky sv. Sabiny. Hneď po svojej konsekrácii, pravdepodobne koncom mája, slávnostne pochoval svojho predchodcu vo svätopeterskej bazilike. Prijal v Ríme cisárovho syna Lothara a podpísal Constitutio Romana - akúsi dohodu, ktorá posilnila vplyv západných cisárov na pápežský dvoj. Podporoval misijnú činnosť sv. Ansgára vo Švédsku. Je pochovaný vo svätopeterskej bazilike. 100. VALENTÍN ...08.827 - ...09.827 Pôvodom Riman, za pápeža bol zvolený jednohlasne. Prisahal vernosť Lotharovi (podľa Constitutio Romana). Jeho pontifikát trval iba 40 dní. Nezachovala sa správa o jeho činnosti. Uber Pontificalis vyzdvihuje jeho nábožnosť a duchovný život. 101. GREGOR IV. ...827 - ...01.844 Pôvodom Riman, bol zvolený za pápeža jednohlasne. Zaujímal sa o evanjelizáciu severských národov Európy. Musel čeliť náporu Saracénov z juhu. V Ostii postavil obrannú pevnosť, ktorá dostala meno «Gregoriopolis». Ustanovil sviatok Všetkých svätých. Je pochovaný v bazilike sv. Petra. 102. SERGEJ II. ...844 - 27.01.847 Pôvodom Riman, Jeho voľba za pápeža bola ťažká. Mal do činenia s protipápežom Jánom, ktorého vyvolila časť Rimanov. Po niekoľkývh dňoch Ján bol poslaný do vyhnanstva a len zákrok Sergeja ho zachránil od smrti. Za jeho pontifikátu 846, vpadli do Ríma Saracéni. Vydrancovali baziliku sv. Pavla a sv. Petra, zneuctili aj hrob sv, Petra, oštepmi poprerážali obrazy Krista, Panny Márie a apoštolov. Netešili sa dlho ulúpeným pokladom. Cestou späť v silnej námornej búrke sa Ich lode potopili. 103. LEV IV. (Svätý) 10.04.847 - 17.07.855 Pôvodom Riman, bol zvolený za pápeža jednohlasne v deň smrtí svojho predchodcu. Na obranu proti Saracénom obohnal hradbami zónu medzi svätopeterskou bazilikou a Anjelským hradom. Tak vznikla tzv. « Cittä Leonina - Levove mesto». Podnikol proti Saracénom aj výpravu. Porazil ich v bitke pri Ostii (849) a tým prekazil snahu Arabov dobyť Európu, 104. BENEDIKT III. 29.09.855 -17.04.858 Bol zvolený za pápeža hneď po smrti Leva IV. (17. júla). (Nie je teda miesta pre «pápežku Janu», ktorá podľa vymyslenej bájky, zvolená r. 855, mala byť po Levovi IV. pápežkou 2 roky). Protivníci Benedikta III. chceli podfukom dosiahnuť, aby cisár uznal za pápeža Anastázia. Rímsky klérus a ľud zostali verní Benediktovi III., ktorý bol konsekrovaný 29. septembra. So svojím protivníkom bol mierny. Sňal z neho exkomunikáciu. 30 [pageend30]105. MIKULÁŠ I. (Svätý) 24.04,858 - 13.11.867 Pôvodom Riman. Posilnil autoritu rímskeho biskupa. Mal ťažkosti s Fóciom, ktorého Michal III. vymenoval za carihradského patriarchu. Žiaľ, že spor vyústil v obojstrannú exkomunikáciu. Za jeho pontifikátu sa začalo pokresťančenie Slovanov Veľkej Moravy pôsobením sv. Cyrila a Metoda. Mikuláš I. sa zaujímal aj o pokresťančenie Bulharov. Je pochovaný v bazilike sv, Petra. 106. HADRIÁN II. 14.12.867 - 14.12.872 Pôvodom Riman. Zapísal sa do slovenských dejín. Prijal sv. Cyrila a Metoda v Ríme, keď mu priniesli relikvie sv. Klimenta pápeža a mučeníka. Dovolil používanie slovienskej reči v liturgii. Vysvätil sv. Metoda za biskupa a poslal ho opäť na Veľkú Moravu, Roku 869 poslal svojich delegátov na IV. carihradský (VIII. ekumenický) koncil, na ktorom bol znova odsúdený Fócius a jeho náuka. 107. JÁN VIII. 14,12.872 - 16.12.882 Bol jednohlasne zvolený za pápeža ešte v deň smrti svojho predchodcu. Povolal do Ríma sv. Metoda, aby dosvedčil svoju vernosť a ortodoxnost. Ján VIII. poslal Svätoplukovi list, v ktorom vyhlasuje Metoda za pravoverného a posilnil jeho autoritu a potvrdil slovienskú reč v liturgii (28.6,880). Zomrel tragicky vražodnou rukou jedného z príbuzných. Bol prvý, ktorý začal používať názov «pápež». 108. MARÍNUS I. 16.12.882 - 15.05.884 Boi zvolený za pápeža dva dni po smrti Jána VIII. Je oto prvý pápež, ktorý pri svojom zvolení bol už biskupom (v Cerveteri), čo bolo proti tradícii. Nezvyklo sa prekladať biskupa z jednej diecézy do druhej. Toto bol dôvod pre Fócia, carihradského patriarchu, aby ho neuznal za legitímneho pápeža. Za jeho pontifikátu Arabi spustošili kláštor v Montecasíno. 109. HADRIÁN III. (Svätý) 17.05.884- ...11.885 Pôvodom Riman. Jeho pontifikát netrval ani celý rok. Fócius ho cituje vo svojom traktáte o Duchu Svätom, akoby pápež učil, že Duch Svätý vychádza iba z Otca... Išiel do Wormsu, aby sa zúčastnil na jednaniach o cisárskom nástupníctve, ale na ceste ho zastihla smrť. Pochovali ho v kláštore v Nonantole pri Modene. 110. ŠTEFAN V. ...11.885 - 14.09.891 Rodom Riman. Za biskupa ho vysvätil Formozus, biskup diecézy Porto. Zakázal používanie slovienskej reči v liturgii. Dosiahol od cisára Leva IV. aby zosadil patriarchu Fócia. Ale cisár žiadal od Ríma, aby uznal nového patriarchu - Štefana, ktorý mal iba 15 rokov. Pápež Štefan V. zomrel 14. septembra 801. V tom istom roku zomrel aj Fócius. 111. FORMÓZUS 06.10.891 - 04.04.896 Bol zvolený jednohlasne za pápeža tri týždne po smrti Štefana V. Vo veci cisárskeho nástupníctva sa najprv klonil na stranu Spoleťanov (korunoval za cisára Lamberta - v apríli 892), potom na stranu Arnulfa, ktorého korunoval vo Svätom Petre vo februári 896, čo sa mu stalo osudným najmä po smrti. Formózus ako biskup diecézy Porto, vysvätil z pápežovho poverenia za kňazov žiakov sv. Cyrila a Metoda. 11 Z. BONIFÁC VI. ...04.896 - ...04.896 Bol zvolený za pápeža prívržencami spoletského krídla, protivník Formózovho - filogermánstva», Pre náhlu smrt’ bol pápežom iba dva týždne. 113. ŠTEFAN VI. ...05.896 - ...08.897 Keď ho zvolili za pápeeža, už bol biskupom v Anagni. Za biskupa pre Anagni ho vysvätil Formózus, biskup diecézy Porto. Inscenoval proces proti mŕtvole pápeža Formóza. Pápežovu mŕtvolu odsúdili, strhli z nej pápežské rúcho, povláčili ju po Ríme a hodili do Tiberu. Pápeža Štefana v ľudovom povstaní Rimania uväznili a vo väzení uškrtili. Smutná stránka v dejinách Cirkvi nech nás utvrdí vo viere v božský pôvod Cirkvi. 31 [pageend31]JE DOBRE SPOMENÚŤ, ŽE... 10.-15.1.1951 — pred 45 rokmi — prebiehal pred Štátnym súdom v Bratislave proces proti spišskému biskupovi Jánovi Vojtaššákovi, prešovskému gréckokatolíckemu biskupovi Pavlovi Goj- dičovi a trnavskému svätiacemu biskupovi Michalovi Buzalkovi. Na základe vykonštruovaných obvinení a vynútených priznaní boli títo biskupi odsúdení na vysoké tresty väzenia. Boli obvinení o.i. z nepriateľskej politiky proti ľudovo-demokratickej republike, zo zrady, udavačstva, velezrady a špionáže. Tento hanebný proces sprevádzala široká kampaň v tlači, rozhlase a vo filme. Táto bola zameraná proti Vatikánu, pápežovi a Cirkvi, ktorí podľa jej autorov pripravovali spiknutie proti silám mieru a pokroku, proti ZSSR... 16.1.1846 — pred 150 rokmi — zomrel prvý biskup prešovskej gréckokatolíckej eparchie Gregor Tarkovič. 1.2.1906 — bol Augustín Fischer-Colbrie, pomocný košický biskup, vymenovaný za apoštolského administrátora diecézy, nakoľko biskup Žigmund Bubics už nebol schopný spravovať biskupstvo. Biskup Augustín sa aj napriek vtedy vystupňovanému veľkouhorskému šovinizmu vyznačoval znášanlivosťou a držal ochrannú ruku nad niektorými prenasledovanými slovenskými kňazmi. Bol jediným biskupom, ktorý po vzniku ČSR mohol zostať naďalej vo svojom úrade. Zomrel v Košiciach roku 1925. 13.2.1921 — pred 75 rokmi — boli v staroslávnej Nitre konsekrovaní za biskupov: Marián Blaha pre Banskú Bystricu, Karol Kmeťko pre Nitru a Ján Vojtaššák pre Spiš. Bola to udalosť celonárodného významu, nakoľko na biskupských stolcoch Slovenska už viac desaťročí sedeli iba biskupi iných národností. 23.2.1896 — pred 100 rokmi — sa narodil vo Zvolene Jozef Cíger-Hronský, spisovateľ, maliar a správca Matice slovenskej. Zomrel roku 1960 ako exulant v argentínskom Lujáne. 13.3.1776 — pred 220 rokmi — pápež Pius VI. zriadil na návrh uhorskej kráľovnej Márie Terézie tri nové biskupstvá: Spiš, Rožňavu a Banskú Bystricu. V minulosti bolo viacero pokusov rozdeliť neúmerne rozsiahlu Ostrihomskú arcidiecézu. Vhodná príležitosť sa naskytla po zrušení Spoločnosti Ježišovej (r. 1773), pretože jej majetky mohli byť použité na dotáciu nových diecéz. 24.3.1966 — pred 30 rokmi — zomrel v Žiline kňaz-jezuita Vendelín Javorka, rodák z Černovej. Bol prvým rektorom Pápežského kolégia Rus- sicum v Ríme, neskoršie pôsobil ako misionár v Šanghaji, Charbine (Mandžusko) a Besarábii. Ďalšie roky života musel prežiť vo viacerých táboroch nútených prác v Sovietskom zväze. 26.3.1901 — pred 95 rokmi — sa narodila Miriam Terézia Demjanovičová, americká rehoľníčka, dcéra gréckokatolíckych prisťahovalcov z východného Slovenska. Zomrela v mladom veku 8.5.1927 v povesti svätosti. Roku 1980 sa začal proces jej blahorečenia. 2.4.1896 — pred 100 rokmi — sa v Spišskom Podhradí narodil Jozef Špirko, cirkevný historik, autor Cirkevných dejín s osobitným zreteľom na vývin cirkevných dejín Slovenska a ďalších prác z oblasti dejín a umenia. 7.4.1986 — pred 10 rokmi — zomrel v Pitt- sburgu básnik slovenskej katolíckej moderny Rudolf Dilong, kňaz-františkán, autor vyše 50 zbierok básní, niekoľkých románov, drám a prozaických skladieb. Patril ku skupine povojnových exulantov, v ktorej prevažovali kultúrne a politicky činné osobnosti. 14.4.1926 — pred 70 rokmi — zomrel v Trnave František R. Osvald, vydavateľ, redaktor a publicista. Bol spoluzakladeľom SSV (1870), po vzniku ČSR sa stal generálnym vikárom farnosti Ostrihomskej arcidiecézy na čsl. území až do zriadenia Apoštolskej administratúry v Trnave roku 1922. Potom bol rektorom Kňazského seminára v Trnave. Vysoké posty zastával aj v Matici slovenskej (správca, predseda). 24.4.1646 — pred 350 rokmi — na zámku v Užhorode sa 63 pravoslávnych kňazov zjednotilo s Katolíckou cirkvou. Jedným z faktorov tejto udalosti bola aj skutočnopsť, že Rákociovci — páni Mukačeva, šírili protestantizmus aj medzi svojimi pravoslávnymi poddanými. To tiež napomohlo ich zbližovaniu s katolíkmi. Za prvého biskupa zvolili 32 [pageend32]Petra Parténia Petroviča, ktorý pochádzal zo Sekúl a bol srbského pôvodu. 24.4.1936 — pred 60 rokmi — vyšlo vládne nariadenie na vykonanie zákona 441 ešte z roku 1919 o zriadení Katolíckej bohosloveckej fakulty pri Univerzite Komenského v Bratislave. Kanonicky bola KBF zriadená dekrétom Posvätnej Kongregácie pre semináre a univerzity zo dňa 15.8.1935. Novej fakulte pridelili budovu bývalej právnickej fakulty na Kapitulskej ulici. Kňazský seminár presťahovali z Trnavy do Bratislavy. Za prvého dekana KBF zvolili cirkevného právnika ThDr. Emila Func- zika. Slávnostné otvorenie prvého študijného roka sa konalo 4.11.1936. Veni Sancte v Dóme sv. Martina celebroval biskup Pavol Jantausch z Trnavy — prvý Veľký kancelár fakulty. Práve on mal veľký podiel na zriadení novej fakulty. Do prvého semestra sa zapísalo 217 poslucháčov. Kedy sa dnešná RKCMBF UK v Bratislave vráti k svojmu pôvodnému (a jednoduchému) názvu KBF (resp. KTF)? 9.5.1886 — pred 110 rokmi — sa v Gbeloch na Záhorí narodil Jozef Čársky, biskup — apoštolský administrátor košický v rokoch 1925-39 a 1946- -62. Po tzv. Viedeňskej arbitráži a obsadení Košíc Maďarmi r. 1938 zostal vo svojom sídelnom meste a pre farnosti, ktoré zostali v ČSR vymenoval gen. vikára v Bardejove. Po množiacich sa ťažkostiach a útokoch sa jeho prítomnosť stávala nežiadúcou. Keď bol za košického biskupa vymenovaný István Madarász (rodák z Trnavy), biskup Čársky sa presťahoval na územie prvej Slovenskej republiky — do Prešova. Pápež Pius XII. ho vymenoval za apoštolského administrátora farností košickej, rožňavskej a satmárskej diecézy na územi SR. Po príchode ruských vojsk r. 1945 čsl. úrady nariadili biskupovi Madarászovi, aby opustil mesto. Biskup Čársky sa znova vrátil do Košíc 26.8.1946 — teda pred 50 rokmi. Po jeho smrti r. 1962 dostala diecéza svojho biskupa až po 28 rokoch. 31.5.1986 — pred 10 rokmi — zomrel vo Wick- liffe (Ohio, USA), kňaz, básnik a prekladateľ Mikuláš Šprinc. Patril k predstaviteľom slovenskej katolíckej moderny. Publikovať a prekladať začal už v tridsiatych rokoch na Slovensku. Po vojne ho vidíme v skupine exulantov, ktorá našla útočisko v slobodnom svete. Tam vychádzalo vyše 20 básnických zbierok M. Šprinca. Aj na Slovensku začínajú venovať väčšiu pozornosť tomuto autorovi a odstraňovať «biele miesta» v slovenskej literatúre. 16.6.1956 — pred 40 rokmi — zrušili Štátny úrad pre veci cirkevné, ktorý mal nahrádzať (!) činnosť biskupov (väznených alebo kontrolovaných zmocnencami na BÚ). Zrušenie ŠÚC bol iba propagandistický ťah, hlavne kvôli zahraničiu. V skutočnosti právomoci tohto úradu pre veci (proti) cirkevné prevzali (proti) cirkevné oddelenia na ministerstvách školstva a kultúry. Dozor zostal nenarušený — zmenila sa iba fasáda. 28.6.1991 — pred 5 rokmi — bol nitriansky sídelný biskup Ján Chryzostom Korec kreovaný za kardinála. V tomto Konzistóriu bolo zverejnených dovedna 19 nových kardinálov z rôznych národov. Bolo to piate konzistórium pápeža Jána Pavla II. Predtým bol povýšený do kardinálskej hodnosti arcibiskup Jozef Tomko, gen. tajomník Biskupskej synody (25.5.1985), ktorý odvtedy zastáva úrad prefekta Kongregácie pre evanjelizáciu národov. V minulosti boli do tejto hodnosti vyzdvihnutí títo slovenskí cirkevní činitelia: Ján Černoch, ostrihomský arcibiskup (rodák zo Skalice, zomrel roku 1927); Juraj Haulík, prvý záhrebský arcibiskup (rodák z Trnavy, zomrel roku 1869); Ján Scitovský, ostrihomský arcibiskup (rodák z Košickej Belej, zomrel roku 1866). Najznámejším je Alexander Rudnay, ostrihomský arcibiskup (rodák z Považan - Sv. Kríža nad Váhom, zomrel roku 1831), ktorý po svojom menovaní za kardinála prehlásil pred samým pápežom Levom XIII.:«Slovák som a keby som bol i na stolci Petrovom — Slovákom zostanem. » Spracoval: JOZEF KRIŠTOF OZVAL SA Z VEČNA Ozval sa z večná spišský biskup Ján: — Pretože som ťal do pekelných brán. že som bol Božím kyjom na vlka a nedal som si kradnúť z ovčinca, do poslania mi vpadla pomlka a pokryli ma menom zločinca. Ozval sa z večná spišský biskup Ján: — Modlám som kričal, že len Boh je Pán, a modly mi to nesmú zabudnúť: z hrudi mi strhli svätý pektorál! Jak pelikán vám dám i vlastnú hruď a blažený som, že som všetko dal. Ozval sa z večná spišský biskup Ján: — Na hviezde mám svoj nedobytný stan. Ste, duše moje, pred vinobraním a treba vám isť s nošou do brehu, ale ja si vás cestou obránim, bo som váš anjel — stále v postrehu. Rím, august 1965 GORAZD ZVONICKÝ 33 [pageend33]SVÄTÝ OTEC POVEDAL SLOVÁKOM Pán Ježiš je jediný Spasiteľ sveta. Audiencia 3. apríla 1996 Slovákov prítomných 45 S láskou pozdravujem Slovenskú katolícku jednotu z Trnavy. Drahí bratia a sestry, Veľký týždeň nám hovorí o veľkej Božej láske k nám. Nech vás vaša púť do Ríma utvrdí vo viere, že Pán Ježiš je jediný Spasiteľ sveta a nech vo vás roznieti čoraz väčšiu lásku k nemu. S týmto veľkonočným želaním zo srdca udeľujem apoštolské požehnanie vám, vašim drahým a celému Slovensku. — Pochválený buď Ježiš Kristus. Kto verí v Pána, má nádej na oslávenie s ním. Audiencia 17. apríla 1996 Slovákov prítomných 50 S láskou pozdravujem slovenských pútnikov z Michaloviec a zo Žiliny. Drahí bratia a sestry. V týchto dňoch sa vo vašich chrámoch spieva: «Raduj sa, Cirkev Kristova, Pán Ježiš Kristus z mŕtvych vstal.» — V tejto veľkonočnej radosti ste prišli do Ríma ku hrobom svätého Petra a svätého Pavla. Oni už sú v nebi v sláve vzkrieseného Krista. Každý, kto verí v Pána Ježiša, má nádej na oslávenie s ním. K tejto viere a nádeji vás povzbudzujem a zo srdca vám udeľujem svoje apoštolské požehnanie. — Pochválený buď Ježiš Kristus. Oddajme sa s dôverou Kristovi, ktorý viac neumiera. Audiencia 24. apríla 1996 Slovákov prítomných 180 Srdečne pozdravujem slovenských pútnikov z Nitry a Topoľčianok, z Prievidze a Bánova, zo Žiliny a Topoľčian. Drahí bratia a sestry. V týchto dňoch sme viackrát čítali evanjelium o tom, ako sa Pán Ježiš — víťaz nad smrťou — zjavoval rôznym osobám, a ako ich poslal ohlásiť túto zvesť aj iným. Ďakujme mu, že sa toto posolstvo dostalo až k nám. Oddajme sa s dôverou víťaznému Kristovi, ktorý viac neumiera. Tak náš život nebude sériou útrap alebo radovánok bez zmyslu, ale cestou k osláveniu s večne žijúcim Kristom. Nech vás v tejto nádeji utvrdí moje apoštolské požehnanie. — Pochválený buď Ježiš Kristus. Vytrvajte na životnej púti vo vernosti Kristovi. Audiencia 1. mája 1996 Slovákov prítomných 342 S láskou vítam slovenských pútnikov z Bratislavy a Prešova, zo Serede a Hlohovca, z Lučenca a Drahoviec, z Lednických Rovní a Považskej Bystrice, z Dúbravky a Lamača. Drahí bratia a sestry, najväčšiu radosť z veľkonočného víťazstva Pána Ježiša má zaiste Panna Mária. Ona od svojho nanebovzatia je už aj so svojím telom v nebi spolu s osláveným Kristom. Panna Mária nám ukazuje, aká sláva očakáva aj biedne telo človeka, ktorý žije spojený s Kristom. Nech vás vaša púť do Ríma oduševní vytrvať na životnej púti vo vernosti Kristovi a nech vám v tom pomáha horlivá úcta k Panne Márii i moje apoštolské požehnanie. — Pochválený buď Ježiš Kristus. Odhodlane choďte za Ježišom a iba za ním. Audiencia 8. mája 1996 Slovákov prítomných 127 Srdečne vítam slovenských pútnikov z Bratislavy a Komárna, ako aj spevokol Zvon zo Serede. Dnešná liturgia nám pripomína slová Pána Ježiša: «Bezo mňa nemôžete nič urobiť.» A 34 [pageend34]naozaj, bez neho by sme neboli oslobodení od hriechu, bez neho sa nemôžeme posvätiť a spasiť. — Drahí bratia a sestry, prišli ste do Ríma k hrobu svätého Petra. On povedal Pánu Ježišovi: «Pane, ku komu by sme išli? Ty máš slová života večného.» S odhodlanosťou svätého Petra aj vy choďte za Ježišom a iba za ním. Nech je vám v tom na pomoci moje apoštolské požehnanie, ktoré vám zo srdca udeľujem. — Pochválený buď Ježiš Kristus. Nech je Panna Mária Kráľovnou vašich rodín. Audiencia 15. mája 1996 Slovákov prítomných 266 S láskou pozdravujem slovenských pútnikov z Bratislavy a Záhorskej Bystrice, z Hornej Vsi a Trenčianskej Teplej, zo Senice a z košickej farnosti Furča. Drahí bratia a sestry, keď som bol minulý rok vo vašej národnej svätyni v Šaštíne, prosil som Pannu Máriu, aby vám «aj naďalej poskytovala materskú pomoc pri premene sŕdc» a «aby bdela nad celým duchovným životom Slovenska». — Dnes vás znova povzbudzujem k úprimnej mariánskej úcte, aby Panna Mária bola naozaj kráľovnou vašich rodín. — Usilujte sa o to s mojím apoštolským požehnaním, ktoré veľmi rád udeľujem vám a všetkým rodinám na Slovensku. —- Pochválený buď Ježiš Kristus. Proste silu Ducha Svätého. Audiencia 22. mája 1996 Slovákov prítomných 472 S láskou pozdravujem slovenských pútnikov z Bratislavy a Trenčína, z Levíc a Dúloviec, z Banskej Bystrice a zo Zborová, zo Ždiaru a Podolinca, z Veľkých Vozokán a Nevidzian, zo Stupavy, Trenčianskej Teplej a Lučenca. Drahí bratia a sestry, ste v Ríme, v blízkosti hrobu svätého Petra. On ohlasoval evanjelium a položil za vieru svoj život. To Duch Svätý premenil jeho nesmelé srdce a dal mu silu hrdinsky svedčiť o Kristovi. Aj vy vytrvalo proste o silu Ducha Svätého, aby ste mohli vždy vyznávať, že veríte v Ježiša Krista a ste rozhodnutí milovať ho za každú cenu. Nech vám v tom pomáha materské orodovanie Panny Márie a moje apoštolské požehnanie. — Pochválený buď Ježiš Kristus. Duch Svätý zjednocuje ľudskú rodinu. Audiencia 29. mája 1996 Slovákov prítomných 392 Srdečne vítam slovenských pútnikov z Bratislavy a Trnavy, z Košíc a Prešova, z Malých Uheriec a Nových Zámkov, z Nitrianskeho Právna, Prievidze a Novákov, z Lučenca a Hriňovej, z Myjavy a Priechodu. Drahí bratia a sestry. Minulú nedeľu — na Turíce -— sme v liturgii počuli, ako Duch Svätý zhromaždil v Jeruzaleme prvotnú Cirkev a začal zjednocovať ľudstvo. Dnes ste prišli do Ríma a chcete pozdraviť Petrovho nástupcu. V tomto zhromaždení veriacich okolo pápeža môžete vidieť, ako Duch Svätý pokračuje vo svojom diele zjednocovania ľudskej rodiny. Buďte vďační Bohu, že aj vy patríte do Katolíckej cirkvi a milujte ju. K tomu vám zo srdca udeľujem apoštolské požehnanie. — Pochválený buď Ježiš Kristus. Sme Cirkev putujúca, spolu s nami kráča Boh, Ježiš Kristus. Audiencia 5. júna 1996 Slovákov prítomných 242 Bratsky pozdravujem slovenských pútnikov z Ružomberka a zo Smoleníc, z Tužiny a Kľačna, z Košíc a z okolia Bratislavy a Lučenca. Drahí bratia a sestry, zajtra sa na Slovensku slávi sviatok Božieho Tela a konajú sa procesie s Oltárnou sviatosťou. Tieto procesie sú aj výrazom toho, že kráčame životom akoby v procesii — sme Cirkev putujúca — a spolu s nami kráča Boh — Ježiš Kristus. Vážte si túto Ježišovu prítomnosť, nábožne sa zúčastňujte na svätej omši a s vierou pristupujte ku svätému prijímaniu. K tomu vás úprimne povzbudzujem a zo srdca vám udeľujem svoje apoštolské požehnanie. — Pochválený buď Ježiš Kristus. Modlite sa za kňazov, aby boli naozaj «Božími mužmi». Audiencia 12. júna 1996 Slovákov prítomných 180 S láskou vítam slovenských pútnikov z Košíc a Bratislavy, z Konskej a z Dolného Kubína. Drahí bratia a sestry, pozajtra bude sviatok Božského Srdca Ježišovho a svetový deň za posvätenie kňazov. Pán Ježiš — Veľkňaz — z lásky podstúpil smrť, aby dal svetu život. A tento život 35 [pageend35]stále odovzdáva ľuďom vo svojej Cirkvi prostredníctvom kňazov. Modlite sa za svojich kňazov a za všetkých kňazov na svete, aby boli naozaj «Božími mužmi», ktorí sa s láskou modlia a obetujú za posvätenie ľudí. Tento môj odkaz odneste z Ríma na Slovensko. — A vám všetkým zo srdca udeľujem svoje apoštolské požehnanie. — Pochválený buď Ježiš Kristus. Nech vám púť do Ríma obnoví duchovné sily. Audiencia 19. júna 1996 Slovákov prítomných 391 Srdečne pozdravujem slovenských pútnikov z Bratislavy a Nitry, z Košíc a Prešova, z Nitrianskych Sučian a Prievidze, z Trnavy, Vrábel a Nitrianskej Blatnice, ako aj delegáciu Sdruženia Slovenských Katolíkov zo Spojených štátov a Kanady. Drahí bratia a sestry. V letných mesiacoch človek hľadá odpočinok. Potrebuje obnoviť svoje fyzické sily, aby mohol naďalej plniť svoje povinnosti. Je však potrebné, aby sa sústavne staral aj o obnovu duchovných síl, najmä každodennou modlitbou a pravidelnou účasťou na nedeľnej svätej omši. Nech vám aj táto vaša púť do Ríma obnoví duchovné sily, aby ste čoraz lepšie slúžili Pánu Bohu. K tomu vám zo srdca udeľujem svoje apoštolské požehnanie. — Pochválený buď Ježiš Kristus. Ďakujme Bohu, že spojenie medzi Slovákmi a rímskym pápežom je stále živé. Audiencia 26. júna 1996 Slovákov prítomných 215 Bratsky pozdravujem slovenských pútnikov z Topoľčianok a z Vysokej pri Morave, zo Sučian a z Vranova, z Nitry a z Trnavy. Bratia a sestry, som veľmi rád, že vás môžem dnes privítať v Ríme. Veď o niekolko dní bude tomu práve rok, čo vy ste vítali mňa na Slovensku ako Petrovho nástupcu. — Ďakujme Pánu Bohu, že spojenie medzi Slovákmi a rímskym pápežom je stále živé. Nech vaša vernosť Kristovmu námestníkovi neprestajne posilňuje vašu vieru. Aj ja pre vás vyprosujem túto milosť a zo srdca udeľujem svoje apoštolské požehnanie vám i celému Slovensku, na ktoré si milo spomínam. — Pochválený buď Ježiš Kristus. AKO «RÁSTLI» LORETÁNSKÉ LITÁNIE Boli schválené pápežom Sixtom V. r. 1587. Ale boli napísané medzi r. 1150 až 1200, pravdepodobne v oblasti Paríža. Najprv obsahovali 42 invokácií. Postupne počet invokácií vzrástol až na 76. Aby sa vyhlo neopodstatnenému pridávaniu nových invokácií, niekedy aj teologicky nesprávnych, pápež Klement Vili. dekrétom zo 6.9.1601 ustálil formu loretánských litánií, tak ako sa spievali v Lorete. Zakázal pridávať nové invokácie bez úradného dovolenia. Osem nových invokácií obohatilo mariánske laudy v tomto poradí: — Pomocnica kresťanov (XVI. storočie) — Kráľovná bez poškvrny hriechu počatá (1854) — Kráľovná najsvätejšieho ruženca (1883) — Matka dobrej rady (1903) — Kráľovná pokoja (1917) — Kráľovná nanebovzatá (1950) — Matka Cirkvi (1980) — Kráľovná rodiny (1995) Posledná invokácia je typicky loretánská, pretože v Loretskom dome bola prvá «domáca cirkev» v histórii a tvorila ju Svätá rodina: Ježiš, Mária a Jozef. Ján Pavol II. oznámil osobne, že pridáva k litániám túto invokáciu, a to práve na sviatok Svätej rodiny 31.12.1995. V_____________________ ______________________ y 36 [pageend36]Z KRONIKY ÚSTAVU 1. apríla: Skupina pútnikov z Topoľčian a okolia slávila v našom ústave svätú omšu. Bolo medzi nimi päť seminaristov z Nitry. 3. apríla: Na všeobecnej audiencii sa zúčastnila skupina Katolíckej jednoty z Trnavy, Večernú sv. omšu mali v Ústave. 4. apríla: Na Zelený štvrtok sme boli na slávenie pamiatky Pánovej večere sami, prišiel k nám iba mons. Zlatňanský, 5. apríla: Na Veľký piatok sme mail pobožnosť krížovej cesty o 12.00 hodine a spomienku na Pánovo umučenie a smrt’ o 15.00. hod. Navštívili náš ústav Ing, Peter Kre- sánek, primátor Bratislavy a Ing. Jozef Chren, bývalý minister obchodu. Sprevádzal ich pán veľvyslanec Dr. Neu- wirth. 6. apríla: Na veľkonočnú vigíliu prišlo do Ústavu akolo 300 Slovákov (8 autobusov). Hlavným koncelebrantom bol riaditeľ Ústavu. Medzi ôsmymi konce- lebrantami boli kňazi gréckokatolíckeho a rímskokatolíckeho obradu. — Nezabudli sme pripomenúť pútnikom 1111. výročie smrti sv. Metoda. 8. apríla: Mali v Ústave pracovnú schôdzku mons. Zlatňanský a Dr. R. Blatnický, SDB na spresnenie prekladu Katechizmu Katolíckej cirkvi. 9. apríla: Naši kňazi si začali duchovné cvičenia v Ariccia. Moderátorom bol prof. Dr. Jozef Heriban, SDB, účastníkov bolo 15 kňazov-študentov. Prišla do Ústavu skupina pútnikov z Veľkej Bane, ktorá sa zúčastnila na diakonskej vysviacke Blažeja Štrbu. 10. apríla: S. Beata Gereková odišla na Slovensko na duchovné cvičenia a na návštevu príbuzných. 12. apríla: Dokončili sme kontrolu všetkých zväzkov Liturgie hodín. Je to bezprostredná príprava na jej druhé vydanie. Zo Spolku svätého Vojtecha telefonovali vo veci II. vydania Svätého písma v jednom zväzku. Mienia vydať 20 000 výtlačkov. 13. apríla: Naši kňazi-študenti sa vrátili s duchovných cvičení. 15. apríla: O. biskup mons. Dominik Hrušovský bol menovaný za apoštolského nuncia do Bieloruska a Svätý Otec ho súčasne povýšil na arcibiskupskú hodnosť. Prišiel do Ústavu Otec biskup mons. Rudolf Baláž, predseda KBS s Doc. Dr. Kutarňom a Ing. Valom. 16. apríla: Pútnici z Michaloviec sa zúčastnili na večernej sv. omši v Ústave so značným nadšením. 17. apríla; Pri poludňajšom stolovaní sme oslávil meniny O. biskupa mons. Rudolfa Baláža. V popoludňajších hodinách obhajoval doktorskú tézu náš kňaz Michal Baláž z Nitrianskej diecézy. Novému doktorovi teológie (špecializácia v pastorálnej teológii) zablahoželali aj prítomní na obhajobe O. biskup mons. Baláž, pán veľvyslanec Dr. Neuwirth a dekan bratislavskej CM fakulty Dr. Kutarňa. 18. apríla: O. biskup Baláž mal svätú omšu pre komunitu našich Sestier a vrátil sa na Slovensko. 20. apríla: Prišiel do Ústavu O. arcibiskup mons. D. Hrušovský, nový apoštolský nuncius. 23. apríla: Prišli do Ústavu na večernú sv. omšu pútnici z Bánova. Na slovenskom veľvyslanectve pri Svätej Stolici bol rozlúčkový večierok s p, radcom Valom. Z Ústavu sa na ňom zúčastnili p. ekonóm Stanko a O. arcibiskup mons. Hrušovský. Riaditeľ Ústavu navštívil v Albano v nemocnici mons. Medového, člena správnej rady Ústavu. Bol na dlhšom zdravotnom vyšetrení. 24. apríla: Na audiencii zo Slovenska boli pútnici z Topoľčianok, Topľčian, zo Žiliny, z Prievidze a Nitry. Večernú svätú omšu s kázňou mal pre nich v Ústave O. arcibiskup mons. Hrušovský. 26. apríla: Pán radca dr. Vallo zo slovenského veľvyslanectva prišiel aj s paňou do Ústavu na rozlúčkovú návštevu. 29. apríla: Bola v Ústave primičná svätá omša O, Stanislava Mihaličku, ktorého včera vysvätil za kňaza Svätý Otec. Kázeň povedal O. arcibiskup mons. Hrušovský. Zúčastnila sa na primícií aj pani Yaníková z USA, ktorá podporovala novokňaza počas štúdií. Primiciant v podäkovacej reči spomenul, ako pred 9 rokmi zaklopal na dvere Ústavu, keď sa rohodol emigrovať, aby uskutočnlil svoj cieľ, stať sa kňazom. Navštívil nás ThLic Mário Bublinec, ktorý býval počas štúdií v Ústave. 30. apríla: Riaditeľ Ústavu mal večernú svätú omšu pre pútnikov z Hlohovca a Bratislavy. 1. mája: Po audiencii na večernú svätú omšu prišli do Ústavu pútnici z Prešova, Lednických Rovní a spevácky zbor z Dúbravky-Lamača. 2. mája: Rozlúčili sme sa s O. arcibiskupom mons. Hrušovským, ktorý odchádza na nové pôsobisko do Minsku. 3. mája: Prišla do Ústavu skupina mladých pútnikov z farnosti Lipany. Riaditeľ Ústavu a Sestra Galia odišli na trojdňovú púť do Fatimy. 8. mája: Na audiencii sa zúčastnili pútnici zo Senca, Bratislavy-Prievozu a z Komárna. Večer prišli na svätú omšu do Ústavu. Spevácky zbor «Zvon» zo Senca krásne spieval. Tento spevokol chcel osláviť v Ríme 70. výročie svojho trvania. Svätému Otcovi odovzdali pamätný dar. Sestra Veronika si išla vykonať duchovné cvičenia na Slovensko a pobudnúť medzi svojimi. 12. mája: Skupina pútnikov zo Žiaru nad Hronom prišla do Ústavu na svätú omšu. 14. mája: Zúčastnila sa na svätej omši v Ústave početná a oduševnená skupina pútnikov z Bratislavy, Hornej Vsi a Záhorskej Bystrice. 15. mája: Prišiel do Ústavu O. biskup mons. Milan Chautur, ktorý mal večer 37 [pageend37]svätú omšu pre pútnikov z Trenčianskej Teplej, zo Senice a Bratislavy. 17. mája: Poslali sme pozdravný fax Svätému Otcovi k jeho 76. narodeninám. 19. mája: Birmovanci z farnosti sv. Ondreja na Via Cassia si konali u nás prípravnú duchovnú obnovu. 21. mája: Skupina pútnikov z Bratislavy a Trenčína mala u nás svätú omšu. Navštívili nás O. Mikuláš Hatiar s mamičkou a O. Ján Košč, ktorí bývali v našom Ústave. 22. mája: Na audiencii sa zúčastnilo 460 Slovákov. Na svätú omšu do Ústavu prišli skupiny zo Zborová, Trenčianskej Teplej, z Levíc, Dúloviec a zo Stupavy. S. Katarína Vajnoráková odcestovala do Nitry na duchovné cvičenia a potom navštívi svojich príbuzných. 23. mája: Prišla do Ústavu matičná výprava filmárov, vedené dr. Jozefom Rydlom. Prišla filmovať miesta spojené s pamiatkou na Jozefa C. Hronského. 26. mája: Prišla do Ústavu S. Bertí- lia Fogašová zo Slovenska, sestra mons. Stefana Fogaša, ktorý odpočíva v hrobke Ústavu. Na večernú svätú omšu prišla skupina pútnikov z Dúloviec. 28. mája: Prišli na večernú sv. omšu 4 autobusy, dva z Bratislavy, z Malých Uheriec a z Košíc. Prišla Sestra Marianna Bucková, ktorá pôsobila v Ústave, s dvomi delegátmi na kongres Mariánskych kongregácií. 29. mája: Po audiencii prišli na svätú omšu do Ústavu 4 autobusy Slovákov. 30. mája: Prišiel z Minská O. arcibiskup mons. Hrušovský. Zastavil sa v Ústave zájazd z Bijaco- viec, organizovaný Otcami lazaristami pri príležitosti svätorečenia Jána Per- boyreho, lazaristu-mučeníka v Číne. 1. júna: Oslávili sme 70. narodeniny O. arcibiskupa mons. Dominika Hrušovského. Ráno mal ďakovnú sv. omšu pre komunitu Sestier, napoludnie bolo bratské konvívium. Prišli gratulovať jubilantovi O. kardinál Jozef Tomko, O. arcibiskup mons. Luigi Dossena, apoštolský nuncius z Bratislavy, O. biskup mons. Pavol Hnilica, monsignoři Zlat- ňanský a Kráľ, provincial lazaristov O. Slanika a P. Ignác, Dr. Garavaglia ekonóm kúrie, prof. Dr. Jozef Heriban SDB, P. Sočiufka SJ z Vatikánskeho rozhlasu a prof. Ján Hnilica. Naše Sestry dostali vzácnu návštevu: celý autobus vincentiek zo Slovenska. Prišli na svätorečenie bi. Jána Gabriela Perboyreho, lazaristu. 2. júna: Prišiel do Ústavu emeritný biskup našej diecézy, mons. Andrea Pangrazio, blahoželať k sedemdesiatke mons. D. Hrušovskému. Sprevádzal ho miestny farár don Adriano. Prišli dva autobusy zo Šace, ktorí sa zúpčastnili na svätorečení O. Perboyreho. 3. júna: Prišli dva autobusy zo Smo- leníc. Poslali sme blahoprajný fax O. biskupovi mons. ThDr. F. Tondrovi k jeho 60. narodeninám. 4. júna: V našej kaplnke sa slávila prvá svätá omša ku cti nového svätého Jána Perboyreho. Zúčastnili sa na nej dva autobusy pútnikov z Bratislavy a jeden zo Smoleníc. 5. júna: Na cintoríne Prima Porta sa konala exhumácia telesných pozostatkov básnika Gorazda Zvonického (Don. Andreja Šándora). Z hrobky Slovenského ústavu sv. Cyrila a Metoda, kde bol doteraz Gorazd Zvonický uložený, bude prevezený na Slovensko na národný cintorín v Turčianskom svätom Martine. Prítomní boli konzul Dr. Urban za veľvyslanectvo a Dr. Vrablec za cyrilo- metodský ústav. Na večernej svätej omši v Ústave sa zúčastnili pútnici z Ružomberka, Tu- žiny-Kľačna, z Lučenca a Bratislavy. 8. júna: Zomrel v Brazílii Dr. Andrej Bugan, syn Univ. Prof. Antona Bugana, veľkého dobrodinců nášho Ústavu. 9. júna: Skupina charizmatického hnutia z farnosti sv. Andreja si konala v našom Ústave duchovnú obnovu. Na znak vďačnosti Ústavu sa konala zádušná bohoslužba za Dr. Andreja Bugana, na ktorej sa zúčastnili jeho príbuzní a priatelia. Vo večerných hodinách bola svätá omša pre mladých pútnikov z Vŕbového. Pri večernom stolovaní sme sa rozlúčili s mons. Ferdinandom Javorom, ktorý sa po dlhých rokoch práce v Ústave (príprava Svätého písma do tlače, preklad Katechizmu Katolíckej cirkvi) vracia do svojej arcidiecézy. Za túto jeho skrytú a ťažkú prácu mu vyjadrujeme úprimnú vďaku! 11. júna: Pútnici z Konskej a z Bratislavy sa zúčastnili v Ústave na večernej svätej omši. 12. júna: Po audiencii prišli na svätú omšu k nám pútnici z Dolného Kubína. Od «nežnej revolúcie» do dnešného dňa prišlo do Ústavu 100 000 pútnikov zo Slovenska. Stotisíci boli Dolnokubín- čania. 13. júna: Naše Sestry si vykonali spoločne púť do Loreta a Isola Gran Sasso (kde je telo sv. Gabriela Possentiho). 14. júna: Prišla do Ústavu delegácia SSK (Sdruženia Slovenských Katolíkov z USA a Kanady). Na letisku ju privítali riaditeľ Ústavu, ekonóm a O. Juraj Ka- mas. Delegáciu viedol O. biskup mons. Jozef V. Adamec, moderátor SSK, a tvorili ju mons. Tomáš Baník, predseda SSK, mons. Edward Matash, bývalý predseda SSK, Rev. Peter Polando, podpredseda SSK a mons. Michael Čabak, predseda združenia slovenských kňazov v USA. 15. júna: Delegácia SSK prerokúvala s riaditeľom Ústavu rôzne problémy spojené s Ústavom a možnosti, ako napomáhať Ústav zo strany amerických Slovákov v spojení so Slovákmi pod Tatrami. 16. júna: O 12,00 hodine bola konce- lebrovaná sv. omša americkej delegácie SSK a kňazov-študentov bývajúcich v Ústave, a to na zakončenie akademického roku 1995-1996 a na poďakovanie americkým Slovákom za pomoc Ústavu, ktorú mu preukazujú prostredníctvom SSK. 17. júna: Delegáti SSK celebrovali komunitnú svätú omšu pre naše sestričky. O 13,00 hodine bol rozlúčkový obed s delegáciou SSK. Prišiel medzi nás aj mons. J. Medový, člen správnej rady Ústavu. Kňazi-študenti sa poďakovali Delegácii príležitostným príhovorom. O 15,00 hodine sa delegáti SSK preniesli do Kňazského domova pri Vatikáne, aby mali väčšiu možnosť po- navštevovať pamätnosti Ríma. 18. júna: Popoludní prišiel do Ústavu autobus s pútnikmi z Nitry. Svätú omšu s kázňou mal pre nich O. biskup Adamec a ostatní členovia delegácie SSK. Otec biskup vyzdvihol zaujímavú a zriedkavú skutočnosť, že on, narodený v USA, bol vysvätený pre Nitriansku diecézu, a ako nitriansky kňaz sa stal biskupom americkej diecézy. 19. júna; Na audiencii sa zúčastnilo 390 Slovákov. Spolu s nimi sa stretli so Svätým Otcom aj členovia delegácie SSK. Večerná omša v Ústave bola prvý raz toho roku na dvore Ústavu. Kňazi-študenti sa začali rozchádzať na prázdniny. Sestra Alžbeta Vrabčeková išla do vlasti na duchovné cvičenia a navštíviť príbuzných. 38 [pageend38]20. júna: Na svätú omšu do Ústavu prišli žiaci a učitelia z cirkevnej školy z Vrábel. Poslali sme blahoprajný fax k meninám O. arcibiskupovi apoštolskému nunciovi mons. Luigimu Dossenovi a O. arcibiskupovi Košickému mons. Alojzovi Tkáčovi. 21. júna: Odišla delegácia SSK z Ríma na Slovensko. Na letisko ich vyprevadil riaditeľ a ekonóm Ústavu a rev. Juraj Kamas. 22. júna: Dvaja naši kňazi zložili skúšku de universa teológia — ThLic. Vladimír Vojtašák, z Rožňavskej diecézy a O. Jozef Novák z Košickej arcidiecézy. Tešíme sa z ich študijného úspechu. Pútnici z Vysokej nad Moravou prišli na svätú omšu do Ústavu. 23. júna: Pri nedeľnom stolovaní sme vyjadrili blahoželanie novému doktorovi cirkevného práva Robertovi Brtkovi zo Spišskej diecézy, ktorý počas štúdií býval v Nepomucéne. 24. júna: Privítali sme v Ústave 120 študentov a študentiek z Obchodnej akadémie z Trnavy. Zúčastnili sa na svätej omši a ponukli sme im občerstvenie a darček na pamiatku. 25. júna: Připutovali k nám bratia z Vranova a Michaloviec a pán farár so svojimi farníkmi zo Sučian. 26. júna: Slováci sa zúčastnili na audiencii nie v aule Pavla VI., ale vo svä- topeterskej bazilike. Večer prišli do Ústavu na svätú omšu autobusy z Trnavy, zTopolčian a Kežmarku. Poslali sme blahoprajný fax O. biskupovi mons. P. Dubovskému k jeho 75. narodeninám. 28. júna: Prišli do Ústavu birmovanci zo Školý Jána Pavla II. z Vajnor. Svätú omšu pre nich celebroval O. Stanislav Štohl, ich farár. Býval ako kňaz-študent v Ústave. 29. júna: Na svätej omši so Svätým Otcom sa v bazilike sv. Petra zúčastnilo do 500 Slovákov. Zavčas rána museli odcestovať pútnici z Kežmarku. Prišli do Ústavu na svätú omšu, ktorú pre nich celebroval ThLic Vladimír Vojtašák. 30. júna: Prišlo do Ústavu 360 pútnikov z Modranky a zo Šiah. Svätú omšu pre nich celebroval riaditeľ Ústavu. SPOJENIE MEDZI SLOVENSKOM A RÍMOM Nemienime tu hovoriť o pravidelnom týždennom spojení medzi Slovenskom a Rímom, ktoré každý týždeň umožňujú už štyri autobusové linky. Aj to čosi hovorí. Chceme však hovoriť o inom spojení, o ktorom hovoril Svätý Otec na audiencii dňa 26. júna t.r. Schematicky povedal toto: S radosťou vás vítam v Ríme — ako vy ste pred rokom vítali mňa na Slovensku. A dodal: ĎAKUJME BOHU, ŽE SPOJENIE MEDZI SLOVÁKMI A RÍMSKYM PÁPEŽOM JE STÁLE ŽIVÉ. Naši Otcovia biskupi hovorili o tomto výročí v tohoročnom spoločnom pastierskom liste na sviatok sv. Petra a Pavla takto: « Prešiel rok, čo tento veľký pápež slovanského pôvodu vstúpil po druhý raz na slovenskú zem. Prišiel ako pútnik v osobe Ježiša Krista povzbudiť nás, aby sme pokračovali na ceste duchovnej obnovy, ktorú sme nastúpili. Prišiel však najmä preto “aby svojich bratov povzbudil vo viere a všetkým opätovne zvestoval Ježiša Krista, jediného pravého Spasiteľa sveta.” Prišiel aj preto, aby nám pripomenul, že “sloboda a pokoj sú výdobytky, ktoré treba deň čo deň chrániť a rozvíjať”, aby nám pripomenul hodnoty pravdy a solidarity. Svätý Otec poukázal aj na to, aká dôležitá je kresťanská tradícia.» Na utvrdenie tejto tradície sa pripravuje SLOVENSKÁ NÁRODNÁ PÚŤ DO RÍMA. Naši Otcovia biskupi na svojom 20. plenárnom zasadaní dňa 4. júna 1996 ustálili jej termín. Táto ďakovná púť slovenských biskupov za minuloročnú púť pápeža na Slovensko sa bude konať v dňoch 7. až 10. novembra 1996. Veríme, že sa k Otcom biskupom pridajú stovky veriacich zo všetkých diecéz Slovenska, že sa v tých dňoch bude v sedmobrežnom kruhu Ríma ozývať z tisíc hrdiel pieseň a modlitba: Živ, Bože Otca Svätého. Pomodlime sa za dobrú prípravu a dobrý priebeh tejto púte, aby to nebola iba národná manifestácia, ale predovšetkým návrat k prameňu na posilnenie jednoty vo viere okolo Kristovho námestníka, ktorý nás z Ježišovho poverenia utvrdzuje vo viere. 39 [pageend39]ČO SVÄTÝ OTEC PODČIARKUJE ČO SVÄTÝ OTEC PODČIARKUJE Kristovo zmŕtvychvstanie je sila a tajomstvo kresťanstva. Nie je to mýtus, ani číry symbolizmus, ale konkrétna udalosť. Potvrdzujú to isté a presvedčivé dôkazy. Prijatie tejto pravdy — i keď je ovocím milosti Ducha Svätého — opiera sa zároveň aj o solídnu historickú bázu. (Na Anjel Pána 21. apríla 1996) Evanjelium — kým je Cirkev putujúcou — nie je ohlásené raz navždy. Každé obdobie vyžaduje nových hlásateľov a nových svedkov. Nestačí odvolávať sa na dedičstvo minulosti, lebo každá generácia musí znova zopakovať svoju voľbu kresťanstva. Zoči- -voči riziku, že sa rozídu viera a kultúra, viera a život, dnes sa vám ponúka povznášajúca úloha znovu prijať evanjeliovú zvesť a zaniesť ju aj iným. (V Slovinsku v Stožici, 18. mája 1996) Je základnou pravdou, že manželstvo a rodina nie sú skutočnosťami míňavými a prechodnými ako napr, móda a měnivé spoločenské zvyklosti, ale pochádzajú od Boha. V tomto svetle treba vidieť podstatný vzťah medzi rodinou a jej božským pôvodom, v ktorom, v sile sviatosti manželstva, ľudská láska chce verne odzrkadľovať lásku Boha a predlžovať jeho stvoriteľskú moc, a tak chrániť jednotu, nerozlučnosť a vernosť manželov. (Biskupom z Kolumbie 30. apríla 1996) Pýtate sa ma, ako spoznať Božie volanie, aby ste naň mohli veľkodušne odpovedať. Chcel by som vám v prvom rade spresniť, že povolanie k radikálnej evanjeliovej voľbe panenstva pre Kráľovstvo nevzchádza z toho, že si menej vážime manželstvo a rodinu. Pochádza skôr z presvedčenia, že patriť Kristovi priamo a výlučne je konkrétnym a účinným upozornením na najhlbší dôvod ľudskej lásky, ktorá aj v manželstve musí vyjsť zo seba a otvoriť sa Bohu cez manžela či manželku. (Mladým na športovom štadióne v Como 5. mája 1996) Odborníci v liturgii môžu svojím prínosom užitočne osvetliť, čo by sa mohlo robiť, ale rozhodnutia vo veciach liturgie podliehajú priamej zodpovednosti cirkevnej vrchnosti, ktorej ide len o to, ako napomáhať liturgickú účasť ľudu na oslavovaní Boha a zároveň urobiť pre každého veriaceho viac prístupné a osožné možnosti sebaposvätenia. (Členom Kongregácie pre Boží kult, 3. mája 1996) SLOVENSKÉ HLASY Z RÍMA — VOČI SLOVACCHE Dl RÓMA — periodico trimestrale. Autorizzazione del Tribunate di Roma n. 17112 del 3 febbraio 1978. Zodpovedný redaktor: mons. Jozef Medový. Výkonný redaktor: mons. Štefan Vrablec. Naša adresa: Slovenské hlasy z Ríma, Istituto Slovaooo dei Santi Cirillo e Metodio - Via M.D. Brun Barbantini, 31 -33 (Via Cassia 1415) - 00123 Roma (La Storta) Italia - Tel. 06/30365257 - 30310384 - 30310824 - 30366372 (riaditeľ) - Fax 06/30365297. Tlačí Tipolitografia Ugo Detti - Via Girolamo Savonarola, 1 - 00195 Roma, Italia - Tel. 06/39737532 Fax. [pageend40]