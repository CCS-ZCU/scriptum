časopis čechů a slováků ve švýcarsku ročník 25/1992 zpravodaj 6 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041-1-932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co rhéně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. CIMBÁLOVÁ MUZIKA MLÁDÍ Čejč, ČSFR VEČER U CIMBÁLU s amatérským souborem MLÁDI z Čejce a dvěma dětskými cimbálovkami 10. července 1992, 20 hod. v sále kostela St.Ulrich, Winterthur - Rosenberg Vstupné dobrovolné. Informace na tel. 052 / 202 96 12. Propagujte prosím v bydlišti, mezi známými a milovníky lidovek. (Režie je pro nás nadměrná). Děkujeme. Získávejte nové předplatitele ZPRAVODAJE za každého nového předplatitele, kterého získáte, Vám napíšeme k dobru 1/2 ročního předplatného, t.j.Fr.20.—, jakmile dostaneme doklad o zaplacení. Předplatte svým příbuzným, přátelům nebo známým ZPRAVODAJ časopis Čechů a Slováků ve Švýcarsku. Objednávky zašlete na adresu: Zpravodaj, Postfach 12, 5233 Stilli. Pro čtenáře v Československu namísto za Fr. 45.— jen za Fr. 20.— [pageend2]Zdá se mi, že svět politiky by měl být radikálně zlidštěn a zduchovněn. Že politika už nesmí být pouze uměním možného a že moc už nesmí mít smysl jen sama v sobě. Zdá se mi, že i ten nejbezvýznamnější politik té nejbezvýznamnější země by se měl cítit odpovědný nejen své straně, nejen svým konkrétním voličům a dokonce nejen svému státu, ale že by se měl skrze své svědomí cítit spoluzodpovědný za budoucí osud přinejmenším té malé části zázraku stvoření, kterou tvoří lidstvo a vůbec život na této planetě. To ovšem nelze bez zážitku či zkušenosti transcendentna. Filosofové a básníci v ministerských křeslech samozřejmě svět nezachrání. Ale mohli by - za jistých okolností - k jeho záchraně přispět. Václav Havel, Bezmoc mocných ? ( Tokio 23.dubna 1992,- Literární Noviny 4.6.92 ) Vladimír Holan Strom kůru shazuje ... Strom kůru shazuje a korouhvička skřípe jak nůž ve tvrdém krajíci. Stačí-li pouze žít, pak slyšíš ještě sýčka a noc na předních tlapách hlavou zrající. I jiný obraz rámuje se vinou po šesti křídlech trosky sunoucí ! Leč tím, že pamatuje prostor za hrdinou, čas může být jen budoucí. PO VOLBÁCH ... Jsem ve velkém pokušení doplnit titulek starým úslovím: .... “ jako po výprasku “. Zdá se mi totiž, že to tak trochu , ale ne docela vystihuje situaci. Výprask jsme dostali my všichni, kdo jsme doufali, že předpovědi o vítězství vášní nad zdravým rozumem se neuskuteční, že druhé svobodné volby otevřou cestu k tomu, aby sametová revoluce byla dotažena do řádného konce. Skutečnost dopadla docela jinak: většina dissidentů, kteří tvořili první vládní garnituru, byla bez sametu smetena. To se konečně mohlo očekávat, to už je skoro přírodní zákon, že první souprava to vždycky odnese. Horší je, že levice se otřepala z prvé porážky a posílila svoje postavení. Propočty ukazují, že ve federálním parlamentu bude mít levice zřetelnou převahu a zejména ve slovenské části může jednání parlamentu podle libosti blokovat.I když koalice Občanské demokratické strany s Křesťansko-demokratickou stranou v českých krajích jasně vyhrála, nebude to mít lehké. Roztříštění sil pravice a středu se nevyplatilo: Občanské hnutí ministra Dienstbiera ani Občanská demokratická aliance se do federálního parlamentu nedostanou ( Alianci chyběly pouze 2 setiny procenta, to jest asi 1300 hlasů). Laťku 5 % nepřekonal ani KAN ani řada dalších stran, např. D 92 pana Battěka - ze 40ti kandidujících stran se jich uplatnila pouze jedna třetina. Komunisté si proti prvým svobodným volbám před dvěma roky polepšili o 2 %, což je po všech stále odhalovaných zkušenostech skoro nepochopitelné stejně jako 6 % pana Sládka, bývalého komunistického cenzora a nyní radikálního pravičáka. Co se ovšem očekávalo a dostavilo v plné míře je vítězství pana Mečiara a dobrý výsledek komunistů a separatistů na Slovensku. Z toho, jak dále uvidíme, vyplynuly velké problémy. Dvě osobnosti vynesly tedy volby jako nesporné vítěze - Václava Klause a Vladimíra Mečiara. Tito dva budou, jak to vypadá, rozhodovat o dalším osudu republiky. Zatím, jak se zdá, naráží kosa na kámen: [pageend3]dosavadní jednání v Brně a v Praze skončila bezvýsledně, a od dalšího jednání v Bratislavě nelze také nic dobrého očekávat. Pan Mečiar už ve svém sebevědomém povolebním projevu nastoupil ostrý konfrontační kurs - položil požadavek na zrušení federální televize a odmítnul kandidaturu Václava Havla na úřad prezidenta. Tento nepochybně uvážený tah, i když je zdůvodňován uraženou ješitností, má zřejmě vyvolat napětí a odpor na české straně, aby pak vina za roztržení republiky mohla být přičtena na její konto. Konečný cíl pana Mečiara a jeho spojenců je jasný: svrchovaný samostatný slovenský stát mezinárodně uznaný, s členstvím ve Spojených národech, spojený s českými zeměmi jenom smlouvou o společné obraně a měně (přičemž by Slovensko mělo vlastní emisní banku a vlastní peníze). V terminologii separatistů je to ekonomicko-obranné společenství dvou států s mezinárodní právní subjektivitou. Václav Klaus takový nestabilní útvar odmítá a nevěří ani v možnost, že taková rozluka by mohla probíhat pomalým a snadným přechodem bez nákladů.Pro toto svoje stanovisko si V.Klaus zajišťuje oporu Čs.sociální demokracie a Liberálně-sociální unie. Samozřejmě se V. Klaus staví za kandidaturu Václava Havla. Zatím se o rozpadu republiky nejedná: prozatím jde o to, aby V. Klaus mohl splnit pověření prezidenta republiky a koaličním jednáním sestavit novou vládu, protože stará vláda dnem 5. července musí složit mandát.Nová federální vláda má být zredukována na 8 členů, řada úloh má být přidělena republikám. I při těchto jednáních manévrují separatisté tak, aby uplatnili co nejvíce svých požadavků a jednání zdržovali. Václav Klaus ovšem prohlásil, že nehodlá být předsedou sebelikvidační vlády, jak si ji separatisté zřejmě představují. Dojde k rozvodu ? Obecný hlas lidu v Čechách a na Moravě říká, že už bylo dost ustupování a že Slováci mají mít svůj stát, když po něm tak touží. V Praze už občané začali podpisovat memoranda, vyslovující podporu V.Havlovi a V. Klausovi a žádající vytvoření samostatné České republiky. Tímto způsobem se ovšem rozvod uskutečnit nedá - mělo by to být v souladu s ústavou a jak se žádá, také civilizovaně. Mečiarovci navrhují vyhlášení referenda na Slovensku, ale až někdy na konec roku.-V souvislosti s tím se hovoří i o referendu v Čechách. Zdá se, že by to bylo zbytečné - odborníci v oblasti státního práva upozorňují, že pro kontinuitu státní myšlenky je rozhodující, kdo projevil vůli se odtrhnout a kdo zůstal . České země po odtržení Slovenska by nepotřebovaly referendum, ale spíše nový parlament a novou ústavu. Už přes rok je slyšet chlácholivé hlasy, že federace zůstane zachována, že situace není beznadějná. Jsou to hlasy, které musíme označit jako hlasy idealistů a zasněných optimistů.Nemá smysl obětovat pro jakousi pomyslnou a kulhající federaci onu obnovu tržního hospodářství, která zdárně pokračuje, anebo obětovat onu morální záštitu, jakou tvoří osobnost Václava Havla. Utěšovatelé se také kojí nadějí, že separatistické hnutí Slováků není jednotné, že má zřetelné trhliny a že se rozpadne. 1 to jsou těšínské jablíčka: hnutí, které je ve vítězné ofenzívě, se obvykle nerozpadá. Už dříve jsme na to poukázali, že utrženou lavinu - a k ní je možno slovenský separatismus přirovnat - není možné zastavit. Panu Mečiarovi a jeho spojencům jde o to vytřískat ze společnéh o státu co nejvíce a pak jej odhodit jako zbytečnou slupku. Hrají ovšem nebezpečný poker: nemají v ruce nic a pustě bluffují. Jediná možnost, jak je přimět k vystřízlivění, je dopřát jim, aby si sami snědli kaši, kterou si sami navařili. Dojde-li k rozpadu, zůstanou morální trumfy v Čechách. Bude-li třeba obnovovat nějaké smlouvy, bude to mít česká strana usnadněno, a také po ekonomické stránce se dá očekávat dokonce rychlejší zotavení , protože odpadne velká přítěž. Dokonce i zabydlený název Československa by mohl zůstat: v českých zemích už ted žije asi 200.000 Slováků, nepočítáme-li moravské Slováky, a ti jistě dají přednost životu v civilizovamné zemi, ba dokonce můžeme očekávat ještě další příliv odpůrců rýsujícího se režimu na Slovensku. Prezidentské volby se mají konat začátkem července. Václav Havel už přihlásil svoji kandidaturu - ani on by nechtěl vejít do historie jako prezident rozpadlého státu. Jako o možném protikandidátovi se hovoří o bývalém, ne příliš chvalně známém ministru vnitra R. Sacherovi. Vzhledem k výhružkám pana Mečiara nebude volba prezidenta lehká: v prvním kole je potřebná většina tří pětin všech členů parlamentu, ve druhém kole stačí jen nadpoloviční většina. Není jasné, co bude dále, když i druhé kolo bude bez vítěze. Václav Havel podal už začátkem roku řadu návrhů, jak řešit problémy, které by kolem parlamentu a prezidentských voleb mohly vzniknout, ale parlament je bohorovně zamítl. Přijde možná čas, kdy by se hodilo tato návrhy třeba prstíčkem vyhrabovat... A co my venku ? Celkem vzato vytvořily druhé svobodné volby situaci velmi neutěšenou. My venku bychom mohli po tom všem, jak se s námi zacházelo, právem říci, že za tento pochybný vývoj nejsme nijak zodpovědní, že se od něho distancujeme, že s tím nechceme nic mít. Bylo by to ovšem velmi laciné gesto:dali jsme se už jednou do boje proti lži a násilí a měli bychom v něm pokračovat. Jestli se věci ve staré vlasti budou vyvíjet znovu nežádoucím směrem, nezbude nic jiného než zahájit další, v tomto století už čtvrtý odboj... Ik 2 [pageend4]VÝSLEDKY Č E S K O S L O V E N S K Ý C H VOLEB 1992 Na rozdíl od let nedávno minulých byla volební účast jen 85 %. Podle zpráv zahraničních pozorovatelů i osobních zkušeností proběhly volby všude klidně, nebyl nikde zaznamenán nějaký vážný incident. Voliči dostali tři svazky kandidátních listin podle země, kde volili. Federální parlament má dvě komory: sněmovnu lidu, která má 150 poslanců - z toho připadá na Čechy a Moravu 99 míst, na Slovensko 51 míst. Sněmovna národů má dvě části - českou a slovenskou, z nichž každá má 75 poslanců, Současně se v Čechách a na Moravě volilo do České národní rady , která má 200 poslanců, a do Slovenské národní rady, v níž zasedá 150 poslanců. Výsledky v prvém kole přináší níže otištěná tabulka: v následujícím prvém a druhém skrutíniu se rozdělily ještě hlasy stran, které neprošly překážkou 5 %, mezi strany úspěšnější podle procentuálního výsledku.( Strany, které budou mít svoje zástupce ve federálním parlamentu, jsou označeny tučně ). Federální shromáždění ČNR SNR Sn. lidu Sn. národů v ČR v SR v ČR v SR 1. Občanská demokratická aliance 4,98 — 4,08 — 5,93 — 3. Čs. sociální demokracie 7,67 — 6,80 — 6,53 — 4. HSD-Společnost pro Moravu a Slezsko 4,23 0,15 4,90 0,15 5,87 0,12 5. Hnutí důchodců za životní jistoty 3,31 — 3,44 — 3,77 — 6. Hnutí za svobodu projevu a RUS — 0,05 — 0,04 — 0,06 7. Hnutí za demokratické Slovensko ( Meciar ) — 33,53 — 33,85 — 37,26 8. Strana demokratické levice ( KSČ ) — 14,44 — 14,04 — 14,70 9. Strana práce a jistoty 0,11 1,02 — 1,02 — 0,96 10. Národně sociálni strana-ČSNS 0,14 — 0,15 —• 0,15 — 11. Hnutí za osvobození Slovenska — — — — — 0,23 12. Strana svobody, strana národního sjednocení — — — — — 0,30 13. Demokraté 92 za společný stát 0,50 1,15 0,58 1.13 0,58 — 14. Strana republikánská a nár. dem. jednoty 0,16 — 0,17 — 0,17 3,05 15. Egyuttélés-Wspóllnota-Soužití-Spolužitie 0,07 7,37 0,06 7,39 — 7,42 16. Slovenské křesťanskodemokratické hnutí — 3,45 — 3,24 — — 17. Křesťansko demokratická unie - ČSL 5,98 — 6,08 — 6,28 — 18. Svaz komunistů Slovenska — 0,76 — 0,72 — — 19. Strana čs. podnikatelů, živnostníků a rolníků 2,56 — 2,66 — 3,15 — 21. Hnutí za sociální spravedlnost 0,92 0,25 1,01 0,06 1,08 0,11 22. Liberálně sociální unie 5,84 — 6,06 — 6,52 — 23. Strana zelených — — — — — 1,08 24. Občanské hnutí 4,39 — 4,74 — 4,59 — 25. Křesťanskodemokratické hnutí ( Čarnogurský) — 8,96 — 8,81 — 8,88 26. Občanská demokratická unie — 3,96 — ' 4,04 — 4,03 28. Sdružení pro republiku-RSČ ( siárlpk 1 6,48 0,36 6,37 0,34 5,98 0,32 29. Národní liberálové — 0,08 — 0,10 — 0,08 30. Strana zelených np Slovensku — 2,62 — 2,43 — 2,14 31. Klub angažovaných nestraníků 1,99 — 2,16 — 2,69 — 32. Romská občanská iniciativa ČSFR 0,26 0,53 0,27 0,55 0,26 0,59 33. Levý blok (KSS ) 14,27 — 14,48 — 14,05 — 34. Sociálně demokratická strana na Slovensku ' (Dubčekd 4,86 — 6,09 — 4,00 35. Komunistická strana Slovenska 91 — — — — — 0,75 36. Koalice DS - ODS — 3,95 — 3,66 3,31 37. Slovenská národní strana — 9,39 — 9,35 — 7,93 38. Strana přátel piva 1,06 — 1,10 — 1,30 — 39. Slovenská lidová strana — 0,33 — 0,33 — 0,29 40. Maďarská občanská strana — 2,36 — 2,30 — 2,29 41. Nezávislá iniciativa NEI 1,18 0,43 1,46 0,36 1,37 — 42. Koalice ODS-KDS ( Klaus ) 33,90 — 33,43 — 29,73 — [pageend5]Potvrzuje se, jak oprávněná byla moje starost o to, že nemáme v ústavě vůbec popsány procedury. Budeme muset vytvářet urěitě zvyklosti, jako je právo, napodobit mechanismy známé z demokratických států, protože naše ústava není vlastně stále ústava demokraticlého státu - o to budou jednání komplikovanější. Václav Havel, Hovory z Lán ( 7.6.1992 ) PARLAMENT : PATOVÁ SITUACE Předběžné rozdělení mandátů, vypočítané včera odpoledne na základě percentuálních výsledků, ukazuje, že přes vítězství pravice v České republice budou mít ve Federálním shromáždění převahu levicové strany. Na tomto základním faktu zřejmě nezmění nic ani druhé skrutínium. Zdá se, že jsme v patové situaci. Kromě stran, jejichž jednání je do jisté míry vypočítatelné podle jejich působení v minulém parlamentu, se ve FS objevují i nové politické subjekty: LSU a Sládkovi republikáni. U první lze očekávat chování přinejmenším pragmatické, do druhé iracionální: třebaže jsou republikáni považováni za ultrapravici, některé body jejich programu (vztah k čs.-německé smlově, veřejné výdaje) jsou jasně levicové. Nově zvolené sněmovny FS se podle dosavadního programu mají sejít 25.června, aby zvolily svá předsednictva. Hned poté má následovat společná schůze sněmoven s volbou 40členného předsednictva FS, jeho předsedy a místopředsedů. To bude první prubířský kámen a v zásadě je možné očekávat, že předsedou FS bude zvolen někdo ze slovenských levicových stran, což nemusí nutně znamenat HZDS. Šanci by mohl mít např. některý představitel Strany demokratické levice. Jednáním o složení nové federální vlády pověřil prezident republiky českého volebního vítěze V.Klause. Ten, stejně jako slovenský volební vítěz V.Mečiar, se kloní k podstatné redukci jejich členů v duchu svého sloganu o "rozumné federaci". Čistě pravicové vládě by parlament vyslovil důvěru stěží. Dočkáme se tedy pravo-levé koalice, v níž bude např. ministerstvo zahraničí nabídnuto HZDS? Nejpozději 5.července musí začít volba prezidenta republiky. V.Havel může podle platné ústavní úpravy zůstat ve funkci nejdéle tři měsíce po ukončení svého volebního období, tj. do 5.října. Při rozložení sil ve FS je nepravděpodobné, že by kterýkoli kandidát získal už v první volbě prvního kola potřebnou třípětinovou většinu hlasů ve všech částech parlamentu - ve Sněmovně lidu (90 hlasů) i v české a slovenské části Sněmovny národů (po 45 hlasech). Ve druhé volbě kola stačí nadpoloviční většina (75 -38-38) hlasů. Jelikož pro V.Havla by se zřejmě vyslovily i některé české levicové strany (např sociální demokraté), rozhodnutí bude na Slovácích. V.Mečiar se však již nechal slyšet, že jeho zvolení je nepravděpodobné, HZDS tedy zřejmě bude blokovat jeho volbu ve slovenské části SN. Vypadá to tedy tak, že o příštím prezidentovi (a nakonec i o budoucnosti společného státu) budou rozhodovat hlasy poslanců Strany demokratické levice. Nerozpadne-li se do 5.října federace (s čímž mj. počítá V.Mečiar), nezíská-li nová federální vláda důvěru parlamentu a nebude-li zvolen prezident (těžko si představit, kdo by měl větší šanci než V.Havel), můžeme zřejmě počítat s předčasnými parlamentními volbami. Alena Slezáková NENÍ TO KATASTROFA Pane Tigride, od sobotního večera, kdy se začaly rýsovat první předběžné výsledky voleb, potkáváme rozčarované intelektuály. Jejich strany propadly a volba spoluobčanů jim vykresluje budoucnost v černých barvách - až příliš jednoznačné vítězství technokratické pravice, silná postkomunistická levice, do parlamentu se dostává extrémní síla, jejíž existenci nebrali dosud na vědomí. O Slovensku prý raději nemluvit - zkrátka rozpad státu se blíží a to, co 4 [pageend6]zůstane v českých zemích, není žádná sláva. Co řeknete člověku, kterému se na duši usadila taková chmura? Nemyslím, že by intelektuálové museli být rozčarováni, intelektuál přece dovede přemýšlet a formulovat. Měl by tedy vědět, že v této zemi se obvykle skáče z euforie do černých temnot a že ani jedno není na místě. Voliči se rozhodli spíše pro strany velké než malé, takže se nám vytratil střed. Je to škoda, ale není to katastrofa. Demokracie není žádná legrace - co si volič zvolí, to bude mít. Jestliže 450000 lidí dalo hlas člověku nezodpovědnému, který dokonce občas někomu vyhrožuje fyzickým násilím, pak to svědčí o nepříliš velké zralosti těchto lidí. Ale ve všech zemích, i ve strukturových demokraciích, jsou takovéto krajní síly. My je tedy máme také. Ale jak těm rozčarovaným občanům vysvětlíte, že Sládek získal víc hlasů než celé Občanské hnutí s kandidáty, za nimiž stojí přinejmenším slušný kus dvouleté práce? Nerozhodný občan se všude na světě na poslední chvíli přidává k velkým stranám a učinil to tak i u nás. Kdyby tu byly normální poměry strukturované demokracie, kdy základní věci jako pluralitní společnost a demokratický systém jsou nesporné, pak by to spělo k prospěšnému mocenskému střídání velkých stran - tu vládních, tu opozičních, přičemž nezávislá administrativa by fungovala dále. To je tedy jeden důvod, proč malé strany neuspěly. U OH je asi důvod další: jsou v něm bezpochyby lidé slušní, vzešlí z disentu, kteří hodně udělali pro tento stát. Tato strana byla u vlády, měla dva roky velkou moc a ta způsobila, že lidé takřka automaticky sváděli vše, co zrovna nefungovalo, na tuto vládu. Strana, která má tak velkou vládní moc, jako mělo OH, na to doplatí. Že to je ale tak velký pád, je zajímavé až zarmucující. Co podle vás pomohlo Levému bloku k poměrně silnému postavení? Dvě procenta nárůstu od minulých voleb bych nebral tak tragicky, i když je to přírůstek, který by neměl být. Divím se, že lidé snadno zapomínají, co to je komunismus u moci, v jakékoli podobě. Čím dál větší počet lidí byl nespokojen nikoli s obecnou situací, ale lidé se často v konkrétních situacích nemohli dovolat, neprobojovali se mafiánskou zdí, otvírá se kudla v kapse nad arogancí byrokratických mafiánů. Kladou nesmyslné a úmyslné byrokratické překážky lidem, kteří si chtějí otevřít třeba cukrárnu. Tím se dá vysvětlit příklon k opozičním stranám. Zahraniční tisk jasně hovoří o volbách jako o odrazovém můstku k rozpadu státu. Jste téhož názoru? Jsem příjemně překvapen, že po předvolebním a volebním rozčíleném údobí byla spořádaně dohodnuta politická jednání mezi lídry politických stran. Tak je to ve všech fungujících demokraciích. Teď uvidíme. Ukáže se, kde je hranice možné dohody. Je to povzbuzující, civilizované. Nestalo se nic katastrofického, jen lidi jsou vyplašeni, protože mysleli, že vše bude jednodušší. Nebude. Ale je to civilizované, a to je nejdůležitější. Oceňuje to i zahraniční tisk, který jinak, pokud jde o rozpad státu, poněkud zjednodušuje a vytrhává zaslechnuté výroky z kontextu. Vím, jak nás tu na Hradě zahraniční novináři obléhají. Ale ústava platí, stát existuje, a případná jednání o jeho rozpadu, od celních vazeb po mezinárodní smlouvy, by mohla trvat rok, dva. Ale nepředbíhejme. Jednání mezi pány Klausem a Mečiarem otevírá širokou možnost dohodám. Eva Martínková Edmund Orián 5 [pageend7]DIAGNÓZA Výsledky volieb berme ako diagnózu spoločnosti. Na Slovensku se predovšetkým ludia zneistení ponovembrovým vývojom k otvorenej spoločnosti, ludia nedôverujú vo vlastné sily a vo výhodu slobodne určit vlastný osud rozhodli vložit rozhodnutie o budúcnosti do rúk Vladimíra Mečiara. Dnom zverejnenia výsledkov volieb sa Slovensko ocitlo v medzinárodnej izolácii, Z medzinárodnopolitického hladiska je Mečiarova poznámka, že Václav Havel nemá nádej na zvolenie prezidentom, Mečiarovou medzinárodnou politickou samovraždou. Hovořit o Mečiarovom "pragmatizme" je nezmyslné. bez ohíadu na to, či si to Mečiarovi voliči uvedomujú, alebo nie. Zahraniční investori, ktorí váhali či investovat na Slovensku, sú šťastní, že nevyhodili peniaze oknom. Politici, ktorí si podrobne prečítali reč Vladimíra Mečiara pri príležitosti jeho návratu do politiky sa definitívne utvrdili v názore, ktorý o nom majú. Z medzinárodnopolitického híadiska je Mečiarova poznámka, že Václav Havel nemá nádej na zvolenie prezidentom, Mečiarovou medzinárodnou politickou samovraždou. Hovořit o Mečiarovom "pragmatizme" je nezmyslné. Z hľadiska štátoprávného usporiadania sa po volbách zásadne mení znenie otázky: Namiesto problému, či ambície českej a slovenskej politickej reprezentácie možno zladiť, sa otázkou stalo, či česká a slovenská reprezentácia dokážu Československo rozdělit bez násilností. Teoretickou otázkou zostáva, komu zostane v rukách "čierný Peter" - z hľadiska západnej Európy a Spojených štátov zostane tomu, kto ustúpi od radikálnej ekonomickej transformácie a od demokratických princípov. Čierný Peter teda zostane v rukách Mečiarovi a opat na tom nič nezmení skutočnosť, či to tak pochopia, alebo nepochopia jeho voliči, ktorých presvedčil, že radikálna ekonomická transformácia sa pre Slovensko nehodí a vzorem demokrata je práve on. Z krátkodobého hľadiska bude výsledok volieb znamenat pre HZDS nutnost uskutečnit zásadne kádrové zmeny v úradoch, na ministerstvách, uspokojit ambície tých, ktorí Mečiara podporili pri návrate k moci. Nevyhnutnosťou ďalej pre HZDS bude získat podporu masmédií a "ušetřit" občana Slovenska od médií federálných, ktorých podporu si získat nemôže. V dlhšej perspektíve musí HZDS ponúknut občanom obraz nepriatela, ktorý spôsobil a spôsobuje, že sa nedarí zlepšit životnú úroveň, že na . Slovensko neprichádza ani zahraničný kapitál, ani významnejší politici. Organizované, či spontánne vyrovnávanie sa predovšetkým s tými vnútornými nepriateľmi pritiahne k Slovensku pozornost tých zahraničných inštitúcii, ktoré sa zaoberajú kontrolou dodržiavania ľudských práv (Amnesty International). Alexandr Solženicyn svojho času stanovil ako diagnózu komunistickej spoločnosti rakovinu. Diagnózou spoločností postkomunistických je ztráta imunity - AIDS. Občania sa po štyridsaťročnej výchove k nesvojprávnosti nedokážu racionálne rozhodovať. Rozhodujú sa emocionálne. Ak je niečo prekvapujúce na voľbách v ČSFR 1992, tak to nie je to, že sa Slováci emocionálne rozhodli pre Mečiara, ale to, že sa Češi emocionálne rozhodli pre Klausa. Ivan Hofmann ČERNÝ PÁTEK FEDERACE Vlastně se to dalo tušit. Výsledky potvrdily, co už dávno naznačovaly průzkumy: že federace seskupuje dvě různé společnosti, dvojí politickou senzibilitu, dvojí představu o jedinci, státu i hospodářství. Čechy vpravo, Slovensko vlevo. Volby rozpor jen umocily a zvýraznily tak, že už bude těžké hledat kompromis. V.Mečiar získal spolu se SNS ve slovenském parlamentu takovou pozici, že může svrchovanost, ústavu atd. vyhlásit hned první den zasedání. Síla nevzývající národní populismus nejen že nebudou moci nic prosadit, ale 6 [pageend8]ani blokovat. Zřejmě ani kdyby se k nim eventuelně přidala postkomunistická SDĹ. Že by se Mečiarovo hnutí rozpadlo? Po masívním vítězství se to zdá jako zbožné přání nerealistikých snílků. Že by na poslední chvíli neuskutečnil, co hlásal a co si vtělil do programu? Těšínská jablíčka. Neprovede to však nejspíš hned a otevřeně. Mnoho bude záležet na tom, nakolik bude mít osobní síly ke kroku, který mu volebním verdiktem spočinul teď už definitivně na ramenou. Bude se také asi snažit, aby žádost o rozvod podala Česká republika. Ten, komu déle vydrží nervy, získá nástupnická práva skomírajícího státu, ten druhý začne od nuly. V.Mečiar nemusí spěchat, má všechny trumfy. Ve FS bude moci blokovat, co bude chtít, včetně sestavení vlády nebo volby prezidenta. Podle jeho včerejšího výroku se zdá, že bude mít na FS zájem. Možná bude chtít nahradit svým člověkem federálního premiéra nebo ministra zahraničí, možná bude chtít federální vládu jen okleštit, možná přímo zrušit. Tíha jednání bude ležet na vítězi české části V.Klausovi. Co všechno bude ochoten pro federaci obětovat? V sobotu těsně po volbách řekl, že federaci bude držet, dokud to bude "rozumný společný stát". Vedl dobře svou kampaň, dokázal jako přesvědčivý politik strhnout voliče. Čechám zajistí většinovou vládu, s ostatními pravicovými stranami bude mít volnou ruku. Totiž měl by, pokud by se nemusel ohlížet na druhou část federace, která může přijmout jiné daně, jiné předpisy. Na poslední chvíli si citelně posílil postavení, zlikvidoval však blízké spojence. Nebude mít konstruktivní opozici, vyjednávat bude muset s komunisty silnějšími než před dvěma lety. Pyrrhovo vítězství. Možná, že pochopení bude muset někdy hledat u sociálních demokratů. Ve chvíli, kdy se voliči měli jasně vyslovit ve věci reformy a federace, zpolarizovali se, přiklonili ke dvěma stranám s nejsilněším vůdcem a vyklidili politický střed. Je to tragédie pro OH i pro ODA, které místo aby se dohodly, vyplýtvaly spoustu munice na vzájemné ostřelování. Teď budou muset začít znovu od píky. Co říct k nesmyslným aspiracím Demokratů 92, jejichž půl procenta by právě stačilo OH ke vstupu do sněmoven? Šlo o stejné voličstvo. A lidovci a sociální demokraté jen tak tak drží hlavu nad pětiprocentní hladinou. Nezvolena byla velká část dosavadních politiků a ministrů, spousta kvalitních jedinců, kteří už prokázali své schopnosti. Odejdou ministři zahraničí, zdravotnictví, životního prostředí, český premiér a další z politické scény, nebo bude nová většina s to je využít? A nejčernější nakonec: půl miliónů hlasů pro extrémní pravici. Dostala téměř dvakrát větší důvěru než dosavadní vládní strana a pokud budou její hlasy potřeba pro dosažení třípětinové většiny, bude vítěz ochoten s ní jednat? Český Le Pen jako jazýček na vahách byl ještě před pár dny nesmyslný. Petr Janyška MEDVĚDÍ SLUŽBA Už se to pomalu stává obehranou písničkou. Západní politici ve svých výrocích o Československu, zejména při návštěvách v naší zemi, neustále zdůrazňují nutnost zachování společného státu. Dokonce tím podmiňují i případný vstup ČSFR do ES a ostatních západních struktur. Je pochopitelné, že Západ není z rostoucího počtu nových států na východě nijak nadšený a snaží se proto dalšímu dělení zabránit. Nemalou roli sehrávají i prosby pražských federalistů, kteří zřejmě doufají, že se slovenští nacionálni socialisté nechají západními státníky přesvědčit a "dostanou rozum". Dvouletá rozumně vysvětlovači kůra však nezabírá a rozložení sil na slovenské politické scéně je čím dál tím hrozivější. Jediné, co slovenské politiky na vysokých zahraničních návštěvách zajímá je jejich počet: v tomto ohledu vedou v Bratislavě přesnou evidenci, a Ján Čarno- gurský považoval vysoký počet návštěv za jeden z hlavních úspěchů své vlády. Poslední čárku na dveřích své pracovny si slovenský peremiér udělal při návštěvě Johna Majora, jenž, jsa konzervativcem, věrně navázal na západní tradici podpory udržení neudržitelného. Tím neudržitelným myslím samozřejmě "společný stát Čechů a Slováků", nebot John Major, na rozdíl od svých levicových kolegů z Francie, jezdících obdivovat socialistické kolchoz- nictví, ví velmi dobře, co je pro nás v ekonomice dobré a důležité. Bohužel, v oblasti státoprávního uspořádání byl "v obraze" již mnohem méně. Reálné nebezpečí vítězství neobolše- vické levice v celém státě skrze Slovensko je teď po volbách známo. Zbývá jenom rozpad státu v zájmu zachování demokracie alespoň v Čechách a na Moravě. Když západní politici říkají, že pro vstup do ES je nutné zachovat společný stát, evi7 [pageend9]dentně nemluví pravdu. Stát, jenž chce vstoupit "do Evropy", musí především vybudovat fungující demokratické instituce a přetvořit socialistickou antiekonomiku na tržní hospodářství. Socialistické "třeto- cestové" pseudofederace mají do Bruselu vstup zakázán. Západ má při odhalování pravých příčin v postkomunistické Evropě, které touto oblastí zmítají, minimálně rok zpoždění. Teprve po roce evidentní srbské agrese přistoupil k opatřením, jež postihují skutečného viníka. Také ve vztahu k Československu hrozí nebezpečí z prodlení. Československo sice může zůstat v nějaké "dvojdomkové" podobě zachováno, ovšem ne jako stát demokratický. Než si to Západ uvědomí, může být demokracie na dlouhou dobu pohřbena a ze vstupu do ES nebo NATO pochopitelně sejde. Svou podporu zachování společného státu prokazuje demokratický Západ demokracii vskutku medvědí službu. Tvrdohlavý odpor k rozdělení Československa, hrozící západní prst, může nakonec české demokratické síly dohnat k nebezpečnému, v podstatě sebevražednému "kompromisu" se slovenskými neobolševiky. Šance na záchranu demokracie alespoň v České republice tak bude vážně ohrožena. Bylo by více než smutné, kdyby Západ svým necitlivým postojem v otázce jednoty Československa, respektive jeho zachování za každou cenu, měl sehrát negativní roli. Josef Mlejnek jr. (Český deník) VOLBA ZLATÝCH RUČIČEK Zlaté české ručičky již v dnešní světové ekonomice vůbec nejsou zlaté. Umějí sice opravit co se namane, stavět panelové domy a vařit pivo. Nedovedou však produkovat špičkové počítače, elektroniku, automobily, obráběcí stroje, biotechnologie... Navíc si namnoze zvykly na zajištěnou práci, její nízkou produktivitu a plýtvání. Zlaté ručičky pořádně zlenivěly, zaspaly a ztratily sebejistotu. A dobře vědí, přestože jim mnozí z různých důvodů tvrdí něco jiného, než to slavné zlato v nich je pouze potenciální vlastnost, která se může opět projevit až po letech individuální práce na sobě. Může, ale zároveň nemusí. To, zda někdejší česká dovednost a pracovitost bude ve světě opět ceněna drahým kovem, závisí především na existenci široké škály motivací ke špičkové práci. Potřebujeme je všichni. Někdo více, jiný méně. Někomu k ní stačí vlastní dobrý pocit, dalšímu pochvala od druhých, jinému zase nadprůměrný plat a dobré společenské postavení. A některé lidi přinutí k práci (pokud vůbec) jenom hlad. Tak tomu bylo a bude a nezmění to žádná uniformistická výchova. Dějiny jednoznačně prokázaly, pozitivně i negativně, že nejširší škálu přirozených motivací k hospodářské činnosti přináší pouze trh. Jeho konkurenční systém v nás rozehrává ony "vyšší" struny a je bičem na ty "nižší" - především na lenost. Trhu vděčí moderní společnost za své materiální bohatství. Zároveň jej však nemá příliš v lásce, nebot bohatství je vykoupeno ne vždy příjemnou, permanentní a nutně stále produktivnější prací. Trh navíc přináší i odpovědnost a svobodu jednotlivce, což rovněž není záležitost pohodlná. Hospodářská politika, která trh nějakým způsobem omezuje, vždy zároveň snižuje i počet přirozených motivací k práci v něm zabudovaných. Činí tak vždy se sliby, že naši práci, odpovědnost a ootíže za nás starostlivě převezme stát. Ne nadarmo je tato politika nazývaná populistickou. A ne nadarmo je populární. Vždyt slibuje za méně práce stejně nebo více bohatství, za tak bezvýznamnou věc, jako je svoboda, garantovanou pohodlnost. Zdřevěnělé a baculaté české ručičky jsou ovšem jejím klasickým produktem. Skutečnost, že zhruba polovina českých voličů se po desetiletích státního paterna- lismu, individuální neodpovědností a obecného zlenivění vyslovila pro strany, které mají ve svých programech znovuzavedení "zlého" trhu, dává tušit, že v občanech roste jistota ve vlastní síly, ochota něco obětovat a nežít na úkor budoucnosti. Je to obrovská naděje, že české ručičky budou opět zlaté. Miloš Kubánek 8 [pageend10]Bylo padesáté výročí atentátu na Heydricha. Atentát mel známé hrůzné důsledky - vypálení Lidic, Ležáků, pět tisíc popravených, deportace Židů. Víme, co jsme za tento atentát zaplatili... Za svobodu se platí. My jsme se z různých důvodů nepostavili na odpor organizovanou vojenskou silou. Museli jsme za to zaplatit jinak. Atentát ukázal celému světu, že sami sebe reflektujeme jako porobený národ, jako utlačenou porobenou zemi, která se stala obětí násilí. Byl to jeden z nejvýznamnějších aktů odboje v celoevropském měřítku, byl to akt, který měl významný vliv na uznání naší exilové vlády a na to, že jsme vyšli z této války jako vítězný stát a nikoli jako stát poražený... To zasluhuje naše naprosté uznání, protože jsme-li dnes skutečně a plně svobodni, tak díky těm chlapcům a obětem, které nás atentát stál. Václav Havel, Hovory z Lán, ( 31.5.1992 ) 50 LET OD HEYDRICHIÁDY 27. května 1992 uplynulo 50 let od chvíle, kdy českoslovenští parašutisté, Slovák Jozef Gabčík a Čech Jan Kubiš provedli v Praze atentát na formálně sice zastupujícího, ale ve skutečnosti veškerou moc vykonávajícího říšského protektora Reinharda Heydricha. Po delším období zdánlivého klidu byl to signál odporu, slyšitelný po celém světě. Těžce zraněný Heydrich zemřel přes veškerou pomoc z Německa přivolaných lékařů na následky svého zranění dne 4. června. Hned po atentátu rozpoutali němečtí okupanti šílený teror: stanné právo a zvláštní rychlé soudy poslaly na smrt na 5000 českých vlastenců, kterří byli již dříve vybráni jako představitelé české inteligence anebo byli posláni na smrt pod prostou záminkou, že schvalovali atentát. Vyvrcholení nastalo po okázalém pohřbu Heydrichově v Berlíně dne 9. června: v noci na 10. červen byla srovnána se zemí malá osada Lidice, mužští obyvatelé byli popraveni a ženy s dětmi odvezeny do německých táborů - to vše pod falešnou záminkou, že obyvatelé vesnice napomáhali atentátníkům. Ve skutečnosti šlo o akt zvůle, pomsty a zastrašování, akt, jakých se Němci dopouštěli i jinde - např. v Ležákách anebo ve francouzském Oradouru - ale vyhlazení Lidic vstoupilo do historie a vyvolalo velkou vlnu sympatií pro československou věc na celém světě. Tento výsledek posílil také postavení exilové vlády presidenta Beneše, který byl o přípravě atentátu informován a před odletem na jistou smrt se s paršutisty rozloučil, prý se slzami v očích. Jestliže toto posílení mělo být hlavním motivem atentátu, pak nelze přeslechnout hlasy upozorňující na to, že obět, kterou český národ jako důsledek atentátu přinesl, byla příliš velká. President Beneš nakonec sám svoje postavení ztratil tím, že vydal Československo do sovětského područí. Oběma atentátníkům, ukrytým v kryptě kostela v Resslově ulici s dalšími parašutisty, nezbylo nic jiného než volit dobrovolnou smrt, když jejich úkryt byl vyzrazen a byl dobýván německou policií. Tisíce zmařených životů, statisíce těžkých osudů - a nakonec zbyla jako jediná památka nedokončený monumentální památník v Udicích, o kterém se neví, co s nim. Kresba Fedor Vico 9 [pageend11]KONEC EXILU a co z toho vyplývá Uplynulo dva a půl roku od sametové revoluce, od totálního zhroucení komunistického režimu. Splnil se náš dlouho živený sen - můžeme se bez překážek vrátit do svobodné vlasti. Každý z nás o té možnosti uvažoval - a jak je vidét, převážná část bývalých uprchlíků se rozhodla zůstat v prostředí, na které jsme si už zvykli, se kterým jsme už skoro, i když ne docela srostli. Důvody pro toto rozhodnutí jsou různé. Nemůžeme zapírat, že citové, etické motivy ustupují do pozadí a že převládají pohnutky praktické, materiální. Jsme zde ve Švýcarsku nebo i jinde zabydleni, vybudovali jsme si zde novou existenci a zajištění na stáří, naše rodiny, naše děti se v tomto prostředí cítí dobře anebo už ani jiné neznají. Nalezli jsme zde onen pevný bod, jakousi životní jistotu a nejsme ochotni ji znovu zaměňovat za nejistoty. Když toto rozhodnutí domyslíme do konce, musíme si přiznat, že už nejsme uprchlíci, emigranti či exulanti. Máme nový status - jsme prostě krajané, jestliže jsme se československého občanství zřekli a neobnovili je, anebo stále českoslovenští občané s tou jedinou výjimkou, že máme trvalý pobyt v cizině. Z tohoto poznání je třeba vyvodit důsledky, které by se měly projevit v našem postoji ke staré vlasti, v postoji k nové , švýcarské či jiné vlasti, a měly by nalézt odraz i v našem osobním a společenském životě. To, co nás dříve spojovalo, onen exilový pocit, naše naděje a naše snažení - dočkat se a také přispět k osvobození naší vlasti, to vše je minulost, to je za námi. Ted se musíme zaměřit na přítomnost a budoucnost, která je nutně jiná, zcela odlišná. Konec dvacátého století přinesl rozklad a pád jedné utopistické myšlenky, jak vytvořit lidskou společnost na základě komunismu. K pádu dozrává i jiná idea, totiž nacionalismus. Obě tyto ideje jsou ve svém základě zcestné, protože rozdělují lidskou společnost na členy cenné a méněcenné, ať už podle hlediska třídního, rasového nebo národního. Hlásají nenávist jedněch vůči druhým a to nemůže vést k trvalému soužití. Musí proto přijít nová, všelidská společnost, jak už ji předvídalo mnoho myslitelů - humanistů. Že tato myšlenka dozrává k uskutečnění, o tom svědčí obecně přijatá Charta lidských práv. S deklarovanými lidskými právy souvisí ovšem i lidské povinnosti - a ty má člověk jako individuum jak vůči celé společnosti, tak také vůči přírodě, jejíž je součástí. Ukazuje se, že tato stránka byla až dosud zanedbávána, že lidé těžili a dosud bezohledně těží z bohatství přírody tak, že nakonec ohrožují svoje životní prostředí a tím nejen existenci ostatních živých tvorů, ale i současnou a budoucí existenci lidského rodu. K Chartě lidských práv musí nutně být připojena i Charta ochrany přírody, zodpovědnosti vůči přírodě, vůči prostředí, vůči budoucím generacím lidské společnosti - jinak by se tato planeta, stejně jen nepatrné zrnko v celém vesmíru, stala pustým a bezvýznamným tělesem. Co z těchto úvah pro nás vyplývá ? Byli jsme vychováváni k lásce k vlasti: to bylo historicky a politicky dáno, v tom jsme jako příslušníci malých národů vyrůstali. Dnes se ale stále jasněji ukazuje, že toto pojetí je třeba překonat: rozdrobené, navzájem se svářící a hubící společnosti nemají naději na přežití. Hesla jako “ Nic než národ “ už dnes neplatí, jejich zhoubnost byla jasně prokázána. Nová společnost nemůže být budována na tomto základě. Na programu je dnes vytváření větších celků: prvním stupněm v tomto vývoji v naší oblasti má být spojená Evropa, Evropa bez hranic, bez ohromných armád, bez celních přehrad, se stejnými zákony, se stejnou měnou - to je reálná budoucnost, ke které spějeme.Všichni budeme muset v tomto směru zěmnit svoje myšlení, vzdát se sentimentálních oslav vlasti a začít myslet ne úzce národně, ale evropsky a nakonec lidsky. Opustili jsme před léty svoji vlast; byli jsme donuceni přetrhat pouta k ní a stali jsme se tak vlastně průkopníky nového, světového občanství. Na tomto základě bychom měli dále budovat a rozvíjet svoji činnost. Nijak to neznamená zapírat svůj původ: jizva po pupeční šňůře nám stále zůstane. Svoje národní city, svoji národní hrdost nemusíme odhazovat jako nepotřebnou veteš. Nebudeme je uplatňovat bojem proti jiným národům, ale vložíme je jako svůj přínos osobité noty ke všelidské symfonii, jako hlas, který nechce přehlušit všechny ostatní, ale také hlas, který nezaniká, který nelze přeslechnout. Pro příklady, jak je to možno uskutečnit, nemusíme chodit daleko: jsme právem hrdi na svého Komenského, Masaryka, Seiferta, Heyrovského, Baťu, Havla. To jsou vzory, jak by měl vypadat náš podíl na světovém dění, náš přínos lidské společnosti. Nemusí to být jen velké a obecně uznávané vzory: může nás těšit, když v nekrologu zesnulého filosofa F.A. Hayeka nalezneme zmínku, že byl po předcích českého původu. Jiný pan Hájek se uplatnil i ve švýcarském hodinářském průmyslu, a podobných případů i neokázalé, ale dobré práce by se našlo mnohem více. To vše mohou být příklady pro nás a naše děti. Naše vztahy ke staré vlasti se v nové, postexilové epoše nutně mění: budou méně sentimentální a více realistické. Víme, že onen exil, který právě pohřbíváne, není doma v oblibě. Ať už jsou důvody jakékoli, oprávněné či ne, nebudeme proto plakat, že nás nikdo nemá rád. To by byla známka slabosti, volání po soucitu, kterého nemáme zapotřebí.Udělali jsme přece kus práce a můžeme v ní pokračovat. Své staré vlasti rádi 10 [pageend12]pomůžeme, ale nebudeme se vnucovat. Vzdáme se představy, že můžeme dění doma nějak ovlivňovat. Spokojíme se s tím, ža budeme napomáhat tomu, aby byla dokončena sametová revoluce a schopní, poctiví lidé se dostali na rozhodující místa. Nebudeme podporovat rozpory mezi oběma národy Československa, ale přenecháme lidem doma, aby sami rozhodli, jak má republika vypadat. Budeme nadále zprostředkovávat styky staré vlasti se světem, jako její dobrovolní vyslanci budeme napomáhat jejímu zapojení do evropského celku. A zaměříme se na mladé lidi, budeme je podporovat, aby poznali svět. Ve spolkovém a společenském životě se přestaneme isolovat, ale budeme se snažit zapojit do současného prostředí, budeme podporovat hnutí, směřující k jednotné Evropě, a rozumná hnutí k záchraně životního prostředí. Stručně shrnuto: epocha exilu končí, po konci komunismu končí i nacionalismus: ze sentimentálních vlastenců se staňme uvědomělými světoobčany, prostě lidmi! Ladislav Křivánek JDE O BUDOUCNOST Pavel Tigrid Připomínat nebo zapomenout? Trestat nebo promíjet? Naplno, napolo nebo jen tak, na oko? Podle zákona nebo podle toho, co zrovna týden dal? Řeč je ovšem o komunistech, těch vedoucích a podvedoucích, kteří se dopouštěli zločinů proti lidskosti, kteří ze zákona porušovali všechna základní občanská práva, popravovali, vraždili, plenili. Nesporně a prokazatelně. Ale také postižitelné a zákonně trestné v nástupnickém demokratickém systému, který se přihlásil k právnímu státu a k jeho důslednému dodržování? A který se mravně i smluvně zavázal, že neuznává princip kolektivní viny a navíc nepřipouští - až na další - stíhání i těžkých zločinů z důvodu promlčitelnosti? 11 [pageend13]Hned napadne, že odpověď je už méně nesporná. Aby totiž byla jednoznačná, předpokládá zjednodušený, a tudíž neúplně reflektující pohled na vývoj československé společnosti v posledním půlstoletí. Výchozím bodem tu bude nesnadné zjištění, nakolik nástup komunismu u nás byl dílem nepříznivých vnějších, mocenských, zahraničněpolitických okolností (poválečné rozdělení světa, studená válka, železná opona) a do jaké míry dílem naším. Byl k nám komunismus dovezen z Moskvy,jí nadiktován a udržován u moci, nebo jsme se o to nezanedbatelně přičinili sami? Třeba tím, že v prvních poválečných letech dobrá polovina národa propadla svůdnému receptu na zářné bolševické zítřky, ve volbách 1946 volila komunisty ze své vůle, ba s frenetickým nadšením, takže převzetí moci v roce 1948 mohlo proběhnout takřka legálně? Opravdu jsme z téže Moskvy dováželi vražedné gorily, neměli jsme jich sami mezi sebou víc než dost, rozhodně natolik, abychom v počtu politických poprav stanuli na prvním místě hned po Sovětském svazu? Neměli jsme víc udavačů a dobrovolných slídilů tajné policie než to vyžadoval věru podlý, vyděračský a zbabělý režim? A kudy v takovém systému vede dělící čára mezi nezbytností přežít a kolaborací? Z těchto a řady jiných podobně nesnadno jednoznačně zodpověditelných otázek plyne, alespoň z části, současné nepřehledné, matoucí a zmatené úsilí vyrovnat se s touto minulostí. Jde o nic většího či menšího než o určení "historické odpovědnosti" a z ní pramenící "historické spravedlnosti". A nikoli poprvé a, žel, sotva naposled ve společnosti, která už skoro tradičně po národních a státních prohrách či rovnou tragédiích vždycky hledala viníky, ty hlavní, ty menší, ty druhé. Někdy se to podobalo pokusu vypořádat se s vlastní minulostí tak, jako by to byla minulost někoho jiného. Čímž se ani o gram nezlehčují zločiny komunismu u nás. Patří, zejména ty spáchané na sklonku čtyřicátých let a v letech padesátých do kategorie nejtěžších provinění na zásadách lidskosti a všeho, co s tím souvisí. Ale co bylo řečeno, komplikuje krok následný - metodu a způsob jejich potrestání třicet, čtyřicet let po činu. Vina a trest Jak na to, aby byla uspokojena obecně přijatá zásada, že zlo musí být potrestáno a je nepromlčitelné, a zároveň aby byly zachovány všechny prerogativy demokratické společnosti a právního řádu. Jak to udělat, abychom - podle našeho humanisticky založeného prezidenta - ani nepřijali zásadu "co jsme si, to jsme si" a už ani muk, ani se nevyrovnávali s minulostí nekulturním, necivilizovaným, protiprávním způsobem. Musíme ten způsob najít, dodává prezident. Ale kde ho hledat, jakým metrem měřit? Ukázalo se nečekané, že totiž s debolševizací je víc potíží, než bylo s denacifikací v poválečném Německu. Už jen proto, že nacismus a jeho nepředstavitelně hrůzné zločiny nakonec hájila jen hrstka lidských a politických zvrácenců, zatímco v exkomunistických zemích - i po tom vše, co bylo o zločinech komunismu odhaleno a zdokumentováno - nezanedbatelné procento občanů ve svobodných podmínkách volí strany s kryptokomunistickým nebo neskrývaně marxistickým programem. Myšlenka, že se na podkladě týchž odhalených a zdokumentovaných skutečností může položit rovnítko mezi fašismus a komunismus, vyvolala rozhořčené protesty. Čeští a slovenští komunisté každodenně prokazují svůj hluboce minusový smysl pro něco, co se nazývá primární stud v politice: místo, aby po zkáze, kterou způsobili či k ní až do trpkého konce přispívali, se oddali zkoumání vlastního svědomí nebo alespoň mlčeli, místo toho bezostyšně zneužívají těch demokratických svobod, které tak dlouho společnosti upírali, s drzostí jim vlastní se rozčilují, jak se ta zkáza pomalu a špatně napravuje. A že by to zase vzali do ruky a ukázali, co dovedou. Jaký div, že se ozývaly a ozývají furiantské hlasy, aby se komunistická strana prostě a jednoduše zakázala, komunističtí papaláši bez dalších okolků zavřeli, nositelé zla mezi námi tvrdě a definitivně postihli v zájmu a ve věci nesporné pravdy. Jenže, jak bylo nedávno připomenuto, různé pravdy s velkým P byly často otcem nejhorších režimů, inkvizice a jiných hrůz. Nehledě k jiné zkušenosti, platné i pro poválečný vývoj u nás, že totiž historická pohroma byla pochopena jako taková dlouho po činu a nejednou právě těmi, kteří s nadšením a euforií vítali, případně iniciovali společenské změny, které se ukázaly být nejvlastnějšími kořeny téže pohromy. Krátce, debolševizaci se nedaří, a nejen u nás. V Maďarsku ústavní soud prohlásil, za protiústavní zákon o stíhatelnosti komunistických zločinů. V Bulharsku se prezident Želev vyslovil proti přijetí zákona o debolševizaci s tím, že je třeba překonat následky minulosti 12 [pageend14]reformami i za účasti komunistů. A tzv. německý přístup v případě bývalé NDR se rovněž neosvědčil. Co dál, jak dál? Tak zní otázka, asi neodbytná. Francouzský historik Raymond Aron napsal už v letech sedmdesátých: "Člověk je tvor historický v tom smyslu, že dovede promýšlet svou minulost, odpoutat se od ní a určit svou budoucnost". Předkládám k úvaze, zda bychom tyto tři body Aronovy definice nemohli přijmout jako rovnocené a zároveň výchozí k odpovědi - třeba jen dočasné - na složitou otázku, jak se "zmocnit minulosti" a vyrovnat se s ní. A to právě u nás v této předvolební době, kdy se jistotně politické strany budou předhánět v receptech na jediné a zaručené řešení problému "historické odvety" (v krajních případech hraničících s udavačstvím). Promýšlíme tedy svou nedávnou minulost a dospíváme k závěru, že není jednoznačný pokud jde o zodpovědnost (a rozčlenění této odpovědnosti) -nikoli ta zločiny komunismu, ale za to, do jaké míry se doktríně, na níž bolševismus spočíval a z níž vzešla jeho zkázná absolutní moc, dostalo podpory části české a slovenské společnosti. Sotva bude sporu o tom, že to byla podpora nezanedbatelná, a že to byla, rozhodně zpočátku, podpora spontánní, nevynu- cená a neimportovaná. Uz to samo o sobě nabádá k něčemu, co patrně uvítají generace, které nezažily údobí vražedného komunismu, ale které zároveň jsou imunní ke komunismu ve všech jeho převlecích, včetně toho s lidskou tváří, totiž: odpoutat se od nedávné neutěšené minulosti, hodit ji aspoň čas za hlavu do dob ustálenějších již s nepoměrně přesnějšími pravidly hry, než jaká existují dnes. Jsme u třetího Aronova bodu - určit, nebo jen se pokusit o definici naší lidské, společenské, státní a politické budoucnosti. A odpověď za budoucnost, jak snad každý uzná, je nepoměrně naléhavější záležitostí než odpovědnost za minulost. Všechno má svůj čas. Historická spravedlnost také. Mladá fronta 13 [pageend15]Štamprdle, nebo štamprdel? aneb Češtiny, buďtež pochváleny! „Dubito, ergo sum - pochybuji, tedy jsem,“ definoval kdysi Pavel Eisner podstatu české povahy a ilustroval svou definici větou příznačnou a ze života odpozorovanou: „Koupila jsem husu - tak nevim. “ Probírám se svými znalostmi jazyka českého a kloním se k Mistrově pojetí naší povahy české, sotvakdy hezké, tak hezké. Vždyť si musím říct: „Mám češtinu za svůj jazyk mateřský - tak nevim Ledva jsme odrostli dupačkám a pískovišti, vrhli nás do škol, kde jsme - nic zlého netušíce - byli nuceni učit se jazyku, kterým nikdo kolem nás nemluvil a který jsme - z důvodů ponejvýše sebeobranných - zapomínali, sotva za námi zapadla vrata školní budovy. Ač mluvčí tak zvaně rodilí, byli jsme cvičeni v čemsi, co zcela odporovalo našim návykům ( a návykům našich matek), a přesto bylo nám totéž prezentováno jako jazyk mateřský. Náš mateřskojazykový vývoj se tím ovšem'nezastavil. Jsouce podporováni učiteli, stali jsme se nakonec uživateli spisovného jazyka a propadli jinému národnímu zlozvyku - zavrhování vlastní minulosti. Když nás někdo postaví před kameru, vrazí nám před ústa mikrofon, dá do ruky pero, vyzve k zaujetí stanoviska nebo náš osloví a je přitom v uniformě nebo alespoň ve fraku, zapomeneme na své „nedobré“ (ale naše) vychování a pokoušíme se oprášit svou ve škole nabytou mateřštinu, kterou pak zacpáváme jako řečovým amalgámem vykot- laný zub svých prohřešků, neznalostí či rozpaků. Přijetím jazyka spisovného za svůj vlastní jazyk mateřský, vlastně za jeho nejrozvinutější a hejžádoucnější podobu, dovršuje se náš vývoj jazykový a od té chvíle stáváme se nositeli jakési jazykové kvalifikace, která se nejčastěji projevuje vůči našim potomkům („Mluv pořádně!“), bližním („Mluví jak dlaždič!“), popř. veřejným představitelům („Aspoň by se mohl naučit mluvit!“). Zapomeneme, z čeho jsme vyšli, a naši duši obestře klam nebezpečného jazykového pokrytectví, neb nejsouce z valné většiny profesionály; chováme se k jazyku spisovnému jako dítě k zápalkám. Ne, nebojte se, nechci horovat proti spisovné češtině. Je skvělá a užitečná a nese otisky práce mnoha velkých - známých i neznámých - myslitelů, kteří jí žili, na ní kutali a v ní přežívají. Chci však utrousit drobnou přímluvu za všechny naše ostatní češtiny, za tý školou nepovinné a mnohdy opovrhované, leč námi všemi hýčkané a mnohdy s pocitem viny rozdávané poklady češtin soukromých, rodinných, skupinových i obecněji rozšířených, hantýrek, argotů, slangů a žargonů. Vždyť jsou všechny jen tvářemi řeči naší jediné „a v dědictví nám dané“ a není vlastně důvodu považovali je paušálně za cosi méněcenného, téměř invalidního, trochu i nemravného - prostě za něco, co sice urozený, ale velmi nevychovaný pes přinesl z ulice a teď je třeba to odstranit z koberce, než přijde návštěva. Péče i o tyto češtiny zneuznané patří jaksi do naší jazykové kultury a bude jen na nás, dokážeme-li se o ně postarat bez předsudků a zbytečného červenání, abychom obrovské bohatství jejich obraznosti (Co to je tekutej svetr? - Přece rum, vždyť hřeje! Teda já nevim...) dokázali nejen používat, ale i zachytit, zachovat a předat. Bohužel se na tomto poli přihodilo v naší jazykovědné literatuře jen velmi málo. 14 [pageend16]Část nespisovné slovní zásoby je zachycena ve Slovníku české frazeologie a idioma- tíky, ale už název napovídá, že zaměření publikací je poněkud jiné. Slovníky spisovné češtiny některé nespisovné výrazy zachycují, zvláště vulgarismy čili slova sprostá, bohatství jazyka uznávané a ctěné, jehož podstatnou - a velmi pečlivě hlídanou - vlastností je fakt, že bývají uskladněna v jeskyni dohod a situací, ke které je třeba znát to pravé „Sezame, otevři se“, jinak se uživateli příslušného zvoleného slova sprostého dostane nálepky nevychovance, hrubiána, či dokonce sprosťáka. Netřeba rozvádět - všichni, kdož jsme se pokoušeli o osvojení nějakého jazyka cizího, prožili jsme si patrně okamžik neznalosti onoho potřebného „Sezame,...“ v okamžiku, kdy jsme opustili bezpečné mantinely mrtvých učebnic a opojeni jazykovou svobodou pokusili se použít svůj první cizojazyčný Vulgarismus. Zpravidla blbě. Fucking bussines, milostivá, že? Osvěžujícím dojmem proto musí působit každý pokus o vyplnění této mezery v našich znalostech o vlastní (vlastně té nejvlastnější) mateřštině. Než přivítat bychom tedy měli Smírbuch jazyka českého autora Patrika Ouředníka(vydává nakladatelství Ivo Železný), který si klade za cíl zmapovat alespoň tu část nespisovné češtiny,-jež se vyskytuje ve vybraných dílech české (zvláště překladové) literatury. V této knize také najdete odpověď na otázku, kterou je celá úvaha titulována - štamprdlě, nebo štamprdeľ! Takže - příjemné hledání ve Smírbuchu. Ovšem, znáte to: Máme Smírbuch - tak nevím. JAN JIRÁK s u d e t St í n ě mc i s n ě mo v a l i Manifestací desítek tisíc Němců odsunutých po válce z Československa vyvrcholily v neděli na výstavišti v Mnichově 43, sudetoněmecké dny. Předmětem ostré kritiky ze strany představitelů spolkové i bavorské vlády a sudetoněmeckých činitelů se během nich stala důvodová zpráva vlády ČSFR ke smlouvě s Německem, která přináší československý výklad pojmu "vyhnání" použitého v mezistátním dokumentu. "Je to úder snahám o normalizaci vztahů, za nějž je odpovědna československá vláda" řekl v hlavním projevu předseda bavorské vlády Max Streibl na adresu československého dokumentu. Také spolkový ministr financí a předseda bavorské Křestanskosoci- ální unie (CSU) Theo Weigel v sobotu označil v Mnichově jako první bonnský politik důvodovou zprávu za "provokaci". Max Streibl dnes dále vyjádřil zájem své země rozvíjet intenzivní vztahy s ČSFR. Upozornil ale, že Bavorsko nemůže důvodovou zprávu akceptovat. Naznačil, že jeho země nebude smlouvu koncem června ratifikovat v horní komoře německého parlamentu - Spolkové radě. "Chceme dobré vztahy se svými sousedy, ne však na úkor našich sudetoněmeckých krajanů. Proto nemůžeme se smlouvou souhlasit. O to se postarám," řekl Streibl. Dvoustranný dokument zatím ratifikoval v květnu Spolkový sněm a definitivně ho má koncem tohoto měsíce schválit Spolková rada. V té jsou zastoupeny spolkové země, v nichž mají ale převahu sociálně demokratické vlády, takže bavorské odmítnutí by přijetí smlouvy neovlivnilo. Max Streibl v projevu vyslovil uspokojení nad výsledky voleb a blahopřál k nim jmenovitě Václavu Klausovi. Vyjádřil přesvědčení, že po vytvoření nových vlád v ČSFR bude možné snáze dospět k porozumění a smíření mezi národy Německa a Československa. "Československo musí uznat evropský domovní řád," pokračoval Streibl se zřetelem na mezinárodní dokumenty všeobecně upravující právo na vlast. Potvrdil odmítavé stanovisko mnichovského kabinetu k dražbám bývalého sudetoněmeckého majetku v ČSFR. V souvislosti s neřešenými majetkovými otázkami očekává Bavorsko od Československa pozitivní signál, i když si je vědomo, že plnohodnotne odškodnění už není po 45 letech možné. Letošních Sudetoněmeckých dní, které se konaly pod heslem "Právo slouží míru", se v Mnichově zúčastnilo na 120.000 lidí. Oficiálně se z ČSFR tradičního setkání sudetských Němců nezúčastnil nikdo. 15 [pageend17]TUČŇÁCI A SARACÉNI Opět vyřešilo lidstvo jeden ze svých zapeklitých problémů. Hloubali státníci nad otázkou, hloubali, kdože teď zasedne de Rady bezpečnosti na prázdnou židli po nebožtíkovi Sovětském svazu? Až se dohloubali. Sláva! No... Rusko přece! A je to. Netřeba nic měnit, chválabohu, změny holívají, není-liž pravda. Jaká škoda, že řečený orgán nevznikl už někdy ve století dvanáctém! To by v něm nejspíš dodnes zasedal dože benátský, Džingischán a Saracéni. A nikomu by to nijak zvlášt nevadilo. Nikomu se nezdá být důležité, jakou moc má ta ruská velmoc, která nedokáže ani vyorat na zimu brambory. Nikomu nenapadne, že zrovna tak dobře by mohla být za velmoc prohlášena třeba Antarktida, jelikož je také veliká. Nu což; třeba bys v Radě bezpečnosti na dálku antarktického tučňáka od ruského delegáta ani nerozpoznal; oba by měli fraky. Ale tučňáci sem, Saracéni tam, svět se vesele točí dál, koník jménem Přítomnost bujně poskakuje na pastvinách dějin a chrabrý rytíř OSN popajdává maličko za ním. Zatím jen maličko, Zatkl svou korouhev do půdy těch dějin a říká - tady stojím a nehnu se. Někde pevně stát a nehnout se pokládají rytíři odjakživa za obzvlášt záslužné a chvályhodné. Koníka... toho že už nějak dohoní, bude-li toho zapotřebí. Už asi nedohoníš, statečný rytíři. Sáhneš po koníkovi - a hle, ona se ti z Přítomnosti mezitím udělala minulost. Už vždycky budeš rajtovat na minulosti, tvůj odstup od běhu světa bude čím dál větší, až se jednou budeš na jeho jevišti vyjímat jako ti Saracéni. Neříkám, že to bude už zítra. Ale časem přijde zase jiná změna, a moudří diplomaté ji vyřeší opět tak mistrně, jak to s tou rozviklanou sovětskou židlí v Radě bezpečnosti. Nestane se zase nic. A nezmění se nic ani potřetí, počtvrté, podvacáté, až... až už celý svět bude jinačí, jen kdesi v New Yorku a v Zenevě budou do vetchých paláců vcházet a zase z nich vycházet pánové, vzhledem i dějinným významem k nerozeznání od tučňáků. Leč opustím na tomto místě posvátnou půdu Spojených národů. Přiznám se provinile, že mi ani tak příliš na srdci neleží. Určitě ne na prvním místě. Mnohem raději bych, kdybych mohl, chytil za knoflík veškeré ministry, poslance a ústavní soudce té země, v níž žiji... a ještě spíš té země, v níž jsem se narodil, a pověděl bych jim: Dobré zákony děláte, mládenci. Srdcem i rozumem je děláte, čest vám. Jenom je, prosím vás, nedělejte na věčné časy. Nepovažujte současnou chvíli za tak velevýznamnou a vlastní ideje za tak skvělé, že by si podržely platnost po celý zbytek čtvrtohor. Však už jsme si jedny věčné časy zažili, že, a každý si snadno spočítá, jak dlouho trvaly a co z nich zbylo. Vystříhejte se pokušení přivázat koníka Přítomnosti k slavné, leč nehybně zatknuté korouhvi. Konáte záslužnou práci, ale byla by ještě záslužnější, kdybyste řekli... tak, budiž odhlasován tento zákon, tato ústava řekněme na deset let. Potom se poohlédneme, co se mezitím schu- melilo v dějinách světa a zákon či ústavu si připozměníme, aby nám nepajdala za přítomností. Abychom nikdy neslyšeli z vašich parlamentů tu truchlivou, nemohoucností dunící větu... tento skvělý, důležitý a naléhavě potřebný zákon nelze přijmout, jelikož neodpovídá ústavě. Už stařeček Gallileo přišel na to, že svět se točí; bylo by možná na čase, aby tutéž moudrost objevili i naši demokratičtí státníci. Josef Kratochvíl 16 [pageend18]NÁVŠTĚVA ŽIVOTNÍ ÚROVNĚ Konečně se po tolika letech objevila To- nička! Přistála helikoptérou na střeše mého domu v Bernu. Nemohla být ještě půlnoc, nebot jsem sotva usnul. Prošla oknem jako obvykle a dříve, než jsem jí mohl pozdravit, zeptala se nedočkavě: "Jak vypadám?" "No, báječně", vydechl jsem pohotově. "A co můj kostým? Kreace vod Coco Chanel". "Vohromně Ti sluší. V životě jsem tak krásnou Cocu neviděl", zvolal jsem nadšeně. "Kabelka je značky Dior", doplnila suše. Odpověděl jsem také věcně: "To jsem si hned také myslel. A ten materiál, to je opis." Skromně doplnila: "Představ si, ty botičky jsem koupila na soldech za poloviční cenu, to umím nakupovat, co?" Byl jsem dojat její šetrností: "Vopravdu, jak ty ale umíš nakupovat! A jak ti všechno pasuje, jak to máš všechno sladěný s tvým make-upem". Tonička se usmála spokojeně, sedla si do křesla, hodila nohu přes nohu, zapálila si cigaretu a začala mi radit, jak si mám zase tady upravit vztah. Její pokyny byly propracované, fundované, systematické a jako vždy vědecky zdůvodněné. Přivřel jsem oči a začal vzpomínat na její první návštěvu.... Bydlel jsem tehdy v Berouně v podnájmu, v malém pokojíčku ve sníženém přízemí. Prošla tehdy také oknem, před půlnocí, přímo z ulice. Sedla si na roh mé postele, ve které jsem již asi hodinu dřímal. Chvíli byla zticha, těžce oddychovala a potom pravila unaveně: "Jsem Tonča, tvoje životní úroveň. Podívej se, jak vypadám, už takhle dál nemůžu existovat. Musíš něco udělat, nechceš-li mě úplně zničit." Vypadala skutečně velmi bídně. Hubená, bledá, kruhy pod očima, strhané rysy, obnošené šaty i boty. Nakonec mi poradila, abych si upravil svůj vztah k partaji. Bylo mi jí nesmírně líto a tak jsem se upravil. Členská legitimace rodné strany mi postupně otvírala vrátka k vyšším funkcím v našem národním podniku. Když jsem se oženil, byl mi přidělen v novostavbě třípokojový byt, kuchyně s elektrickým sporákem a troubou, koupelna s bidetem. Noční návštěvy Toničky se množily, její tvářičky kulatěly, rady se stávaly náročnější a ošacení dostávalo úroveň.... Ráno jsem byl probuzen manželčiným svěžím hláskem: "Vstávej Toníčku, ty lenochu. Kafíčko se už vaří." Bylo už opravdu dosti pozdě. Vždyt je sobota, co na tom, pomyslel jsem si potají. Při snídani manželka prohlásila: "Hele Tondo, jestli chceš, bysem s tebou jela do toho Berouna, tak koukej vopatřit ten novej model mercedesky, kerej je teďka vystavenej na ženevským saloně. Máš dneska na to dost času. Já za chvilku vodlítávám do Curychu na tu módní přehlídku. Jídlo máš v troubě, tak mach’s gut". "Mach s besser!" František Bálek 17 ČESKOSLOVENSKO VÝZKUMNÝ ÚSTAV ČESKÉ TRPĚLIVOSTI [pageend19]SCIENCE FICTION Ivan Kraus Tento námět na nový televizní seriál jsem napsal tak, abych uspokojil televizního redaktora, který tvrdí, že současné programy nejsou dost výchovné a který je, jako většina redaktorů, bývalým učitelem matematiky. Vzdálena několik světelných roků od země letí vesmírem stanice Ekvivalent I. Sympatickou posádku tvoří neohrožený kapitán Ludolf, jehož služební číslo je 3, 14, první důstojník z Marsu Mr.Result, který vypadá jako neoholený čert a lékař Dr.Freud, zvaný Doc. Mezi ostatními členy posádky jsou také mladý Rus Mendě- lejev, Černoch Newton a Číňanka Ho- Tchi-Mina. Dva průzkumní piloti, dvojčata Alfa a Beta se nevrátí po letu na stanici. Unesl je totiž zlý vládce Algebra, kterému věrně slouží Vysloužilý robot Pí. Algebra unese oba piloty na svou planetu Cosinus a ozáří je laserem, aby už nemohli nikdy násobit. Robot Pí připomene kouzelníkovi, že je tím nijak nezneškodnil, protože těchto úkonů už dnes nikdo nepoužívá. Algebra tedy zničí oběma pilotům kapesní počítače, tím že jim sní baterie. Pak podá kapitánu vesmírné stanice zprávu o tom, že piloty nepropustí, pokud za ně nezíská výměnou krásnou telegrafistku Omegu. Kapitán vydírání odmítne, ale krásná Omega příklad vyřeší tím, že se rozhodne sama letět. Doktor Freud ji dá tangentové kuličky, které ji mají před kouzelníkem ochránit, kdyby bylo nejhůř. Následující beseda se zástupci politických stran není vhodná pro absolventy vysokých škol, středních škol... Když Omega konečně doletí na planetu Cosinus, je uvítána kouzelníkem Algebrou, který hned uspořádá hostinu. Vrcholem hostiny je revue s vystoupením sólistů Neutronem a Protonovovou. Během hostiny se dívka Omega vzdálí a pronikne k oběma zajatým pilotům. Kouzelník je v tu dobu okouzlen toasterem, který mu dívka přivezla jako dar. Piloti se radují ze setkání, zejména Alfa, který dívku miluje už od školních let, kdy spolu řešili rovnice o jedné neznámé. Kouzelník Algebra zuří. Nemůže použít toaster, protože na planetě jsou jiné elektrické zástrčky. Kouzelník chce, aby s ním dívka prožila svatební noc. Omega se však vysvobodí pomocí tangentových kuliček a teorie pravděpodobnosti. Kouzelník, který se přepočítal, vyhlásí na planetě mimořádný test. Dívka se vrátí s oběma piloty na stanici. Pilot Alfa ji požádá o ruku. Kapitán dá oběma po příletu dovolenou. Oba spolu letí do vesmíru Na Planetu množin. Po cestě musí dívka nouzově přistát na planetě Ypsilon, kde vládne fyzik Zweig- stein. Ten dá dívce nejsložitější příklad k vypočtení. Omega ho však vyřeší. Zweig- stein ji tedy alespoň odmocní. Dívce tentokrát pomůže Martan Sedlmayer, který také žije na planetě a který ji opět zhmotní. Ivan Kraus Na další cestě Omega potká královnu Deskriptivu, která dívce pomůže opravit vznášedlo odměnou za to, že jí dívka naučí trojčlenku. Televizní pogrom na celý týden ! Kresba Miroslava Kemela 18 [pageend20]O HYPERIONU A SOUVISLOSTECH Existuje jeden prostý, jen zdánlivě snadný princip kritického filmově-dokumentár- ního myšlení, který bývá pro mne i spolehlivým rozpoznávacím znakem kvalitní TV publicistiky. Je to zásada, že nejúčinněji vystavíme kritice určitý jev tehdy, umožníme-li mu, aby se zesměšnil sám. "Nebot komičnost záleží v tom, ukázat nějakého člověka či nějakou věc tak, jak se rozkládají právě v tom, oč se opírají. Není vůbec možné přivěsit vnějškově výsměch k něčemu, co neobsahuje v sobě rozpor." (G.W.Hegel) Komunisté, dědicové nejlepších tradic minulosti, jsou v tomto punktu dokonalými hegeliány: nikdo nikdy nezesměšnil a nez- diskreditoval komunismus lépe než komunisté sami. Jakeše mohlo karikovat sto satiriků, ale nejúčinnější, protože bezděčnou, karikaturu Jakeše byl Jakeš sám. Může zasedat sto komisí a senátů ve věci bývalých prominentů, ale žádný materiál nemá tak průkaznou hodnotu bezděčného vlastního přiznání k vlastizradě a zločinu proti míru jako Biíakovy nesmrtelné paměti. Můžeme číst stovky fundovaných studií, dokazující demagogii bezbolestných popu- listických cest V.Komárka k prosperitě a k radostné inflaci, ale nic pana profesora neusvědčilo tak průkazně, jako když mu Castrův režim umožnil v praxi realizovat jeho někdejší plánovací národohospodářskou invenci. Anebo když mu československá média umožnila až do nejzapadlejší vísky přenos jeho autentického výroku o marce za 3,50 či o tom, že za komunistů jsme ekonomicky stáli na úrovni Itálie a Španělska. Podobné výroky a fenomény jsou natolik soběstačné, že nevyžadují dalších komentářů, ba víc; další komentář může jejich jedinečnou výpovědní hodnotu pouze oslabit. Je potěšující, že obrazovka přináší v posledních týdnech řadu dokumentů, jež jsou na zmíněných principech bezkomentářové citace reality postaveny (není to přirozeně, pro publicistický dokument cesta jediná, jak dokazuje v poslední době opět stoupající úroveň prací J.Fairaizla, pro něž je autorský komentář alfou omegou: za mnohé další uveďme brilantní zamyšlení na téma "Koluze"). Mám na mysli především originální snímky F.Feniče (Odtud-potiaí, Vůdci) i další dokumenty publicistického magazínu Kanafas (Naši milí národovci). Největším vyznamenáním a ctí takovéto publicistiky bývá příslovečné zakejhání potrefené husy, v našem případě navíc husy-protagonistky (tuto roli svými dodatečnými protesty mistrovsky sehrál "náš milý národovec" dr.J.Veselovský, který prý vystoupil v pořadu v dobré víře, že chce objektivně inormovat veřejnost "o činnosti národne orientovaných strán", odmítajících "fašizmus i akékoľvek iné prejavy násilia - rasizmus, čechoslovakizmus, panhungarizmus apod.", myslím, že nejvíc pana doktora rozhořčilo nakonec to, že pořad skutečně "objektivně informoval" o inteligenční úrovni a slovní kultuře předáků těchto stran, v čemž ovšem J.Ve- selovského mnohonásobně převyšoval poslanec S.Pánis). Zatím nejvelkorysejším, přímo monumentálním rozvinutím zavedených principů na obrazovce byla však 200minu- tová dokumentární freska K.Vachka Nový Hyperion aneb Volnost, rovnost, bratrství, jež byla sestřihem obrovského množství autentických "neoficiálních" záběrů předvolebního mumraje duben až červen 1990 (kamera: J.Vojnár, K.Stach), umně promíchaných s převzatými záběry tehdejšího "oficiálního" TV zpravodajství ve velkou kontrapunktickou skladbu. Jednotlivé motivy a prvky této skladby, obrazové i zvukové, žijí samostatným životem, rozpojují se, rozbíhají a zase spojují tu v disharmonický, tu zase v tolerantně harmonický akord. Režisér je tak trochu autorem fugy. Názvem dílo poukazuje k Holderlinovi a jeho panteistickému odmítání "panského" vztahu k přírodě, k toleranci vůči samostatnému bytí jevů, k ideologicky nepředpojatému vyprávění o věcech, osobnostech a událostech. Vážné jevy jsou režisérem přistihovány při absurditě a nepřípadnosti, je odhalován jejich skrytý šaškovský rozměr. A naopak, skutečným šaškům je dán až neúměrný prostor, jejich grafomanské simulace hluboko- myslnosti jsou brány smrtelně vážně (l.Sviták, E.Bondy) a nakonec - proti duchu díla - vystupují v roli závěrečného komentáře. Tehdy se režisérova fuga neorganicky mění v programní hudbu. A tak vedle záběrů v rámci zvolené groteskní optiky vpravdě geniálních a meri- torních (tatkovství A.Dubčeka, Populismus M.Čalfy, svazácké mentorství J.Urbana, hubující zlé brněnské "děti"; arogance, vyplývající z nejistoty M.Sládka; pečlivě připravovaná bezprostřednost a nacvičená improvizace M.Zemana; nevyléčitelné socialistické zmatení mysli J.Sabaty; koncert rozpaků nohou i rukou V.Havla; klipová agitace pro diskžokejového Ježíše, 19 [pageend21]mladého veksláka s křestanskými idejemi atd.atd.) tu nacházíme i hlušinu a tlachání. Tlachá nejen aktér, ale i kamera a režisér, nebot ruší distanci mezi bytostným mluvením a bytostným mlčením: obecně známé a prokázané věci se tu zdlouhavě problema- tizují stylem "tvrzení proti tvrzení" (aféra Bartončík), čímž se dostává až dosud svrchovaný mistr kontrapunktu do niveli- zujících poloh bezmála špíglovských: esté- bák nebo disident, Bartončík nebo Ruml, Husák nebo Havel, Kreml nebo Hrad, všechno je to jedno velké panoptikum, a politika, paní, byla, je a bude svinstvo... Škodal Vladimír Just (Literární noviny č.20/92) NA PENZI Z EVROPY DO USA ? Byl jsem od roku 1968 zaměstnán ve Švýcarsku a po odchodu do penze jsem se přestěhoval s manželkou do jižní Kalifornie, kde jsme si postavili pěkný dům a vypěstovali krásnou zahradu se všemi možnými druhy ovocných stromů, katusů, palem atd. atd. V roce 1992 jsme se vrátili zpět do Švýcarska. Během našeho pobytu v Americe jsme byli velmi často dotazováni mnohými krajany z Evropy o možnostech přesídlení na penzi do Ameriky, nebot mnozí podléhají romantickým touhám po širokém a dalekém světě. Napadlo mne proto, že bych tímto článkem mohl zodpovědět mnohé dotazy mnohým. Celou problematiku lze rozdělit do čtyř odstavců: 1) Získání povolení k pobytu v USA 2) Nemocenské pojištění v USA 3) Integrace do nového prostředí 4) Koupě pozemku a stavby domů v USA 1) Získání povolení k pobytu: Spojené Státy mají immigrační zákon, který obsahuje 14 kategorií. Mnozí krajané si řeknou: Pojedeme do Ameriky na penzi a nic od nich nebudeme chtít, nai ;ak, přivezeme peníze do Ameriky a tak není důvodu, aby americké úřady měly něco proti našemu trvalému pobytu. Bohužel tomu tak není. Po ukončení války s Vietnamem a po kubánských událostech přišlo do Spojených Států takové množství emigrantů z těchto zemí (a také z Mexika a ze Střední Ameriky), že nezbylo vládě nic jiného, nežli devět z těchto čtrnácti kategorií vyřadit z provozu. To se dotklo také té kategorie, která byla poslední v řadě a která se týkala takových přistěhovalců, jakými byli třeba i penzisté z Evropy. Takže nyní mohou požádat o povolení k práci a pobytu tito štastní: a) Ten, kdo se narodil v USA, ale nemá dosud americký pas, nebo ten, který z nějakých důvodů americkou příslušnost ztratil. Dále pak také ten, který má přímé příbuzné co by americké pbčany v USA - rodiče, sourozence a děti. b) Cizinec, který obdržel v USA asyl. To však už pro Cechy a Slováky neplatí, nebot ti už změnou poměrů v Československu vypadli z této kategorie potenciálních azylantů. c) Ten, který má nějaké specielní povolání, jako třeba věhlasný nukleární fyzik, kněz a podobně. Jsou však i taková povolání, jejichž potřeba se však mění, např. ošetřovatelka, kuchaři atd. To však stejně pro penzisty nepřipadá v úvahu. d) Ten, který by měl nějakého dobrého a vlivného známého v okruhu Kongresu Spojených Států a který by mu u některého z poslanců nebo senátorů opatřil tzv. Private Bill. Jelikož je toto pro naše penzisty téměř vyloučené, nebudu se o tom dále šířit. e) Ten, který se ožení s americkou občankou nebo občanem. f) Výhra povolení k pobytu v loterii. Vláda Spojených Států občas (jednou tak za dva až čtyři roky) vypíše soutěž, na kterou se může přihlásit a může vyhrát povolení k pobytu (Green Card). Prakticky je to takové, že se přihlásí na celém světě půl milionu účastníků a vylosovaných je dvěstě - takže tato pravděpodobnost je celkem mizivá a těžko by někdo mohl založit svůj pobyt v USA na této pravděpodobnosti. g) Ještě jsou všelijaké obchodní a studijní podkategorie, které však pro penzisty také nepřipadají v úvahu. Ta možnost, že by si někdo přivezl do USA peníze, ta už také padla - to byla možnost v jedné z těch kategorií, které jsou nyní mimo provoz. 20 [pageend22]Takže, co našim nebohým penzistům zbývá? Zbývá pouze to, že musejí mít něco společného s kategorií a) příbuzní, nebo e) ženitba. Pokud by tedy někdo mohl najiti v USA přímého příbuzného-Američana, nebo se tam oženit, ten by mohl po rušných byrokratických zápasech získat tzv. GREEN CARD, což je vytoužená cesta do amerického nebe, nebot tato Green Card povolí trvalý pobyt a pracovní povolení v USA. A po pěti létech obdržení amerického občanství a pasu. (U ženatých s amer. občanem po třech létech.) My jsme tuto Green Card získali pomocí kategorie a). Tady musím pro úplnost sdělit i to, že lze získat Green Card i na černo a to: Pravou za 35 000 dolarů za kus (ale to musí být veliké štěstí, najít tento pramen), nebo falešnou za 500 dolarů. Na tu falešnou možno s určitostí očekávat brzkou deportaci - musíte si uvědomit, že americké úřady nejsou padlé na hlavu, ba, že jsou přísnější než v Evropě a ta okolnost, že se nikdo nikde nemusí policejně hlásit nehraje žádnou roli. Nebot valná většina všech má řidičský průkaz a tím jsou podchyceni na DMV (Department of Motor Vehicles) a kompjutrem i jinde. Konečně je ještě jedna možnost pro romantického penzistu z Evropy: Opatřit si trvalé turistické vízum. Na toto vízum můžete dostat na hranici USA povolení k pobytu na šest měsíců (snadno), toto si můžete nechat prodloužit o dalších šest měsíců, ale další prodloužení už se nedoporučuje, nebot by si toho mohl někdo na imigračním úřadě všimnout a to by bylo nemilé. Jediná možnost je odjet zpět na delší dobu (cca 4 až 6 měsíců) někam za hranice USA, třeba do Evropy a opět se jako turista vrátit atd.atd. Tento způsob pobytu v Americe je celkem jednoduchý, ale předpokládá mít nějaký byteček v Evropě a dost peněz na to stálé přejíždění sem a tam. Představa, že si zajedu na jeden den za hranici do Mexika (Tijuana, Mexicali) a druhý den se vrátím jakoby z ciziny není vhodná, ta léta, kdy se to takto praktikovalo, ta už dávno minula a mohla by vést rovněž k deportaci. A ta je trvalá - až na věčné časy, nejméně však na tři roky. Tyto případy rovněž znám. 2) Nemocenské pojištění: Každý občan Spojených států, který pracoval nejméně 40 měsíců, dostane od státu tzv. Medicare, což je úhrada za nemocniční pobyt - nejvýše však 550 dolarů denně. Dále pak si může každý připojistit tolik nemocenských pojištoven, kolik chce, ale musí být buď občanem Států nebo mít Green Card. Bez Green Card s vámi žádná americká pojištovna vůbec nemluví. Tato připojištění však jsou drahá (cca 120 dolarů měsíčně) a poskytují při nemocničním pobytu pouze malé příspěvky (cca 80 dolarů denně). Možná, že si řeknete, že jsem ztratil při psaní těchto cifer rozum. To si budete myslet až do té chvíle, nežli se dočtete, že jeden den pobytu v nemocnici stojí 800 až 1.500 dolarů denně. Takže účty z nemocnice na 50.000 nebo 80.000 dolarů nejsou žádné výjimky. Konkrétní příklad: Jeden můj známý, který žije v Americe už 40 roků a má Medicare a čtyři připojištění musel za operaci Bypassu dát ještě z vlastní kapsy 35.000 dolarů, nebot konečný účet zněl na 85.000 dolarů. Mohl bych uvádět další příklady. Kromě toho musíte být pojištěn nejméně na poloviční privat, nebot všeobecné nemocniční oddělení už téměř neexistují - na nich se totiž málo vydělá. Náš romantický penzista si řekne: to všechno nevadí, pojistím se v Evropě s platností do celého světa a je to. To je sice pravda, ale nesmí se zapomenout, že evropské pojistov- ny platí nemocniční taxy přizpůsobené evropským nemocničním taxám, což je přibližně 250 až 300 dolarů denně (a spíše méně) a že si ty americké účty patřičně přizpůsobí a zkrátí. Najít v Evropě pojištovnu, která by platila denně 1.000 dolarů, považuji za nereálné. Takže je jasné, že evropský penzista v Americe nemá v případě vážnějšího onemocnění na růžích ustláno a že by pomalu, ale jistě o svůj majetek takto přišel, pokud není milionářem. Co mu nezaplatí pojištovna, to musí zaplatit sám a to tak dlouho, dokud má nějaké peníze. Když pak nemá už nic, tak to platí stát. A to je ten pravý důvod, proč nemá Amerika o evropské penzisty zájem. Nemá zájem o podporování lidí, kteří žili celý život někde jinde. Někdo by mohl říci: Já se jim tam nikdy nerozstůnu, nebot jsem byl celý živoz zdravý. Ale oni mají jiné zkušenosti. 3) Integrace do nového prostředí: Nutno ihned na začátku podotknout, že život v Americe je pro slušného člověka pěkný, ale jiný, nežli na jaký byl zvyklý z Evropy. Úplně jiný. Jsou tam jiné dimenze a krajina jinak vypadá atd. atd. A společenské styky jsou také jiné. Krajané se starají hlavně o sebe samé a o to, aby co možná nejvíce vydělali a Američané nijak zvláště cizí společnost nevyhledávají. Cesta do 21 [pageend23]divadla nebo na koncert je také většinou delší, nežli 100 km tam a 100 km zpět. Poznal jsem za léta našeho pobytu, že pouze ti lidé, kteří tam žijí už takových 40 let (emigrační vlna 1948), považují Ameriku za svůj domov a jsou tam spokojeni a štastni a do Evropy by se už vrátit nechtěli. Ti, kteří tam přišli po roce 1968 stále ještě vzpomínají na Hradčany a na to, jaká je krajina v Evropě pěkně zelená (což v Americe není) a jak to na jaře všechno kvete. Proto si myslím, že ti romantičtí penzisté tam také nebudou štěstím bez sebe, i kdyby si nyní představovali cokoliv jiného. Aby se v Americe zabydlil někdo v penzijním věku, ten musí mít ještě jiné důvody, nežli jenom romantické představy. 4) Koupě pozemků a stavby domů v USA: Na rozdíl od nových (a i starých) předpisů v Československu si může každý švýcarský příslušník odvézti do USA tolik peněz, kolik chce. Nebo si může dát peníze tady na konto a nechat si posílat bankou tolik, kolik chce. A může si koupit v USA tolik pozemků, kolik chce a postavit domů také tolik, kolik chce. Žádná omezení v tomto směru neexistují - vidíte tudíž, že se neříká zbytečně o Americe, že je zemí svobody. A ještě něco velmi důležitého: Kdo přijede do USA s turistickým vizem, nesmí říci, že má trvalé bydliště v USA!!! Ing.Jiří Sochor SYMPOSION Jaroslav Strnad Pan Běhounek dostal pozvánku na exilové sympozium o lidských právech. Marně hádal, kdo si to na něj vzpomněl. Nevystupoval přece nikdy jako "poltik", neměl nejmenší funkci, ba nepatřil ani k žádnému krajanskému sdružení, spolku, svazu nebo radě. Nepřišel na to, odkud pořadatelé získali jeho adresu, a nakonec přičetl pozvání nějakému nedopatření. "Když už jsem jednou pozvaný, tak pojedu," uvažoval. "Mám ještě zbytek dovolené, proč bych se jednou nemrkl, jak taková sedánka vypadá..." Zabalil si svých pár nejnutnějších hrušek a jel. Sympozium dělalo vskutku čest původnímu významu, jak se mu pan Běhounek naučil na gymnáziu v hodinách řečtiny. Jídla se podávalo, co hrdlo ráčilo, ani o pití nebyla nouze. 22 [pageend24]Jen hetéry chyběly, ale i to by se dalo zařídit, kdyby byl člověk projevil touhu po filosofickém hovoru s lehkooděnou milostnicí. Leč hovorů moudrých mužů bylo tolik, že pan Běhounek byl i hlubokými myšlenkami přesycen a občas klinbai, dávaje úzkostlivě pozor, aby chrápáním nerušil hladký chod zasedání a živou diskusi, která se - aspoň podle pozdějších referátů exilového tisku - rozpoutala. Z jednoho takového zdřímnutí se probudil s podivným pocitem, že ho někdo pozoruje. Zastyděl se za svou nevychovanost a myslel nejinak, než že naslouchal hlasitěji, než se slušelo. Rozhlédl se nenápadně, předstíraje, že má zájem o to, kdo se hlásí k plodné debatě o odvážné tezi kteréhokoli z řečníků, že "lidská práva jsou lidská práva jsou lidská práva", a rušitele skrytého spánku brzo objevil. Stál nenápadně v rohu zasedačky, vysoký, robustní, v nejlepších letech, vyslovený sympaták s plavou kšticí, a když postřehl, že pan Běhounek odhalil upřenost jeho očí, pokývl mu nenápadně a dokonce se zdálo, že se jeho plné rty ztenčily náznakem úsměvu. Ze spánku už nebylo nic. Pan Běhounek se nemohl dočkat polední přestávky. Příjemný blonúák mu připadal jaksi známý. Marně přemýšlel, kam ho zařadit. Kdykoliv o něj zavadil pohledem, zjistil, že mu kšticatý krasavec nepřestal věnovat pozornost. Když se dosypaly perly z úst posledního řečníka a moderátor vyzval k odchodu k egyptským hrncům, hrnuli se všichni do jídelny. Povědomý sportovec se přidružil jakoby samozřejmě k panu Běhounkovi. "Dobrej den, pane Běhounek." "Dobrý den," řekl rozpačitě pan Běhounek a připadal si trapně. "To už skleróza pokročila tak daleko, že si nemohu vzpomenout nejen na jméno, ale i okolnosti, za kterých jsem se s tímhle kadeřavcem seznámil," uvažoval melancholicky. Známý neznámý si sedl u stolu bez optání vedle něho. A ještě než půvabná hélóta přinesla polévku, rozpoutal se rozhovor. "Vy se na mě, pane Běhounek, nepamatujete, že ne?' Pan Běhounek se rozpaky zapýřil. "Ne," hlesl, a aby trochu smazal chabý dojem, který jistě jeho nejistota vyvolala, připojil rychle: "Znám vás, ale jméno mi vypadlo z mý děravý hlavy. Stárnu..." "Na vás stáří nejni moc znát," utěšil ho vazba. "Totiž, pokud de vo mý méno, tak to ste nikdy neznal. Aspoň ne to pravý." "Ne?1 řekl pan Běhounek radostně a byl ochoten v duchu opravit svůj názor na vápenku v lebeční dutině. "Ale někde jsme se setkali, to vím." "To jistě. Můžu vám říci přesný datum: 15.ledna 1952 v pět vodpoledne." Precizní údaj pana Běhounka udivil. "Co jsem dělal 15.ledna 1952?' přemítal horečně. "To bylo před sedmadvaceti lety..." A vtom mu to došlo. Onoho pošmourného, blátivého dne ho zatkli. Podíval se na svého spolustolovníka důkladněji. "No? Jasan?" ptal se soused žoviálně, pozoruje pana Běhounka ze strany, takže málem netrefil lžící plnou nudlovky do úst. "Pane referente, kde se tu berete?' V hlase pana Běhounka se chvěla úcta, kterou pocitujeme k lidem, na nichž jsme závislí. "Ale, pane Běhounek, tečí přeci nejsem referent. Vod třiasedmdesátýho sem politickej uprchlík jako vy. Udivuje vás to, že jó?' "Ne, ne," koktal pan Běhounek, "do exilu přišly různý živly.... různá individua," dostával se z louže pod okap v rozčilení, které se ho zmocnilo, sotva to vyřkl. Byl by se fackoval. Taková netaktnost! Vyšetřovák mohl z jeho neuváženého výroku usuzovat, že pochybuje o poctivých důvodech jeho útěku. Chystal se omluvit, ale referent ho už chlácholil: "Nic nic, to nic. Máte právo mě podceňovat. Máte právo mě urážet. Máte právo mě i nenávidět... To byly doby..." povzdechl si po chvilce odmlky, co by polkl kousek hovězího, které omylem zabloudilo do polévky. "To byly," potvrdil pan Běhounek. Vzpomínky ho zajaly tak, že si nedal vzít talíř, jen zpola vyjedený. "Zatkli jsme vás na udání vaší domovnice. Jakpak vona se jen menovala..." "Adámková," vypomohl pan Běhounek. 23 [pageend25]"Richtik, Adámková. To byla čiperná spolupracovnice. Furt byla u nás. A pak sme u vás taky našli při domovní prohlídce mapu okresu Cheb a domysleli sme si, že chcete zdrhnout za kopečky." "Ale ta mapa přece pocházela z roku 1895 a koupil ji už můj pradědeček." "Já vím, nejsem blbej. Ale já se musel vykázat úspěchama. To si vůbec neumíte představit, jaký nohy nám dal šéf, dyž se zatčenej nepřiznal. Nepřál bych vám zažít takovej brajgl. Jo, i my sme tehdá trpěli." Panu Běhounkovi přišlo najednou někdejšího referenta jaksi líto. Poprvé si uvědomil, že i tahle věc měla pravděpodobně dvě stránky. Život hrál tehdy krůtě vyslýchaným i vyslýchajícím. "Byl ste zatraceně tvrdej voříšek," pokračoval referent, nabíraje si nudlovku potřetí. "Musel sem použít..." rozkašlal se, jako by mu zaskočilo, "abyste se přiznal, že máte zaječí úmysly." Pan Běhounek si maně sáhl na bradu a v tříslech se mu ozvala vzdálená bolest. "Ale věřte mi, nedělal sem to rád. Násilí se mi vlastně příčí. Nejsem zásadně brutální. A tenkrát sem šlapal po lidskejch právech. Každá rána mě bolela jako toho, komu sem ji uštědřil. Ale co jsem moh dělat? Dybyste se byl přiznal dobrovolně, mohli sme bejt voba ušetřený nepříjemností. Ale vy ne a ne. A tak... Ostatně, dybych to na vás nevymoh já, byl by vás dostal do prádla soudruh Smetana. Ten by vám zpovyrážel všechny zuby. Nejen čtyři." Pan Běhounek si přejel jazykem dásně a v duchu počítal. Namouduši, čtyři. "Byl sem sedmnáct let vnitrákem. Patřil sem mezi tu chásku až do doby, kdy sem měl možnost nahlídnout kloudně do špinavý kuchyně režimu. Tím, že sem vodešel na Západ a vyklopil všecko, co sem věděl, sem snad částečně splatil dluh, kterej sem měl vůči mý neš- tastný zemi, smazal vinu, kerou... kerou sem se provinil na jejím ubohým lidu." Referentův hlas byl podšit lítostí. Těžká slza se mu odloupla z upřímného oka a vyhloubila v kopečku žlutavé hedvábné kaše důlek. Pan Běhounek postřehl jeho dojetí a položil mu konejšivě ruku na rameno. "Nebuďte smutný, příteli. Našel jste se, to je hlavní. Dnes jste na správné straně barikády. Tady v exilu, musíme všichni táhnout za jeden provaz. Co bylo, bylo. Nic nás nesmí rozdvojovat. Zapomeňme minulost. Lidská práva jsou znovu ohrožena." Referent však nebyl dosud pánem svých citů. Vzal pana Běhounka do svých poněkud upocených dlaní a žvýkaje nedopečený telecí řízek, pravil: "Můžete mi, pane Běhounek, vodpustit? Já vím, ty čtyři zuby a ta neschopnost plodit potomky, to je tragédie, které se asi nikdy nezbavím. To se nevodpouští lehce." "Zapomenuto, příteli. Nemluvte o tom," uklidňoval lidského estébáka pan Běhounek. Přesvědčoval i sám sebe, že nemá nikomu nic za zle. Přesto ho napadlo: "Jak víte, že nemohu mít děti?" "No to bych byl, Běhounek špatnej zpravodajce, dybych tak důležitou věc neměl na tvý kartě," vysvětloval zkušený referent a snažil se vystrčit jazykem šlachu, která mu uvízla mezi zuby. Konečně se mu to s hlasitým vsrknutím vzduchu podařilo. "Ano, lidský práva, to je vznešená idea. Pro ní by se měly zapomenout politický rozdíly." "Už o tom nevím," pravil pan Běhounek s úlevou, hrdý na sebe, že to je skoro pravda. "Nedá se přece žít věčně s nenávistí. Je třeba odpouštět. Dělal jste svou povinnost. Věřil jste, že je to nutné." "Tenkrát to bylo nutný. A já věřil, že pomáhám dělnický třídě." "Exil musí být monolitní, rozmíšky, rozdílné názory nebo dokonce animozity a rekriminace jen nahrávají nepříteli, který je dnes pro nás všechny společný." "Děkuju vám," řekl mužně někdejší referent a stiskl upřímně panu Běhounkovi ruku. Pan Běhounek se snažil myslet to vážně a vazba to vycítil. Dojedl řízek a naložil si ještě kupu bramborové kaše. Přitom šlehal očima po účastnících sympozia, rozesazených u druhých stolů. "Kdopak je támleten fousáč, co právě upíjí víno, Běhounek, no támhle v rohu, copak nevidíte?' "To je nějaký Kalina," informoval ochotně Běhounek. "Vydává noviny." 24 [pageend26]"Zajímávej typ. Co vo něm, Běhounek, víš? Angažuje se? Jaký má politický názory? Stojí von vlevo, nebo vpravo, Běhounek? Kdo za ním stojí, Běhounek, víš?" Hélóty roznášely dezert. KONEC RECESE? Něco významného se děje a zatím se o tom příliš nemluví - snad aby se to nezakřiklo. Po téměř tř^ch dlouhých letech nepřetržitých statistických hlášení o poklesu ekonomické aktivity začíná hospodářství vykazovat některé známky obratu. S trochou rizika bychom možná dokonce mohli doufat, že první postkomunistická recese v ČSFR skončila. Toto poněkud odvážné tvrzení však již dnes lze opřít o některé pozitivní zprávy: 1) Podle údajů z ministerstva průmyslu ČR vzrostla průměrná denní výroba v podnicích resortu o 15,8% oproti lednu a v březnu dále vzrostla o 5,3% oproti únoru. Jedná se pravděpodobně o vůbec první údaje o dva měsíce trvajícím růstu výroby za poslední dva roky. Přitom při víceletém porovnání křivek vývoje výroby se nezdá, že by mohlo být vyvoláno sezónními vlivy. 2) Nezaměstnanost prakticky od počátku roku klesá v celé ČSFR. Tento pokles počtu nezaměstnaných při opětovném nárůstu hlášených volných pracovních míst a při zastavení poklesu reálných mezd je možné vysvětlit zřejmě jen nárůstem celkové ekonomické aktivity. 3) Z posledních průzkumů předpokladů podnikových manažerů vyplývá, že větší část podniků předpokládá růst poptávky po svých výrobcích (nebo službách apod.), a tedy i zvýšení své výroby, a menší část předpokládá pokles vlastní výroby. Dosavadní průzkumy tohoto typu vyznívaly pesimisticky. Známé rčení říká, že jedna vlaš- tovička jaro nedělá. To platí - zdá se - i u nás, zvláště pokud je to aplikováno na transformující se statistiku. Jestliže je však takových " vlaštoviček" víc, může nás to již opravňovat k opatrným soudům. Budoucí domácí ekonomický vývoj navíc není možné vytrhávat z kontextu vývoje ve světě, což platí zejména pro malé státy s velkou váhou zahraničního obchodu v ekonomice, jako je i Československo. Pozitivní pro nás je v tomto ohledu zejména skutečnost, že ekonomicky nejsilnější státy světa bud vybředávají z recese, nebo počítají s vyššími mírami hospodářského vzrůstu. Také naši postkomunističtí sousedé Polsko, Maďarsko a východní spolkové země SRN jsou již z recese venku a již několik měsíců jejich statistikové hlásí plusové míry růstu HDP. Velkou neznámou přesto zůstává vývoj poptávky po našem zboží u druhého největšího odběratele čs.vývozu - tedy ve státech rublové zóny (SNS + baltské státy). Domácími faktory růstu HDP za předpokladu zachování dosavadní makroekonomické politiky by měly být zejména stabilní a proexportně působící kurs koruny, cenová stabilita (která snižuje riziko nesprávných a recesí vavolávajících cenových reakcí ze strany nabídky) a snad i konečně následné snižování nominálních úrokových sazeb spojené s rozvojem dlouhodobých úvěrů, při pokračování růstu úspor, a zejména soukromých investic. Odhady SBČS i vlády původně hovořily o konci recese někdy v druhém pololetí nebo spíše ke konci roku 1992. Situace tedy vypadá příznivěji a nelze než držet palce. Karel Machala (Finanční noviny) ČECHOSLOVÁCI, Máme budovu s tělocvičnou, tenisovými hřišti, kulturní místnosti v Rakousku - Gmunden u známého jezera za Salzburkem od 9. do 15.8.92. Polopense a ubytování na týden pouhých asi 200 Fr. Výuka tenisu možná, vandrování v horách. Karel Gelnar 061 / 901 58 35, Z.Tomka 061 / 981 38 17. 25 [pageend27]ODEŠEL BOJOVNÍK PROTI DIKTATUŘE V pátek 22.května 1992 zemřel v jiho- anglickém Readingu čestný předseda exilové sociální demokracie Dr. Vilém Bernard, jeden z posledních poslanců zvolených do svobodného parlamentu v roce 1946. Narodil se 5.května 1912 v Náchodě, vystudoval práva na Karlově universitě a v roce 1938 se stal předsedou Studentské fronty proti fašismu. Zápas proti diktatuře - nejprve fašistické a později komunistické - se stal dominantou celého jeho života. V roce 1939 se mu podařilo uniknout před zatčením do Polska a dále do Sovětského svazu, kde vstoupil do československé armády; odtud byl později povolán na československé velvyslanectví. Za Benešovy návštěvy v Moskvě provázel prezidenta při všech jeho jednáních; s ním se vrátil přes Košice do Prahy, kde pracoval v předsednictvu vlády, třebaže jeho kritický postoj k tehdejšímu premiérovi Z.Fierlin- gerovi byl dobře znám. Jako zahraniční tajemník čsl. sociální demokracie měl velký přehled o mezinárodních souvislostech, což mu umožnilo včas rozeznat, že útok, který proti demokracii zahájili na sklonku roku 1947 komunistické strany, je veden na široké frontě. Využívalo se tu "levičáků" typu Z.Fierlingera, E.Erbana, J.Hájka, ale i mezinárodní kola- borantské kliky, kterou představovali např. Cyrankiewicz v Polsku nebo Sakasits v Maďarsku. V listopadu 1947 patřil k těm, kteří na brněnském sjezdu sociální demokracie zabránili znovuzvolení Zd. Fierlingera předsedou strany. Stal se členem představenstva, kde v únoru 1948 spolu s Václavem Majerem vedl boj proti Fier- lingerově pučistické klice. Když osud demokracie v Československu byl zpečetěn, odešel v březnu 1948 s rodinou přes Rakousko do Anglie, a usadil se jako pracovník BBC v Readingu. Po smrti Václava Majera byl zvolen předsedou exilové sociální demokracie. Pracoval usilovně v Socialistické internacionále, kde se mu podařilo získat mnoho významných přátel pro zápas československého lidu za obnovu svobody a demokracie. Byl členem Rady svobodného Československa a dlouholetým tajemníkem socialistické Unie sdružující exilové strany střední a východní Evropy. Jeho politický intelekt a gentlemanské chování mu všude zjednávaly všestranný respekt. V roce 1988 byl na sjezdu exilové sociální demokracie zvolen jejím čestným předsedou na doživotí. Ačkoliv víc než polovinu svého života strávil v exilu, nikdy neztratil víru v obnovení demokracie v Československu. Události konce roku 1989 ho proto naplnily radostí i uspokojením, které však brzy bylo zkaleno tím, že se vývoj v domácí straně začal odklánět od tradiční státotvorné linie. V.Bernard patřil do linie Habrman, Hampl, V.Majer a politické čachrářství mu bylo cizí. Proto se pro něho nenašlo na posledním sjezdu ČSSD v Ostravě čestné místo na tribuně, ba dokonce ani pozvání na sjezd - o to čestnější místo mu náleží v řadách bojovníků o svobodu a demokracii. Poslední měsíce byl těžce nemocen - smrt, která přišla krátce po jeho 80.narozeninách, ho vysvobodila z utrpení. Odešel v něm velký demokrat a neúnavný bojovník proti diktatuře všech odstínů. K. Hrubý OSLAVY HUDEBNÍHO NÁSTROJE Slavit se může ledacos: už je člověk zvyklý, že se slaví kdekoho narozeniny, úmrtí, že někdo někde byl nebo že někam nepřišel. Když se jedná o hudebníka, bývají slavnosti někdy zvláště zvučné. Snad jen 26 [pageend28]zvučněji bývají slavena vítězství fotbalistů, hokejistů nebo jiných sportů. U nás v Čechách dokonce slavíme "zkroucený plech", jak svému nástroji, pokud se mu neříká také "krchovka" > "kvočna", nebo když se to hráči nedaří "kiksačka". Tedy lesní roh vznikl hned po roce 1680, kdy se s hrabětem F.A.Šporkem vrátili z cest až do Francie jeho dva myslivci Václav Svída a Petr Rohlig. Troubili při parforsních, na koních pořádaných lovech tak krásně, že jejich nástroje/ lovecké rohy, pronikly záhy do kostelů a že pro poněkud zmenšené "horny", jak se jim říkalo a tvrdošíjně říká i u nás, napsal pěkné části mší sám J.S.Bach. A to na papír pocházející ze Šporkovských českých papíren, což se nedá zapřít: v papíru se tenkrát "vymáčkly" vodoznaky a ty nezfalšuješ... Hra hořen byla po r.1700 až do 1800-1850 tedy zhruba po 100 let velikou modou a hráči se z Čech dostávali doslova "pašováním". A tak když se žehušický syn hraběcího kočího 3.V.Stich něco díky svému nadání a podpoře hraběte Thuna naučil, utekl do světa. Aby se vyhnul zatykači, "poitalštil" si jméno. Giovanniho Punta pak nezatkli a tak hrál u nejmocnějších tehdejšího světa v Paříži, Londýně, v Německu i ve Vídni. Jako bohatého a proslulého umělce jej potkali také Mozart a Beethoven. Oba pro lesní roh také skládali a tak se stali i slavnějšími. Stich však, když prodělal Velkou francouzskou revoluci (napsal pro ni i hymny), vrací se domů právě umřít. A tak 28.9.1746 v Žehušicích narozený umělec v únoru (26.) 1803 umírá v Praze. Na jeho počest je v Praze poprvé uvedeno Mozartovo slavné Requiem. Tak si ho kamarádi hudebníci cenili... Z Čech vyšlo do světa ještě mnoho dalších hornistů... Rodiště Jana Václava Sticha vzpomenulo svého rodáka už před lety; na starém zámku mu byla odhalena pamětní deska. Jenže to není ta pravá oslava. Žehušičtí vzpomínají lesního rohu, který jejich rodákovi pomohl k tehdejší světové slávě, každoročně: Koná se tu v červnu, letos 20.6.1992 celodenní, už X.Slavnost lesního rohu. Od rána, po alegorickém průvodu se při matiné v novém zámku-škole hrá, zpívá, otvírají se výstavy, je polední mládežnický dechovkový a odpolední slavnostní konzert. Je to velkou ctí pro toho, kdo tu smí hrát. Letos to budou hosté z Francie. Kromě toho je možno shlédnout bílé jeleny ze zdejší obory, kteří jsou světovou raritou. Také zdejší okrasné školky zaslouží pozornost. Nedaleko je zámek Kačina se Zemědělským muzeem a také o něco dál proslulá Kutná Hora, Sedlec-kostnice, sv.Barbora... a opodál Čáslav... Za den to nestihneš, a tak na ty lesní rohy nezapomeň! Každý rok v červnu Žehušice ! -ch- Už je to tady ! CLUB HARMONY působí teď také již ve Švýcarsku Pracujeme s metodami, které byly velmi úspěšně zavedeny V Americe a Austrálii a nabizíme: možnost seznámit se s partnerem v mezinárodním měřítku a účastnit se akcí a dovolených po celé Evropě. Jako člen CLUBU HARMONY již nezůstanete nikdy sám. Zavolejte na tel. 01 / 851 06 30 - 31 27 Club HARMONY [pageend29]DALŠÍ ŠVEJK ( z doby totalitní ) NA FILMOVÉM PLÁTNĚ Filmy z vojenského prostředí tvoří specifický a divácky velmi oblíbený žánr. Vznikaly u nás za první republiky (Život vojenský, život veselý, Armádní dvojčata, Neporažená armáda) vznikaly za komunistické diktatury (Váhavý střelec, Zatoulané dělo, bylo nás deset, Každý mladý muž) a vznikají i nyní. Jejich společným jmenovatelem je zachycení a interpretace svérázného vojenského humoru. Svým pojetím, nebo chcete-li "posláním", se však v různých dobách liší. Na jedné straně v divácích navozují více či méně chápavé pousmání nad slastmi a strastmi vojenského života, často zcela nepozorovaně přerůstající v pocit hrdosti nad "naší" armádou, to jest nad armádou současného politického režimu (vzácnou výjimkou byly Kohoutovy-Jasného Zářijové noci z roku 1957, režimem pohotově zakázané) jindy satirickou formou zesměšňují armádu režimu minulého. Jim armáda slouží jako "pars pro toto” - jejím zesměšněním je zesměšňován celý nenáviděný režim. Nedostižným literárním vzorem filmů tohoto druhu jsou Haškovy Osudy dobrého vojáka Švejka, které byly několikrát zfilmovány nejen v období prvorepublikánské demokracie (Lamač, Innemann, Frič), ale i v období komunistické normalizace (Steklý). Současní barrandovští filmaři zřejmě pocitují nepřekonatelnou touhu vracet se v Haškově duchu do období totality a zesměšňovat armádu, která tak hrdě "sloužila lidu". A tak po rotmistru Dany Smiřickém, který byl obměnou Švejka v Škvoreckého -Olmerově Tankovém praporu, přichází na plátna kin pétépák Roman Kefalín, švejkovská variace ze Švandrlíkových a Sírového Černých baronů. Příbuznost mezi Haškovým Švejkem a hrdiny Škvoreckého a Švandrlíka je tak markantní, že by si zasloužila samostatnou psycho- logicko-sociologickou studii. "Černými barony" byli nazýváni příslušníci tzv. Pomocných technických praporů (PTP - odtud pétépáci), které v padesátých letech tvořily specifickou složku československé "lidové" armády. Složku určenou ne k bojovému výcviku, ale k otrocké manuální práci často nejhoršího a nejnebezbečnějšího druhu. "Černí" byli podle barvy výložek, "baroni" podle toho, že - jako jediní prezenční - dostávali jakýsi plat. Zajímavé bylo sociálně-politické složení těchto jednotek: k pétépákům byli tu a tam posíláni odvedenci s určitou tělesnou vadou, která by jim zřejmě vadila v boji, ale neměla vadit v práci. V Černých baronech politicky uvědomělý, ale "na prsa slabý" redaktor závodního časopisu Rudá vatra a autor slabomyslných aktivistických básniček Dušan Jasánek nebo již zmíněný asistent filmové režie Kefalín, jindy pro kriminální minulost (zloděj Ciml), většinou však pro "špatný" rasový (cikán Kotlár) či třídní původ (feudál Šterberk), buržuj dr.Macháček, kulak Vata), nebo prostě jen proto, že se v civilizovaném životě projevili jako lidé málo uvědomělí a tudíž komunistickému režimu nepřátelští. Podle hesla "Kdo nejde s námi, jde proti nám (malíř Vločka, duchovní Štětka, sprosták Voňavka). Pétépáci stáli ne na okraji, ale spíše pod okrajem vojenské hierarchie. S nimi se tam octli i jejich velitelé, obecně se vyznačujíce ad absurdum dovedenou dávkou nevzdělanosti 28 [pageend30]a stupidity. Nebylo divu: vždyt je na velitelská místa vyzvedla všemocná Strana jako odměnu za prokázané jí služby, aby jí v materiálně nesrovnatelně výhodnějších podmínek sloužili ještě oddaněji. A tak její příkazy slepě plnil velitel praporu major Haluška, zvaný podle jeho oblíbené fráze: "Co bolo, to bolo, terazky som majorom" Terazky (vynikající Pavel Landovský), jeho ZVP kapitán Ořech (neméně dobrý Bronislav Poloczek), velitel roty nadporučík Mazurek (až do neuvěřitelnosti zkarikovaný Josefem Dvořákem) a další důstojníci až po inspekčního generála. Jediný, kdo se z tohoto stereotypu aspoň částečně vymyká je velitel roty poručík Hamáček, kterému Jiří Schmitzer vtiskl některé lidštější rysy. Ne náhodou byl právě tento důstojník záhy převelen. V rolích vojínů Kefalína a Jasánka věrohodně působí Ondřej Vetchý a Vladimír Javorský, z ostatních představitelů ještě alespoň Borise Rosnera (Judr.Macháček) a Václava Vydru (Šternberk). V jediných dvou ženských zcela epi- zodních postavách svazačky Andulky a servírky Magdy se mihnou Štěpánka Lisá a Hana Čížková. Scénáristé Sirový a Švandrlík u vědomí toho, co se bude nejširším masám publika líbit a co neomylně vyvolá smích, v dialozích až příliš podléhali lákadlu obhroublého a vulgárního vojenského humoru. Jiří Macháně neměl za kamerou ani zdaleka tolik atraktivní možností (absence bojových scén) jako jeho kolega Jan Malíř v Tankovém praporu. Hudbu s využitím populárních vojenských písní a popěvků složil Luboš Fišer. Film vznikl v koprodukci FSB se společností Space a firmami MTT a Riosport-Press. Nakonec dvojí zamyšlení. Již četba knihy nutně vyvolala vtíravý pocit rozpaků, které film ještě umocňuje. Jeho nesporně veseloherní ladění a v podstatě smírným závěrem totiž ostře kontrastuje s tím, co je o pétépácích všeobecně známo. Pomocné technické prapory totiž ani zdaleka nebyly jen takovou "nepomuckou idylkou", jakou autoři vykreslili. Již jsem se zmínil o tom, že to byly prezenční službou maskované tábory nucených prací pro režimu nepohodlné mladé muže. Obrázek práce v kamenolomu včetně Jasánkova komického zranění jistě zcela neodpovídá skutečnosti nebezpečných pracovišt s vpravdě koncentráčnickým režimem, kde často docházelo k těžkým poškozením zdraví a nejednou i smrtí. Známe to i z literatury a konec konců jsem se s tím již setkali i ve filmu: stačí vzpomenout na Ludvíka Jahna z Kunderovy a Jirešovy trezorové tragikomédie Žert z roku 1968, nebo z novějších filmů na Janka Kadavého z Křižanovy a Hollého Tiché bolesti. Druhé zamyšlení se týká umělecké stránky filmu. Jméno režiséra Zdenka Sírového je v divácké paměti spojeno s jedním z umělecky nejsilnějších poeticky laděných trezorových filmů Smuteční slavnost z roku 1969, který byl do kin uveden až po dvaceti letech. Je skutečnost, že právě tento tvůrce natočil tak povrchní a nejnižšímu vkusu publika hovící film, jakým jsou Černí baroni, jen potvrzením časté domněnky, že komerce je zatím v českém filmu všemocná? Luboš Bartošek 29 [pageend31]PRIVATIZACE ZKOUŠKOU REFOREM VE VÝCHODOSTŘEDNÍ EVROPĚ (Neue Zürcher Zeitung 23./24.5.1992, str. 33) Tento týden vstoupil v Československu jeden z nejpozoruhodnějších experimentů v dějinách do rozhodující fáze. Pomocí nejmodernější elektroniky započaté vydražování akcií asi 1500 firem s účetní hodnotou zhruba 300 miliard Kčs (cca 15 miliard SFr) asi 8,5 milionu občanů, kteří za 1035 Kčs (přibližně týdenní výdělek) získali kupónový sešit, povede k masové privatizaci dosud nevídaného objemu. Za předpokladu ovšem, že bude dotažena do konce. 3e při tom víc ve hře, než je přestavba vlastnictví, víc než jen politický osud ministra financí Václava Klause ve volbách 5.června a víc než přežití Československa v jeho dnešní formě. 3de o budoucnost reformní politiky v bývalé RVHP vůbec. Podaří-li se privatizace pomocí kuponů alespoň přiměřeně, tak se tím ještě nenalezlo spásné řešení problémů východostřední Evropy, ale byl by tu poprvé alespoň podán empirický důkaz, že je možné rychlé a účinné převedení velkých státních podniků v bývalých komunistických zemích do soukromého vlastnictví. ČSFR by se tím stala reformním státem s největším soukromým sektorem, ale také zemí s největším podílem akcionářů na světě. Byla by tak v mnohém ohledu vzorem nejen pro bývalý druhý svět, ale také pro třetí svět, protože řešení (Treuhandanstalt) v bývalé NDR, danajský to dar poslední východoněmecké komunistické vlády, může snad fungovat ve zvláštní situaci v Německu, ale ani tam není přesvědčivé. Nepodaří-li se naopak pokus v ČSFR, znamenalo by to naopak těžkou ránu na cestě komunistických států k tržnímu hospodářství a demokracii. Setrvačné a brzdící síly až do států SNS by tak byly silně povzbuzeny. Ztroskotáním privatizace by celý transformační proces uvázl. Pro nutnost privatizace mohou být uvedeny mnohé důvody. Nejen že bez soukromého vlastnictví ještě nevznikla žádná vysoká kultura a že není žádné úspěšné tržní hospodářství, v němž na veřejný sektor připadá více než jedna třetina zaměstnání. Z ekonomického hlediska je to především účinnost. Soukromé podniky jsou pod tlakem finanční disciplíny, k pravé soutěživosti s jejím vlivem na obnovu, orientaci na zákazníky a nízké náklady může dojít jen mezi nezávislými podniky. Racionální investování je možné jen tam, kde jsou podnikatelé a fungující kapitálové trhy, to zase předpokládá soukromé vlastnictví. Tyto a mnohé jiné důvody dokazují důležitost, aby reálný kapitál našel co nejrychleji cestu k "nejlepšímu hospodáři", který ho produktivně použije - k prospěchu všech a nezávisle na jakýchkoliv rovnostářských nacionalistických úvahách. Tady ovšem nasazuje kritika. V reformních státech a také - možná ještě víc - na Západě není málo těch, kteří při privatizaci radí k opatrnému postupu po krocích. Obracejí se proti "rozhazování" státního majetku, jehož "správná" hodnota není známá, říkají, že se majetek lidu musí nyní lidu vrátit, varují před "sociální nespravedlnosti", která souvisí s poměrně rychlým odstátněním. Pokud by se bral na tyto argumenty ohled, znamenalo by to odsun velké privatizace do nedohledna, protože nikdo nezná "správnou" cenu státních podniků, ani nebude možno dosáhnout dohody o definici "sociální spravedlnosti". Toto zpomalení by bylo mnohým vítané, v neposlední řadě oněm sociálně demokratickým nostalgikům ve všech politických táborech, kteří se na soukromé vlastnictví dívají skepticky. Mezi protivníky rychlé privatizaci jsou také takoví, kteří to se zabráněním "nespravedlnosti" myslí opravdově, avšak zapomínají, že centrálně řízené hospodářství, na které by chtěli navázat, spočívalo na vyvlastnění. Dále zvláště takoví, kteří se obávají, že by nezbytné sociální následky rychlé privatizace, hlavně (přechodná) nezaměstnanost většího rozsahu, mohly reformní proces diskreditovat. Tyro námitky je třeba brát vážně, mohou ale sotva přesvědčit vzhledem k daleko většímu nebezpečí: hospodářskému zhroucení následkem pomalé reformy a privatizace. Především však nejde při rozhodování o nekompromisním odstátnění jen o hospodářská hlediska: Společnost s co možná rozsáhlým a silně chráněným soukromým vlastnictvím je podstatně jiná než společnost, která soukromé vlastnictví v nejlepším případě toleruje jako jednu z mnohých forem vlastnictví, nebo, které kvůli jeho účinnosti sice podporuje, ale jako výplod kapitalismu nedůvěřivě sleduje. Pro Johna Lockeho a jeho současníky bylo soukromé vlastnictví přímo základem svobody v hospodářství a v politice. Takový přístup k ekonomice se na východě nenajde všude v žádoucí míře, nebo zůstává zastíněn starostí, že "spekulanti" a bývalá nomenklatura budou mít nadměrný prospěch. 30 [pageend32]Československo tu tvoří jednu, ne-li dokonce jedinou výjimku. Ministrovi financí Klausovi a jeho spolupracovníkům jde vedle všech ekonomických úvah o to, provést přestavbu hospodářství nezvratně co možná rychle, odpolitizovat hospodářství, omezit pořád ještě obrovskou moc státní byrokracie, položit základy pro rozvoj skutečných vlastníků a tím středního stavu a vytvořit zájem na dalším rozvoji tržního hospodářství. Pro tyto cíle je více než oprávněné neusilovat věčně o ještě lepší řešení a neupínat se na chiméru úplné spravedlnosti. To platí také s ohledem na otázky restituční, jakkoliv jsou choulostivé. Nežádá se perfekcionismus, ale rozhodnost a rychlost. Lze případně argumentovat, že široké rozdělení majetku, které kupónová privatizace přináší, lze ospravedlnit hlediskem rovnosti občanů. Ale v této konkrétní metodě privatizace neleží Klausova zásluha - mohou být lepší modely - ale v neotřesitelné vůli k prosazení důvěry v soukromé vlastnictví. Československo a jiné státy, které chtějí prosadit privatizaci, stojí před možností vytvořit opravdovou společnost se soukromým vlastnictvím, která podstatně lépe zajištuje práva, než ty vlastnicko-politicky erodované pořádky, které vznikly na Západě v desetiletích blahobytného vývoje. Obtížné a odvážné kupónové privatizaci je třeba přát úspěch, protože jen na základě soukromého vlastnictví bude možný v postkomunismu hospodářský rozvoj a protože jen tak lze natrvalo demokracii upevnit. (Gerhard Schwarz je redaktorem hospodářské části NZZ). G.S. MOJI KOMUNISTIČTÍ SPOLUVĚZNI SLAVOJ CHODOUNSKÝ V roce 1952 jsem byl odsouzen za velezradu na dvacet pět let v jednom ze skautských monstr- procesů. Po krátké anabazi po českých kriminálech a dolech jsem byl odvezen do Leopoldova, v té době nejhorší věznice u nás. Tato starobylá pevnost na Slovensku sloužila téměř výhradně k výkonu trestu politických vězňů z velkých procesů a s velkými tresty. Byli tam členové protektorátní vlády, Tisová režimu, ministři, poslanci, generalita, vysoký klérus a komunisté, kteří přežili Slánského proces. Mně bylo tehdy čtyřiadvacet let. 31 [pageend33]"Pozoruj lidi, dívej se, uč se" - radil mi přítel a soused v naší maxicele pro čtyřicet muklů, Vlastimil Klíma - poslanec ještě z první republiky, skvělý a vzdělaný člověk. A tak jsem zapadl do tohoto babylonu politiky a světových názorů, doprovázeného hladem, zimou a šikanováním. Náhoda mi přihrála na celu a do dílny na draní peří špičkové komunisty, odsouzené se Slánským a v procesech, které následovaly. Dva roky jsem strávil společně s těmi, kteří přežili Slánského proces: s náměstky ministrů Arturem Londonem, Vavrem Hajdů, Eugenem Loblem, marxistickými ekonomy odsouzenými v tzv. Velké trockistické radě - Václavem Vlkem a Pavlem Hrubým. Pracoval jsem vedle pozdějšího prezidenta Gustáva Husáka, básníka a politika Laca Novomeského, generálů Klena a- Pavla - pozdějšího ministra vnitra. Dral jsem peří z jednoho pytle se zetěm Jana Švermy, Bedřichem Kopoldem, velvyslanci Eduardem Goldstuckerem a bratrem popraveného Rudolfa - Richardem Slánským. Byl jsem svědkem pozdvižení, když k nám přišel na dílnu nový přírůstek - jeden z nejhorších vojenských prokurátorů - vrahů, Karel Vaš. Pokusím se o stručnou charakteristiku těchto prominentů tak, jak jsem je za ta společná léta poznal. Mým nejbližším sousedem na cele byl Artur London, svými přáteli nazývaný Gérard (jméno z válečné ilegality). Byl to typický komunistický kosmopolita. Jako mladý chlapec kolpor- toval v Ostravě Rudé právo, potom žil a pracoval v Moskvě, odtud byl převelen jako komisař do Španělska v době občanské války. Po pádu republikánů uprchl do Francie, byl odhalen Němci a zbytek války strávil v Mathausenu. Tam onemocněl tuberkulózou. Léčil se ve Švýcarsku, odkud ho povolal do Československa Slánský a nabídl mu (po únoru 1948) funkci náměstka ministra zahraničí. "Popletlo mi to hlavu, vždyt mi bylo tenkrát třicet let a hned do zahraničil Pak jsem mockrát na cele tloukl hlavou do zdi, co jsem to byl za pitomce!" - vyprávěl Artur. Bavili jsme se spolu francouzský, učil mě Španělsky, vyprávěl mi epizody ze svého pestrého života. Nikdy jsme se nesnažili jeden druhého předělat, tolerovali jsme se navzájem. České dějiny ani literaturu moc neznal. Pořád vzdychal po Paříži a těšil se, podaří-li se mu přežít, že se tam hned vrátí. Bylvýborný šachista. Hrávali jsme spolu o nedělní oběd a musím přiznat, že kdyby byl Artur na naší sázce trval, byl bych většinou v neděli neobědval. Porážel i ostatní soupeře na cele, zvlášt svého přítele a komplice Vavra Hajdů, který se po prohrané partii vždycky dlouho vztekal. Komunistický Švejk, interbrigadista Oto Hromádko složil k Vávrovým 40.narozeninám verše: "Šachy nehraj, milý synu, mukli z tebe mají psinu, že vyhraješ sice vždycky, ale jen teoreticky!" Vávro Hajdů nebyl nadán velkou osobní statečností, tak se raději všem konfliktním situacím vyhýbal. Byl neobyčejně vzdělaný. Na cele vyučoval angličtinu, přednášel dějiny mezinárodních vztahů, mezinárodní právo. Často si lámal hlavu, jak sloučit socialismus s demokracií, ale časem tuhle utopii opustil. Oto Hromádko si ve své knize vzpomínek Vavra Hajdů po morální stránce moc necenil. Píše, že po příchodu Londona a Hajdů do Leopoldova dal každému čtyřicet korun, což byl na leopoldovské poměry "balík". London mu peníze vrátil s tím, že si spolu s Hajdů vydělali každý asi 200 Kčs, které jim tady vydali. Vávro Hajdů mu těch čtyřicet korun nikdy nevrátil. Já mohu dodat, že po létech jsem potkal Vávru v Praze a on mě pozval do kavárny Slávia na kus řeči a na kávu. Měl už po rehabilitaci a kromě titulu "hrdina ČSSR" získal i slušnou sumu peněz jako odškodnění. Já v té době pracoval jako pomocný dělník s platem 1700 korun hrubého. Když došlo k placení, zaplatil Hajdů s naprostou samozřejmostí jen tu svou kávu. Snad maličkost, ale charakterisická. Postavou, o které by se dal napsat román, byl interbrigadista Oto Hromádko. Už jako mladý kluk za první republiky byl zavřen jako agitátor komunistické studentské frakce na gymnáziu v Havlíčkově Brodě. V době občanské války ve Španělsku bojoval v předních liniích a po porážce republikánů v československé zahraniční armádě. Po únoru byl v hodnosti plukovníka v stranickém vedení Čs.armády. Začátkem února 1951 byl zatčen a 1.dubna odsouzen na 12 let. - Oto měl smůlu, že ačkoliv byl čistokrevný Čech, jeho orlí nos každého z řad fašistů a kolaborantů provokoval k akci: "Jak ses ty židobolševiku jmenoval za svobodna?" Oto s kamennou tváří vždycky odpovídal: "Kleinberg" (česky: malý kopec, hromádka). V Leopoldově mu to ještě procházelo, zato v Jáchymově ho antisemité do krvava zbili. Hro- mádkův komplic Bedřich Kopold byl z jiného těsta. Jako žid a komunista utekl do Sovětského svazu. Tam se oženil s Jiřinou Švermovou a do republiky se vrátil jako podplukovník Svobodovy armády. Byl v té době tvrdý stalinista. Neviděl jsem ho snad ani jednou usmát. "Ještě my se dočkáme, že zavlaje rudá vlajka nad Bílým domem" - zvěstoval pobaveným posluchačům. Často jsme se hádali o politice. Ale musím říci, že se nikdy nic nedostalo 32 [pageend34]k leopoldovským estébákům. K tomu se Kopold nikdy nesnížil, ani bachařské vrchnosti nikdy nepodlézal. Hlásil se dobrovolně na ty nejhorší práce, aby dokázal, že správny komunista musí jít příkladem vstříc. 1 ze svého stalinismu časem vystřízlivěl. Byl odsouzen jako troc- kista a nepřítel státu na 18 let. Dalším z leopoldovského politbyra byl generál doset Pavel, po únoru náměstek ministra vnitra. Byl všeobecně pokládán za hlavu leopoldovských komunistů. London píše ve své knize Doznání: "Jednou když jsme byli na společné procházce Svoboda, Hromádka, Hajdů a já, spatříme Pavla, který se na nás dívá z okna své cely a dělá na Otovu adresu káravá gesta a hrozí mu vztyčeným ukazováčkem. Ptáme se, co tím Pavel myslí. Aniž pohne brvou, Ota odpoví: "Nevím, asi mě chce vyloučit ze strany!" - Generál Pavel ve vztahu k ostatním nekomunistickým vězňům byl nekompromisní:"Nepřátelé socialismu nikdy rehabilitováni nebudou! Snad jedině některé tresty by se mohly snížit." Nikdo z nás "ostatních" si nedělal iluze o jeho "demokratickém“ smýšlení. Josef Smrkovský byl většinou na samotkách a styk s ním byl řídký. Ale pokud vím, jeho názory byly totožné s Pavlovými. Svou "lidskou tvář" našli oba až v roce 1968. Komunistický generál Klen se s nikým nebavil, seděl zatrpklý a sám. "Naletěl jsem jim," řekl mi jednou na společné vycházce. Před zatčením se pokusil spáchat sebevraždu, ale střelná rána do hlavy nebyla smrtelná. Nerozlučnou dvojicí byli ekonové Václav Vlk a Pavel Hrubý, společní autoři učebnice Základy marxistické ekonomie, z které dr. Vlk přednášel po únoru na právnické fakultě. Nebyl zlý člověk, trpěl jen nevyléčitelnou chorobou - komunismem. Vlk měl deformaci kloubů a bez léků hrozně trpěl. Po propuštění dělal soustružníka v ČKD a brzy zemřel. Pavel Hrubý byl tvrdošíjným zastáncem dogmatického marxismu a marně se snažil v tomto směru působit na své spoluvězně. Nakonec ani komunisté ho nebrali vážně. Laco Novomeský - slovenský básník a politik byl odsuzen v procesu s Husákem. Na Mírově, kde jsem s ním byl v letech 1955 - 56, šil vycpávky do vojenských kabátů, ale asi s takovým úspěchem jako Vasil Biíak saka. Daleko úspěšnější byl jako básník - psal verše, které po jeho propuštění vyšly v Bratislavě pod názvem "Stám odtial". Jeho druha a kamaráda Gustáva Husáka jsem poznal brzy po svém příchodu do Leopoldova: "Husák, Chodunský - kýblovat!" - Vyvolal nás bachař zvaný Pan Vůl. Tehdy nebyly na dílnách ještě splachovací záchody. Kýbl - "žanek" - s obsahem asi 60 litrů fekálií se vynášel na hnojení zahrady. Žanek měl po^straně železná ucha, pod ně se daly tyče a už se šlapalo. Na zahradě jsem zakopl a část voňavého obsahu vyšplíchla na Husákovy boty. "Somár, čo to robíš" - utrhl se na mne budoucí soudruh prezident. Protože jsme byli v abecedě po sobě, chodili jsme na různé brigády spolu častěji. Ale blíž jsem poznal Husáka až na Mírově o několik let později, kde dělal na sloupové vrtačce pár metrů od mého soustruhu. Byl to věčně zamračený samotář, který z duše nenáviděl Novotného a tehdejšího premiéra Viliama Širokého. Psal pořád různá odvolání a žádosti o revizi procesu a soptil vzteky, když téměř všichni komunisté byli propuštěni v letech 1955 až 56 a on zůstal na Mírově až do amnestie v roce 1960. Byl jsem s ním celkem pět let a poznal jsem ho dobře. V posledních letech jsem někdy četl v článcích, že chodil na velitelství udávat vězně. Nevěřím tomu. Byl ctižádostivý, toužil po moci a slávě, někdy byl až arogantní. Ale státní bezpečnost nemiloval a potom, co by jim asi povídal, když se s nikým moc nebavil a nekomunisté jeho společnost nevyhledávali. Kupodivu am svým stranickým souvěrcům moc tento kavárenský komunista neseděl. Leopoldovští komunisté - ti totiž skutečně věřili v světlé zítřky. Všichni byli předválečnými členy KSČ a často za své názory trpěli v kriminálech nebo koncentrácích. To nebyly ty pozdější "ředkvičky", pro které stranická legitimace byla jen jenom dobrou pracovní knížkou - tihle skutečně věřili a přitom je popravovali a zavírali jejich vlastní soudruzi. Většina komunistů v různých knihách, článcích nebo projevech zdůrazňovala, že všechny chyby "zavinil Stalin a Berija". Žádný z nich si nechtěl přiznat, že chyba je v totalitním systému jedné strany, která s konečnou platností rozhoduje o životě a smrti, o morálce a právu. Z celé plejády leopoldovských komunistů se jediný Hromádko s komunismem a socialismem definitivně rozešel. Ve své knize vzpomínek "Jak se kalila voda", vydané ve Švýcarsku, napsal: "A tak se uzavřela má kariéra revolučního divocha. Začal jsem ji jako mladý blázen a zakončil jako šašek na blbém divadle. Dík straně a vládě." 33 [pageend35]NOVÝ ÚNOR ? Nazývejme věci pravými jmény. Na první jednání do Brna, ve kterém se začalo rozhodovat o osudech téměř šestnácti miliónů lidí, a možná celé střední Evropy, přijel Vladimír Mečiar opět se svou přízemní - tedy vyděračskou - strategií. Poté, co narazil na nezvyklého partnera, který mu briskně přihrál Černého Petra, jistě potěšen nebyl. Obrazně řečeno, mandát má k tomu, aby z Čech přinesl plný košík. Ukázalo se však, že košík docela dobře může být nejen prázdný, ale i prošlápnutý. Vyjednávači HZDS ale do Brna nepřijeli pouze s představou různě dávkovaných taktik, které jim přinesly co nejvíce výhod. Jak se ukázalo, mají propracovanou a velice kompaktní představu, která kalkuluje s tím, že Češi koneckonců budou nuceni akceptovat všechno, s čím HZDS přijde. V českých zemích už ovšem společný stát se Slováky dávno není tou hodnotou, zvláště když je nanejvýš jasné, že pánům z HZDS jde přímočaře o samostatné Slovensko a o jeho vojenské a hospodářské zajištění na úkor České republiky. Je mrtvou iluzí, že Praha bude platit za "slupku", která jí nepřinese nic jiného než chaos a z níž má užitek pouze druhá strana. Zvláštní pozornost ovšem zaslouží to skutečně nové, co se v žádných Trenčian- ských Teplicích ani nikde jinde dosud neobjevilo: Začíná se před námi nenápadně rýsovat schéma ne nepodobné Vítěznému únoru. HZDS vyvíjí intenzivní tlak na Václava Havla, tak, aby si jej pod hrozbou nezvolení připravilo a aby v budoucnu podepsal, co potřebují. Když nepovolí, zvolen nebude. Nebude ale zvolen ani nikdo jiný, a tak nakonec 5.října, přesně podle scénáře, převezme prezidentské pravomoci předsednictvo Federálního shromáždění. Není proto žádným překvapením, že už nyní si HZDS právě v tomto orgánu hodlá připravit pozice. Pro sebe i pro své spojence z řad komunistů v SDL a Levém bloku. Poslední prohlášení pánů Sabaty, Svobody, respektive komentář Zdeňka Mlynáře z Rudého práva jsou natolik zřetelná, že jen těžko mohl zapracovat pouhý třídní instinkt v jejich hlavách. Mečiar hraje ještě vyšší hru, než bychom teprve zcela nedávno byt jen tušili .Vnucuje se otázka, nakolik mu to bude platné. Stará pravda říká, že kdo chce být mědvě- dem, musí být medvěd. Vladimír Mečiar má příliš malé drápy. Karel Kříž, LN 34 Bylinkový regenerační program z USA Zbaví organismus škodlivin. Nejen pro zhubnutí ale i pro zdraví proti všem nemocem. Nezávislá přednáška. Příležitost také pro nové distributory. Telefon stojí za to! Být zdravý než nemocný se svou váhavostí. Dodávky až do domu. Media de Cristoíaro + Co Tel.: Auto 077/ 64 24 65 Privat 01/ 731 16 04. Prodám hezký byt 2pok. + kuchyň (obyv.) I.kat. v Brně, ve středu města, v klidné ulici. Tel. 021 / 944 35 74. Mladší babička (45) která vychovala 4 děti, ráda se postará o děti krajanů během léta. Hana Marounková, ul.Volfa 41, České Budějovice, ČSFR. PENST-REALITY rychle zprostředkuje prodej pozemků, nemovitostí, hospodářských usedlostí a pod. Praha - Poděbrady - Hradec Králové a okolí. Podklady, celkový popis, včetně vyobrazení ect. oproti Fr.20.- na PRO-DIENST, Postfach 592, 8401 Winterthur Vážení krajané Naši slovenští přátelé, studenti z Pieštan, přijedou se svým folkloristickým souborem "SLNEČNICA" nás seznámit s krásami Slovenska. Bez ohledu na nedůstojné dohadování některých politiků va vlasti Vás zveme na tento kultúrni večer, který se uskuteční dne 16.července 1992 v 19.30 hod. v Lava- terhausu na námestí Sv.Petra v Curychu. BESEDA SV.ČECH [pageend36]pod zámkem prováděné hladovce tajně priživoval. ZE SVĚTA Margaret Thatcherová, dlouholetá a úspěšná předsedkyně britské vlády, může být nyní právem nazývána “ železná lady protože byla povýšena do šlechtického stavu. Bude nyní zasedat ve sněmovně lordů - její titul není ovšem dědičný. Kde se žije nejlépe ? Podle amerických průzkumů se nejlépe žije v Dánsku, pak následuje Holandsko, Belgie, Švýcarsko, Německo a Rakousko. Zjistila to zvláštní komise pro otázky přelidnění, která hodnotila tato kriteria: průměrný dosažitelný věk, denní potřebu kalorií, hrubý společenský produkt, míru inflace, možnosti vzdělání, čistotu vody a ovzduší, očkování dětí, hustotu telefonní sítě a pod. Nejhorší je žít v Mozambiku: průměrný věk je tam 48 let, v Dánsku je to 75 let. Podle tohoto průzkumu se nemůžeme divit, že Dánové se nechějí dělit o svůj blahobyt s ostatními státy Evropy, jak dokázali svým hlasováním o dohodách z Maastrichu. Nás ovšem zajímá jedna důležitější otázka: kdy Československo dostihne aspoň svého souseda, dvakrát poražené Rakousko ? Oswienčimská lež.Stále se ještě najdou lidé, kteří proti všem nevyvratitelným důkazům tvrdí, že německé koncentrační tábory neexistovaly a vyhlazování židů se nekonalo. Jeden z nich, anglický “ historik “ David Irving byl v květnu odsouzen soudem v Mnichově za rozšiřování této lži, jímž, sledoval finanční prospěch,k pokutě 10.000 DM. Z podobného těsta je i pan Pánis, slovenský politik - zdalipak i jeho výroky, učiněné dokonce v Norsku, dojdou patřičného ocenění ? Je nás už málo, kdo měli čest pobývat v nacistickém vyhlazovacím táboře jako političtí vězni a přežili to. Až poslední očitý svědek tu nebude, bude se aspoň věřit zanechaným dokumentům ? ZE STARÉ VLASTI Případ pana Marečka, který držel přes 90 dní hladovku a měl by být zanesen do oné knihy trapných rekordů, rozvířil před časem hladinu veřejného mínění u nás tak, že se jím musela zabývat vláda, prezident, generální prokuratura. Řada lidí držela ze sympatií s panem Marečkem také delší hladovku.Pan Mareček chtěl hladovkou dosáhnout toho, aby byli potrestáni poslanci, kteří navrhli a schválili t.zv. pendrekový zákon z jara 1989 , a kladl ještě další požadavky. V rozhořčených diskuzích, že jde o lidský život, zanikl zcela hlas psychiatra, který poukázal na to, že případ Mareček jeví známky nenormálního počínání. Nakonec se ukázalo, že tento hlas měl pravdu - pan Mareček se při své nekontrolovatelné, Skladiště vyřazených tanků v Holýšově míjí každý, kdo jede do Prahy přes Rozvadov. Na ploše 160 hektarů se tu rozkládá bývalý tankodrom, dnes už mimo provoz. Ze stavu 1700 mužů tu zbylo jen 90 vojáků, kteří hlídají zde soustředěný materiál, tanky a obrněné transportéry, celkem 613 kusů vesměs provozu schopných. Co se s nimi a dalšími, které sem ještě budou pře; vezeny, má stát ? Prodej do horkých oblastí by byl politicky neúnosný, přetavit vysoce legované oceli je příliš drahé, musea mají zájem jen o několik kousků, pomníky se už stavět nebudou... Gabčíkovo zůstává trvalým jablkem sváru mezi Maďarskem s Československem . ČSFR pokračuje ve varinatě C, při níž by se zhodnotily investice na naší straně a mohl by se vyrábět tak potřebný proud, bylo by ale nutno částečně přeložit koryto Dunaje a tím také změnit hraniční čáru. Maďarská vláda vypověděla proto původní smlouvu, čs.strana to neuznává. Samostatné Slovensko by mělo další tvrdý oříšek k rozlousknutí .... Rakousko je spokojeno se smlouvou o majetkovém vyrovnání s ČSFR z roku 1972 a nebude na rozdíl od sudetoněmeckých landsmanschaftů požadovat vrácení dřívějšího majetku rakouských občanů. Prohlásil to při návštěvě v ČSFR předseda Horní komory rakouského parlamentu pan H. Fischer. K názorům, že by se mělo vytvořit obnovené Rakousko - Uhersko řekl, že Rakousko považuje za nejlepší řešení integraci do Evropského společenství. Causa Žák ustoupila v době voleb do pozadí. Přesto se situace obrací ve prospěch kapitána Žáka: Vyšší vojenský soud v Tábore rozhodl, že vyšetřovatelé v jeho věci porušovali zákon a celé přípravné řízení bude třeba opakovat. Navíc se novým šetřením ukázalo, že pan Čuba nemluví pravdu a že Družstvo Slušovice dluží státu na daních přes 2 miliardy korun. Rozebrání slušovického majetku, při kterém se obohatila skupina domluvených lidí, bylo provedeno tak chytře, že je těžko trestně postižitelné. Neúspěchem musel skončit i osamocený boj kpt. Žáka, který v tomto utkání s pevně provázanými strukturami hospodářského gigantu neměl šanci na úspěch. Odsun Němců v létech 1945-6 se neobešel beze ztrát. Němečtí historici vyčíslili tyto ztráty na 216 až 272 tisíce obětí. Federální ministerstvo zahraničních věcí vydalo v květnu publikaci J. Kučery “ Odsunové ztráty sudetoněmeckého obyvatelstva “ , v níž autor dochází k podstatně nižšímu číslu kolem 40,000. I tak je to číslo otřesné. Tuplák piva za 5,42 vteřin vypil na mezinárodní výstavě pivovarnictví a sladovnictví v Brně jedenačtyřicetiletý řidič Juraj Reguli z Martina. Pro 35 [pageend37]odborníky a zájemce připojujeme, že to bylo desetiprocentví Starobrno. Podivuhodné soudnictví vládne stále v Československu. Předseda republikánské strany Dr. Miroslav Sládek se dopustil vloni v srpnu při demonstraci před budovou čs. televize urážky prezidenta Havla. Obvodní prokurátor v Praze 4 na něj podal žalobu, ale soudkyně Obvodního soudu pro Prahu 4, JUDr Jana Knoblochová nehodlá případ soudit, nebot cítí k obžalovanému sympatie. Nyní, když byl Dr. Sládek zvolen do parlamentu, může se dovolávat na dodatečně získanou immunitu a dosáhnout dalšího odkladu. A co kdyby to vyšlo a Dr. Sládek byl zvolen prezidentem republiky - svoji kandidaturu už přihlásil a oznámil, že zavede pořádek.... zodpovědná, přesto ale na stížnost redakce Zpravodaje odpověděla dopisem, který obhajuje stanoviska v v publikovaném textu obsažená. AUDIO STORY ( 130 00 Praha 3, Sabinova 5 ) natáčí čtenářsky oblíbené knižní tituly na magnetofonové pásky. Dosud vydané nahrávky (Čapek, Pavel, Neruda, Jirotka, Němcová atd ) lze koupit v prodejnách Supraphonu nebo v obchodním domě Máj v Praze. The Prague Post se jmenuje nový týdeník v anglické řeči, zabývající se politikou, hospodářstvím a kulturou v Československu. Roční předplatné činí v Evropě 130 US D, adresa vydavatele je 110 00 Praha 1, Politických vězňů 9. MY A DOMOV Prof. Jan Milič Lochman byl poctěn udělením čestného doktorátu Karlovy univerzity. Stalo se tak v rámci komeniologického kongresu v Praze ve slavnostním prostředí pražského Karolina, za přítomnosti rozšířené akademické obce, kancléře Schwarzenberga, švýcarského velvyslance, rektorů řady československých univerzit a představitelů všech církví a papežského nuncia. Ve svém proslovu zdůraznil prof. Lochman význam Komenského pro evropskou kulturu dnes, živost Husova programu života v pravdě i platnost tradičních kontaktů mezi basilejskou a pražskou univerzitou. Svou řeč zakončil těmito slovy: Jan Amos Komenský na sklonku života razil v několika variacích tento obraz: Jádrem světa je Evropa,srdcem Evropy Německo, Německa Čechy, srdcem Čech Praha.Tento obraz by nás zavedl, kdybychom jej pojali jako program evropo-, germano- bohemo- či dokonce pragocentrismu. Avšak tento obraz může mít i jiný význam. Je pro Evropu podstatné, když po desítiletí ochromené srdce Čech, Praha, opět bije svobodně. Nebot lidské srdce nebije jen pro sebe, nýbrž pro celý organismus, pro jeho životodárný krevní oběh. Koloběh idejí a solidární spolupráce lidí přes všechny hranice - hodnoty, proti kterým vedla totalitní ideologie svůj zběsilý úder - je tvořivým odkazem i nadějí Evropy. Neue Zurcher Zeitung, jeden z nejseriosnějších a nejlépe informovaných deníků ve světovém měřítku má nového dopisovatele v Praze, který se kryje pod značkou - ruh - a posílá z Československa dobře informované a věcně fundované zprávy. Nedávno uveřejnil NZZ rozsáhlý úvodník z pera Dr. A. Oplatky, věnovaný otázce česko slovenských vztahů. Tuto pozitivní bilanci poněkud kazí neobjektivní , čas od času otiskované dopisy čtenářů, zejména opakované příspěvky čtenáře maďarského původu, který napadá Trianonskou smlouvu, schvaluje mnichovský diktát a odsun Němců označuje jako zločin. Redakce ovšem za dopisy čtenářů není ZE STARÉ VLASTI Ústavní soud zahájil jednání o stížnosti z řad levicových poslanců proti lustračnímu zákonu. Projednání si zřejmě vyžádá delší dobu- a pak už možná nebude nikoho zajímat. Štechovický poklad.Je známo, že v roce 1946 objevili američtí vojáci na základě upozornění německého zajatce starou důlní štolu u Štěchovic, v níž byly různé dokumenty z dob nacismu. Je doměnka, že takových úkrytů bylo v této oblasti více, protože stále ještě chybí z válečné doby mnoho dokladů i uměleckých památek. Jedna amatérská skupina už zahájila u Štěchovic hledání, další odborníci se chystají zahájit práce na podzim. ZE SVĚTA KULTURY Koncerty v Jižních zahradách Pražského hradu se budou konat v době od 16. června do 19. září každou sobotu od 18 hod. Pod patronací Kanceláře presidenta republiky, Evropského kulturního klubu a Magistrátu Hlavního města Prahy tu bude uskutečněno 15 koncertů. Tamtéž na otevřené scéně pod Býčími schody budou dávána letní představení vždy v sobotu od 16 hod - vstup bude volný. Ludvík Vaculík se stále více , jak se zdá, vzdaluje od své minulosti, kterou si vytvořil jako spisovatel a autor známých 2000 slov. V Literárních novinách (č.20\ 92)ve článku Legitimní sebeobrana hovoří Lubomír Martínek o pocitu bezmocnosti nad člověkem, který se nedokáže rozloučit s pahorkem, z něhož si zvykl obhlížet okolní svět. Cituje např. poslední Vaculíkovy výroky, jako “ Jsou dvě lidstva- at ten, jenž s námi neumí žít, žije někde ve svém řádu Martínek vyčítá Vaculíkovi, že “ dissident, představitel moravské inteligence, používá stále častěji formulací a argumentů, které už léta slýcháme od islámských fundamentalistů. Vaculíkova 36 [pageend38]touha provokovat, vlastnost spíše vzácná v krajině, jejímž představitelem a mluvčím se Vaculík de facto stal, by si zasloužila uznání, kdyby neskrývala nehoráznosti, jakkoli v zápětí - i když stále méně - rozostřené pochybností, slovní akrobacií či přiznáním neznalosti. Zdá se, že Vaculíkovi hrozí podobný osud jako B.Hrabalovi: klesnout pod tíhou svého obrazu... Obrana svobod,výbor z dobových článků a esejů Karla knížete ze Schwarzenbergu z doby před druhou světovou válkou, byl vydán v Čs. spisovateli. Jak uvádí ve své kritice Miroslav Kusý ( Lit. noviny 20\92), je to soubor, který umožňuje pochopit skutečnou podstatu konservativního názoru, kterému nejde o prosté konservování minulosti, statu quo, ale především o zákonitosti dějinného vývoje. Je to čtení, jehož aktuálnost se neměří dobou vzniku, ale hloubkou myšlení, schopností vystihovat podstatu věci, pronikavostí intelektu. Proto má kniha i dnešku co říci a může být podnětem k moudrým úvahám. Václav Havel jako spisovatel není chráněn před kritikou. Petr Fidelius rozebírá ( Lit.noviny 21\92 ) jeho Letní přemítání a shledává, že nepřítelem politické kultury nejsou jenom nízké pudy a vášně, ale že nebezpečí může přicházet i ze strany vysokých morálních aspirací. Kritik vyčítá Havlovi, že líčí naši společnost v příliš temných barvách. Zamýšlí se nad Havlovým pojetím moci, politiky jako praktikované mravnosti a dochází k úsudku, že můžeme vřele sympatisovat s Havlovými pohnutkami a úmysly, ale téměř nikdy nemůžeme přijmout jeho závěry. Vidí tu nebezpečí, že způsob Havlova myšleni vede bezděčně k tomu, aby role politikova byla chápána ve smyslu jakéhosi kněžského paternalismu. Naštěstí podle kritika dosahujre Havel praktických úspěchů nikoliv díky, ale navzdory svému pojetí politiky .... Po prostudováni kritiky zůstanou ve čtenáři pochybnosti : měl by snad Havel slevit ze svých ideálů a smířit se s morální devastací současné společnosti ? Pražské Rudolfinum bylo obnoveno nákladem přes jednu miliardu korun a sloužilo už letošnímu Pražskému jaru jako koncertní síň. Navíc je zde na půl roku instalována výstava českého výtvarného umění z konce minulého a začátku tohoto století jakož i výběr z fotografií Josefa Sudka a F. Drtikola. Divadlo Franze Kafky bylo otevřeno v historickém sále Divadelního ústavu v Celetné ulici. Milan Sládek,významný mim se vrátil z emigrace a stal se uměleckým ředitelem pohybového divadla Aréna v Bratislavě. I. členská výstava moravských výtvarníků se koná v galerii v Hodoníně až do 19. července. Pomník bratří Čapků by měl být postaven na náměstí Míru v Praze do roku 1995 péčí zvláštní nadace. Nezávislé dokumentační středisko v Praze 1, Bolzanova 7, sbírá dokumentační materiály k novým československým dějinám a prosí kulturní a společenské instituce a sdruženi o spolupráci zasíláním periodik, letáků, programů atd. 37 [pageend39]RESIDENCE EXIL Jak již byli někteří zájemci o akci "RESIDENCE EXIL" informováni, Ústav hlavního města Prahy nám dal k dispozici 3 parcely, ze kterých jsme se rozhodli pro parcelu vedle přírodní reservace "Prokopské údolí" v těsné blízkosti Velké ohrady nad Barrandovem, kde se dokončuje výstavba sídliště. Sjezd z dálnice Plzeň - Praha je v Řeporyjích cca 2 km vzdálen od parcely. V současné době se vyřizují majetkoprávní vztahy přidělených parcel. Jednání o finanční spolupráci s min. práce a sociální péče, předsednictvem české vlády a magistrátem hlavního města Prahy se uskuteční během dvou měsíců. Formu právní existence "Rezidence exil" si určí samotní zájemci na první schůzi, která se uskuteční ihned po vyřízení majetkoprávních vztahů v Curychu. Možné formy: akciová společnost, družstvo, soukromé vlastnictví byt.jednotek. Forma nájemného přichází v úvahu pouze pro zcela nemajetné krajany v případě, že min. práce a soc. péče se budou podílet na této akci. Předpokládaná cena jedné byt. jednotky 50 000 - 60 000 Fr. (Odhadovaná cena 1 m3 210 Fr, ve Švýcarsku 600 Fr). Residence bude odpovídat švýcarskému standartu avšak s čs cenami. Samozřejmě bude rovněž možno si byt zakoupit a používat jako druhý byt, eventuelně pronajmout. Rovněž tak firmy, které si chtějí v Praze vybudovat své representativní zastoupení, mají možnost se na této akci podílet. Jestliže se přihlásí více než 100 zájemců (zatím 44) bude mít residence stálou lékařskou a pomocnou službu, bezpečnostní zajištění, veškerá sociální a kulturní zařízení, stejně jako právní poradnu. Smyslem této akce je zajistit klidné a v rámci daných možností bezstarostné stáří především pro ty krajany, kteří se nemají kam vrátit, nechtějí být, v případě potřeby, na obtíž svým dětem, kteří jsou osamoceni, kteří potřebují nebo budou potřebovat pomoc, kteří nechtějí platit vysoké daně, kteří si nedovedou představit stáří ve švýcarském nebo jiném domově a také ti, kteří nechtějí žít na úkor obce. J.N. Svaz čs spolků ve Švýcarsku Postfach 1288 8058 Zurich-Flughafen S O KO L 86.schůze výboru Ústředí čs.sokolstva v zahraničí se konala ve dnech 25. a 26. dubna v Curychu. Kromě 14 členů výboru /zástupců zahraničních žup/ se schůze zúčastnila 4 členná delegace ČOS z Prahy v čele se starostou ČOS br. Dr.Jiřím Janošem a dalších 14 hostů ze švýcarských jednot. Br.Janoš poděkoval Ústředí a všemu sokolstvu v něm soustředěném za věrnost a dlouholetou obětavou a nezištnou práci v době, ve které Sokol a jeho myšlenky byly potlačeny v zemi jeho vzniku komunistickou ideologií a nenávistí. Do rukou br. Fialy předal pak br.Janoš standartu ČOS "Za věrnost 1948 - 1989". Na schůzi bylo zvoleno tajným hlasováním (nepřítomní členové výboru z Kanady a Austrálie volili písemně ) předsednictvo pro období 1992 - 1995 v tomto složení: starosta: dipl.arch.R.Fiala, Curych, I.místo- starosta: P.Florián, Vídeň XII/XV, Il.místo- starosta: J.Jelínek, Sydney, náčelník: B.Zoder, St.Gallen, náčelnice: M.Hornerová, Vídeň XII/XV, vzdělavatel: J.Waldauf, Toronto, jednatel: L.Král, St.Gallen, pokladník: Z.Dobrovolný, Montreal, matrikář: Dr.Z.Bidlo, Basilej. Nedělní odpoledne bylo věnováno podrobné diskusi a výměně názorů na spolupráci a ev. pozdější včlenění čs.sokolstva v zahraničí do ČOS. Bylo přijato toto usnesení: "o případném splynutí s ČOS v budoucnu, pro které zatím nejsou vytvořeny podmínky, rozhodne na základě návrhu ČOS, valný sjezd Ústředí". Slet československé obce sokolské se bude konat za účasti čs.sokolstva v zahraničí, AOS (americké obce sokolské) slovenského Sokola z USA na Strahově v roce 1994. Vll.volejbalový turnaj smíšených družstev v Basileji. Velká tělocvična Sporthalle Spielfeld v Binningen ožila v neděli lO.května v 8:45 hod. přítomností 5ti sokolských smíšených družstev (na hřišti musely být minimálně 3 ženy). Turnaj se odehrál systémem každý s každým na 2 vítězné sety. Všechna druž- 38 [pageend40]štva odehrála tedy 4 utkání (celkem se odehrálo 10 utkání) a všichni prokázali dobrou fyzickou připravenost a dostatek volejbalového umění. V polední přestávce se sestry z Basileje postaraly o občerstvení a turnaj pokračoval až do 15:00 hod. Družstva se umístila takto: 1.Sokol Basilej, 2.Sokol Bern a St.Gallen, 3.Solothurn, 4.Luzern 1, 5.Luzern II. Po ukončení turnaje doznívala dobrá nálada při kávě, limonádě či pivu, všichni přislíbili, že se turnaje v roce 1993 opět zúčastní. Zúčastní se společných cvičení slet.prost- ných a obohatí hlavní nedělní vystoupení zvláštním číslem programu předvedením ukázky prostných, která se budou cvičit na Xll.všesokolském sletě v Praze 1994. Mimoto 6 mužů a 6 žen se zúčastní slet, závodů na nářadí a dvě družstva - jedno mužské a jedno ženské - se přihlásila k účasti ve volejbalovém turnaji. Skupina 50 cvičenců bude doprovázet 5 členů předsednictva ČOS vedenou starostou Jiřím Janošem, místostarostou bratrem Vladimírem Vološčákem a náčelnicí sestrou Jarinou Žitnou. Sletové upomínkové předměty Ve sletové kanceláři a na všech sletových podnicích se budou prodávat předměty s emblemem IX.sletu v cenách, jak níže uvedeno: IX. SLET 1 9 92 Toronto. June 26.-28. bundy (sweatshirts) za 20 dolarů, trička za 12 dolarů, čepice za 6 dolarů, poháry za 5 dolarů, odznaky za 3 dolary, tužky za 2 dolary. Mimoto budeme mít na prodej také zvláštní trička v duhových barvách za 25 dolarů. IX. SLET KANADSKÉHO SOKOLA Budeme oslavovat tato výročí Mimoto, že si naším sletem připomínáme několik sokolských jubileí, byl náš slet oficielně zařazen mezi podniky patřící do oslav "CANADA 125", kterým se letos oslavuje 125.výročí vzniku Kanadské federace. Návštěvníci našeho sletu uvidí emblem "CANADA 125" na všech významných místech po celé Kanadě. Dodatky o účastnících sletu V posledním čísle slet.zpravodaje jsme se zmínili o mezinárodním rázu našeho sletu a řekli jsme vám, že přijedou účastníci ze třech evropských států, jakož i skupina z Československa a další účastníci ze 7 amerických států. S radostí potvrzujeme účast československých sokolů, ze Spojených států přijedou sokolové z 11 států: z Kalifornie, Floridy, Illinois, lowy, Michiganu, Nebrasky, New Jersey, New Yorku, Ohia, Pennsylvánie a Texasu. Českoslovenští sokolové na slete Obdrželi jsem potvrzení týkající se účasti sokolů z Československa. Skupina sestávající z 55 členů různých oblastí republiky přijede do Toronta v úterý 23.června a zdrží se do úterka 3O.června 1992. Cimbálová neděle 28.6.92 již po třetí - od třetí do půlnoci s cimbálovou muzikou J.Čecha z Uh.Hradiště Waldhute "Sulzchopf" Muttenz/BL (směr rest.Eglisgraben) Srdečně zve DOMOV Basilej Informace tel. 061/ 47 97 09 (Martinec) Husův sbor Čechů a Slováků v Curychu a Československá beseda "Svatopluk Čech" v Curychu Vás srdečně zvou na tradiční POUŤ DO KOSTNICE v neděli dne 5.července 1992 Promluví prof. Vladimír Kubáč proděkan Husovy bohoslovecké fakulty v Praze. Sraz u Husova a Jeronýmova kamene v 10:30 hod. dopoledne. 39 [pageend41]Na prodej: starý funkční mlýn na bene- šovsku u Prahy. Cca 6 ha lesa a půdy, voda. Velká budova, dobrý stav. Zn. "Mlýn" do adm.Zpr. Ubytování pro praktikanty z ČSFR V rámci projektu švýcarské vlády na pomoc drobnému podnikání hledáme pokud možno levné ubytování v Zurichu, Basileji a okolí. Doba pobytu 4 nebo 18 měsíců. Nabídky na tel. 01/ 383 23 04. Pronajmu v Praze blízko centra (Smíchov) 2 pokoje (2-4 lůžka). 15.- DM na osobu se snídaní. Tel. 0042 - 2 - 54 06 39. Národní park Šumava - celoroční, hezké tiché ubytování 37 km od hraničního přechodu Zel.Rudy. Kapacita 21 lůžek za 10 DM na osobu. Vandrování, ryby, běžky, lyž. vlek v místě. František Chalupný, rekr. středisko, CS 341 64 Nezdíce. Zu verkaufen in Mähren CSFR Holešov, 6Z- Haus mit grossem Obstgarten 1450 m2. Dazu eine Schmiedewerkstatt 150 m2, Hof und Vorgarten. Das Haus hat Zentral- heizg., Tel. u. Satelitanschluss, 2 WC, neue AL NO Küche. Verkaufspreis 170 000 SFr. Tel. 0042 635 2722. Reise - Versicherungen ČEKÁTE NÁVŠTĚVU Z ČESKOSLOVENSKA ? Starosti s nemocí, event, úrazem vás zbaví vhodná pojistka. Naše pojištovna pojištuje vaše známé a příbuzné do 80 let. Převoz do Československa, podle případu za doprovodu lékaře i přes 80 let. FRAU LADA VALOV1C-HAJEK Wingertlistrasse 29 8405 Winterthur Tel. 052/ 29 47 87 nebo 29 65 60. Pronajmu pokoje s příslušenstvím v Praze. Fr. 30/35 za noc. Tel. 0042 2 781 03 34. Byt 2 + 1, 1.kat., 2.p., balkon, zařízený, tel., v Praze 6 k dlouhodobému pronájmu. Zn."Klid, zelen, dobré spojení" do adm. Pronajmu 3+1 v Praze-Bráníku, za osobu a den SFr. 20.-, měsíčně SFr 200.-. Tel. 021 / 25 26 57. II Vagabondo Dne 25.6 (čtvrtek), ve 20.30 hod. se koná závěrečné představení divadelního cyklu v divadélku II Vagabondo, Zurich Unter- engstringen. Přijďte se s námi rozloučit před prázdninovou pauzou a osvěžit si vědecko-technic- ko-literární objevy světového genia, našeho rodáka Járy da Cimrmana. Účinkují: Ladislav Smoljak Milon Čepelka Pavel Vondruška 40 [pageend42]PENSION MILAN, Zellermoosstr.75 A-5700 Zell am See - Rakousko PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech j>řed švýc. úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Grúndung) a jiných problémech a procesech ve švýcarském a čs. právu! ARENT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 Vás zve k levnému pobytu vč. českých specialit z naši kuchyne. Výlety do blizkých velehor s celoroč lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 OVĚŘENÝ PŘEKLAD Úřední překlady Vašich dokladů pro veškeré oficiální účely provádí do tří dnů výhodně ING. JIŘÍ KOMÁREK dipl. překladatel a soudní tlumočník Tóstalstrasse 74 8636 WALD/ZH tel. 055/95 52 73 —musc ort Illi II eedronics music discount TV-HI-FI I HUDEBNÍ NÁSTROJE Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-HI-FI, zesilovače, videa, atd. "Technische Börse - Occasionen", Bruchstrasse 55, 6003 Luzern. Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/48 67 46 Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-'l hod. a od 16-19 hod. kterýkoliv den PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lic.phil.I.Markéta KARASOVA Saums tr.54 8003 Zurich Tel.01/463 96 10 Pro krajany podstatná sleva! [pageend43]AZB 8048 ZÜRICH PP/Journal CH-8048 ZÜRICH Postretouren an: ZPRAVODAJ, Postfach 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chenes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathausplatz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do 5.dne v měsíci. für Versicherungs-, Finanz- und Unternehmensberatung sowie Immobilienhandel und Vermittlung Telefon: 01 -932 32 22, Telefax: 01 -932 52 03 Provoz s obsluhou 24 hodin denné, dtto neděle i svátky. Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den II! zpravodaj [pageend44]