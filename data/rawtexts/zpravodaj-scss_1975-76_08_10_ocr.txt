10 časopis čechov a slovákov vo švajčiarsku ročník 8 1975 zpravodaj [pageend1]Dr. Arnošt Kramář, neurologie a elektro-encefalografie, ordinuje denně 24, rue des Bossons, 1213 ONEX-GENÈVE, tel. 022-92 13 60 Dr. med Charles Huber, odb. lékař FMH, všeobecná praxe, nemoci ušní, nosní a krční, dovoluje si oznámit otevření praxe v Lausanne, Place Pépinet 4, (knihkupectví Payot) Tel. 021 - 23 81 31 OFICIÁLNÍ ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Bedingen a. Albis, Tel.: 01 -99 37 85 AUTOSERVIS 30 % sleva pro krajany Oznamujeme otevření nové autodílny, kde Vám provedeme veškeré opravy a servis na Vašem voze. Seřízení motoru provádíme na nejmoder- néjším přístroji (norma USA!). Záruka kvality: 25 let práce! Tel.: 01 -64 43 15 V. FIŠER & E. TANCZOS J. FÜGLI2, 8048 ZÜRICH OZNAMUJE OTEVŘENÍ HODINÁŘSKÉHO A ZLATNICKÉHO OBCHODU 400 m od HI. nádraží vedle hotelu CONTINENTAL Krajanům SLEVA ! ! ! Helmut weber uhren - bijouterie stampfenbachstrasse 56 8006 Zürich telefon 01-262091 «GOLDENE STADT» Konečně také v Düsseldorfu naše restaurace s českými a mezinárodními specialitami! Dvanáctka — Plzeň — od sudu Budvar Srdečně Vás uvítá známý pražský gastronom Vilém Bláha. Jídlo chuťově upravuje kuchařský mistr VI. Matějka. «Goldene Stadt», D - 4000 Düsseldorf 1. Mintropetr 5, Tel. č. 37 93 96, asi 2 minuty od hlavního nádraží. Malý oznamovatel H Hladám pre svoju mamičku, na ktorú mám v poslednej dobe velmi málo času, seriózneho partnera Zn: «48 ročná». ■ Která Češka okolo 30 let by chtěla se mnou bydlet ve'větším bytě. Zn.: «Nechci být sama» ■ Manželé hledají partnery na bridge. Telefon 01 - 64 28 02. ■ Hledám zaměstnání. Jsem stavební inženýr (kanalizace, úpravy toků) 6 let praxe ve Švýcarsku. Bydlím v Bernu, jsem ženat. Zn.:«I mimo obor» ■ Vyskoškolák hledá krajanku do 40 let se zájmem o přírodu a cestování. Zn. «Winterthur». ■ Žijete v Anglii? — Máte smysl pro organizaci a kuráž ledacos zařídit? Máte-li telefon (není podmínkou), udejte číslo. Zn.: Slušný vedlejší příjem». KUPUJTE U NAŠICH INZERENTŮ [pageend2]«Náš národný program nesmie byť len programom oslobodenia od Moskvy, ba ani nie oslobodenia od komunizmu . . . Ani po porážke komunizmu by sme žiaden program nemali, keby sme naň už teraz nemysleli. Konečne aj komunizmus Je program. A Jeden program možno poraziť len programom lepším, nikdy nie bezprogramovosťou. Ostatne bolo by naivnosťou sa domnievať, že len Východ je špatný. Nie — my si musíme uvedomiť, že i Západ prekonáva ťažkú krízu, krízu politickú, ale predovšetkým krízu kultúrnu a mravnú. Cieľom nášho programu musí byť súčasné oslobodenie jak od Východu, tak i od Západu: musíme sa už konečne postaviť na svoje vlastné nohy. Naším programom nesmie byť SLOBODA od niečoho, ale k niečomu — SLOBODA k vytvoreniu našej vlastnej budúcnosti.» Ladislav Radimský v knihe «Rub a líc nášho národného oslobodenia» Anna Kvapilová KVETOUCÍ KER Na záhonech písku, kde rostou jen šedivé baraky v elektrických drátů smrtícím stisku, dějí se zázraky. Omládlý keř nad holou, rozpuklou zemí ve slunci rozpustil bohaté kadeře, oblakům zamával zjihlými haluzemi, zavolal na stromy, na ptáky, na keře, dokola rozhodil zelený smích, větrům se poklonil němě a zpěvem mízy v poupatech nalitých promluvil ke mně : Já nejsem jen prostý zelený keř, potěcha očí tvých v sirobě, já život jsem věčný, ve mne věř, a kvetu i na hrobě. Z propasti bídy, kam klesl jsi ke dnu, zajatá, uštvaná zvěř, já znovu tě k sobě, ke slunci zvednu. Život jsem, ve mne věř! (Ze sbírky «Krajíček chleba») František Bálek SLAVME SLAVNĚ 28. i 30. ŘÍJEN Při oslavách výročí vzniku naši republiky se nejen častěji než kdy jindy zamýšlíme nad vývojem našeho státu, nad jeho jednotlivými etapami, ale snažíme se dopátrat i podstaty jeho vzniku, odhalit jeho historické, politické i společenské kořeny. Přirozeně v každém pohledu zdůrazňujeme jiný dílčí aspekt celonárodního programu, odlišné klady i odlišné zápory. S odstupem let se naše pohledy obohacují nejen o zkušenosti, získané ve vlasti, ale i v emigraci, kde nás obklopují odlišné podmínky. Můžeme tedy některé problémy vidět i objektivněji, můžeme někdy i lépe posoudit, v čem byl náš státní program poplatný své době, v čem byl poplatný nadšení poválečných dnů, v čem byl ideální vizí, která daleko překročila realitu své doby. Můžeme se však i v dílčích pohledech vždy znovu přesvědčit, že náš národní program byl motivován hledáním hodnot společenských i lidských. V tomto příspěvku bychom chtěli poukázat na jeden dílčí aspekt — bezesporu stále aktuální — na účast Slováků při vzniku Československé republiky. Hned v úvodu je tedy třeba připojit k 28. říjnu 1918 i 30. říjen 1918, který je s ním nerozlučně spjat. Toho dne se totiž slovenská politická reprezentace shromáždila v Martině (tehdy ještě Tur- čianském a Svatém), vytvořila Slovenskou národní radu a ta oficiálně vyhlásila začlenění Slovenska do nového domova s národem českým. Na Slovensku se toto datum za celá uplynulá léta střídavě připomínalo jako velký státní svátek národa — střídavě podle politické konstelace. Je s podivem, že právě ti, kteří v Martině (i předtím v Mikuláši) prosadili do oficiálních dokumentů termín «větev československého národa», označující Slováky, později na to ani příliš nevzpomínali. Spo« kojili se s datem 28. října. A naproti tomu právě v obdobích, kdy se zdůrazňovala i slovenská účasi na tvorbě nového státu, stál 30. říjen hned vedle 28. Nejde tu zřejmě o to, aby místo jednoho data byla dvě, nýbrž spíše o to, aby se připomnělo, že Slováci nebyli «vtaženi» do republiky, že nebyli onou zakletou princeznou, která se probudila až po pražském polibku — že se prostě sami rozhodli tak, jak se rozhodli. A z tohoto hlediska bude prospěšné jít ještě trochu dál, za datum Martinské deklarace. V Martině oficiálně, za národ, bylo řečeno to, co již 1. května 1918 bylo vysloveno na manifestaci v Liptovském Svatém Mikuláši. Mikulášský manifest požadoval mimo jiné i právo sebeurčení pro «uherskou větev československého národa»; na manifestaci se dokonce přímo volalo po vytvoření ČSR. Tento manifest, jak vzpomíná jeho autor Dr. Vávro Šrobár ve 1 [pageend3]své knize « Pamäti z vojny a väzenia», obletěl svět, objevil se ve všech novinách v Paříži, Londýně, Římě, byl telegrafován velitelům československých vojsk na Sibiři, a co hlavní, mohla jej československá národní rada v Paříži (T.G. Masaryk, M. Štefánik, E. Beneš) použít u představitelů Dohody; jako důkaz, že si i Slováci přejí vytvoření československého státu. Jestliže dnes někoho zaráží onen termín «uherská větev československého národa», z vysvětlení samotného autora uvedené knihy vysvítá, že mu šlo o to, aby před světem demonstroval, že nejde již jen o sebeurčovací právo uvnitř Uher, nýbrž o spojení, o státní spojení s Čechy. Ostatně i Hlinka, na oné památné schůzi v Martině, při schvalování Deklarace, prohlásil: «Češi a Slováci, jsme jedna řeč, jeden národ, jedna kultura». Měl tehdy zřejmě také na mysli ono široké duchovní spříznění, nikoliv hledisko vysloveně národnostní. Dnes si tedy můžeme z Martinské deklarace i Mikulášského manifestu vzít to hlavní a rozhodující: že tehdy Slováci podali ruku Čechům, protože tak jako by Československá republika nebyla bez Čechů, nebyla by ani bez Slováků. Komplexní a objektivní analýza vývoje Čs. republiky by nepochybně prokázala, že to byl z obou stran rozumný krok, že soužití přineslo prospěch oběma našim národům, jak v životě politickém a hospodářském, tak i v životě kulturním a společenském. JAKPAK JE TAM U NÁS DOMA ? ? ? PÁTÝM PÁDEM VOLÁME! Budeme možná působit směšně. Pokud je úsilí o jakousi spravedlnost směšné, proč ne. Morálka, postavená na pranýři obecného nezájmu, je ovšem směšná. Neznamená to ovšem, že není správná. Budeme možná také působit dojmem, že nepřejeme ubohému a pronásledovanému českému autorovi. Dal se přece vyfotit po pás ve vodě, aby znázornil svou situaci. Ale ani pocit, že komukoli cokoli nepřejeme, tu není na místě. Váháme prostě, co si pomyslit. Zdá se nám jen poměrně neskromné a poněkud groteskně egoistické, označil-li pan Pavka Kohout svou cestu do Lucernu za první výsledek konference o evropské bezpečnosti. Musíme považovat za poněkud přepjaté sobectví prohlašovat, že se sjela proto, aby jako svůj první výsledek vyplodila výjezd jednoho komunistického autora za ostnaté dráty, kterými je oplocen tábor socialismu a míru. Pan Pavka Kohout se chce vrátit do Československa a musí tedy vážit slova. Novináři, kladoucí mu otázky, nemají omezení a mnohdy si ani nepřejí pochopit hloubku strachu, do kterého je ponořen člověk, žijící na Východě. Přesto se nám však zdá, že bychom neměli, ani tehdy je-li v nebezpečí naše bezpečnost či pohodlí a závisí-li to všechno jen na slovech v našich ú- stech, pronášet tvrzení více než dubiózni. Jistě, máme hledat to klad- DOMOV Takzvaný třetí koš připravený pro konferenci v Helsinkách obsahuje minimální nároky průměrného občana na podmínky lidských vztahů a jeho přání, týkající se svobodného pohybu a volného proudění informací. Nikdo, kromě notorických dobrodruhů a podivínů, neopouští dobrovolně zemi svého zrození, — napsal před časem básník Ivan Diviš — není-li k tomu nucen okolnostmi nejkrajnějšími. Za normálních okolností je domov místo, kde jsme mezi svými, kde všemu rozumíme a kde je nám rozuměno. Takové místo tedy, kde jsme s to odpovídat, jestliže nás někdo osloví, a kde se našim otázkám dostává smysluplných odpovědí. Doma se vyznáme dík paměti a vzpomínkám, neboť cesty, po nichž chodíme, jsme vyšlapali buď sami nebo naši předkové, s nimiž jsme pokrevně spřízněni. «Doma i zdi pomáhají,» praví staré ruské přísloví — a vskutku, domov není v podstatě nic jiného než bezpečí. Jistota, že se můžeme plně spolehnout a že nebudeme nikdy, ani v hodince smrti zcela opuštěni, přinejmenším, že k nám i do této poslední samoty bude zaznívat kadence rodné řeči. Právě proto neznali staří horší trest než vyhnanství, a právě my hovoříme právem o tragice národního osudu, mimo jiné proto, že k němu právě vyhnanství a ztráta domova od pobělohorských dob neodlučně patří. Tam totiž, kde správa veřejných věcí padla do rukou totalitního systému, upadly všechny dorozumívací kódy. Ničivé puzení samozvaných vládců potrhalo přirozené pletivo cest — vedou teď odnikud nikam — a lidé ve vlastním domě tápou slepí. Slova ztratila smysl: teroru se teď říká třídní spravedlnost, lsti moudrost, lenivosti velkorysost — a chcete-li, učitelovi se říká soudruhu a málem že se soudružko neříká matce. Zdi nepomáhají — zdi zrazují; do každé může být vmontováno odposlouchávací zařízení, za každou může být skryt udavač anebo naopak za každou z nich se může tuto či příští noc odehrát tragédie. Jestliže není možné, aby člověk byl zhola a beze zbytku připraven o vlast jako o kulturní fenomén, vytvořený z řeči, výchovy, osobních vzpomínek i celé nadosobní duchovní tradice, je možné mu jeho domov za určitých okolností tak odcizit, že se pro plodnou realizaci fenoménu vlasti stane nezpůsobilým. Není zapotřebí jmenovat desítky autorů, kteří v uplynulých letech opustili Československo, aby zachránili alespoň publikační mož- 2 [pageend4]nost, nelze-li už zachránit přirozené bezpečí domova jako podmínku tvorby; jsou vesměs dobře známi. Právě tak nemá v této souvislosti smysl vypočítávat jejich úspěchy či selhání ve světové konkurenci. I tyto informace obvykle proniknou cenzurní ohradou. Jde vlastně o jejich pouhou existenci ve všech svobodných civilizovaných zemích světa — neboť ona je trvalou připomínkou toho, že naše národy nejen disponovaly, ale stále disponují velkým duchovním potenciálem. Je-li tedy konečným cílem takových setkání, jako bylo ono v Helsinkách, aby se svět stal svým obyvatelům vskutku domovem, to jest místem bezpečným a komunikativním, musí jít především i o to, aby byl jako domov vrácen těm, jejichž bezpečí bylo rozvráceno a přestalo být terénem tvorby. Aby domov, o nějž usilujeme ve velkém, ve vesmíru a přes hranice kontinentů, byl ustaven konečně také tam, kde je jeho původ od pradávna. Josef Jedlička né, co je mezi věcmi tohoto světa. Jistě je kladné, máme-li výjezdní doložku. Jenže i po téže bezpečnostní konferenci takovou doložku nemá na 400 dětí z rozdělených rodin. Tytéž úřady, které ji vydaly Kohoutovi, ji nevydaly dětem, odloučeným od rodičů. To je tedy druhý výsledek konference. I po téže konferenci neodvratně slepne v Litoměřicích v kriminále studentský vůdce Miiller. 1 nadále tráví čas svého jediného a neopakovatelného života v kriminále filosof Hejdánek a pár stovek dalších lidí, kteří se provinili odlišným názorem na československé věci v Československu. Ale první (a poslední?) výsledek už je tady. Pavka má vízum a nebojí se ho použít. I po téže konferenci se na čs. hranicích střílí do dětí. Pavka však má výjezdní doložku a to je to hlavní. Zaplat pámbu, že se ti pánové v Helsinkách sešli. Pan ministr Stoll, neblahé paměti, kdysi ulepil Svaz socialistické kultury, a dříve, než ten pojem stačil zdiskreditovat strýček Mao, pořádalo se cosi jako Kulturní revoluce. Bylo to sice už dost dlouho po Sjezdu spisovatelů v roce 1956, z jehož tribuny se básník, pan básník, Jaroslav Seifert, otázal: «Kde jste byli, mistři kultury, když byli zavíráni nevinní lidé?» Až Pavka, o tři léta později, zafungoval. Požádal na Sjezdu socialistické kultury o slovo, zopakoval otázku přednesenou básníkem (panem básníkem) a dodal: «A já bych teda odpověděl. Byli jsme na brigádách, pane Seifert. Budovali jsme socialismus!» Budování socialismu na brigádě jest zřejmě důvod dostatečný k tomu, abychom přehlédli, že jsou zavíráni nevinní. I mistr socialistické kultury pak, předpokládejme, ví, kterak užívat pátého pádu, který v případě básníkově zní «pane Seiferte». Nebot pátým pádem o- slovujeme a voláme. Nikoli hulákáme. Možná, že je výjezdní doložka na 21 dnů čímsi tak silným, že pro to přehlédneme všecko to, co jsme přehlédli už druhdy, zaměstnaní brigádnickým budováním socialismu. Je jistě jen v pořádku, že se — díky konferenci o celoevropské bezpečnosti — mistři socialistické kultury už nemusí bát použít výjezdní doložky. Také by se snad nemělo střílet po dětech. Také by snad měli opustit kriminál lidé, věznění jen pro odlišnost svých názorů od oficiální doktríny. Také mistři socialistické kultury by snad měli být trošičku skromnější, jsou-li už na sebe tak opatrní, jako nikdy nebyli na jiné. Mezi panem básníkem a «vojenským básníkem» je právě jen rozdíl jednoho básníka. Asi tak jako rozdíl mezi oslovením s použitím prvního anebo pátého pádu je rozdíl jednoho zupáka. Budeme možná působit směšně, morálka stranou obecného zájmu a obecného hemžení už tak působívá. Celkem vzato, děje se nám po zásluze. Nechodili jsme na brigády, nebudovali jsme socialismus, poměry se pro nás, stejně jako pro pány básníky nemají už asi zlepšit. Bohužel si však pamatujeme. Dokonce si pamatujeme i to, že pátým pádem oslovujeme, voláme. Jan Beneš DALŠÍ ÚSPĚCH HELSINEK Kromě víza pro Pávku Kohouta zaznamenal světový tisk ještě jiný důkaz, že čs. vláda je ochotna dodržovat zásady helsinského «třetího koše». Nic se nedejte mýlit, že oficiální pražské komuniké mluví o «rozhořčení a zneklidnění tváří v tvář takovým aktům mezinárodního gangsterství», to jen ze skromnosti zakrývá radost nad uvolněním v Evropě. «Spojení rodin», «lidské kontakty» — éto charašó, ale než to projde všemi kanály . . . Někteří lidé jsou netrpěliví a berou vycestováni do svých rukou. Tak 15. srpna odletěly z palouku u Dolní Vltavice, poblíž Lipenské přehrady helikoptérou dva dospělí a dvě děti do Rakouska. Dva dny poté se pokusily takto uspíšit helsinské prohlášení další občané NDR, tentokrát se to však podařilo jen šedesátiletému Východober- líňanu, jeho čtrnáctileté dcerce a devatenáctiletému studentu. Ženu uprchlíka a pomocníka při útěku, Teda Kobrzinského, zranily kulky čs. pohraničníků, kterým se zřejmě dosud fulminantní výsledek konference v Helsinkách nedonesl. Helikoptéru pilotoval americký pilot Barry Meeker, vysloužilec z vietnamské války. Když přistál s uprchlíky v Traunsteinu (NSR), musel zaplatit za opravu vrtulníku 15 tisíc marek a také za vyoperování čs. kulky ze své ruky . . . NEPŘÍTEL Č. 1 Když Dubček neuposlechl Husákovy vybídky, aby si sbalil svých pár švestek a odjel k Olofu Patrnému, šel na něj Gustáv od lesa. Dal ho vyloučit z ROH a odboráři «rozhodující» o neodborářství někdejšího šéfa KSČ mu ani nedovolili přečíst dopis, který byl kamenem úrazu, ač v Československu uveřejněn nebyl. (Viz Z. č. 5). Přece však v Československu není tak zle, už asi působí duch Helsinek: 3 [pageend5]Dubček, třeba odborové neorganizovaný, neztratil místo, byl toliko přeložen do jiného oddělení bratislavské lesní zprávy. A pak že se utiskuje. VYCPÁNY PES A ROK ŽENY Pražský rozhlas představil svým posluchačům velitelku družstva pomocné stráže VB z obce Havlín na Znojemsku, Kolkovou. Tato dobrá žena střeží rakousko-česko- slovenskou hranici a nacvičuje se svým družstvem dopadání takzvaných narušitelů. Její zásluhou byli prý nedaleko hranic zadrženi dva manželé, kteří přijeli do Havlína autem a přivezli si na nosiči připevněný žebřík. Bdělá soudružka Kolková zmobilisovala dva MNV, jednu stanici VB a několik útvarů PS. Manželé byli zadrženi, protože existovalo podezření, že chtějí s pomocí žebříku opustit republiku. Kolkovic rodina si bere klid na hranicích k srdci a svůj džob si náležitě propachtovala; pět synů dobré matky Kolkové tvoří bdělý kolektiv. První je na vojně u hraničářů, druhý je členem SNB, třetí dělníkem u Stavby silnic a železnic (kde může ostře sledovat jednak vlaky, jednak cizince fotografující nádraží), čtvrtý je specialistou ve vyhledávání diverzantských úkrytů a pátý, teprve devítiletý, šmíruje ve chvílích, kdy se nedrží máminy sukně, kolem chalupy a zapisuje si čísla aut a motocyklů. Nejsou však v dnešním Československu pouze bdělé ženy, nýbrž i bdělí psi. Pražský týdeník KVĚTY na jednoho upozorňuje v dojemném vyprávění o vzniku Musea SNB, které bylo letos otevřeno na Pražském hradě. V jedné místnosti je vystavena vycpaná zdechlina vlčáka Breka, který v padesátých letech zadržel 62 «narušitelů hranic». Takové zvíře ovšem nemohlo skončit v peci plamenné. Přimlouváme se za to, aby hned do vedlejší místnosti instalovali vycpanou rodinu panímámy Kolkové. Což neslavíme letos Rok ženy? DR. VASIL SE PROJEVIL Oficiální hlásná trouba amerických soudruhů DAILY WORLD uveřejnila analýzu, jejímž autorem není nikdo jiný než sám veliký soudruh Bitak. Podle tohoto doktora krejčovství emigrovalo po srpnu 1968 11 tisíc členů Komunistické strany Československa. 70 934 členů bylo po srpnových událostech vyloučeno; mezi nimi jsou i ti uprchlíci, kteří pozbyli své členské legitimace automaticky (a rvou si ted ve Švýcarsku a jinde proto vlasy). 390 817 členů bylo suspendováno — nejen ovšem pro protikomunistický postoj, ale i pro pasivitu (podle analyzátora 25 %.) Strana se prý «po leta nezbavovala těchto pasivních elementů». Druhá skupina se prý dala svést «demagogickými hesly o socialismu s lidskou tváří». Nejdůležitější a největší kategorií jsou prý ti, «kdož se nad svými omyly a chybami zamysleli a šli do sebe». A pak je tu ještě čtvrtá skupinka členů, kteří «ze svého dřívějšího protisocialistického postoje neustoupili.» Převážná většina těch, které tyto čistky postihly, neutrpěla prý materiální škodu, 70 % jich zůstalo na svých místech. I když jsou tato čísla takřka k nevíře, jsou z oficiálního kanálu a nutno je brát za hodnotnou minci. Asi jako Kčs. ANKETA V JAKÉ REPUBLICE BYCH CHTĚL ŽÍT? Zdánlivě je to otázka snadná, ale pokuste si ji jednou sami zodpovědět v plném rozsahu a zjistíte, že to o- pravdu není snadné definovat. Jsem jedním z Čechoslováků, kterému osud naší vlasti není lhostejný, který je hrdý na svůj původ a chce se vrátit jednou do vlasti, neboť jsem přesvědčen, že jenom tam je možná seberealizace každého z nás. Nepodléhám subjektivnímu hodnocení situace, nedělám si iluze o budoucnosti nejenom naší vlasti, ale i celé Evropy, ale přece jenom jsem přesvědčen, že není daleko doba návratu do naší svobodné demokratické vlasti, konečně o- svobozené od všech těch pochybných-ismů. Pokusím se jen stručně v bodech nastínit své «podmínky návratu» 1.) musí to být stát neutrální, demokratický, kde mají rovnoprávné postavení všichni jeho obyvatelé bez rozdílu národního původu. Demokracie — raději svoboda — se nesmí ovšem chápat jako anarchie, v níž by mohly řádit extrémistické skupiny ať již levé, či pravé. Přes všechnu demokracii bych byl pro zřízení velmi silné vnitřní bezpečnosti a pro zákaz extrémistických skupin, resp. stran. Politické strany by neměly být víc než čtyři, pátou skupinou by mohlo být hnutí angažovaných nestraníků. 2.) Právní uspořádání státu — Pokládám za demokratické zřízení zemské, se zemskými sněmy pro oblasti: Čechy, Morava, Slezsko, Slovensko a Podkarpatská Rus. Do těchto sněmů by byli delegováni poslanci svobodně volení za jednotlivé strany. Poslanci zemského sněmu by volili své zástupce do sněmu státního. Státní sněm by pověřil nejsilnější stranu k sestavení vládní kandidátky. Vláda by řídila stát v důležitých otázkách celostátního významu. Většinu záležitostí by vyřizovaly zemské sněmy resp. jejich řídící orgány (problémy školské, kulturní, sociální, zdravotní, dopravní a pod.). 3.) Hospodářské uspořádání státu — V žádném případě není možno se vrátit do poměrů z roků 1938, 1945 nebo 1948. Je nutno zřídit pro první léta orgán Obnovy národního hospodářství, který by postupně reprivatizoval drobné živnosti, řemesla a vybudoval organizační strukturu pro velké podniky, které by 4 [pageend6]měly být vlastnictvím státu, ale řízené soukromovlast- nicky, za opravdové účasti podnikových rad na řízení. Státní orgány by ovlivňovaly hospodářské organizace pouze fiskální a intervenční politikou. Celé hospodářství musí být napojeno na Evropské hosp. společenství. 4 .) Sociální postavení občanů — «Za každým naším snažením stojí člověk, starost a péče o jeho blaho a dobro» — toto heslo vyslovil v padesátých letech Gottwald a na tom se nedá nic změnit, jenom podotknout, že se za celých 25 let vlády komunistů pro dobro člověka udělalo pramálo vzhledem k možnostem, které měl tak vysoce vyspělý stát v roce 1948. Musí se radikálně změnit pracovní morálka a nastolit hodnotový systém do celého života našich občanů. Každý občan musí mít jistotu, že za vydělanou korunu obdrží ekvivalent, který odpovídá její hodnotě, a to na celém světě. Směnná relace musí být mezinárodní nikoliv jen vnitrostátní. Musí platit jen užitné hodnoty nikoliv fiktivní. Tím značně stoupne sebevědomí občana, kterému pak bude ponechána volba směnitelnosti. Každý občan musí mít možnost svobodného pohybu po celém světě, na tyto cesty musí dostat potřebné valutové prostředky (i když z počátku budou muset být omezovány s ohledem na výchozí finanční situaci.) O politických, náboženských a sexuálních svobodách není třeba se zmiňovat, neboť se rozumějí pod pojmem demokracie. Společnost se musí postarat o zabezpečení občanů v nemoci, v případě úrazu a samozřejmě ve stáří. Závěrem bych chtěl zestručnit své přání do jediné věty: Chci žít ve vlasti, kde bych se nemusel bát policajtů, nýbrž je brát jako ochránce svých svobod, kde je černé opravdu černé a bílé zase bílé, kde o mne nebude podávat informace domovnice, kde bude platit jenom jedna koruna, která bude mít všude stejnou cenu a kde se nebude zavírat za politické názory, nebo náboženské přesvědčení. JANHA SACHAROVŮV TRIBUNÁL Ve dnech 17. — 19. října se koná v areálu předsednictva dánské vlády a dánského parlamentu v zámku Christiansborg tzv. Sacharovův tribunál, který dostal jméno podle svého iniciátora, ruského atomového fyzika a významného disidenta Andreje Sacharova, a měl se konat kolem velikonoc (viz č. 2 Zpravodaje). Tribunál organizuje podle vzoru Russelova tribunálu o účasti Američanů ve vietnamské válce Společný výbor východních exulantů v Dánsku (Common Committee f. East Exiles in Danmark, Postbox 1035, D 1007 Copenhagen, Danmark). Bude mu předsedat advokát dánského Nejvyššího soudu Ib Thygerod. Jak sděluje kodaňský list Berlingske Tidende, požádal Výbor počátkem září Brežněva o výjezdní a návratné vízum pro Sacharova, který projevil ochotu se zasedání zúčastnit. V telegramu Výbor Brežněvovi připomněl helsinskou deklaraci, jejíž cenu dokáže právě stanovisko sovětské vlády k Sacharovově cestě do Kodaně. Jak oznámil předseda tribunálu Thygerod, nebude mít zasedání charakter soudního přelíčení; výpovědi svědků však poskytnou možnost Evropské komisi pro lidská práva a Evropské radě posoudit situaci v Sovětském svaze. Závazně přislíbili účast spisovatelé Maximov, Sagrin, Galič a Vardy, matematik Panin (Solženicynův druh v šarašce), za povolžské Němce Herman Hartfeld, filosof Levitin-Krasnov, básník Kuzněv, Viktor a Maria Fainbergovi, Slava Stecko, dr. Svarun a krymští Tataři Palatnik a Josefoglu. Očekává se, že přijede také Solženicyn. O průběhu vás budeme informovat. SOVĚTSKÁ MÍROVÁ POLITIKA (Dokončení úvahy dr. G. Wettiga ze západoněm. časopisu DAS PARLAMENT) Sovětské představy o bojových podmínkách, které je nutno prosadit: Ve střetnutí mezi Západem a Východem se sovětské vedení snaží prosadit taková pravidla hry, která by mu proti Západu poskytla zvláštní přednosti a výhody. Komunistům v západních zemích se má dovolit «čestné a pravdivé propagování předností socialistického zřízení, zkušeností a výdobytků socialismu, stejně jako pravdy o kapitalismu.» Naproti tomu stejná činnost stoupenců západní demokracie v oblasti sovětského bloku je současně odsuzována jako «ideologická diverze», «hanobení» a «desinformace», odporující zásadám mírové koexistence a proto ji nelze připustit. Sovětské vedení se úporně brání tomu, aby propagace pojetí západní demokracie v jejich vlastním táboře byla rovněž uznána za formu třídního boje a tím legalizována. «Síly míru a společenského pokroku mají na Západě ofenzivně propagovat ideje socialismu a dokazovat převahu socialistických principů v celém světě. Současně musí být zostřena kritika kapitalistického zřízení, odhalovány jeho antagonistické rozpory, jeho odpovědnost za společenské rozdíly a jeho beznadějné vyhlídky do budoucnosti.» Kapitalismus se má kritizovat jako přežitý společenský systém. Hlavní propagandistický úkol zní: «Přesvědčit pracující v západních zemích, že všechna nebezpečí pro mírový vývoj ve světě spočívají v kapitalismu a že jedině socialismus je schopen vyřešit naléhavé problémy vývoje lidské společnosti.» Toto ovlivňování veřejného mínění v západních zemích se nesmí podle sovětských představ nikterak omezovat. Vedoucí sovětští politikové se však velice rezolutně stavějí proti tomu, aby se «určité společenské kruhy na Západě pod maskou kulturní výměny snažily získat volnost pro svoji ideologickou expanzi v socialistických zemích.» Západním státům se předhazuje, že chtějí neomezeně propagovat buržoasní ideologii na 5 [pageend7]Východě. Dle soudruha Michajlova ovšem «takovéto vměšování a diverze vůbec nepřichází v úvahu.» Přístup k myšlení «socialistického člověka» musí být stoupencům západních demokracií bezpodmínečně zamezen. Všechny nežádoucí informace ze Západu jsou označovány za «nejnestoudnější vodopád des- informaci». V «socialistických» zemích má být povolen výhradně přístup «k objektivním informacím, které slouží k oboustrannému porozumění mezi národy.» Sovětské vedení si vyhrazuje právo rozhodnout, které informace vyhovují tomuto jejich požadavku. Dle slov soudruha M. Suslova z 13. 7. 1973 «sovětský akční program mezinárodního společensko-ideologického střetnutí předpokládá, že boj o myšlení lidí se bude odehrávat výhradně v Západním světě, nikoliv však v zemích socialistického tábora.» Téze k ospravedlnění a zdůvodnění sovětského stanoviska: Podle sovětského tvrzení nejde o «export revoluce», když prosovětské síly vedou ideologický boj v západních zemích. Není to prý nepřípustné vměšování do vnitřních záležitostí, které by odpovídalo «exportu kontrarevoluce» ze Západu na Východ. Mezi poměry na Západě a Východě jsou prý totiž dva základní rozdíly: 1) Kapitalismus má na rozdíl od socialismu v sobě antagonistické rozpory, ktere vedou nezadržitelně k vnitřním konfliktům a tím ke změně tohoto společenského systému. 2)ldeologický boj na Západě se vede mezi opozičními silami, vycházejícími přímo z vnitřku kapitalistické společnosti, a tento boj má být z vnějšku pouze podporován. Při této argumentaci se Sověty prakticky snaží využít toho, že na Západě je opozice povolena a na Východě nikoliv, k faktickému i morálnímu ospravedlnění rozdmýchávání společenských konfliktů na Západě a k jejich násilnému potlačování ha Východě. Západní požadavky rovnocenných podmínek k boji mezi společenskými systémy odmítají Sověty pozoruhodným argumentem, že prý jde o pouhý od- lehčovací manévr, s jehož pomocí se zástupci kapitalistického systému pokoušejí odvrátit ohrožení, které jim vyrůstá z vlastního tábora. ZA NÁMI MOSKVA 12 procent chemických závodů nesplnilo v první polovině 1975 plán, což způsobilo škodu 121 miliónů rublů. Hlavními příčinami jsou nízký stupeň modernizace technických zařízení a absence pracujících : přiznal to v «Trudu» sovětský ministr financí V. Garbuzov. Nejvíce to prý vázne ve výrobě umělých hmot, fosfátových hnojív a papíru. Na protest proti nelidským podmínkám vazby zahájili političtí vězňové povolžského koncentračního tábora v Mordavii hladovou stávku. Jak se dovídáme ze sovětských disidentských kruhů, jedním z požadavků je zrušení «cel, v nichž se mučí hladem, žízní, zimou a špínou»; vězňové tam dostávají asi 450 gramů černého chleba denně a obden teplou, avšak «zcela nepoživatelnou» stravu. Takto musí mnozí vězňové žít až čtrnáct dní. Stávkující rovněž požadují zlepšení lékařské péče a zdravotních služeb. V USA operuje na 1600 sovětských špiónů, z toho je polovina «oficiálních», tj. skrývá se za oficiální poslání, a polovina «příležitostných », napsal časopis Newsweek. Podle časopisu má G. R. U. (speciální útvar sov. armády, pověřený shromažďováním informací vojenského, vědeckého a technologického charakteru) ve světě nejméně 48 odposlouchávacích telefonních centrál. Špióni jsou vybaveni ultramoderními přístroji, kupříkladu odposlouchávacím zařízením, které pomocí laseru umožňuje dešifrovat hovory uvnitř místností podle vibrací okenních tabulek. Jak západnímu tisku oznámil A. Sacharov, sovětské pošty «odstřihli» telefon paní Bukovské, matce uvězněného a těžce nemocného básníka Vladimíra Bukovského. «Je evidentní, že mluví-li zástupce SSSR, všichni na světě mu naslouchají. Není to proto, že SSSR je obrovské území a že má spoustu raket, ale že jeho politika je výhodná pro všechny.» (Citát z Izvěstijí, 31.7.1975) 6 Ti dva krejčíci šijí na nís nijakou boudu. -' [pageend8]Slečna Tatana Litvinovová, dcéra bývalého ministra zahraničních veci, se ve dnech evropské konference obrátila na finského presidenta Kekkonena dopisem, v němí mu oznámila, že sovětské úřady odmítají vízum pro její dceru Věru, manželku disidentského fyzika Va- lerije Šalidze, žijící v USA. «Věr- ka mě chce navštívit a ukázat mi své miminko. Chce se rovněž poklonit u hrobu svého otce,» píše Litvinovová a dodává, že pošta odmítla přijmout její telegram, a- dresovaný ve stejné věci L. Brež- něvovi. Dlouhodobá sovětská strategie na Blízkém východě počítá s postupným omezováním americké pomoci Izraeli koncem 70 tých let, s neustálým růstem vojenského potenciálu arabských zemí a s použitím naftového nátlaku na Západ. Napsaly to londýnské Times a opřely se mj. o tajný dokument Varšavské smlouvy, o němž vypovídal generál Sejna. Sověty prý také spoléhají na to, že v raných 80 tých letech zesílí v arabských zemích «národní komunismus», svrhne kapitalisty a u- chvátí moc. «Sovětská politika v židovské otázce se nezmění, protože už i tak je dost liberální»: to sdělily úřady matematikovi A. Lernerovi brzy potom, kdy tento židovský aktivista odeslal dopis L. Brežněvovi s žádostí, aby «uvolnil» emigraci sovětských židů a tím napravil reputaci SSSR ve světě. Tato odpo- věd, dodal Lerner, svědčí o tom, že úřady neberou v úvahu ani literu ani ducha závěrečného dokumentu, podepsaného v Helsinkách. Podle výpovědi někdejšího důstojníka čs. rozvědky Josefa Frolíka (uprchl v r. 1969 do USA), měl být bývalý britský premiér Edward Heath vylákán do Prahy a tam na něj měla být připravena past. Fro- lík neupřesnil jaká, řekl však, že na celou věc byl narafičen speciální agent, ovládající varhanní umění; jak známo, Heath, vynikající varhaník, měl být »chycen» na na bídku zahrát si v některém z pražských chrámů. Tehdy však si plán cesty rozmyslel a do Prahy neodjel. Velká Británie povolila pobyt na svém území majorovi čs. špionážní rozvědky Fr. Augustovi, který se v šedesátých létech zmocnil tajemství radarových zařízení britských nadzvukových bombardérů. Dnes 47 letý August žil řadu let pod falešnými jmény v USA a později «utekl» na Západ. V Británii hodlá vydat knihu pamětí na svou špionážní minulost. Černobíle, jako vždy, interpretuje sovětský tisk vývoj událostí v Portugalsku. Izvěstije charakterizovaly 12. srpna situaci takto zjednodušeně: «Melo Antunes, Mario Soares, katoličtí kněží, CIA a reakcionáři všeho druhu jsou odpovědní za zhoršující se atmosféru v zemi.» Podle listu je jedinou pozitivní silou v Portugalsko, ovšem, komunistická strana, vedená A. Cunha- lem. V interview, který poskytl britskému listu THE OBSERVER sovětský disident Andrej D. Sacharov, řekl tento otec sovětské atomové bomby mimo jiné: O otázke, nakolko našli disidenti podporu obyvatelstva a v ktorých prípadoch, tažko diskutovat v bežných pojmoch, pretože disidentské hnutie je záležitost individuálneho vedomia. Účastníci hnutia konajú z osobného vnútorného impulzu. Ako na to reagujú masy, nemôžem s istotou povedal, pretože otázka si vyžaduje sociologický výskum; v Sovietskom zväze ho však nerobia a bol by nemyslitelný, lebo táto špeciálna téma je príliš bolestná. Akokolvek, myslím, že nie je vela ludí, ktorí hnutie chápu a sympatizujú s ním. Súčasne však medzi obyvatelstvům vládne všeobecná nespokojnosť, spôsobená hmotnými nedostatkami. Ludí hnevajú mnohé, u nás sa vyskytujúce, absurdnosti. Toto všetko však ešte neznamená podporu disidentov. Hnutie, to je v skutočnosti velmi izolovaná skupina ludí. Je dokonca izolované rovnako od inteligencie ako od širokých más. . . Vieme, že na západe jestvujú publikácie o stave vecí v Sovietskom zväze, aj o disidentských problémoch, o politických väzňoch, a ich životných podmienkach. Ceníme si to, a nielen iba ako individuálnu podporu pre nás. Súčasne si však myslíme, že rovnako dôležité je, aby západná veřejnost mala širší obraz o Sovietskom zväze; že je dôležité doplňovat oficiálnu verziu udalostí správami, ktoré sa von dostávajú disidentskými kanálmi. Polovica môjho života, a života mojej generácie prebehla v Stalinovej ére a v mnohom ešte psychologicky žijeme podlá mier tejto éry. V hĺbke sŕdc nemôžme západu prepáčil, že ignoroval, čo sa dialo v našej krajine . . . Nemôžeme odpustit ani sami sebe; prirodzene. Pocitujeme morálnu spoluzodpovědnost za to, čo sa dialo: za roz- kulačovanie, za hlad, ktorý umele spôsobilo, a za milióny mŕtvych, ktorí naň zomreli. Za všetky pracovné tábory, za udalosti roku ’37, za násilné presídlenie celých národov — napríklad Tatarov, Rusov nemeckého pôvodu a mnohých i- ných národnostných menšín. Cítime, že za to všetko nesieme kolektívnu spoluzodpovědnost. Ale tiež máme pocit, že západ je tak isto zodpovedný. Že si to nevšímal. O- byvatelia západu si pred tým zakrývali oči, a myslím, že niektorí to robili skoro vedome. To vysvětluje, prečo sme radi, ked ludia na západe prejavujú o nás starost. Dáva nám to iskierku nádeje . .. Obavy a starosti západných krajín pomohli oslobodil niektorých politických väzňov. Pre iných to znamenalo zlepšenie podmienok v pracovných táboroch. Výsledky sú však ešte stále úbohé. Musím však povedal, že to môže pomôct obmedzil represie v budúcnosti. V súčasnosti nie je však veta nádeje pre tých, ktorí sú vo väzeniach, v pracovných táboroch a v psychiatrických liečebniach. Pomoc západu nebola až tak efektívna. 7 [pageend9]Nová kniha akademika Sacharova má vyjít na konci letošního roku ve Spojených státech pod názvem «Má země a svět». Je to rozsáhlý politický esej, který doplňuje pověstný Sacharovův manifest «Pokrok, koexistence a duševní svoboda», zveřejněný za Pražského jara také u nás doma. V předvečer helsinské konference o bezpečnosti a spolupráci v Evropě, přinesl americký týdeník TIME na žádost autora některé myšlenky z jeho nové knihy. Sacharov kritizuje militarizaci sovětského hospodářství, která dostala v posledních letech gigantické rozměry. Pise: Vysoké vojenské výdaje Moskvy zatěžují většinu hospodářských sektorů. Je proto v zájmu většiny sovětského obyvatelstva, aby se miliardové částky, které jsou určeny na zbrojení, použily na mírové účely. Opravdová a základní změna zmilitarizovaného hospodářství však u nás není možná bez dalekosáhlých politických reforem. Díky uměle nízkým mzdám má stát k dispozici závratné částky, které investuje do dalších vojenských projektů. Tajná a totalitní povaha našeho systému má i své zahraničně-politické následky. Sovětská vláda je vládou, zasedající neustále za zavřenými dveřmi. Výdaje, které nemusí před nikým vyčíslit a přiznávat, financují tajné i otevřené agrese ve všech částech světa. Každý den se prostému člověku namlouvá v rádiu, že je pánem své země. Ale i nejprost- ší člověk ví, že skutečnými pány jsou jeho šéfové, jezdící každodenně našimi ulicemi v opancéřovaných limuzínách. — Kdyby průměrní občané západních zemí museli zredukovat svou životní úroveň na pětinu, byli by na tom pořád lépe, než lidé v nejvyspělejší a nejblahobytnější socialistické zemi světa. Nové číslo čtvrtletníku KONTINENT vyšlo v ruštině koncem července. Redakce se v něm přimlouvá za propuštění známých politických vězňů ve východoevropských žalářích a táborech nucených prací. Jejich jména: Sergej Kovalev, Mihailo Mihailov, Vjačeslav Igrunov, Vladimír Osipov, Andrej Tvěrdo- chlebov, Oxapa Popovič a Anatolij Marčenko. Ani my na ně nesmíme zapomínat! Ve čtvrtém čísle K jsou zveřejněny Seifertovy verše, nazvané Věnec sonetů věnovaný Praze, které v originálu kolují jako samizdat u nás doma. Verše doplňuje bibliografická poznámka o největším současném českém žijícím básníkovi. Významným autorem nového čísla je nositel Stalinovy ceny za literaturu Viktor Někrasov, který zveřejňuje rozsáhlou prózu Zápisky zevlounovy. Tímto zevlounem je spisovatel sám, je to monolog autora, který chodil po Kijevě, pozoroval, viděl a později zachytil své neformální dojmy na papír. Ně- krasovovi je věnována i báseň A. Brouška v tomto čísle Z. V druhé části K. nazvané Rusko a současnost, jsou dva příspěvky, autorem druhého je profesor Autor- chanov, narozený na Kavkaze, žijící dnes ve Spojených státech. Au- torchanov se zamýšlí nad zákulisními dějinami paktu Ribbentrop- Molotov, který stáhl Evropu do druhé světové války. Důležitým příspěvkem je první část práce Nicholase Bethela: Poslední tajemství. Tato kniha vyšla už německy, anglicky a francouzský a je věnována osudům sovětských občanů, které po druhé světové válce vydali Spojenci nazpět do rukou sovětské tajné policie. Statisíce těchto lidí, kteří si nepřáli žít ve Stalinově říši a jinak se ničím neprovnili, nalezli smrt ve vyhlazovacích táborech anebo na po- pravištích. První festival písní z podzemí byl zahájen v červenci docela neformálně v pokoji malého bytu, kde se tísnilo snad jen patnáct nebo dvacet mladých hochů a dívek. Nahrávky asi dvaceti písniček jsem si mohl před několika dny přehrát v Mnichové. Nejvíc se mi líbila písnička o dějinách, které nelžou. Autor v ní zpívá o carovi, Stalinovi a Chruščovovi; všichni tři bátuš- kové znásilňovali a zotročovali ruský národ. Poslední sloku jsem volně přeložil takto: «Ale my jako vždy kráčíme neustále k šťastnějším budoucnostem, i když tu a tam někdo zcela náhodně pojde. Ale to nic, bratři, dějiny, které nelžou — nás ospravedlní.» V druhé písničce opěvuje autor takzvanou zlatou sovětskou mládež, která se sluní a koupe v zátoce Koktebal v Černém moři. Stranou uznaní flákači se sluní v křovinách, užitečnou práci neznají, ba dokonce sportem, tolik státem podporovaným, opovrhují. «Dnes půjdou chlastat vodku, zítra budou ve své zatracené fabrice prodávat plány pro budoucnost. — Dnes jsou všichni veselí, ale možná, že už zítra je sebere tajná policie. — Jak jsme svobodní, jak jsme to jen zatraceně svobodni!» Všechny písně mají společný rys — jsou vlastně smutné, někdy dokonce až moc melancholické a beznadějné. Převážnou část autorského kolektivu i interpretů tvořili zřejmě studenti, jejichž texty byly znatelně vytříbenější. Ty ostatní byly drsnější, satiricky přímočařejší a v hudebním projevu zcela jednoznačně navazovaly na staré ruské lidové písně. Texty se překládají do němčiny a vyjdou v příštím čísle časopisu KONTINENT. Ota Filip V jednom podchodu na Něvském prospektu v Leningradě byla ve vši tichosti otevřena stálá prodejní výstava divadelních plakátů sovětského jevištního výtvarníka Igora Ivanova. Celá záležitost je zvláštní dvojím způsobem. Zaprvé se sovětská divadla už tradičně spokojují jen s plakáty textovými, tedy bez sebemenšího výtvarného — či přesněji grafického rozvedení. Jednoduše se vytiskne, kde a kdy se co hraje. Ivanov je daleko široko jediným umělcem, který chápal a chápe plakát jako projev informativně — výtvarný, a dokonce se mu čas od času podařilo dostat své návrhy na veřejnost. Druhou zvláštností na celé věci je pak to, jak Ivanovovy plakáty vypadají. Rozhodně mají hodné daleko k sebemenšímu náznaku socia8 [pageend10]listického realismu a na sovětské poměry jsou mimořádné moderní. Ivanov je dohře obeznámen s minulým i současným výtvarným děním na Západě a jako technicky vyspělý profesionál nasazuje k dosažení správného účinku stejně tak prostředky impresionistické jako expresionistické, pop-art i surrealismus. Jako scénický výtvarník se Ivanov nejčastěji uplatňoval v leningradském Divadle komedie za silné a novátorské éry roku 1968 zemřelého režiséra Akimova. Když však byl Akimov kdysi ostře kritizován, nazván kosmopolitou a buržoasním estétem, padl stín nepřízně i na Ivanova. Nyní tedy opět přichází ke slovu — i když jen v šeru špinavého a uspěchaného podchodu pod jednou leningradskou ulicí. K.F. VÍTE, .... že papež má přijet v nejbližších dnech do Československa? Aby vysvětil Husákova biskupa na arcibiskupa. .... že Praha se teď jmenuje PREKOPANÂ pri BRATISLAV!? .... jaký je nový styl v dnešní československé literatuře? REPRESIONISMUS. .... kdo je to Lumumba? Husák v čokoládě! .... kdo je komunista? Kdo si přečetl díla Marxe a Lenina. A kdo je nekomunista? Kdo jim porozuměl. .... proč v Československu prodávají novomanželům lůžka pro tři? — Lenin je vždycky u toho. .... proč tuhle Brežněv připíjel na zdraví čs. železničářů? Nebýt jich, museli by Rusové nosit do SSSR ostravské uhlí na zádech. .... že křesťané věří v posmrtný život? Komunisté v posmrtnou rehabilitaci. .... proč Chaim Rubinstein vycestoval do Izraele? Arabsko-izraelská válka mu byla milejší, než čs. — sovětské přátelství. že největší hyena na světě žije v Československu? Je jí Gusta Fučíková — už přes třicet let žije z jedné mrtvoly. že i Žid se dnes může stát členem předsednictva ÜV KSČ? Stačí předložit doporučení alespoň dvou Arabů. kolik dostanete v Praze za jeden americký dolar? Dva až tři roky. že i pražská cenzura připouští nyní ve filmu pornografii? Tuhle ukázali publiku Lenina bez čepice, proč si vzal Husák dvě funkce? Poznal, že se z jednoho platu vyjít nedá. proč je Husák presidentem? Protože už není Svoboda. že Marta Kubišová má od doktorů zakázáno zpívat? Od dr. Husáka a dr. Štrougala. (Z BIČE a odjinud) Dokumenty doby Nejprve další kapitolu z pamětí dr. E. Táborského BENEŠOVY MOSKEVSKÉ CESTY. 6 Do té «demokratické většiny» musel ovšem Beneš počítat i československé komunisty. A vzhledem k tomu, že všichni hlavní předáci KSČ byli za války v Moskvě, využil Beneš svého zájezdu do Sovětského svazu také k tomu, aby se v rozhovorech s Gottwaldem a soudruhy pokusil nalézt přijatelnou základnu pro poválečnou spolupráci. Především nutno říci, že Beneš svá jednání s našimi komunisty mínil právě tak poctivě a upřímně, jako jednání se sovětskou vládou. Byl si plně vědom rizika, jež tím na sebe bere. Viděl už tehdy, že komunisté poplavou na vlně poválečného radikalismu, jak se chystají zneužít ve svůj prospěch vyhranění poměru česko-slovenského a zejména o- všem očekávaného poválečného vlivu Sovětského svazu ve střední Evropě. Avšak soudil, že jen začleněním komunistů k plnoprávné účasti ve vládě může uchránit republiku před vážným nebezpečím rozvratu a snad i občanské války. Doufal, že vládní spoluodpovědnost ztlumí jejich opoziční radikalismus a že, buď jak buď, se mu podaří situaci lépe zvládnout, budou-li komunisté ve vládě a nikoli v opozici; to všechno ovšem za jednoho předpokladu, který tehdy považoval za daný: že totiž Sovětský svaz aspoň zhruba splní svůj závazek nevměšovat se do našich vnitřních věcí. Proto Beneš hned po příjezdu do Moskvy nabídl komunistům zastoupení ve vládě. To však v r. 1943 komunisté odmítli. Byli už tehdy rozhodnuti, a ani to nijak neskrývali, nedovolit, aby se t. zv. londýnská Benešova vláda vrátila domů, a to, jak prohlásil Gottwald, ani ve stavu demise. Chtěli naopak, aby domů šla vláda jiná, jejímž předsedou by byl, jak říkali, «člen levice». Odůvodňovali to tím, že u nás po válce půjde vývoj silně do leva. Pro sebe však, a to bylo příznačné, ministerské předsednictví nereklamovali, nýbrž jen naznačili, že musí dostat v nové vládě postavení, které by jim umožňovalo náležitě se uplatnit. Také za myšlenku poválečné tzv. národní fronty všech demokratických stran se Gottwald a soudruzi zasazovali, avšak ještě neodhalili své plány na rozbití a zákaz strany agrární. Už tehdy také uplatňovali ideu bloku tří 9 [pageend11]socialistických stran, jež podle nich měly být hybnou pákou příští vlády. Nadšeně horovali už v r. 1943 pro jednotu, zejména na poli odborářském. Když však dr. Beneš, usilující o zjednodušení našeho politického stranictví, nadhodil otázku jednotné dělnické strany slučující komunisty, sociální demokraty a národní socialisty, jednotářské horování náhle ochladlo. Gottwald se z toho vykroutil poukazem na to, že o takové věci lze uvažovat až po návratu domů. Jiným varovným signálem bylo komunistické nadšení pro národní výbory. Gottwald a jeho druhové opětovně naléhali, aby všechna správa byla po válce odevzdána do rukou národních výborů, které by vznikaly už v podzemí za nacistické okupace a po osvobození byly jakousi aklamační volbou potvrzeny a doplněny. Beneš si byl vědom nebezpečí, jež s tím bylo spojeno. Nestavěl se proti seberáznější reformě veřejné správy, naopak si ji přál a přimlouval se za podstatné zvýšení pravomoci volených orgánů místní samosprávy. Ale byl přesvědčen o tom, že provedení takové dalekosáhlé změny v okamžiku pádu Německa by znamenalo chaos. Ač tedy v prosinci 1943 v Moskvě zásadně souhlasil s myšlenkou národních výborů, zdůvodnil ji tím, že se tak má zabránit chaosu. A když později, po návratu do Londýna, podepsal příslušný dekret o tvoření národních výborů, měl na mysli, a vyjádřil to v doprovodném dopise ministerskému předsedovi Šrámko- vi, aby národní výbory vykonávaly svou pravomoc skrze existující již úřední orgány, totiž zemské, o- kresní a obecní či magistrátní úřady. Bohužel pozdější vývoj se úplně vymkl z Benešových rukou. Dříve než se mohl vůbec vrátit domů, komunisté za pomoci Rudé armády a NKVD provedli svou. Kromě diskusí o poválečném uspořádání pustili se Gottwald a soudruzi s dr. Benešem do sporů o postup za Mnichova a za války. Zejména prudký byl spor o Mnichov. Nejednou se komunističtí předáci tak rozlobili, že na presidenta klukovsky hulákali. Zejména chraplavý hlas Kopeckého se rozléhal po celém «osobňáku», který dal Stalin Benešovi k dispozici po dobu presidentova pobytu v Moskvě. Vinili Beneše z kapitulanství, vytýkali mu, že v mnichovské krisi odmítl sovětskou pomoc, vyčítali mu, že ani teď za války nevyzývá naše lidi doma k sabotáži a k aktivnějšímu odporu a dokonce vyslovili podezření, že snad má nějakou tajnou dohodu s Háchou a s protektorátní vládou. Stanovisko k Háchovi a protektorátní vládě bylo také, a to je zajímavé, jediným bodem, v němž se Kreml a naši komunisté v roce 1943 trochu lišili. Zatímco Gottwald a jeho druhové chrlili oheň a lávu, kdykoli se o Háchovi zmínili, Stalin byl realisticky cynický. «A co ten Hácha?» zeptal se dr. Beneše v jednom z posledních rozhovorů. A když mu Beneš rozvedl své odmítavé stanovisko k Háchovi, překvapil ho maršál poznámkou: «Ach, může-li být k užitku, ať ještě zůstane!» Ačkoli průběh Benešových rozpovorů s Gottwaldem, Slánským, Švermou a Kopeckým nebyl zdaleka tak hladký, jako jednání se Stalinem a Molo- tovem, Beneš tvrdil, že v základních otázkách vnitropolitického postupu v prvých letech poválečných byly zásadní shody. Napsal o tom po návratu z Moskvy do Londýna svým spolupracovníkům v domácím odboji toto: » Jednal jsem velmi podrobně se zástupci našich komunistů v Moskvě a jsem ovsem ve stálém styku a spolupráci s našimi komunisty zde v Anglii. Všichni stojí na půdě republiky, jdou s presidentem a vládou a vlastenecky spolupracují. Jakmile ve chvíli pádu 'Německa bude lze jme- novati novou vládu v dohodě s našimi lidmi doma v republice, vstoupí do ní i komunisté. Jsme za jedno i s komunisty, že počet stran doma se zredukuje na tři, na levici, střed a konservativ- ce, a že na řadu let bude v republice po válce zachovaná národní fronta, ovšem bez všech fašistů a všech českých a slovenských provinilců. Žádám proto naléhavě komunisty na Slovensku i v českých zemích, aby v tomtéž duchu se účastnili domácích osvobozeneckých prací společně s ostatními skupinami a připravovali společně s nimi jednotný převrat. ]e nutno připravit harmonické soustředění všech složek národa pro nejtěžší dobu konečných bojů pro přechodnou periodu poválečnou a pro kladení základů nové republiky. Pro tyto těžké a složité úkoly je třeba jednoty, nebot jenom tak je zmůžeme k dobru všech občanů republiky». (Pokrač.) A nyní pokračujeme ve zvukových vzpomínkách Josefa Smrkovského. Skutečně jsme si nedělali žádné iluze při tom zatčení. Každý myslel na rodinu, tak já jsem se rozloučil telefonicky. Měl jsem u sebe asi tisíc korun, tak jsem je dal svému tajemníkovi — a to byla už situace, kdy tam byli ti vojáci, tak jsem mu to nějak strčil zmačkané, aby to potom dal mojí rodině a aby se trošku starali, kdyby se něco se mnou stalo, tak aby rodinu nenechali naši přátelé na holičkách. Měl jsem tam také spisy, materiál sjezdový, celou aktovku. Strčil jsem to jednomu. Povídám: «Postarej se o to, ať se to nedostane do nepravých rukou.» A ten mládenec opravdu v těch podmínkách měl kam strčit celou tu aktovku a teprve za týden, když jsem se už vrátil, ji vydoloval a v pořádku mně ji i s těmi všemi dokumenty vrátil. Asi tak po osmé hodině, někdo říkal, že to bylo v 9 hodin, přišel zase ten jejich velitel, dvojnásobný hrdina, s nějakými těmi českými dobrovolníky z ministerstva vnitra a volali nás podle jmen. Dubček, Smrkovský, Špaček, Kriegel, nevím kdo ještě; že je máme následovat. 10 [pageend12]Když nás vyvolali a opustili jsme Dubčekovu místnost a přecházeli tou druhou místností, kde seděli ti různí pracovníci, tak nás vyzvali, abychom odevzdali zbraně, co kdo má u sebe. Každého osahali, nemá-li něco v kapse — já jsem měl nůž, mám ho náhodou i teď u sebe, tak jsem jim ho dal na stůl: že je to má jediná zbraň. Ten mi dali zpátky. Odvedli nás na druhou chodbu do kanceláře Čestmíra Císaře. Když jsme tam přišli, dobrovolník z ministerstva vnitra za pozornosti těch sovětských důstojníků, to byli všichni důstojníci NKVD, nám oznámil, že za dvě hodiny budeme postaveni před revoluční tribunál, kterému stojí v čele soudruh Indra. Já jsem tak trochu vybuchl: «Jaký revoluční tribunál a jaký soudruh Indra tomu má předsedat!» A Dubček mne zatahal za rukáv a povídá: «Josef, nemá to cenu. Nemluv, mlč!» Tak jsme si tam v pracovně Čestmíra Císaře sedli, my na jedné straně stolu, proti nám důstojníci NK VD, plukovníci, podplukovníci, takové šarže to byly. Každý jsme měli už svého, seděl proti svému. My jako klienti a oni, kteří měli pečovat o náš doprovod na té další anabazi, která pak přišla . . . Odpoledne, mohly být tak 2 hodiny, nás vyzvali, abychom je následovali. Jak jsme šli pod těmi samopaly kolem personálu, byli tam řidiči, naši strážní, pilo se kafe — ti chlapci nespali celou noc — a byl tam na stole cukr. Tehdy říkal můj řidič: «Soudruhu předsedo, nechcete cukr?» Tak jsem si vzal tři kostky. Říkal jsem si — můžou se mi hodit. Tak jsem si v té chvíli vzpomněl na Ruzyň, když jsem byl zatčen v padesátém roce, jaký byl hlad. Ten cukr jsem si vzal a nechal jsem ho na Podkarpatské Rusi, když se to tam už zlepšilo, a dost mne to mrzí, poněvadž jsem ho mohl dát vnukům na památku. Šli jsme po schodech, nikdo nám nic neřekl, co s námi bude. Takže jsme měli všelijaké pocity: jdeme před revoluční tribunál nebo jdeme do sklepa? Vedli nás temnými chodbami dolů, tam jsem v životě mimochodem nebyl — své zkušenosti se sklepy máme, že jo . . . No a najednou jsme se octli na nádvoří, maličkém nádvoří budovy ústředního výboru strany. Tam byly dva obrněné vozy a nějací jejich důstojníci. Do prvního vozu strčili zezadu Dubčeka a Kriegla a do toho druhého pancéřového vozu strčili mne a Pepíka Špačka. Přibouchli to, vedle toho šoféra ještě někdo seděl a třetí člověk byl nějaký důstojník, který seděl před námi; a vzadu já se Špačkem ... Bylo tma, když jsme přistáli v Lehnici. Na tom letišti jsme stáli dobře půl hodiny, možná třičtvrtě hodiny, důstojníci tam pobíhali, zřejmě čekali na nějaké dispozice. Pak nás vyzvali, vystoupili jsme z letadla, naložili nás do auta a odvezli někam deset až patnáct kilometrů do nějakého baráku. Byl to jejich barák, policejní a to už jsme každý měl svého «anděla strážného». Já měl nějakého plukovníka, představil se mi jako nějaký Ni- kolajev. Tak jsme tam seděli, každý u zvláštního stolu, o různých věcech jsme se bavili. Byly to zajímavé rozhovory. Ten můj, soudruh Nikolajev, mne připravoval na další osud. Říkal: «Tovaryše Smrkov- ský, musíte se smířit s osudem, už to jednou tak chodí v politice. A my za nic nemůžeme, my jsme tady služebně, žejo, no musíte se smířit s osudem». On byl sám o sobě kultivovaný člověk. Ale Kriegel seděl u druhého stolu s tím svým důstojníkem. To bylo, to je . . . strašné: oni se spolu domluvili, že oba dva bojovali ve Španělsku, Kriegel i tenhle sovětský důstojník. Mluvili spolu Španělsky — ten důstojník trochu uměl a Kriegel umí Španělsky — a mluvili také spolu trochu anglicky. Dokonce spolu hráli šachy, protože jsme tam čekali tři, čtyři hodiny. Tak oba dva španěláci! Dali nám tam kus salámu nebo co k jídlu. Čekali jsme; oni neměli dispozice, kam letět dál. Zřejmě se už něco měnilo. Původně přece: když nás někam vezou, jistě ne do Lehnice. Mohlo být něco přes 3 hodiny, když nás odvezli na letiště a posadili nás do nového Tučka; to ještě vonělo lakem, jak se říká, elegantního, vojenské to bylo. A nezávisle na sobě jsme usoudili, že jsme na Podkarpatské Rusi. Posadili nás každého zvlášť na letišti do Volhy, já byl uprostřed vzadu a z každé strany jeden důstojník NKVD a někam jsme jeli. Každý jinam - kam, to jsme nevěděli. Takových třicet kilometrů to mohlo být, do hor. Najednou jsme zastavili u nějakého lágru, nějaké baráky tam byly, jeden domek obehnaný ostnatým drátem, nějací ti samopalníci. Vjeli jsme do dvora — no tak jsme byli doma. Tak jsem prostě byl v policejním baráku, v nějaké vilce. Kolem domku byla zahrádka, mohlo to být patnáct kroků před domkem, paitnáct za ní, asi tak v průměru takových třicet, možná padesát kroků, kolem ostnatý drát. Přicházím k domovním dveřím a tam stál Černík. Přivezli ho nějakých pár vteřin nebo minut přede mnou. V poledne nás zavolali k obědu v tom baráku a na rozdíl od té snídaně a od toho předcházejícího dne nám dali oběd slušný. Byli jsme tam sami dva a nějaká dívka, samozřejmě z NKVD. Na stole se také objevila u toho oběda láhev vína. Mrkli jsme na sebe, říkám: «Oldřichu, tohleto něco znamená, to je takový rozdíl od včerejšího jednání a od té snídaně, tohleto něco je, to je už takový kulturní oběd.» Po obědě jsme zase seděli venku a najednou důstojník venku volá: «Továryše Černík k telefonu.» Tak šel Olda Černík k telefonu, za chvíli se vrátí, už byl takový vzrušený. Říká: on mi říkal tenkrát 11 [pageend13]Josífku: «Josífku, mluvil jsem se Sašou, volal mně. Saša mluvil s Brežněvem, má jet do Moskvy a říkal mi, aby s ním ještě někdo jel, no tak s ním pojedu já.» No — tak jsme se rozloučili. Bylo ve čtvrtek po obědě. Dal jsme mu také vzkaz pro Dubčeka, pro případ, že bych se s Dubčekem už nesetkal. Tak jsem zůstal sám dalších čtyřiadvacet hodin. Najednou přišel ten mládenec, říká: «Jedem!» Tak jsem zase nasedl do auta a jeli jsme na letiště. Byl jsem sám, letěli jsme zase kamsi. Přistáli jsme na Vnukovu. Zajímalo mne, kam pojedeme. Mohlo to být dobře čtyřicet kilometrů, jeli jsme do lesů, zase nějaká obezděná budova v lese. Tak jsme se tam ukvartýroval a venku — z toho pokoje mně přiděleného — vidím Bohouše Šimona, kterého tam předtím přivezli. Strávili jsme spolu dalších čtyřiadvacet hodin. Bylo prostřeno, zavolali nás — kúšať — nevím, byla-li to večeře nebo snídaně, to už nevím. Koukám na tu dívenku, tu paní, která nám dávala jídla a povídám: «My znakomy, da?» A ona se na mne dívá a říká: «Něznaju, něznaju». Já povídám, jo, jo, my jsme se přece už viděli, když jsem byl v červnu, v juně, v Moskvě s parlamentní delegací. V té vile pro hosty, kde jsem bydlel, mne tam ještě s jednou paní, měla kuchyňskou službu, servírovala, tam jsme se viděli. Tak jsem si plně uvědomil, že tyhlety dívky, které obsluhují mezinárodní hosty, jsou pracovnice NKVD. Za dvacetčtyři hodin, bylo to po obědě, sobota: «Soudruzi, věci sebrat,» — my jsme žádné neměli, jen co jsme měli na sobě — a jede se «v Moskvu». (Pokr.) NÁŠ ROZHOVOR BÁSNÍK A DIPLOMAT Ještě před 'vánocemi vyjde v cury’sském nakladatelství KONFRONTACE román Viktora Fischla KUROPĚNÍ a německý překlad jeho HOVORU S JANEM MASARYKEM. Autora, který je izraelským velvyslancem ve Vídni, jsme požádali o několik odpovědí. Pokud vím, narodil jste se v Hradci Králové jako Viktor Fischl a své nynější jméno Avigdor Dagan jste přijal později. Můžete čtenářům říci kdy a proč jste se přejmenoval? Kdy? Před dvaceti lety. V roce 1955 Jsem byl po prvé vyslán jako Izraelský diplomat do zahraničí. Můj tehdejší představený, zahraniční ministr Moshe Sharett — který se sám původně Jmenoval Shertok — žádal po nás všech, kdož jsme neměli hebrejská jména, abychom aspoň před odchodem na zahraniční pracoviště přijali jméno hebrejské. Měl pravdu, protože jinak by Israel byl dodnes zastupován diplomaty s německými, ruskými a kdo ví jakými ještě jmény. A tak jsem tehdy odjížděl do Tokia už ne jako Viktor Fischl, nýbrž jako Avigdor Dagan. Jako Viktor Fischl jste v Masarykově republice vstoupil do literatury. Nejdřív jako básník .... Píšete i dnes ještě verše? Tu a tam ml ještě zazní verš. Někdy vyplyne druhý a třetí, ale Jen velmi zřídka se přiměji k tomu seřadit Je a dokončit báseň. Člověk, který sl myslí, že má druhým co povědět, cítí v jistém věku, že si musí pospíšit, a chce-li, aby těch, kdo mu porozumějí, bylo co nejvíc, je volný tok prózy vhodnější forma než lyrická zkratka. Píši tedy dnes hlavně prózu, nezbavím se však při tom lyricismu, i kdybych chtěl. A poslední věci bych přece Jen chtěl ještě jednou uložit do veršů. Má příběh venkovského lékaře, který vyprávíte v Ku- ropění, reálný podklad nebo je produktem Vaší básnické představivosti a intuice? Příběh sám je ovšem fiktivní. Nejsou v něm žádné autobiografické prvky a neznal jsem podobnou postavu. Prostředí, I když jsem se úmyslně snažil je zevšeobecnit, bylo jistě ovlivněno vzpomínkami na ves na moravsko-slovenských hranicích, kam Jsem v dětství Jezdil k dědovi na prázdniny. Myšlenky, které se objeví v rozhovorech stárnoucího felčara, Jsou — přiznám se bez mučení — v mnohém totožné s myšlenkami stárnoucího — i když doufám, že o něco pomaleji stárnoucího autora. Jste povoláním diplomat.........Není toto povýtce realistické povolání na překážku Vaší literární práci? Jejím popřením? Nevím, proč by tomu tak mělo být. Nebyl snad starý pan Goethe také státník? Nebyl i v Čechách básník jako Viktor Dyk zapřažen v aktivním politickém boji? Ale chcete-li mluvit právě o profesionálních diplomatech, je nejvíc příkladů u Francouzů. Giradoux, Paul Claudel, Paul Maurand, Romain Garry, ale už I dávno před nimi Chateaubriand a Lamartine, básnickému dílu žádnému z nich neuškodilo, že byli současně činní v literatuře a v diplomacii. Jde jen o to, aby obojí činnost byla poháněna týmiž lidskými ideály. Býval jste blízkým spolupracovníkem Jana Masaryka. Nyní se v Curychu připravuje první německé vydání vašich Hovorů s Janem Masarykem. Domníváte se, že Masarykovy názory německého čtenáře zaujmou, že mu mají co říci? 12 [pageend14]Zda Janovy myšlenky německého čtenáře zaujmou, nevím. Že mu mají co říci, a hlavně, že by mu měly mít co říci, je jisté. Konec konců jsme většinu těch hovorů vedli za války proti nacismu a německý čtenář tu tedy uvidí kus vlastních dějin očima českého státníka a čistého člověka. Masarykovy myšlenky jsou všelidské a měly by zaujmout každého. Němci však mají právě o tenhle důvod víc, proč číst Janova slova pozorně. A nejen jako historii, ale i s výhledem do budoucnosti. Do jaké míry jste «přičesal» Masarykovu dikci? Vůbec ne. Snažil Jsem se zachytit Janův svérázný jazyk co nejvěrnějl. Nepřičesával jsem jeho dikci, jen tu a tam bylo třeba vypustit, se zřetelem k cenzorům, nějaké to příliš rabelaisovské slovo. A jiné věci jsem vypustil, protože jsem tušil, že by Je Jan sám nebyl rád viděl v tisku. Jaké máte další literární plány? Mám rozepsaný román o Jedné ulici v Jeruzalémě. V žádné ulici na světě nemluví tolik lidí s Pánem- bohem. Víc Vám o tom zatím nepovím. Děkuji Vám, pane Dagane. 21 . SRPEN V SOLOTHURNU. Stalo se již tradicí, že se v malém kantonálním městě Solothurnu koná každý rok ve výročí zotročení Československa sovětskou armádou protestní demonstrace s pochodňovým průvodem ulicemi starobylého města. I letos — již po šesté od roku 1969 — zorganizovaly oba místní československé spolky, Masaryk a Sokol, demonstrační průvod, zakončený na Marktplatzu českým a německým proslovem. Je opravdu potěšitelné, že malý počet Čechů a Slováků, usedlých v Solothurnu a okolí, přišli posílit krajané z Bernu, Bielu, Burgdorfu a Badenu, takže počet účastníků — ca 200 osob — byl úměrný velikosti města i loňské účasti. Krajané se nedali od pochodu odradit ani bouří a deštěm. V čele průvodu byla v horizontální rovině — jako každý rok — nesena mohutná československá vlajka — asi 7 m dlouhá a 4 m široká — která má také krásnou tradici. V roce 1969, při prvním výročí okupace Československa, sebraly totiž švýcarské školní děti v Luterbachu u Solothurnu potřebné peníze, daly ušít velikou československou vlajku a 21. srpna 1969 ji, o- patřenou černou smuteční stuhou a lemovanou kolem dokola pochodněmi, nesly v čele protestního průvodu spolu se svými učiteli. Švýcarská ústředna pro pomoc uprchlíkům (Schweizerische Zentralstelle für Flüchtlingshilfe), Kinkelstrasse 2, Postfach 8053 Zürich, tel. 01 - 26 96 40, obstará za mírný poplatek překlady a ověření vysvědčení, rozsudků, dokladů a veškerých jiných písemností. Antonín Brousek NASHLEDANOU Z průvanu parku jak králičí kožky fontány stáhli do podměstských stok. Poslední stopa vsákla do rohožky. Zas jeden rok, prožitý na úrok. Nebyl to písek Elysejských polí, co skřípalo v syntaxi našich vět. — Nedbalé vzpomínky, vpletené do soukolí dějin, jež stále dluží odpovědi, zpřísněly, ptaly se na průkaz identity, na běženecký pas oblak a měsíce. Míjejí plány měst, nezabydlené byty, nákladní vlaky devstů bez cílové stanice. Stoické pláně sněhu jenom za skly letadla shlédla krátkozraká zem. Jediné kry, jež letos o sebe třeskly, byly z plechu. V jedné z nich zdřímnul jsem. (Ze sbírky «Kontraband») ČEŠTINA V EXILU Celkem vedlejší poznámka redakce v 1. letošním čísle o tom, že by přispěvatelé měli používat místo německých názvů měst české tvary tam, kde je čeština zná, vyvolala širokou odezvu právě tak jako kritika názvu «Česko» Lenky Kaplanové, kterou jsme uveřejnili v č. 2. Část reakcí jsme už otiskli; dnes bychom chtěli shrnout - aspoň stručně - další přípisy, týkající se obou otázek a diskusi ukončit. Jestliže jsme neočekávali tolik zájmu o mateřštinu, neočekávali jsme ani obecný souhlas s našimi názory. Důvody, které čtenáři vyjmenovávají ve prospěch původních, nepočeštěných názvů, lze shrnout do několika kategorií. 1) Jazyk se prý vyvíjí, «pravopisná pravidla spějí k jednoduchosti a mezinárodnosti.» (J. V. Curych, AV. Basilej, V. K. Stilli). 2) «Pokoušel jsem se nalézt na mapě Sv. Havel, šaf- húzy, Kostnici, Basilej . . . Ani jeden (z těchto názvů) jsem nenalezl, včetně Pressburgu. Na všech mapách, vyrobených v Německu, Švýcarsku, Rakousku jsem ale nalezl České Budějovice i Plzeň přesně se všemi čárkami, tečkami a háčky. Němci tedy ... jsou natolik moudří, aby na mapách negermanizovali české a slovenské názvy, prototože to odporuje logice, nehledě již ke komplikacím při cestování ...» (AV, Basilej, ale i KB. Curych a B. V. Kostnice). 3) «Je rozdíl, řeknu-li «Curych» třeba v Praze anebo zde v Badenu. Co tam zní přirozeně, působí zde vyu- mělkovaně a přetaženě. Mohu vám prozradit, jak oby13 [pageend15]čejně tyto zkomoleniny vznikají — z neznalosti řeči ...» (VK, Stilii). 4) Transkripce českých tvarů není jednotná. 5) «Počešťováním úředních názvů měst se nestanu větším vlastencem, ale prokazuji tím jen své ignorant- ství k zemi, která mi poskytla asyl ...» (AV. Basilej, C. D. St. Gallen). Chtěl bych odpověď redakce začít citátem z dopisu S. P. z Winterthuru: «Pracuji v novinách a setkávám se tudíž denně s aplikací cizích názvů v tisku; každý z kolegů by se mi vysmál, kdybych chtěl napsat: ich fahre nach Genève», nebo «gestern war ich in Neuchâtel ... ». Plně souhlasím s p. Pittrem v používání zčeštěných názvů tam, kde je máme, neboť je to přirozené v každé řeči...» Připojuji k tomu všetečnou otázku: četli jste v některém švýcarském časopise článek o Praha? Slyšeli jste, že by někdo z vašich švýcarských známých jel do Praha? Ovšem, jedou do Bratislavy, protože, nechtějí- II použít prastarého Pressburgu, nemají nové vlastní pojmenování, kdežto jméno Prag, Prague se vytvořilo kdysi dávno a je vžité jako v češtině Mnichov, Drážďany, Vídeň. Vzpomínáte si na Protektorát? Ani nacisté neměli odvahu vnutit Cechům původní názvy a dovolili si prosadit německé jméno jen v závorce: Berlín (Berlin). Pravidla, a to i demokratická, nejen trávníčkovská, nepřipouštějí v těchto případech jiné, originální pojmenování. Marně byste v nich hledali Zurich a Basel, zato tam najdete Basilej (Basilejské zvony od Louise Arragona, nikoli tedy Bázlské, ženevská konference, nikoli genfská — u adjektiv nutnost počeštit vyvstane ještě markantněji, i «mnichovský diktát», ale ne mün- chenský, hamburský přístav, ne hamburgský, jak by vyžadovali novátoři, asimilanti). A Pravidly se musíme řídit, abychom nedopadli jazykově tak špatně jako starousedlíci v Americe. Když mluvím se Švýcarem, netvrdím ovšem, že přijíždím ze Ženevy, díval by se na mne jako na Marťana. Ale s Cechem mi nenapadne jít do Bázlu, protože vím, že byla basilejská kompaktáta, že byla nebožka Společnost národů v Ženevě, v nikoli v Genfu, vlastně v Genève, se kterýmžto názvem byste se ani na vý- chodošvýcarském venkově někde nedorozuměli. Ctu švýcarský tisk a ještě jsem se nesetkal s názvem Roma, Milano, ale vždycky jen s «Rom», «Mailand» . . . Nechtějme být papežštější než sám papež. Poštu o- všem budu i nadále, ať jsem jakýkoli vlastenec, posílat do Zürich, Basel, protože nepředpokládám, že by se švýcarští páni Kolbabové učili kvůli mně česky. Docela jiný charakter má spor o název «Česko». L. K. z Kodaně v něm vidí zlehčení, trochu pejorativní nádech z něho vyciťuje, a R. š. z téhož města tvrdí, že je to vynález Sovětů, které «tím haní a pohrdlivě ironizují území, v kterém se zatím shovívavě trpí přebývat! českému obyvatelstvu». Čtenář S. P. se domnívá, že tento název odpovídá moderní skutečnosti. On sám prý je z Česka a není proto o nic horší Čechoslovák, «pokud se k tomu označení ještě někdo hlásí». Redakce opět musí konstatovat, že tu jde o novotvar, který neznají ani nejnovější Pravidla z roku 1974. Má zato, že ho do zahraničí přinesla nejnovější vlna u- prchlíků a časově ho klade do doby vzniku federalizovaného Československa. Nemůže pochopitelně dokázat, zda se ho používá i doma, troufá si však předpovědět, že nezdomácní, protože většina lidí mluví o Čechách. I tento termín je obecně vžitý a zdá se, že «Česko» nepřejímají ani spisovatelé, kteří ovlivňují vývoj jazyka. Redakce znovu zdůrazňuje svou radost nad zájmem čtenářů o češtinu, který se diskusí o obou tématech zřetelně projevil a který je zřejmý i z prodejního ú- spěchu Eisnerovy knihy o češtině «Chrám i tvrz». Toto číslo vyšlo 6. října, fotografiemi a kresbami do něho přispěli: J. Čejka, L. Schovanec a bik. Uzávěrka 11. čísla je 15. října. 14 [pageend16]Ladislav Grosman SYNOVI VSTŘÍC Pohled na rozstřílené domy s uraženými komíny ve mně vyvolával nevolnost. Přes kruté zážitky nedávné minulosti jsem se už nemohl dívat na pošlapané zahrady a povalené ploty, na krysy a splašky z nefungujících kanálů. Děsila mě spoušť, která tu zůstala poté, co armády odtáhly z města, do něhož jsem se vrátil. Otočil jsem se, že půjdu k nádraží, které bylo také vybombardované, a odtud ven do polí nadýchat se čerstvého vzduchu z plných plic. Také mě napadlo, zda bych neměl jít raději domů, ale nakonec jsem domů nešel. Můj domov už nebyl domovem. Po válce zůstal naživu z celé naší rozvětvené rodiny pouze jeden strýc, takže ani jeho dům už nebyl domovem. Svět byl obestřen tíhou stesku, který se nedal vyslovit. Vdechoval jsem ho a vydechoval, jako by stesk byl vzduchem — vzduchem k zalknutí. A tak jsem nakonec nešel ani k strýci, ani domů. Motal jsem se ulicí a nahlížel jsem skulinami do vyrabovaných obchodů, do opuštěných dílen, které tu zůstaly po odvlečených a zavražděných židovských řemeslnících, do prázdných výkladních skříní, zanesených černou pavučinou. Na liduprázdné ulici zahlédl jsem shrbeného chodce s holí v ruce, který mi přicházel vstříc. Šel loudavě a pomalu jako poutník, který ztratil cestu. Zazdálo se mi, že najednou přidal do kroku. Napadlo mě, že by to mohl být brašnář Leopold. Jako dítě — bylo to dávno před válkou — jsem slyšel, že trpí chrlením. Nevěděl jsem tenkrát, že se tím myslí chrlení krve tuberkulosních. Teď už jsem viděl, že má přepadlou scvrklou tvář a že se neholí, jako by měl smutek. Když se ke mně přiblížil, zastavil se náhle a jako by mne poznal, rozpřáhl ruce, vydal temný zvířecí zvuk, a v té chvíli jsem si byl jist, že to není brašnář Leopold, nýbrž otec mého přítele Tibiho. Zalil mě pot. Styděl jsem se, že jsem ho nepoznal hned. Styděl jsem se za vše: za toto zhanobené město, za sebe, jak zuboženě vypadám, i za to, že vůbec jsem, že dýchám, že žiji, zatímco všichni ostatní zahynuli. Nevěděl jsem, co říci, a když mě s tichým vzlykotem mocně objal, rozklepal jsem se na celém těle. «Teď už neplač,» řekl a jeho suchý hlas mě děsil ještě víc než jeho mlčení. «Teď už nemá smyslu plakat,» řekl ještě. «Důležité je, že ses vrátil, žes to peklo přežil, vlastním očím věřit nemohu.» Ustoupil o krok, přeměřil si mě a opět se mi vrhl kolem krku. Ohmatával mě přitom ze všech stran, záda, ruce, tvář. «Tak ty žiješ,» hlesl, jako by mu teprve teď došel smysl našeho setkání. «Zaplaťpánbůh, zaplaťpánbůh, aspoň ty, aspoň ty ... » Konečně mě pustil, ale ne zcela. Držel mě za konečky prstů, a já cítil, jak se celý chvěje a potí. Všechno na jeho vychrtlém těle viselo: sako, kalhoty i límec u košile. Mlčel jsem. Mých dvacet let nebylo na taková setkání připraveno. «Ty se netěšíš?» řekl, «ty se ani trochu netěšíš?» Přiblížil ke mně prošedivělou štětinatou tvář, jako by si přál utvrdit se ve svých jistotách, jimž jsem nerozuměl. «Já jsem se vrátil z «pochodu smrti» ani ne před celým týdnem,» zakoktal jsem. «Náš dům je plný hnoje a krvavých obvazů. Vojáci na ústupu tam asi měli lazaret, nebo možná stáj. Nevím, jak si s tolika smetím, hnojem a krvavými obvazy poradím. Vůbec nevím,» zalapal jsem po vzduchu. Chtělo se mi nadechnout zhluboka. Vůbec mě neposlouchal. Nejistým pohledem těkal na všechny strany a chvějící se popraskané rty nevyslovily ani hlásek. Něčím jsem ho asi proti sobě popudil. Ušklíbl se, až mi nahnal hrůzu. «Kdes byl dosud?» zachrčel s neskrývanou výčitkou v hlase. «Proč jsi o sobě nedal vědět dřív? Myslíš si snad, že tvůj táta má ještě pořád nervy ze železa, nebo co?» Krev ve mně vystydla. Chtělo se mi řvát a nemohl jsem. Přikoval mě svou otázkou k zemi. Roztancovala se mi pod nohama, propadal jsem se pod ní a neměl jsem se čeho zachytit. Jak to, že mě má za vlastního syna? Neví, že jeho syn to peklo nepřežil? Proč se mnou tak mluví? Zešílel snad? Pomóóóóc! — slyšel jsem, jak to ve mně řve. 15 [pageend17]«Synu!» — vzdechl, a opět se mi svalil na rameno. Vzlykal, plakal, řičel jako smrtelně zraněné zvíře. «Ale pane Katz, to je přece hroznej omyl,» koktal jsem, «já nejsem váš ...» Vtlačil mi dlaň na ústa tak mocně, až mě zabolela čelist. Pak mě pustil a brebentil jako v horečce: «Lidé se na nás dívají z oken a zpod záclon. Za chvíli si o nás začnou povídat. Nemysli si, ne všichni se těší, že jsme se odtamtud vrátili. Jsou lidské kreatúry, které jakživ strach nepoznali, hrůzu nezažili, krutost nezkusili, zato jiným to všechno způsobili. A pro ně jsme jako sůl do rány. Nejraději by nás tam do plynových komor poslali zpátky. Pojď, pojď honem pryč, nesmíme tady stát ani minutu. Nechci, aby nás někdo viděl. Honem! Honem!» Tahal mě za ruku, až mě zatáhl do sousedního dvora mezi harampádí rozbitého nábytku, smetí a špíny. «Chceš-li všechno vědět,» ztišil hlas a zamával ukazovákem, «tak ti to prozradím. Od té chvíle, co jsem se vrátil z lágru, jsem chvíli neposeděl. Ne, ne, ani chvíli nenechám tuto cestu na nádraží nehlídanou. Já vím, mohl jsi přijít odjinud, ale já cítil, že přijdeš touhle cestou. Opět mne vyvedl na chodník a rozhlédl se číhavě, jako by se bál tajných slídilů. «Chtěli tě zabít, zavraždit, zaplynovat tě chtěli. Všechny nás chtěli zavraždit. Vlastně je to strašné, že se jim to povedlo. Nevíš proč?» Udělal krůček, jako že odchází, pak se prudce otočil, zvedl hůl a poručil mi: «Rozepni košili!» «Co?» «Hned, povídám, okamžitě si rozepni košili!» — poroučel vztekle. «Ty si myslíš, že se dám podvést?» Ze zasunutého místa v paměti vynořila se představa mateřského znamení na levé straně blízko podpaží. Bylo černé, malinko chlupaté, pamatuji se, že jsem si ho u svého přítele Tibiho při koupání v řece nejednou všiml. Podíval se mi tam zblízka a a zklamaně odvrátil hlavu. Oči pohasly, koutky úst poklesly, mlčel. Ale jen chvíli. V zápětí mu opět blýsklo v očích jakési tajemné a nové rozhodnutí. Zvedl hůl a ukázal na něco za mými zády. «Otoč se a podívej se, vidíš ho? Tam přichází. To je on. To je určitě Tibi! Můj Tibi! Můj Tibi!» Směrem od nádraží přicházel mladík s uzlíkem v ruce. Otec mého přítele se nahrbil jako kočka před útokem a rozběhl se vstříc příchozímu. (Ze sbírky «Oblázek na hrob») kULTURNÍ zpravodajství Městské divadlo v Lucernu provedlo v září hru Pavla Kohouta «Ruleta». Kohout tu zpracoval povídku Leonida Andrejeva, před šedesáti lety populárního ruského autora. Děj se odehrává v nevěstinci a je to směs tohoto prostředí s révolue ionářstvím. Revolucionář se u- kryje ve vykřičeném domě, uspořádá s oficíry, kteří ho pronásledují, leč nepoznají, «ruskou ruletu», dosáhne morálního vítězství nad svými pochopy, kteří ho však stejně nakonec zradou sluhy v nevěstinci málem dostanou, kdyby ho neza- Jaroslav Shilling ZPRÁVA O PŘÍRODĚ A JEJÍCH DIVECH. Tak se nám rozmohli buštíci. Zčista jasna uprostřed léta, zrovna když člověk má hromaidu jiných starostí, vylezli a bylo jich všude plno. Bylo jich tolik, že lezli dokonce i do stavení a lidé si začínali stěžovat. Buštík je zvíře celkem neškodné. Nijak zvlášť nežere, nic příliš neničí, dokonce ani nepáchne. Ale začalo jich být najednou moc a lezli i do stavení. Jenom si, prosím, představte, že vám po bytě zničehonic běhá pár buštíků. Lidé si právem stěžovali. Protože ale na zaplynování nor či jinou podobnou akci bylo už pozdě, rozhodli jsme se nakonec vysadit v kraji několik párů kalek. Kalka bývala kdysi u nás zcela běžná, ale protože se naši zemědělci obávali, že by mohla nepříznivě ovlivnit, ba přímo ohrozit vývoj našeho drůbežářství, byla před časem důsledně vyhubena. Šlo ovšem o obavu jen lichou, protože kalka je dravec, který se živí téměř výhradně jen buštíky, nicméně byla vyhubena a my ji teď museli pracně dovážet z východních oblastí, kde je její stav dosud neztenčen. Vysadili jsme celkem třináct párů a ještě několik osamělých 16 [pageend18]samců, přičemž jsme počítali, že v kraji klimaticky příbuzném a nadto bohatém na potravu jejich stav rychle vzroste. Kalka se sice nemnoží nijak převratně, ale vydaří-li se léto, můžete počítat se sedmi až osmi mláďaty a to prosím již tříměsíční mládě spotřebuje ke své výživě denně deset až patnáct buštíků. Vysadili jsme tedy kalky a ty, pokud jde o množení, naše očekávání nijak nezklamaly. Kalek přibývalo a buštíků ubývalo v příkladném poměru. Když konečně vymizeli i buštíci, nastěhovaní do domů, objevil se v krajském deníku článek-S buštíky jsme se vypořádali zásadově — a zdálo se, že událost je vyřešena. Zbývala jenom jedna potíž. Co nyní s kalkami. Neměly zde svých přirozených nepřátel, protože ti odtáhli po našem prvním úspěšném vyhubení kalek, ale co bylo ještě horší, neměly zde nyní ani svou přirozenou potravu, takže jsme mohli očekávat vyhubení zpěvného ptactva. Lidé si začínali stěžovat, a právem. Navíc kalky, proti jiným klí- čnitým, postrádají stěhovavý pud a nebylo tedy možné předpokládat, že časem odtáhnou. Ba naopak, jejich postupné rozšiřování do okolí mohlo jen zhoršit naše vzájemné vztahy se sousedními o- kresy. Zákeřná kalčí infiltrace, dalo by se říci. Bylo třeba jednat rychle a poskytnout kalkám jednak dostatek přirozené potravy, jednak mírný nadbytek přirozeného nepřítele. Jako přirozená potrava přicházeli v úvahu celkem snadno laboratorní podstroši, mrzuté bylo jen, že měla-li být jakástakás naděje na jejich uchycení, museli jsme jich vysadit obrovské množství. Se zpožděním se pak ukázalo, že podstroši volně v přírodě žijící na rozdíl od laboratorního chovu vytvářejí spletité labyrinty chodeb, což vedlo v našem kopcovitém kraji k drobnějším půdním sesuvům. Ještě horší to bylo s poptvemi. Poptev jako přirozený nepřítel nemá proti dospělé kalce žádné vyhlídky, je však nejhorším ničitelem jejích mladých. Bohužel se však poptev nešpecializuje jen na mláďata kalky. A tak když jsme s potěšením zjistili, že se u nás poptev zdařile aklimatizuje, musili jsme též s hrůzou zatajovat, jak vážné nebezpečí pro nás znamená. Navrhl jsem, aby se u nás dříve, než bude pozdě, preventivně začalo s chovem soušťála. Najdou se možná mezi vámi někteří, kterým jména jako soušťál, kalka a podstroš nic neříkají. Přesto však doufám, že všichni pochopíte moje starosti s tímto problematickým systémem. Má dcera právě chytla buštíka. Seděl v pokoji v rohu u piana a tvářil se značně nevlídně. Stanislav Mareš IV . V kraj mé matky hora Džbán Tak dlouho chodíš do studánky až nezbude než v ruce ucho (A v botách voda je-li sucho) Okolo lesa pole lán a jedou jedou z lesa tanky To sedlák sedlák velký pán Poněkud pusto na tom našem dvoře Už kromě vran nic ani kuře nekrákoře Vitoušek Gogh tam oře Ucho v ruce (Tak dlouho do studánky revoluce) Darmo ty můj milej V kraji mé matky hora Džbán (však krupské pivo pane chcanky) Vitoušku rozmilej ve vzdálený a nepřístupný lán hluboko zaorej na věky ucho Palach Jan A tak jdou věci do legend ne-li už právě do čítanky V kraji tvé báby hora Džbán A jede Jede z lesa Pán (Ze sbírky »Báje z nového světa») střelila holka, u které se skryl a kde pije šampaňské na »bohatství chudých». Obyčejná šmíra, soudili někteří kritici, ale lucernští přítomného autora oslavovali jako nositele revoluční myšlenky. Rozhlasová stanice HLAS AMERIKY vysílá česky a slovensky dvě hodiny denně. První dvě patnácti- minutové relace začínají v 5,30 a v 6,30 ráno středoevropského času. V 17,30 začíná půlhodinové vysílání, od 21 hodin večer se vysílá celou hodinu; všechny pořady chytnete na vlnách v pásmu 13, 19, 25, 31, 41 a 49 metrů. Exilové nakladatelství INDEX v Kolíně nad Rýnem 41, Postfach 410 511 oznamuje, že v brzku vydá čtvrtý (poslední) díl románu Oty Filipa Nanebevstoupení Lojzka La- páčka ze Slezské Ostravy. V omezeném nákladu fototiskovou cestou vydá analýzu čs. poměrů, jejímž autorem je dr. Zdeněk Mlynář a ze které Zpravodaj přinesl ukázku v 7/8 čísle. Ještě před vánocemi připravuje soubor memorand, která psali čeští a slovenští disidenti a z nichž jsme rovněž přinesli v minulých číslech ukázky. Dalšími publikacemi kolínského nakladatelství budou Osudy a politika od Julia Firta, vzpomínky Naděždy Man- dělštamové Konec naděje a Příběhy ze šuplat — povídky autorů žijících doma. Na zájmu čtenářů závisí vydání biografie M. R. Štefánika, podobně jako tištěná verze zvukového záznamu vzpomínek Josefa Smrkovského, které by vydala cu- ryšská KONFRONTACE, Rauti- strasse 159. JOE PEPE SINGERS je jazzový soubor, jehož leadrem je Josef Pele, Buri 290, CH 5256 ZEIHEN. Ve čtyřčlenné skupině hraje ještě jeden krajan. 17 [pageend19]Památce Jana Palacha zasvětil svůj život krajan A. Wenzbauer z Kanady. Vlastní-li nikdo ze čtenářů Z. jakýkoliv materiál, týkající se hrdinovy smrti, prosíme, aby jej zapůjčil na adr. Jan Palach Czechoslovak Memorial Committee, 476 Burrows Ave., WINNIPEG, Manitoba R2W 2A4, Canada. (J-Č.) Heinrich Kunstmann je autorem téměř pětisetstránkového přehledu české prózy Tschechische Erzählkunst im 20. Jahrhundert. Knihu, která kromě autorů, v cizině už známých, analýzuje i díla spisovatelů neznámějších, jako Čep, Hos- tovský nebo L. Klíma a autorů šedesátých let (Škvoreckého, Hrabala, M. Kundery, L. Vaculíka nebo Oty Filipa), vydalo kolínské nakladatelství Böhlau, Postfach 60 01 80 a stojí 78 DM. Čs. exilové hudební nakladatelství E.D.A.S. v New Yorku nahrálo 51 kazet s čs. folklórem, trampskými písněmi, populárními šlágry známých zpěváků, skeči a veselým vyprávěním, jakož i s klasickou hudbou. Seznam dobrých nahrávek na požádání ráda dodá Unie Jirků, R. Freiestrasse 67, CH 8049 Zürich, tel. 01 - 56 52 68, která nakladatelství v Evropě zastupuje. V literární příloze pražského stranického týdeníku TVORBA se před nedávném objevil úryvek z knihy Bohumila Hrabala «Postřižiny». Bylo to v tomto roce už podruhé, kdy si čtenáři tohoto listu mohli přečíst zase něco od tohoto — v celém světě uznávaného — autora. Podruhé v tomto roce, ovšem po (dobře) pětileté přestávce. Zda a co Hrabal po roce 1969 napsal, zůstalo příznivcům jeho tvorby z větší části utajeno. Oficiálně zcela; Hrabal byl zanesen do seznamu oněch spisovatelů, kteří propadli hříchu odpadlictví a které je zakázáno nejen vydávavat, ale i prodávat v knihkupectvích či půjčovat ve veřejných knihovnách. Neoficiálně se mezi malým okruhem štast- livců objevily Hrabalovy nové práce v podobě pověstného «samizdatu»; jak se mezi zasvěcenci začalo říkat v podobě «Edice Petlice». I nyní — v úryvku — zveřejněné «Postřižiny» kolovaly mezi lidmi ve strojopisných kopiích na tenkém papíře a dovedně svázány; a vyvolávaly stejné, ne-li větší čtenářské uspokojení jako dosud známé Hrabalovy knížky. Větší snad proto, že — navzdory nucenému ústraní- napsal Bohumil Hrabal opět prózu skvělou, snad ještě zralejší, hutnější a i čtenářsky vděčnější než předtím. A zase: řekne-li se «navzdory ústraní», v Hrabalově případě to nebylo a není nic nového. On tu situaci dobře zná z let padesátých, kdy dokonce dlouhá léta psal «do šuplíku», než se vůbec směla první jeho práce objevit ve veřejném výtisku. Ona první letošní publikace v Tvorbě nebyla tak jednoduchá. Jak se proslechlo — samozřejmě opět neoficiálně — z Prahy, měla redakce Tvorby v úmyslu otiskovat Hrabalovy «Postřižiny» na pokračováni. Avšak režimní Svaz spisovatelů tomu zabránil. Akce pokračovala: nedlouho nato přinesla Tvorba sice ne «Postřižiny», ale úryvek z jiné Hrabalovy prózy a spolu s tím redakční článek, v němž se autor — v jakési nepřímé rozhovorové formě — sebekritizoval za svůj minulý postoj k režimu a zároveň se (dosti vlažně) hlásil k činnosti ve zmíněném Svazu spisovatelů. Na toto jeho vyjádření reagovali lidé různě. Někteří ten postup schvalovali, jiní kritizovali; skupina rozhořčených mladých Pražanů dokonce na Kampě několik Hrabalo- vých knih — jakoby na protest proti «sebekritice» — spálila. Když se pak o málo týdnů později ve stejném časopise objevila další spisovatelská sebekritika — Jiřího Sotoly —, soustředily se úvahy na jedinou otázku: zda nejvyšší stranické orgány (a jim podřízená výkonná místa) stále ještě trvají na této formě sebekritiky jako na podmínce publikace nových prací uvedených autorů. Nebot ani to nebylo a není zcela jasné. Jistý paprsek světla vnesla do této zatemněné záležitosti malá poznámka na konci — svrchu již zmíněné — druhé Hrabalovy publikace v Tvorbě. Za výňatkem z «Postři- žin» lze číst dovětek: «Povídka ze stejnojmenné knihy, která vyjde v nakladatelství Čs. spisovatel v roce 1976.» I když ani tahle poznámka není zárukou — nebot se už mnohokrát něco ohlásilo, co pak ve skutečnosti nikdy nevyšlo —, přece jen v Hrabalových příznivcích mohla vzniknout naděje, že se snad dočkají díla celého. A nejen tohoto. Zasvěcení vědí, že jde o autora plodného a že ohlášená kniha není jediná, která leží v jeho zásvuce. Milan Schulz Celoexilový Kongres Komenského, který svolává Naardenské hnuti v Londýně a Komenského světová rada v USA na zakončení 40. výročí objevení Komenského KONZULTACE, se bude konat v Königs teinu/Ts. u Frankfurtu (kon- gresním středisku záp. Německa), ve dnech 9. až 11. července 1976. Bude mít tři sekce: politickou, teologickou (sociální) a vědeckou (kulturní). Pozvány jsou všechny demokraticky ustavené a řízené složky našeho exilu. Nejzazší datum závazných přihlášek bylo stanoveno na 1. duben 1976. Podrobnosti přineseme příště. Jednou z vedoucích redaktorek přední americké ročenky statistických údajů «World Almanac» v New Yorku se stala Hana Um- laufová, dcera býv. čs. diplomata, který se po únoru 1948 usadil v Clevelandu. Čs. etnickým věcem v Austrálii se věnuje zejména spolupracovník časopisu Hlas domova M. Cigler, který se vypracoval na australského pedagogického odborníka. Zpracoval již základní historii Čechů a Slováků v Austrálii a jejich tamního tisku a v Hlasu domova z 16. prosince 1974 uveřejnil delší studii «Po stopách Moravských bratří.» Moravští bratři pomáhali před 130 lety při kolonizaci australského státu Victoria především zásluhou guvernéra Ch. J. La Trobea, který byl 18 [pageend20]členem jejich církve. Cigler objevil v Austrálii řadu stop po přímých potomcích Moravských bratří ze Slezska a Kladska. Po úspěšné výstavě «Umělci proti teroru» (21. srpen 68 v Československu) «zalidňují» šálky Galerie Krause v Pfiijjikonu (ZH) díla tří malířů: Karla Grosse, Ladislava Schovance a Karla Slastného. Výstava potrvá do 26. října. V Galerii Unterburg v Regensbergu u Curychu vystavuje plastické oleje Jan Kristofori. Vernisáž výstavy, která potrvá tři týdny, se koná 11. října v 16 hod. a promluví na ní o umělcově díle redaktor Herbert Gröger. Zdeněk Roudnický vystavoval plastiky zároveň s malbami R. Bluma do 5. října v Městském sále v Zofingen. V osmém poschodí jednoho z moderních domů v pařížském patnáctém okrese poblíž Montparnassu bydlí malíř Jiří Hejna. Kromě samostatných výstav svého malířského díla, například v Paříži, Nice a v Saint Tropez a účasti na Salonech a zahraničních výstavách, se věnuje též vytváření návrhů na medaile. Podle kreseb a skulpturál- ních maket Jiřího Hejny vydala nedávno Pařížská mincovna jeho další vervně ztvárněnou medaili «Judita». Tato umělecká medaile o průměru 81 milimetru, ražená v čisté zlatočervené mědi, vyšla v počtu 120 číslovaných exemplářů s umělcovým podpisem a je určena pro členy Klubu medailí. Nyní však poslední číslo Revue Monnaie de Paris oznamuje, že medaile Judita vyjde též v Hlavní e- dici, aby si jí mohli obohatit své sbírky i další sběratelé. Ivan Jelínek PAMĚŤ ZRCADLA To je ta chvíle, kdy zrcadlo si lásku upamatovává. To je ta chvíle paměti. Chapadlo vně. Mimo rozpětí jediné se dělo. Zpaměti celou noc lilo. Vše v zrcadlo se slilo. Z paměti žal dál uplavává. V tmě lilo. Hromem bilo. V paměti hřmělo. Tělo ze zrcadla vstává. V uších zašumělo. Dopršelo. Šplíchlo. Sklo zamží se. Popaměti do zrcadla šťastna vnořila se. To je ta chvíle. Domlčelo, co’s vzdychlo. Popaměti ze zrcadla láska vrátila se. (Ze sbírky «Posel») Knižní novinky Za pět měsíců, po které jsem se pro nedostatek místa musel odmlčet, exiloví nakladatelé nelenili. Z prázdných kapes vydali třináct knížek: šest básnických sbírek a sedm svazků prózy. To je ovšem úctyhodný počet, už proto, že byly prázdniny, kdy obvykle »silent Musae etiamque editores». Je nutno říci, že píle exilových krameriů byla příkladná, že však tato idealistická činnost — a jen absolutní ignorant se může domnívat, že by na vydávání knížek mohl v exilu někdo vydělat — nenašla u čtenářů odezvu takovou, jakou by zasluhovala. Krátce a jasně: exulanti jsou ochotni číst, méně však pospíchají s placením. Číst na dluh je ovšem nemorální, to platí nejen pro časopisy, ale i pro knihy. Nehledě k tomu, že kdyby se bacil »spotřebitelstvi» dále šířil, mohl by vysušit zcela tyto pramínky nepoplatné kultury, které se beztak už s vypětím všech sil prodírají na svět. Páni čtenáři, tiskárna chce zaplatit, knihař nastavuje dlaň, obchod s papírem nedodá ani arch zadarmo ... A vy ještě očekáváte perfektní výpravu, kritizujete to a ono, a moc z vás jich neplatí. Vůbec vás nenapadne, co dobrovolné a nezištné práce jedna každá knížka stojí, kolik obětavosti je zapotřebí, abyste dostali do ruky česky psanou literaturu. Tak tedy: co abyste zaplatili — aspoň ty knihy, které si objednáte ... ? Bohužel, není ani dnes dost místa, abychom mohli — byť i jen krátce — pohovořit o všech nových publikacích. Verše si tedy necháme napříště a tu jen zaznamenáme jejich tituly a vydavatele: Anna Kvapilová /KRAJÍČEK CHLEBA, Josef Koláček/ VERONIKA — Křesťanská akademie, Rim, Via Concordia 1 ; Gertruda Goepfertová /OHŇOSTROJ MARNOSTI — E- dice AKT, CH 4460 Gelterkinden; Stanislav Mareš /BÁJE ZNOVÉHO SVĚTA, Antonín Brousek /KONTRABAND — 68 Publishers, Box 695, Postal Station «A», Toronto, Ont. M5W 1G2; Ivan Jelinek J POSEL — nákladem vlastním, 25, Oakley St, London SW 3, Great Britain. Ceny se pohybují vesměs kolem 10 šFr., udám je přesně, až se k ním v listopadu — bude-li místo — vrátím. Dnes ze čtyř zařazujeme ukázku. Tak tedy próza: Dvě publikace spadají na bohaté konto torontských pa- blišrů / zdá se, že postupují nejmetodičtěji, vydávají, co slíbili, pravidelně, brožovaně sice, ale hezky — na obálku používají reprodukcí obrazů exilových malířů/. 19 [pageend21]PRAŽSKÉ PEŘEJE od Alana Levyho je preklad úspěšné reportáže amerického novináře (Rowboat to Prague), který prožil osobně tzv. Pražské jaro a kterého čs. úřady vykázaly teprve v lednu 1971. Ukázku jsme přinesli v předloňském srpnovém čísle Zpravodaje. Z každé Levyho stránky prosakuje sympatie k československému pokusu setřást jho Moskvy, k lidem, kteří pokus prováděli, i k těm, kteří je podporovali. Tato «nejautentičtější zpráva o životě v Československu na sklonku let šedesátých a na samém začátku let sedmdesátých, která vznikla z pera cizince», se ve svěžím, trochu zkráceném překladu Igora Hájka prodává pro členy Klubu čtenářů za 3,95 kanadských dolarů, pro nečleny stojí o dolar víc. To je i cena románu Jana Drábka A CO VÁCLAV? Život exulanta, který přijede do Ameriky ve třinácti letech, není cestou radosti. Rozchod rodičů, nepříliš úspěšné studium, přerušené z protestu proti nespravedlnosti profesorů, selhání v obchodě tchána, rozvrat manželství s Američankou, ztráta kamaráda-bratrance, to jsou některá zastavení Jana Dubského. Václav je nejen české kníže, které pořád z Blaníku ne a ne vyjet, ačkoliv je zemi České nejhůř, ale i nástroj lásky, které se mladý exulant věnuje ze všeho nejvíc — a autor jeho milování líčí někdy velice podrobně. Drábek nezapře vliv Keroua- ca, Salingera a — Škvoreckého, je vtipný, ovládá — a možná že je to zásluha Hedy Kovályové, která román přeložila z angličtiny — studentský slang, hovorovou mluvu velmi dokonale. I když jsou v tomto skoro donki- chotovském příběhu scény velmi napínavé a takové, u nichž si člověk nedovede odmyslet sentimentálnost nebo patos, umí se Drábek vyhnout všem těmto úskalím, přenáší se přes ně se zvláštním humorem, někde cynickým, jinde «podchlazeným». Prvotina, která v sobě nese všechny naděje do budoucna a je poznamenána «českým viděním světa nesrovnatelně víc než mnohé, které vycházejí doma a jejichž autoři je napsali v naší mateřštině». Třetí kniha torontského nakladatelství je reprint dvanácti výborných detektivních povídek, které vyšly pod stejným názvem SMUTEK PORUČÍKA BORŮVKY v Československu. Radí se čestně po bok detektivek Chestertona, Greena a Dürrenmatta. Škvorecký je, myslím, jediný český spisovatel detektivek, který dovede rozvinout v nezaměnitelně českém prostředí napínavost policejního případu, aniž se byť i jen na chvíli uchýlil k možným vzorům. Poručík Borůvka je svou lidskou intuicí a člověckostí přímý potomek Čapkových policejních úředníků dr. Mejzlíka a komisaře Bartoška. Všechny tři knížky pokračují důstojně v tradici dobré literatury, která vychází z oficíny manželů Škvoreckých. (Cena stejná.) Milovníky literatury faktu zaujme bezpochyby nové číslo curyšské KONFRONTACE TOKIO VOLÁ HONOLULU, která je rovněž reprintem knihy, vydané v Československu (původně se jmenovala TAJEMSTVÍ RŮŽOVÉHO KÓDU). Petr Pašek tu vypráví historii 7. prosince 1941, kdy Japonci přepadli havajský přístav Pearl Harbor a zničili všechny tam kotvící lodi. Hlavní pozornost věnuje autor obojakému jednání japonských diplomatů a objevuje pro čtenáře neznámé souvislosti, které vedly k přepadu, mezi jiným i liknavost a nepozornost amerických důstojníků na Havaji, jejichž spoluvina na tragédii je mimo každou diskusi. I když tu a tam Pašek porušuje výběrem slov naprostou objektivitu (teorie praví, že neexistuje naprosto objektivní literatura faktu), svědčí spousta užitého materiálu, autentické citace projevů, úředních zpráv, depeší, že si dal a odvedl poctivou práci. Doporučuji zvláště milovníkům válečných příběhů ... (18 ŠFr.). KONFRONTACE začala vydávat i německé knížky. Po Michalovově románu ODBOJ, o kterém jsem už psal, vyšel v dobrém překladu DRUHY DECH Jana Beneše, civilní a nepatetický záběr z komunistického pracáku konce padesátých let, o němž Graham Greene napsal, že je lepší knihou než Solženicyniiv Ivan Děnisovič; loni ho vydali curyšští česky a patří k nejúspěšnějším knihám jejich produkce (18 ŠFr.). Třetí německou knihou je překlad slovensky publikovaného originálu TŘETÍ ROTO, NA STRAŽ! Německy vyšla pod názvem JANKEL TANNENBAUMS KOMPANIE, a pro ty, kteří nečetli tento román slovensky nebo česky, jen krátce: líčí osudy tzv. «košer» roty, «vojáků beze zbraně», do níž byli ve Slovenské republice zařazeni židé. Pracovali na opevněních, směli žít podle svého náboženství a zároveň byli chráněni před transporty do nacistických koncentráků. Humorem, který nezaniká ani v nejožehavějších a nejtragičtějších situacích, se podobá Švejkovi, zachycuje však prostředí nové nejen pro českého a slovenského, ale i — a tím spíše — pro německého čtenáře. Jako dárek německy mluvícím přátelům se obě knihy výborně hodí, neomylně zaujmou a současně jim poví něco z naší nedávné historie. (Cena 22 ŠFr.). Adresa KONFRONTACE: 159, Rautistrasse, 8048 Zürich. Své básně, úvahy a rodinné vzpomínky si vydal vlastním nákladem pod názvem PLAMENNÝ ČAS Josef Toman-Tománek, uprchlík, který si při svém přechodu vzal do batohu místo prádla českou knížku, tuším Vrchlického. Ačkoliv je jeho domovem Volyňsko, cítí se Čechem víc než mnohý z nás, kteří se narodili «v království». Verše jsou naivní, patosem i formou, úvahy čiší katolickou nenávistí k antikristu, kterým jsou sovětští státníci, ale publikace přes tyto viditelné nedostatky přece jen dojme. (Cena neudána, 87-11, 168 Street, Jamaica, L.I. NEW YORK) A ještě drobná knížečka JAK ZAPÁLIT MOKRY DREVO. Text sestavil Jaroslav Vejvoda, (použil jedné povídky se sbírky PLUJÍCÍ ANDĚLÉ, LETÍCÍ RYBY) fotografiemi ji vyzdobil Miroslav Pazdera. Téma: tremping, ta spjatost s přírodou a volností, kterou už někteří nepamatují, jiní — i já — však na ni rádi vzpomínají. Půvabně vypravená brožurka, z níž příležitostně přineseme ukázku — podobně jako z ostatních knih — která vypráví o mladých lidech, octnuvších se najednou v sirobě ciziny a snažících si přivolat pěkné chvilky, které jim přechodem hranic zmizely (asi nenávratně). Knížku si můžete objednat za 6,50 šFr. u Tramp Clubu Basel, Postfach 13, 4013 Basel. 20 [pageend22]Last but not least cartoony (kreslené vtipy) Jana Kristo- foriho, které vydalo nakladatelství ROGOLL v NIE- DERGLATTU (ZH) a prodává je za 22 šFr. Kristo- fori navazuje na tradici dadaistů a surrealistů a jeho humor je útočný. A také černý, až morbidní; kreslíř jím demaskuje zlo, brutalitu, nelidskost, krutost přetechnizovaného světa. Protože je to humor beze slov, hovořící liniemi, může mít z knížky radost Čech jako Slovák, Němec, Eskymák i anglicky mluvící člověk. Tím spíše, že se tu Kristofori vyhnul zcela politice a znázorňuje jen a jen lidské slabůstky. Vhodný dárek i pod stromeček cizincům. Pavel Řehoř. Pod helvétským křížem ŠVÝCARŠTÍ SOUSTRUZI Ve Švýcarsku nemá nová ani stará extrémní levice na růžích ustláno. Největší partaj je ovšem ta nejstarší, Strana práce, tedy komunisté, věrní Moskvě, kteří získali dokonce několik míst v nationálrátu, v parlamentě. Ostatní frakce, které nejsou bezpodmínečnými přisluhovateli Moskvy, Jsou slabé, zato o to hlučnější a aktivnější. Zvláště takzvaná POCH, což je zkratka pro Progresivní organizace Švýcarska, musí být při každé akci, která se zdá revoluční, nebo dokonce revoluční je. Protestuje proti atomovým elektrárnám právě tak jako proti propouštění zaměstnanců, proti vojenskému soudnictví právě tak jako proti trestnosti svémocného vyhnání plodu. Bojuje za čtyřicetihodi- nový týden právě tak jako za politické zrovnoprávnění cizinců, za nižší daně a vyšší mzdy. Všechny tyhle zdánlivě kladné postoje nevystačí však navíc než na tři až čtyři procenta kantonálních voličů. Nejvíc POCHu uvěřil Basilejští, kteří si z jeho řad zvolili 5 zástupců v kantonáiním parlamentu. Ještě dvě důležité číslice: podle oficiálních tvrzení má POCH asi 500 členů a může počítat se 2500 sympatizanty, roztroušenými po celé konfederaci. Důvod, proč POCH přese všechnu horečnou aktivitu při všech možných i nemožných podnicích nenachází ohlas, lze spatřovat v zásadním politickém postoji švýcarských progresivistů. Jeden z jejich vedoucích funkcionářů doznává: «Jsme leninisté,» a dovolává se tedy stejného vzoru Jako Strana práce. I v Jiných názorech jdou konformně s oficiálními švýcarskými komunisty. O okupaci Československa před sedmi lety soudí funkcionář POCHu: «Jedině slabošské ústupky neslavného Chruščova umožnily rok 1968 v Československu. Salónni komunisté se sklonem k slabošství si přáli socialismus s lidskou tváří, protože zapomněli, že jediný reálný humanismus dneška je komunismus jako živé hnutí. Berlínská zeď 13. srpna 1961 je nutnou korekturou a vítáme ji právě tak jako pomoc sovětských oddílů roku 1956 v Maďarsku. Že vojenská intervence není chorobným výmyslem pseudorevolucionářů, je prokázáno tím, že socialistické státy už několikrát intervenovaly.» Rozdíl mezi oběma levicovými straníčkami ve Švýcarsku je snad jedině v tom, že Progresivní organizace se pokoušejí utovřit jednotnou frontu se zahraničními dělníky, kdežto straně práce jde jen a jen o podchycení levicových živlů ve Švýcarsku. Proto také předseda Strany práce, někdejší advokát Jean Vincent, spatřuje v POCHu určitou konkurenci a oficiální orgán této partaje «VORWÄRTS» tvrdí, že «druhá komunistická strana, za kterou se vydává POCH, vyvolává zmatek a znamená rozštěpení komunistického hnutí». POCH se však za konkurenci Strany práce nepovažuje, zato se však velmi vehementně distancuje od třetí levicové skupiny na půdě konfederace, od trockistlcky zabarvené Marxistické ligy, která je početně ještě slabší, ujídá však zvláště mezi studenty nebezpečně z členské základny, na niž spoléhá POCH. Babysitter Foto: Čejka 21 [pageend23]SOKOl SLET CURYCH 1976 Dovolené končí, sokolovny-tělocvičny volají! Víte, že nás dělí od IV. sletu Československého sokolstva v zahraničí, který se bude konat v roce 1976, už jen 9 měsíců? Nácvik prostných a příprava cvičení na nářadí jsou v plném proudu. Voláme Vás všechny, kteří se cítíte s námi spojeni velkou sokolskou myšlenkou: přijďte mezi nás a připravujte se spolu s námi na slet. Pravidelným cvičením také posilujete všestranně tělo i ducha. Pro Vás, kteří jste neměli čas, sdělujeme, že v sokolských jednotách švýcarského okrsku se pravidelně cvičí: Baden Sekundarschule Windisch (u Bruggu) každou středu, děti i dospělí 19,30—22,00 hod. Informace: br. V. Černý, Sonnenbergstr. 13, Ennetbaden, tel. 056-22 85 26. Basilej Schulhaus Meiriacker 4102 Binningen (rozhraní Bin- ningen-Allschwil) každý čtvrtek, děti 17,30 — 19,00, dospělí 20,00 — 22,00 hod. Informace: s. Koblasová, tel. 061 - 47 85 67. Bern Tělocvična «Brünnen», Riedbachstrasse 72, 3018 Bümpliz, každý čtvrtek od 20,00 — 22,00 hod. dospělí. Primarschule Gäbelbach (směr z Bernu na Murten, konečná stanice autobusu Betlehem) žactvo, každou středu od 18,30 — 20,00 hod. Informace: S. Hladík, Wabersackerstr. 25, 3097 Liebefeld, tel. 031 - 53 78 72. Lucern Schulhaus Obernaustrasse, Kriens, každou středu od 18,15 — 19,15 h. Informace: Br. J. Nový, Kriens. Solothurn Gemeindehaus Beilach — každé pondělí od 20,00 — 22,00 hodin. Informace: br. Ludvík Herman, telef. 065 - 25 57 64. Winterthur Sekundarschule Heiligenberg — každé pondělí, děti 18,30 — 19,30 hod., dospělí 18,15 — 20,00 hod. Informace: J. Hájek, tel. 052 - 29 65 60. Curych Schulhaus Manegg ve Wollishofen (proti Jugendher- bergu, el. drahou č. 7 nebo bus č. 66 a 73) každý čtvrtek (mimo školní prázdniny): děti a jejich rodiče od 18,30 — 19,30 hod., dospělí od 19,30 — 21,00 h., od 21,00 — 21,45 h. odbíjená. Informace: br. K. Mařas 01 - 91 35 29. Ve druhé tělocvičně: Schulhaus Borrweg, Zürich 3 (nedaleko nemocnice Triemli). Bus č. 32 stanice Friesenbergstr. Schweig- hofstr. nebo Im Hagacker — každou středu (mimo prázdniny) od 20,00 — 22,00 hod. A.F. NAŠE SLETY. Jak je čtenářská obec Zpravodaje informována, bude se napřesrok začátkem července v Curychu konat IV. slet Československého Sokola v zahraničí. Chtěl bych čtenáře, hlavnč ty mladší, kteří sokolské slety doma nezažili, krátce seznámili s jejich historii. Od samého založení prvé sokolské jednoty v Praze roku 1862 se zakladatel Sokolstva dr. Miroslav Tyrš snažil, aby veřejnost byla o jeho činnosti, o té každodenní neokázalé práci v tělocvičnách informována. Pokoušel se založit Sbor pro vzájemnost sokolských jednot, nedostal však k němu povolení, ani když roku 1874 znovu žádal. Zkusil to tedy jinak. Svolal roku 1864 jednoty Pražskou, Kolínskou, Poděbradskou a Kutnohorskou ke sletu na rovinách u Kutné Hory a tam provedl cvičení se 300 borci. Roku 1874 svolal padesát sokolských jednot na Žižkovo pole k Přibyslavi a odhalil tam mohylu reka, jenž měl být Sokolstvu vzorem. Dne 18. června 1882 podařil se mu konečně prvý vše- sokolský slet na oslavu dvacetiletého trvání I. sokolské jednoty v Praze. Obeslalo ho osmdesát jednot z Cech, Moravy, Slezska, Vídně, Záhřebu, Lublaně a z Ameriky. Tento slet svým průběhem a významen předstihl i naděje Tyršovy. Byl zahájen v předvečer v novém Národním divadle Kolárovou hrou Žižkova smrt. V neděli pak po zkouškách vyšel mohutný průvod, z české techniky na Střelecký ostrov, kde veřejně cvičilo 720 borců pod Tyršovým vedením. Prostná složil Tyrš a řídil je údery na kovovou desku. Na nářadí cvičilo 40 družstev a v průvodu šlo na 1 600 krojovaných, v čele jel Tyrš na koni. II. slet se připravoval na konec června roku 1887. Bylo k němu přihlášeno 3 872 účastníků v kroji a 2 144 cvi- čenců, 140 družstev na nářadí a měl se konat na Královské louce. Šest týdnů před termínem však rakouské úřady zakázaly průvod a veřejné vítání hostů. Proto výbor sokola Pražského rozhodl, že se slet konat nebude. II. všesokolský slet se uskutečnil teprve za Jubilejní průmyslové výstavy v roce 1891 a konal se 27., 28. a 29. června. Zúčastnilo se ho z 210 jednot 5 530 Sokolů v krojích a 2 483 cvičenců. Závodu se zúčastnilo 13 družstev vyššího a 52 družstev nižšího oddílu. Slet byl o- hromným mravním přínosem a také ukázal některé rozhodující otázky, jež bylo nutno řešit, především nejednotnost cvičebního úboru. (Pokrač.) ÚSTŘEDÍ ČS. SOKOLA V ZAHRANIČÍ pořádá ve Winterthuru 8. 9. a 15., 16. XI. cvičitelskou školu s nácvikem prostných na IV. slet v Curychu. 22 [pageend24]DARY NA SLETOVÝ FOND (VÝKAZ C. 2) Fr. 50.— Dr. Chloupek, 1 nejmenovaný Fr.25.— P. Müller Fr. 20.— Ing. B. Berka, Ing. J. Pelikan, 1 nejmenovaný Fr. 10.— M. Tuzarová, A. Hrdá, K. Steiner, B. Horák Fr. 8.— D. Vrba Fr. 3.— A. Eymann Viem dárcům srdečně děkujeme. Sokolský okrsek Švýcarsko. MIKULÁŠSKÁ ZÁBAVA VE WINTERTHURU. V pátek 5. prosince v hotelu Volkshaus, vedle Parkhau- su nedaleko nádraží, uspořádá míst. skup. ČSKP Winterthur opět tradiční MIKULÁŠSKOU V TANEČNÍ ZÁBAVU, spojenou s rozdílením dárků a velkou tombolou. Jídlo a pití, jakož i prodej domů jako obvykle. Hudba p. Rytíře bude hrát k tanci i poslechu od 20 do 2 hodin. Překvapeni: přislíbil účast známý Jára Kohout z USA, který se u nás zastaví na svém turné po Evropě, aby nás pobavil. V sobotu 6. prosince odpoledne v 15. hodin pro děti: v sále kostela St. Ulrych, roh Schaffhauserstrasse a Seu- zacherstrasse 1 DĚTSKÁ BESÍDKA se sv. Mikulášem, nadílkou, zpěvy, tanečky. Za upečené sladké drobnosti, poskytnuté maminkami ke zpestření slavnostní dětské tabule, Vám bude patřit dík našich nejmensích. Vstupné: v pátek 12 Sfr, v sobotu vstup volný. Informace a rezervace vstupenek na č. tel. 052 - 29 59 23, 052 - 27 39 17 denně od 1. listopadu vždy po 19. hodině. ČESKOSLOVENSKA DOPLŇOVACÍ ŠKOLA V CU- RYCHU. 4 roky jsme se pravidelně scházeli každou sobotu, abychom se seznámili nejen se základy gramatiky našeho jazyka, ale s celou hloubkou a šíří kulturních pokladů našich národů. Seznamovali jsme se s literaturou, dějinami, zeměpisem naši vlasti. Poznávali jsme krásné písně našich zemí, učili jsme se výtvarně, kresebně podat vše to, čemu jsme se učili. Poznávali jsme velikány našich dějin, literatury, hudby, výtvarného umění. Z počátečního stavu asi 40 žáků školy se 2 učebnami a 4 učiteli se naše škola zvětšila a bylo nás do prázdnin přes 60 žáků a žákyň, 4 učebny s 8 učiteli. Na prahu 5. roku trvání školy se pro reorganizaci dosavadní budovy v Riedtlistr. s platností od 20. září 1975 přestěhovala do nových učeben, které nám byly kanto- nálními školskými úřady k dalšímu používání přiděleny. Naše škola nyní je v budově Schulhaus Wolfbach, Kantonsschulstrasse 3, v Curychu 1. Vyučuje se každou sobotu od 15,00 — 17,00 hodin (mimo školní prázdniny) ve 4 třídách. Žáci jsou rozděleni podle věkových skupin od 6 — 15 let. Žáci, kteří navštěvovali školu již 4 roky, vytvořili si Klub 75. V jeho programu je návštěva divadel, koncertů, výstav, debaty na témata, která si sami stanoví. Vede je kvalifikovaný pedagog a scházejí se v předem dohodnutých termínech celkem 11 x v roce. Vzhledem k zvýšenému provozu v Kantonsschulstrasse používají žáci vchod přes školní dvůr Florhofgasse (u vchodu je firemní nápis rSanitär-Spenglerei). Spojení veřejnými dopravními prostředky: Tram č. 3,5,8 a 9, Bus č. 32 — stanice Kunsthaus (Heimplatz) Parkoviště: před budovou Kant. Gerichts-Gebäude, centrální parkoviště Rämistrasse — Hohe Promenade, v přilehlých ulicích. Ekonomie pro každého. A PŘECE BUDU STAVĚT . . . (Dokonč.) Varianta B — nájemní poměr Příklad: Jmenovaný platí dnes 800 Fr. mes. nájmu a předpokládáme, že za 15 let se jeho nájemné zvýší o 100 %, t. j. na 1600 měs., což odpovídá 0 1200.— Fr. měs. Hotovost ve výchozí den shora zmíněných Fr. 20 000.— při úroku 5%. Rozdíl mezi nájmem a hypotekárním zatížením činí 0 800 Fr. měs, které spoříme při 5 % úroku. Výpočet: a) zaplacené nájemné za 15 let (1200 x 12 x 15 let) Fr. 216 000.— b) úspory — a) hotovost 20 000 zúročením vzroste za 15 let Fr. 41 600.— b) měs. vklady 800 Fr. při 5 % za 15 let Fr. 213 821.— Hodnota úspor za 15 let Fr. 255.421.— Srovnání obou variant 1.) provozní náklady: (za 15 let) Varianta A — vlastní dům Fr. 278 750.— (189 750 + 44 000 + 45 000) Varianta B — nájemní poměr Fr. 216 000.— Varianta B — nájemní poměr o Fr. 62 750 výhodnější 2.) Majetkové poměry (po 15 letech): Varianta A — vlastní dům — čistá hodnota Fr. 210 700 Varianta B — nájemní poměr — úspory Fr. 255 421 Varianta B— nájemní poměr o Fr. 44 721 výhodnější Toto hodnotové srovnání je třeba doplnit o další faktory, jako jsou např. vázanost na jedno místo, pohotový kapitál, politické a rodinné poměry, nezaměstnanost, zdravotní stav po 15 letech, úmrtí v rodině, výpověď hypotéky bankou, event, nucený prodej a pod. Je tedy tento krajní případ «investování» jasně nevýhodný a lze jej nazvat určitou formou sebevraždy. Majetkové poměry v rozhodný den zahájení stavby jsou tedy nejdůležitější a zcela jinak vypadá tento propočet při hotovosti 100 000 nebo 200 000 Fr. (Pozn. redakce: Autor této úvahy je ochoten zaslat další 3. varianty výpočtů při hotovosti 50 000, 100 000 a 200 000 Fr. zájemcům, kteří zašlou částku skutečných nákladů Fr. 20.— předem na adresu administrace, to 23 [pageend25]je: Zpravodaj, Postfach, CH-8411 Winterthur a uvedou na rubu složenky «Ekonomie pro každého»). Z redakční pošty Vážená redakce, V 6. čísle 8. roč. Zpravodaje jste uveřejnili dopis, ve kterém p. prof. A. Baník konstatuje, že březnové číslo časopisu bylo záměrně zasvěcené 2 základním tendencím: 1) opěvování velikosti T. G. Masaryka — prvního presidenta ČSR, 2) ponižování dr. /. Tisa — prvního presidenta Slovenské republiky. Jelikož se p. Baník ve zmíněném dopisu dotýká cti prvních dvou presidentů Československé republiky, tj. TGM a dr. E. Beneše, a v duchu fanatického šovinismu zkresluje skutečnosti, dovolte mi, abych na adresu dopisu řekl pár slov. Milý pane profesore, první president Československé republiky T.G. Masaryk byl člověk světového jména a formátu a jeho mravní, politické a všeobecně lidské hodnoty již mnohokrát kladně uznaly světové kapacity, kapacity, s nimiž se, mezi námi řečeno, nemůžete vůbec rovnat. Skutečnost, jaké popularitě se TGM těšil u nás doma, tj. u českého a slovenského národa, je Vám jistě také dobře známa, právě tak jako miliónům příslušníků našich národů, kteří zůstali věrni Masarykovu odkazu a ctí jeho památku. Jistě se najdou i výjimky, jednotlivci, kteří se s mým názorem neztotožňují, ti si však moudře ponechávají svůj názor pro sebe, neboi vědí, že by se útoky na naše skutečné národní postavy kompromitovali a že by jejich hlas vyzněl jako štěkání na měsíc. A konečně se najdou i výjimky, které se od našich duchovních vůdců distancují veřejně, a to z pohnutek politických, náboženských a národnostních. Nestačí jim, že jsme vinou hrobařů demokracie ztratili svobodu, snaží se vnášet nesváry i mezi český a slovenský národ a porušovat jejich jednotu i v emigraci. Za koho jste vlastně mluvil a jaké cíle sledujete? Myslím, že by poslání katolického kněze a kněze vůbec mělo být v souladu se slovy, kterými jste zakončil svůj dopis: « . . . cesta zmierenia je v prvom rade cestou vzájomnej úcty, rešpektu všetkého, čo je niekomu sväté ... » Pokud se týká druhého bodu Vašeho dopisu, tj. údajného degradování dr. J. Tisa, někdejšího představitele Slovenské republiky, je třeba si otevřeně říci toto: V dějinách téměř každého národa, právě tak jako v dějinách církví či v životě jednotlivců, jsou mnohdy údobí, o kterých neradi mluvíme a litujeme, že k nim vůbec kdy došlo. Avšak síla národů a velikost jejich představitelů spočívají mimo jiné také v tom, jak se příští generace dovedou vypořádat s příčinami a důsledky oněch negativních jevů minulosti, jaká poučení vyvodí pro to, aby se kritická období neopakovala. Jakékoliv zamlžování neb dokonce zkreslování dějinných událostí, i když pro národ nepříjemných, by bylo politikou pštrosí, politikou škodlivou. Nuže, co učinil Zpravodaj? Uveřejnil dokumenty, týkající se doby Slovenské republiky, jejímž představitelem byl dr.J.Tiso, president a katolický kněz. Jestliže hodnocení oné doby odpovídá pravdě, pak Zpravodaj neponižoval představitele Slovenské republik, nebot degradaci si připravuje svými činy každý sám. Ostatně si myslím, pane profesore Baníku, že národy, které dovedly přežít tisíciletou a třistaletou nesvobodu, mají natolik zdravý organismus, že se dovedou vypořádat s problémy minulosti i dneška cestou pravdy, řečí jasnou, aniž budou kalit vodu v otázce národnostní. Ilja Pittner SPORT — Čs. horolezci (Pálfy, Fiala, Pacák, Duben a kameraman Weinsziller) se vypravili do jihoamerických And. Program: Paraná, Igúazú (prý nejkrásnější vodopád světa), 1400 km pampou Argentiny, Aconcagua (nejvyšší hora obou Amerik 6960 m), v Bolivii 6500 m vysoká Illimani, v Peru jezero Titicaca (4000 m. n. m.), kulturní památky z říše Inků na Machupichu a hora Hu- ascarán, při jehož zlézání zahynula první čs. expedice r. 1970. — Poté, co do Bratislavy, dějiště mezinárodního mistrovství ČSR v tenisu, přijelo jen několik podprůměrných zahraničních hráčů, změnili pořadatelé jeho název na «mistrovství se zahraniční účastí». Vítězové: Maršíková, Pála, Marší- ková-Bendlová, Huťka-Navrátilová a Pála- Zedník. Kodeš pro zranění vzdal. Hřebec a Zedník byli pro nevhodné chování na dvorcích dodatečně potrestáni zákazem startu na dvou zahraničních turnajích. — Forest Hills, mezinárodní tenisové mistrovství USA: v boji o postup mezi čtyři poslední účastníky prohrál Kodeš hladce s Argentincem Vila- sem. Navrátilovou vyřadila až v semifinále A- meričanka Evertová. — Na juniorském ME ve stolním tenise v Záhřebu získali naši chlapci stříbrné medaile a děvčata bronz. — Dívčí kopaná skončila; nyní je to oficiálně «kopaná žen» pod patronátem ČFS a evropské UEFA. Účastníci 1. ligy: Slavie, Sparta, Břevnov, Uhelné sklady Praha, Radotín, Brandýs n. L., Olomouc, Mohelnice, Jihlava, Prostějov, Val. Meziříčí a Křimice. Na Slovensku se zatím kopaná žen neujala. — Finále evropského poháru v ledním hokeji 1975 : Tesla Pardubice — CSKA Moskva 1 : 6. — Čs. jachtař Richard Konkolski z Bohumína dokončil svou cestu kolem světa. R. 1972 absolvoval s úspěchem 4. transatlantický závod jachet z Plymouth v Anglii do New Portu v USA, což je zatím největší úspěch čs. jachtingu. Poté po- 24 [pageend26]C-TOURS první československá cestovní kancelář v zahraničí (Czechoslovak Tours) (Tel. 01 - 87 08 53) Vám předkládá výběr z možností prožití dovolených: KANÁRSKÉ OSTROVY — Playa des Ingles.......................................................... od Fr. 950.— JAMAICA — 20. 12. 1975 — 4. 1. 1976 — z Frankfurtu...............od DM 1307.— MALLORCA — 7 dnů s plnou pensí........................................................................ od Fr. 335.— 26.12.1975 — 7. 1. 1976 plná pense..............................................Fr. 530.— BAHAMSKÉ OSTROVY 14 dnů.........................................................od Fr. 1600 — 22. 12. 1975 — 5. 1. 1976 ..............................................Fr. 1930.— VÍDEŇ—30.12.1975 — 2.1.1976 — s návštěvou císařského plesu a opery . Fr. 530.— FLORIDA — 10 dnů s výborným programem (Disney World, Kap Kennedy, Cypress Gardens) od Fr. 1795.— Lyžování v CORTINĚ D'AMPEZZO — týdenní pobyt vč. jízdenky na výtahy . Fr. 310.— Volejte denně večer na tel. 01 - 87 08 53, nebo nás navštivte v Usteru, Ifangweg 1 — těšíme se na Vaši návštěvu. kračoval v cestě kolem světa; Bermudy, Fidži, Austrálie, Mauritius, Durban, Kapské město, Plymouth, Kiel a Svinoústí. Technická data jachty: délka 742 cm, max. šířka 231 cm, ponor 135 cm, výtlak cca 1,9 t., plocha plachet: základní 23 m2, maximální 70 m2. Československá beseda «Svatopluk Čech» v Curychu, Sdružení bývalých československých politických vězňů ve Švýcarsku, Tělocvičná jednota «SOKOL» v Curychu a Klub «Jan Palach» v Curychu pořádají pod záštitou Svazu československých spolků ve Švýcarsku v neděli 26. října 1975 v 10,30 hod. v aule Kantonsschule Rämibühl, matem, přírodověd. gymnasium v Curychu, Cäcilienstrasse 1 MATINÉ k příležitosti oslavy 57. výročí založení Československé republiky. Na tuto slavnost si Vás dovolují pozvat. Promluví pan ing. Jaroslav Hájek, předseda Svazu československých spolků ve Švýcarsku na téma: «Co ještě říká 28. říjen 1918 naší generaci?» a pan Paul Trautvetter z Curychu o vztahu Leon- harda Ragaze k T.G. Masarykovi. V uměleckém pořadu účinkují: dr. Olga Klosová (soprán) Gejza Zelenay, sólista opery v Curychu (bas) dr. Josef Balcar (klavír) a folkloristická skupina «Sokol» Curych. Spojení: el. dráha č. 3 a 8, stanice Steinwiesplatz — 1 stanice za Heimplatz — Kunsthaus Kryté parkoviště: příjezd z Freie Strasse. ČS. SPOLEK DOMOV A TĚL. JEDNOTA SOKOL V BASILEJI pořádají na oslavu 57. výročí založení Československé republiky III. KONCERT v sále Katolického studentského domova, v Herberg- gasse 7, v Basileji v patek 24. října ve 20 hod. V první části programu účinkují členky pěveckého studia Boženy a Bohuše Hanákových, Cechoslovačky Viki Pavlová, Iva Rozporková, Marta Kotulánová, Švýcar- ky Pascale Kressigová, Claudia Schulinová, Beate Hoch- weberová a Claudia Meienhoferová, které česky zazpívají Dvořákovy Moravské dvojzpěvy. Dále účinkují: Ludmila Zátková — klavír, Jan Kulka — cello, David Krejčí — housle, Ivo Krejčí — klavír a Mojmír Hanák — klavír. V druhé části vystoupí basilejští umělci: dr. B. Schreiber zazpívá za klavírního doprovodu dr. Z. Bidla píseň dráteníka ze stejnojmenné Škroupovy opery; Jaroslavu Kupskou bude při áriích z Jakobína a Rusalky doprovázet na klavír pí. Kuykenová; člen basilejského orchestru Jan Kupský zahraje s pí. C. Kuykenovou Smetanovu skladbu Z domoviny; a Nada Polášková zazpívá modlitbu z Libuše. ŠVÝCARSKA SKUPINA SPOLEČNOSTI PRO VĚDY A UMĚNI (SVU) právě vydala novoročenky s barevnou reprodukcí Zbraslavské Madony (pol. 14. stol.). Text český, německý, francouzský a anglický (případně bez textu). Cena Fr. 1.20. Objednávky: pí. Olga Komersová, Obermattstr. 10, 3018 Bern, Tel. 031 - 45 10 02. [pageend27]A.Z. 8411 Winterthur Postretouren an: Administration Zpravodaj, Postfach, CH-8411 Winterthur Frau Ivana Aref Stadlerstr. 156 8404 Winterthur zpravodaj Čechov a Slovákov vo Švajčiarsku Čechů a Slováků ve Švýcarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine in der Schweiz Zeitschrift der Tschechen und Číslo účtu pošt. šek. úřadu: Redakce neručí za obsah inzerce. Slowaken in der Schweiz 80 — 70357 Podepsané články nemusí vždy Journal informatif des Tchèques Bankovní spojení: vyjadřovat názor redakce, et Slovaques en Suisse Schweizerische Kreditanstalt, Nevyžádané rukopisy se nevra- Giornale per Cechi e Slovacchi Stadtfiliale Rathausplatz, Zürich cejí. in Svizzera Vvrháyí mšQíŕnŕ Zahraniční odběratelé mohou pla- Tisk: Vvdává buď mezinárodní poštovní pou- Guido Sager, Buch + Offsetdruck Svaz čs. spolků ve Švýcarsku kázkou nebo bankovním příka- Rankstrasse 9 8280 Kreuzlingen zem. Telefon (072) 8 25 73 Řídí J. Strnad Adresa redakce: CH 8875 Obstalden, GL Adresa administrace (i pro inzeráty): Postfach, 8411 Winterthur ZH Předplatné pro 8. ročník: ve Švýcarsku v ostatní Evropě v zámoří (letecky) celý ročnik půl ročníku SFr. 30,— SFr. 16,— SFr. 32,— SFr. 17,— SFr. 42,— SFr. 22,— EKONOMOVÉ, naše další pravidelná schůzka se koná v sobotu, 1. listopadu, v 15.30 tentokrát ve Winterthuru. Sejdeme se v hotelu Volkshaus (místnost č. 4, první poschodí), který najdete na pravé straně hlavní'cesty z Curychu v bezprostřední blízkosti nádraží. Na programu, je přednáška o činnosti revizních, účetních a daňových společností ve Švýcarsku. -ff- Administrace děkuje všem čtenářům, kteří uhradili předplatné a umožnili tím, že Zpravodaj mohl pravidelně vycházet. Loučí se s těmi, kteří o časopis nemají zájem a neplatí. VE VLASTNÍ VĚCI Čtenáře, kteří v časopise hledají chyby, prosíme, aby si uvědomili, že 1) sází německý sazeč, který nemá o češtině ponětí, a i když je velmi spolehlivý, dopustí se v opravených řádcích mnohdy nových chyb; 2) redaktor a korektor je jedna a táž osoba a při největší péči přehlédne lecos, co by za normálních okolností asi nepřehlédl (tak přehlédl, že sazeč udělal z rodiny Kalivodovy v St. Gallenu rodinu Kalidovovu a z atomové pumy atomovou pumpu). Omlouváme se za minulé i budoucí «hříchy». Redakce ČS. SKAUT VE ŠVÝCARSKU se po prázdninách opět pravidelně schází na těchto místech: I. oddíl BADEN každou druhou sobotu ve vlastní, přestavěné klubovně (Pfadiheim) za hradem. II. oddíl EF FRETIKON podle vypracovaného rozvrhu. Má 2 chlapecké družiny: Sovy a Havrany a dívčí družinu Bobrů (3l4 děvčat složilo náročnou odborku plavce). Taneční skupina se připravuje ke svému třetímu veřejnému vystoupení — předtančení v národních krojích na tu svätú Kateřinu ve Winterthuru. Družina BERN jednou měsíčně, spojeno s expedicí Tamtamu. Nová velitelka — sestra Máma. Oddíl ST. GALLEN, vedoucí br. Beco. Výlety na písemné sezvání. Nováčkové ve všech oddílech vítáni. Družina Sov, která nás zastupovala letos na světovém jamboree, zůstává nadále ve styku a má svá «abiturient- ská setkání». Měsíčník Tam-tam vstoupil do svého III. ročníku s táborovým přívažkem Sem-tam. Objednávky: Tschechoslowakische Pfadfinder, Postfach 120, 8125 Zollikerberg. — Cookie — P. S. Nezasílejte nám, prosíme, žádné příspěvky na stavbu chaty. Záměna vznikla umístěním inzerátu před naší hlídkou v minulém čísle. [pageend28]