ČESKOSLOVENSKY SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXV Září 1975 Číslo 7 SLETOVÝ ROK ZAPOČAL! Jarmila Uhlířová Slet. To slovo vždy elektrizovalo, fascinovalo! Celý náš život dostal jinou náplň v době horečnatých příprav k této vrcholné národní události. Nejen v tělocvičnách vše ožilo, ale v nás všech se rozhořel neklidný plamen, z něhož před očima zářila dvě kouzelná slova: Slet! Praha! - Bože! jaká to byla krása, jaké nezapomenutelné dojmy, jaké bohatství citů, jaká škola vytrvalosti , kázně a pevné vůle, jaké blažené vědomí, že také patříme k obrovskému so- [pageend1]kolskému celku, který je jádrem i solí národa! Velká města i malé vesnice žily myšlenkou zakladatele Sokolstva pracovat k tomu s vypětím všech sil, "aby národ český zaujal jednou opět ono postavení v řadě národů evropských, které již jednou měl a které nepřízní osudu ztratil." Rostoucí vlastenecké uvědomění šlo ruku v ruce s tímto pevným odhodláním, které za všecky vyjádřil ve sletové básni Svatopluk Čech, kde praví: -- "nám třeba duchů jasných,srdcí pevných i svalů třeba tvrdších nad ocel. Nuže, vzepni svá křídla šíře, výše, ať v budoucnosti slunném vrchole,tvé péro rysem plamenitým píše den slávy nové, jarý Sokole!" Dnes žijeme roztroušeni po celém svobodném světě, ale víme o sobě. Zahájili jsme sletový rok už IV. sletu Čs.Sokolstva v zahraničí. 30. srpna t.r. vzplanul sletový oheň vznícený Sokolem Solothurn ve Švýcarsku na náhorní planině pohoří Jura poblíže vesnice Malleray. Je to trat Biel-Mon- tier. V tu chvíli všecka sokolská srdce našeho bratrstva byla spojena neviditelnou, avšak silnou páskou, jednou vroucí myšlenkou, uvědoměním si, že jsme všichni pohromadě, že tvoříme pevný celek, který si zachoval to, čím národ dýchal, žil, tvořil a rostl až do roku 1948, kdy zásah hrubé přesily rozmetal základy svobody a demokracie. 30. srpna čs. Sokolstvo v cizině konalo své srazy, na nichž bylo čteno "Poselství" Ústředí vydané k této slavnostní příležitosti. Hovořilo se o chystaném sletu v Curychu a všech plánech s tím spojených. Cítíme všichni silně, že v nás národ žije a bude žít tak dlouho, dokud se neztratí vůle k životu. Jsme jednolitější než kdykoliv před tím, protože v tom je jediná cesta k záchraně. Mravní rozklad pokračující v celém světě, násilí páchaná na jednotlivcích a celých národech, kupení lží vyhlašované za pravdu, úmyslné vyvolávání strachu a zbabělosti až příliš připomíná doby, které jsme již jednou zažili před Hitlerem. Hnědou šelmu vystřídala rudá, která nepremešká vteřiny vhodné k tomu, kdy se na oběť vrhnout. Jen taktika se změnila. Připomíná mi to občas bajku o vlku a jehněti, v níž dravec chválí i vybízí: "Jsi hezké, ale nevidím tě dobře, pojň blíž!" Víc než kdykoliv jindy si uvědomujeme, že jen ve svorném celku je síla, která znásobena pevnou vůlí, dovede drtit překážky. Slet není žádná legrace. Je to úžasná dobrovolná práce nadšenců, je to dřina v tělocvičnách, je to utažení opasku, aby zbylo na cestu a vydání se sletem, vždyť Curych není za humny! Ale žádná oběť není těžká, když si připomeneme, co slet pro nás znamená, jakou službu prokáže našemu národu v cizině, kde opět zazní jméno Masarykova Československa, prokáže mravní sílu a obětavost Sokolstva, které houževnatě a za všech okolností odolává rozkladnému náporu. A nemohu jinak než znovu se odvolat k autoritě pro nás 102 [pageend2]Sokoly nedotknutelné, br. T.G. Masarykovi, presidentu a tvůrci ČSR. V roce 1926 o VIII. všesokolském sletu, kdy hrozil nápor fašismu, řekl k delegaci sokolské: "Vítám váš slet, neboť přišel jako na zavolanou, aby všecky myslící názorně poučil, co znamená demokratický celek: organizovanost, ukázněnost, připravenost. A tento organizovaný, ukázněný, připravený celek, ta naše krásná obec sokolská, má právě teá zvláštní význam: zastiňuje nynější politický nesoulad a stlačuje jej na předchozí fázi našeho politického vývoje. Když přehlížím tyto masy Sokolů a Sokolie,mladých i starých, uvědomuju si znova a znova, že každé množstvo musí být ovládnuto a řízeno ideou, ideou pojatou a drženou jednotlivci, vedoucími množstvo a zároveň mu sloužícími. V tom smyslu Sokolstvo a jeho poučením národu a republice." idea je živým vzorem a Stačí ti to, bratře, sestro? Nic nevadí, že neohromu- jeme množstvím. Kristus byl sám a za pomoci 12 učedníků rozžehl světlo křesťanství v celém světě. A nás jsou tisíce! Tož vše pro zdar IV. sletu v Curychu! Tam svět se hne, kam se síla napře! HLÍDKA VZDĚLÁVACÍ SLUŽME SLETU ! Jan Fellmann Máme slet doslovně přede dveřmi. Vzdělavatům náleží říkat sokolské a krajanské veřejnosti často a důrazně, že chceme, aby se na sletu podílela co největší část naší, teň vskutku světové obce. Náčelnictvo pochopitelně doufá, že cvičenců bude hodně. Vzdělavatelé mají proto VYBÍZET, aby jednotlivci, kteří na slet sami nepojedou aspoň přispěli jednotám na cestovní výlohy cvičen- cům, kteří by jinak na slet nemohli. Víte dobře, že dnes mnohé jednoty mají překonávat vzdálenosti mnohem větší než je přímka Aš-Jasina, na které nám tak obětavě sloužili bratři z ČSD. Tedy neváhejte, pošlete svůj dar sletu hned, ať vás hřeje vědomí, že slet se vydaří také vašim přičiněním. Bylo naší pýchou, že Sokol nežádal ani nedostával peníze od státu. Naopak každý slet byl státu velkým přínosem hospodářským a mravním. Víme, že desítky'nadšených sester a bratrů soustavně na pěkném výsledku sletu teň už pilně pracují. Podpořme toto obětavé nadšení, třeba malým, ale okamžitým darem sletovému fondu. Naplňme tak rčení: A byť i cesta daleká,ta Sokolíka neleká... S Vaší pomocí: sletu zdar! 103 [pageend3]SOKOLSKÉ DNY V AMERICE V letošním, 110. roce sokolské činnosti ve Spojených státech, konaly se dva významné podniky amerického Sokolst- va - XII. valný sjezd Americké Obce Sokolské a XVII. slet Slovenské Tělocvičné Jednoty Sokol v USA. Oba podniky byly nejvýše zdařilé a prokázaly životnost, hutnost a sílu sokolství v Americe a byly radostnými svátky Tyršovy myšlenky ve svobodném světě. * * * XII. VALNÝ SJEZD AMERICKÉ OBCE SOKOLSKÉ Nejvyšší orgán Americké Obce Sokolské, valný sjezd, konaný každých 5 let, konal se ve dnech 13. - 18. června 1975 v městě amerických automobilek v Detroit. Dějištěm sjezdu byla moderní a účelně zařízená sokolovna jednoty Detroit, která v tomto roce slaví 100 své sokolské činnosti. Sestry a bratři domácí jednoty připravili delegátům příjemné, srdečné a opravdu bratrské prostředí. Sjezdová jednání byla zahájena již v pátek 13.června, kdy zasedal výbor pro doplňky a změny stanov. V sobotu 14. června se konaly schůze cvičitelských sborů. Mezitím se již sjížděli ze všech končin Spojených států zástupci jednot a žup, jakož i četní hosté a pozorovatelé. V neděli se účastníci sjezdu zúčastnili veřejného cvičení jednoty Detroit, konaném každoročně v krásném prostředí letoviska jednoty u jezera Sandy Bottom; letošní pořad byl však téměř zcela znemožněn průtrží mračen a následujícím nepřetržitým prudkým lijákem. Hlavní sjezdová jednání se konala od pondělí do středy, 16. - 18. června. Ze všech přednesených zpráv a sjezdových jednání byla zjevná nejen vzestupná činnost, ale zejména také pevné odhodlání amerického Sokolstva střežit odkaz Tyršovy sokolské myšlenky v době, kdy v zemi zrodu Sokolstva, v Československu, je Sokolstvo opět násilně umlčeno. Zvláště potěšitelným zjevem byl také velký počet delegátů mladší generace, zaručující budoucnost Sokola v Americe, a skutečnost, že převážná většina všech delegátů dobře ovládala češtinu. Jednání valného sjezdu řídil rozvážně a při tom pevnou rukou starosta jednoty Detroit bratr Jiří Eisenstein. Sjezd projednal a usnesl řadu resolucí z nichž největší pozornost vzbudila resoluce "Sokolům v Československu", jejíž znění bylo uveřejněno v posledním čísle našeho časopisu. Na úspěšné.činnosti uplynulých let i na vysoce kladném 104 [pageend4]výsledku valného sjezdu měl bezesporu největší zásluhu odstupující starosta AOS bratr Stanley Barcal, který za uplynulých 10 let svého starostenství upevnil organizaci, získal a vychoval si štáb dobrých, obětavých pracovníků a zasloužil si v plné míře uznání, jehož se mu na sjezdu dostalo. Ve volbách nového výboru AOS na další pětileté období byli do čela postaveni vesměs osvědčení činovníci. Novým starostou zvolen dosavadní místonáčelník br. Roy Žitný,mí- stostarosty zůstávají sestra B. Prenerová a bratr R. Svoboda, novým náčelníkem zvolen dosavadní náčelník župy Střední bratr Paul Lebloch, novou náčelnicí sestra Marie Ptáčková. Jednatelkou byla zvolena dosavadní náčelnice sestra Ellen J. Schnablová, vzdělavatelem dosavadní starosta br. Stanley Barcal. Složení nového výboru dává plnou záruku, že AOS půjde i nadále vytčenou cestou - po stopě Tyršově. Mezi četnými hosty a zástupci krajanských organizací i amerického veřejného života byl zvláště srdečně uvítán starosta Slovenské Tělocvičné Jednoty Sokol v USA bratr A.Ven- glarčík. Ústředí Čs. Sokolstva v zahraničí zastupovali náčelník a náčelnice bratr Jan Waldauf a sestra Vlasta Waldau- fová z Toronta v Kanadě; bratr Waldauf také sjezd jménem Čs. Sokolstva v zahraničí pozdravil. * * * XVII. SLET SLOVENSKÉHO SOKOLSTVA V USA V krásném, malebném prostředí v blízkosti města Binghamton ve státě New York konal se ve dnech 27. - 29. června 1975 XVII. slet Slovenské Tělocvičné Jednoty Sokol v USA. Sletový pořad byl zahájen v pátek závody dorostu a členstva na nářadí a ve hrách. Závodů, které pokračovaly po celou sobotu se zúčastnili příslušníci Slovenského Sokolstva, Americké Obce Sokolské, Dělnického Sokola v USA i Ústředí Čs. Sokolstva v zahraničí, které bylo zastoupeno závodníky jednoty Toronto v Kanadě. Torontské družstvo mužů ve středním oddíle bylo velmi úspěšné a umístilo se na 2. místě, v závodu jednotlivců se umístil br. A. Forest na 3. místě a náčelník jednoty br. J. Hale na 8. místě. Závody byly ukončeny v sobotu večer taneční zábavou v místní sokolovně, kde byly rovněž vyhlášeny výsledky závodů a vítězům předány ceny. Po obvyklých dopoledních zkouškách byl hlavní sletový pořad zahájen v neděli odpoledne slavnostním nástupem všech cvičencůna stadionu university státu New York, v jejíž moderních a prostorných tělocvičnách se také konaly sobotní závody. Universitní stadion se nachází nad romantickým údolím řeky Susquehanna a je obklopen hřebeny zalesněných vrchů. Pohled na nastoupené sokolské šiky v tomto krásném přírodním prostředí byl vskutku úchvatný. Po hymnách, stručných zahajovacích projevech a odchodu cvičenců byl sletový pořad zahájen vystoupením 250 žáků a 105 [pageend5]žákyň. Zdařilá prostná žactva byla následována cvičením 700 dorostenců a dorostenek, jejichž vzorně zacvičená prostná byla odměněna nadšeným potleskem diváků. Tělocvičně hodnotné a líbivé bylo vystoupení 70 mužů a žen Východní oblasti Slovenského Sokola a úspěšná byla rovněž následující ukázka cvičení na nářadí v němž vystoupili muži, ženy, dorostenci a dorostenky - vítězové sletových závodů. Zdařilé bylo rovněž první vystoupení hostů, 50 mužů a žen Dělnického Sokola v USA, jejichž cvičení bylo vzorně nacvičeno a předvedeno. Oživením sletového pořadu bylo vystoupení 90 mužů a žen v pestrých národních krojích, jejichž čs. národní tance v rušném provedení strhlo diváky k opětovnému potlesku. Vyvrcholením sletu byla prostná 350 mužů a žen a potlesk diváků po skončeném cvičení nebral konce. Závěrečným číslem sletového pořadu bylo další vystoupení hostů, stočlenné skupiny Slovenského katolického Sokola - žactva, dorostu i členstva. Úspěšný slet, konaný v krásném prostředí a za nádherného počasí skončil. Divákům a cvičencům se však ani ze stadionu nechtělo a tak ještě dlouho po skončeném sletu stály na stadionu hloučky Sokolů i diváků v družném rozhovoru a zábavě. Úspěšný slet řídili náčelník a náčelnice Slovenského Sokolstva v USA bratr Albert Walko a sestra Bea Walková. Velkou zásluhu na zdaru sletu měla velmi početná účast Americké Obce Sokolské v čele se starostou br. Žitným a náčelníkem br. Leblochem. Československé Sokolstvo v zahraničí bylo na sletu zastoupeno 60ti člennou výpravou Sokolské župy Kanadské vedenou župním starostou br. V. Zajícem z Montrealu a župním místostarostou br. 0. Stehlíkem z Toronta. Předsednictvo Ústředí Čs. Sokolstva v zahraničí zastupovali náčelník a náčelnice br. a sestra Waldaufovi z Toronta a pokladník br. Jaroslav Hanuš z New Yorku. - jf - M JH "Jda za Husem, vzepjal se náš národ před 500 lety k největšímu rozmachu své síly, ve jménu Husově začal žít svérázným životem v řadě národů evropských. Se jménem Husovým jsou spojeny všecky mocné touhy a snahy naše po svobodě národní i duchovní, jeho jméno se stalo zdrojem odvahy a odhodlání v zápasech za všechno ušlechtilé. Jeho jméno, jeho den, 6.července, musí navždy býti dnem, v němž budeme zpytovati své svědomí, žijeme-li a pokračujeme-li v duchu Husově, připoju- jeme-li k vnější své svobodě a samostatnosti také svobodu vnitřní, duševní, pramenící z ducha našich dějin, neboř v duchu národních dějin jest smysl současného i budoucího našeho života." J. Hiller, vzdělavatel ČOS,k 6.červenci 1926 106 [pageend6]ZPRAVODAJSTVÍ IV. SLETU ČS. SOKOLSTVA V ZAHRANIČÍ SLETOVÝ VÝBOR V CURYCHU Činnost sletového výboru v Cury- chu pokračovala i v době letních dovolených a prázdnin. Zvlášť podnětná byla schůze konaná 28. července IV SLET^S® 1976 CURYCH, ŠVÝCARSKO 1975, které se zúčastnil člen předsednictva Ústředí bratr Matěj Neumann z Washingtonu, který během své návštěvy Švýcarska jednal také s mnoha činovníky Sokolské župy Západoevropské i Švýcarského okrsku a navštívil několik švýcarských jednot. DARY NA SLETOVÝ FOND Výkaz č. 3. 2.00 dol. - Marie Švehlík. 5.00 dol. - Jarmila Kvasnička, Milena Hoenig, Jaroslav Drábek, Anonym, Dr. Jan Beharka,Ludmila Černý, Fr. Cífka, Rich. Bondy-Charvát, M.J. Blažek, Konrád Machálek, V.G. Cymbál, Nejmenovaný, Nejmenovaný . 10.00 dol. - Dr. Lad. Dolanský, Jos. Machek, Olda Bar- tásek, Marie Wenzara, Jára Kohout, W. Zábranský, Fr. Desenský, Anonym, Václav Číhák, Lidka Chlu- páčková, Sokolettes Trenton. 20.00 dol. - Dr. Vratislav Bušek, W.G. Kauders, Dr.Karel Jeřábek, Dr. Karel Engliš. 25.00 dol. - Dr. J.V. Mládek, Ing. Karel Buzek. 100.00 dol. - Ing. Karel Staller, Anglie. Výkaz č. 4. 3.00 dol. - Lada Svrčková. 5.00 dol. - Václav Karásek, Fr. Lukeš, Fr. Meloun. 10.00 dol. - John Heinz, Anna Filipi, Slávka Peroutko- vá, Mary Stránský, Edwin Jiroušek, Alois a Milena Stáňovi. 15.00 dol. - Marie Lier. 20.00 dol. - Sokol San Francisco, major J. Kasanda. 25.00 dol. - Jaroslav Šejnoha. 100.00 dol. - Charlotte G. Masaryk Society. Všem obětavým dárcům srdečné díky. J.U. 107 [pageend7]Z ÚSTŘEDÍ SLETOVÉ POSELSTVÍ VŠEMU ČS. SOKOLSTVU VE SVOBODNÉM SVĚTĚ ! Vzplanul sokolský oheň v Solothurnu ve Švýcarsku, který je znamením sokolskému bratrstvu, že započal sletový rok, který vyvrcholí příštího roku sletem v Curychu. V tuto pamětihodnou chvíli jsou spojeny mysli a srdce Čs. Sokolstva ve svobodném světě ve slavnostním slibu překonat sami sebe ve zvýšeném úsilí ke zdaru sletu. Plamen, jenž vysoko vyšlehl nás neodbytně volá, abychom se připojili ke slavné tradici ohňové výzvy naší bývalé Československé Obce Sokolské, která vysílala při zahájení sletového roku běžce-světlonoše po celé republice z Prahy ke hranicím anebo opačným směrem od hranic běžely tisíce bratří a sester přinášejíce svá poselství sletu do srdce republiky - stověžaté Prahy. Sletový oheň je symbolem síly, čistoty, nezadržitelné průbojnosti, která sežehne vše, vysoko vzplane, zažene temnotu a nenávist, odstraní všecky překážky, znásobí úsilí o zdar sokolského díla. Ohňová jiskra znamená nejen nadšení, nejen tvrdé odhodlání, ale především čin. Jsme tady! Jsme ukázněni! Nezlomeni a nezvikláni, pevně rozhodnuti ukázat světu, že žijeme přes všecky rány osudu, jimiž jsme byli postiženi. Zpřerážená ramena srostla, rány se zajizvily a vyvstalo znásobené vědomí povinnosti k vlasti, kde statisíce našeho bratrstva žijí a upínají k nám svá srdce. Voláme Tě, bratře! Naslouchej sestro! "Slyš, polnice zní!" Podáváme si ruce přes desítky tisíc mil, především domů, do Československa, a přes širé oceány i nebetyčná horstva od Kanady, Spojených států, Jižní Ameriky do Austrálie až do Jižní Afriky. Jsme jedna mysl, jedno srdce. To znásobuje sílu a pobízí k práci -a to nejen ke zdaru sletu,který má v cizině zvýšený význam- dokumentuje činorodost demokratických Čechoslováků, ale povzbuzuje malověrné, utužuje odhodlané, kteří vědí, že mají povinnost nejen k Sokolstvu ale celému národu. Věříme pevně, že opět budeme jásat o sokolských sletech ve svobodné královské Praze - matce měst! Proto pracujeme! Proto přinášíme oběti! Napněte síly! Věřte ve zdar díla! Učiňte vše pro úspěch sletu! - Sletu zdar! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ 108 [pageend8]ÚSTŘEDÍ ČESKOSLOVENSKÉHO SOKOLSTVA V ZAHRANIČÍ pořádá čtyřdenní cvičitelskou školu pro Evropskou oblast Čs. Sokolstva v zahraničí ve dnech 8.-9. a 15.-16. listopadu 1975 ve Švýcarsku. Do školy se mohou přihlásit! členové a členky sokolských jednot a dorost (od 16 let) doporučení svou jednotou. Formuláře přihlášek byly již zaslány všem členským jednotám Ústředí. Přihlášky budiž zaslány prostřednictvím jednot náčelnictvu Ústředí (2333 Kenbarb Road, Mississauga, Ont.,Canada). Přesné místo konání a další podrobnosti budou oznámeny po obdržení přihlášek. Na zdar! ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová jednatelka Vlasta Waldaufová náčelnice Dr. Antonín Hřebík starosta Jan Waldauf náčelník ÚSPĚŠNÝ KONCERT SOKOLA SYDNEY V neděli 6. července 1975 uspořádala sokolská jednota v Sydney slavnostní koncert na oslavu 25. výročí založení jednoty a na pamětí 560. výročí upálení Mistra Jana Husi. Zásluhou členky jednoty sestry Milušky Šimkové, členky Australské opery, účinkovalo na koncertu 10 předních zpěváků Australské opery, mezi nimi i věhlasný Donald Shanks. Koncert byl nádherným požitkem pro čs. krajanskou veřejnost, která zaplnila hlediště a s nadšením naslouchala hudbě velkých jmén, jako Mozart, Lehár, Puccini, Rossini, Schubert, Verdi, Glinka, Kern, Rachmaninov, Romberg aj. Nadšení diváků však dosáhlo vrcholu, když Miluška Šimková zpívala nejdříve směsici čs. národních písní, později výběr árií z čs. oper a na ukončenou celého pořadu Hašlerovu "Písničku českou". Potlesk byl doslova bouřlivý a obličeje mnohých diváků zvlhly slzami radosti, vzpomínek i smutku... Byl to koncert, jaký krajanské Sydney ještě nezažilo. Díky vám, Sokolové! V. N. 109 [pageend9]OHLASY A NÁZORY Co soudíš, milý čtenáři, o těchto osobních názorech? K ČLÁNKU "SOKOL PŮVODU NĚMECKÉHO?" Na uvedený článek v č. 5. Sokola v zahraničí dalo by se odpovědět v pěti řádcích. S ohledem však, na mnohé čtenáře, kteří neměli příležitost poznat Sokol doma, poněkud rozvedená odpověd nebude bez zájmu. Tyrš v letech padesátých min. století byl silně zaujat tělocvikem a docházel pilně do dvou tehdy existujících tělovýchovných ústavů v Praze, k Schmidtovi a Malypetrovi; u posledního se stal později cvičitelem. U Schmidta ho zaujalo, že tento vyzdvihoval morální působení tělocviku. Je dlužno tu připomenout, že Tyrš v té době se zabýval filosofií dějin a v rámci této o tělesnou výchovu ve starém Řecku. Tento svým způsobem jedinečný vzor, kde tělocvik byl integrální částí výchovy charakteru, nepřežil úpadek řecké civilisace. Některé prvky byly přejaty starým Římem, kde však byl kladen jednostranný důraz na stránku fysickou, sílu a ovládání zbraní. Pokračovatelem antiky bylo křesťanství a nad ním zřízená církev. Církev pro celý středověk oddělila věci ducha od věcí těla; první konfinovala do kláštěrů a druhé postoupila rytířstvu. Tato situace trvala beze změny až do počátku nového věku, kdy již v tehdejším světě známý pedagog, rozpoznal důležitost tělovýchovy pro výchovu charakterovou; vytvořil a popsal jako prvý systém cvičení a hlavně her vhodných pro tento účel. Tento pedagog se jmenoval J.A. Komenský. Je přirozené, že byl následován; jeden z prvních byl J.J. Rousseau, který ku svým theoriím přičlenil nauku Komenského. V Německu B. Basedow /1723-1790/ tvůrce vychovatel- ského systému nazvaným "Philantropism" přejal do něj zásady popsané Komenským a Rousseau beze změny. Dále B.Guts-Muths /1804/ v knize "Die Gymnastik für die Jugend", přidává některé pokyny methodické. Následuje Pestalozzi /1746 - 1827/ knihou "Über Körperbildung" v které je popsán elementární tělocvik Komenského. Stojí v tomto nad Guth-Muthsem a Jahnem a předchází tak theoretika Spiesse. Je tu třeba poznamenat, že v těchto dobách, národní příslušnost velkých mužů nehrála roli jako třeba za našich dnů; jejich přínos platil v prvé řadě západní kultuře a civilisaci. Tak Friedrich Ludwig Jahn byl původem Čech a český bratr což Němcům nijak nevadilo; "Die deutsche Turnkunst" který napsal s Eiselen, jest spíše souborem cviků 110 [pageend10]než nějakou soustavou. Vědeckou soustavou jsou teprve Tyršovy "Základové tělocviku". Jak vidíme z tohoto krátkého přehledu, předchůdcové Tyrše, kteří měli založit! jím kopírovaný "německý systém", vycházeli hlavně z Komenského, což dodává v článku citovaným výrokům podivné chuti. V časopise "Sokol" č. 4 z r. 1892, dr. J.E. Scheiner v článku "J.A. Komenský a jeho snahy tělocvičné", cituje některé výroky Němce K. Wassmansdorffa, z pojednání, které tento uveřejnil v "Deutsche Turnzeitung" č. 46/1872 a kde tento popisoval vliv Komenského na Jahna, ukončuje článek touto statí: "Byl to tedy opět Čech, jenž do strnulé tmy dokonávajícího středověku hodil pochodeň lepšího poznání. Žel Bohu, nebylo zde světlonošů a ten jemuž moderní škola děkuje za vše, zahynul uštván v cizině, ana nad jeho zuboženou jeho vlastí, rozložila se tma smrti." A dr. Scheiner k tomu dodává: "Zapamatujme si dobře vý- šezmíněný výrok Němce Wassmansdorffa, pro případ, že ten nebo onen mluvka, chvástat! se bude předností Němců v oboru tomto!" Tento výrok platí alespoň na jednoho ze dvou kontestá- torů; pokud se týče TGM, tento svůj omyl -jak bylo jeho zvykem- uznal. Při té příležitosti přichází na mysl vzpomínka z "Hovorů". Když K. Čapek položil panu presidentovi otázku: co jste dělal v létech devadesátých? lakonická odpověá byla: "Chyby". Snad při tom také pomyslel na Tyrše, neboř v devadesátých létech začal, jak říkal, "sokolovat". F. Kříž, Paříž ŽIVOTNÍ JUBILEA ELIÁŠ DERESZ "75" Bratr Eliáš (Ilko) Deresz, člen jednoty Vídeň XVI. oslavil 27. července 1975 pětasedmdesátku v plném zdraví a čilosti duševní i tělesné. Bratr Deresz přišel do Vídně z Ukrajiny za I. světové války jako 15ti letý učeň krejčovského řemesla. V r. 1921 vstoupil do Sokola a ihned na sebe upozornil svou houževnatostí, vytrvalostí a nevšedním zápalem pro veškerou sokolskou činnost. V r. 1923 byl povolán do cvičitelského sboru, jehož příslušníkem je dodnes, tedy plných 52 let! Byl 14 let vedoucím žáků, 19 let náčelníkem a od r. 1970 je místo- náčelníkem jednoty Vídeň XVI. Do mnoha dalších let přejeme bratru Dereszovi hodně pevného zdraví, úspěchu a dobré životní pohody! L. Musil 111 [pageend11]ŽALOV ZA BRATREM J.L. ČIHÁKEM Náhlý odchod tohoto zasloužilého bývalého činovníka Americké Obce Sokolské vede nás ke vzpomínkám na jeho neměřitelně bohatou sokolskou práci. Sokolství a zásady z něho plynoucí byly jeho životním a pracovním zákonem, vírou v lepší stránku člověka a národa i nadějí na opětnou nezávislost československého státu, který pomáhal kdysi tvořit. Bratr Čihák byl narozen ve Spojených státech, ale jeho vztah k zemi rodičů byl tak opravdový, že mu v jeho 17 letech připadlo samozřejmé přihlásit se dobrovolně do čsl.legie ve Francii a účastnit se na místech nejtěžších bojů u Verdunu, Remeše i jinde. Cítil se Čechem, ovládal dokonale českou řeč a byl mezi prvními, kteří tvořili Masarykovu osobní stráž. Působil rovněž jako tlumočník Hooverovy americké pomocné akce v Praze. Hned po návratu do Spojených států v roce 1919 přejímá br. Čihák nesčetné spolkové, zejména sokolské funkce, a to bez rozdílu na jejich výši a druh. Je všude, kde toho národní zájem a krajanské jednotící úsilí vyžaduje a kde bylo jeho sil a obětavosti třeba. Jeho největší láskou byl přirozeně Sokol, kde dosáhl i nejvyšších funkcí. Br.Čihák byl představitelem starší, bohužel vymírající generace obětavých českých krajanských pracovníků a vlastenců, nezapomínajících ani v novém světě na původ svého rodu, na mateřskou řeč a na vysokou kulturu země otců. Jeho skromnost a zdrženlivost často zakrývala jeho velké pracovní výsledky a nemnoho lidí znalo jeho duševní hloubku a znalosti. Stovky úvah a rozborů uveřejněných v sokolském i jiném tisku dokazují výrazně jeho povahové založení a zásady. Br. Čihák byl pravý sokolský písmák. Člověk, který vždy hledal svými úvahami mravní podněty a důvody. Jeho sokolství bylo procítěné a prožívané. Tyrše studoval a znal ze všech stránek. Jako vlastence, jako filosofa, kritika i organisátora. Zanechal o tom mnoho dokladů. Zasloužil se především svým dokonalým překladem Tyršova sokolského kréda: "Náš úkol, směr a cíl". Nedostižná je jeho essay "Setkání s Tyršem." Br. Čihák zanechal mnoho pomůcek studia sokolství a získal si jako vychovatel přední místo. 7. července 1975 byl vytržen uprostřed svého pracovního úsilí. Náhle a nehlučně. Nikdy netoužil po slávě a osobním uznání. Zdá se nám, jakoby se chtěl ve své skromnosti vyhnout zhodnocení jeho životní práce při jeho blížícím se 75. výročí života (8. října t.r.). Zůstane však hluboce zapsán v srdcích těch, kteří poznali jeho ušlechtilou povahu. E. K. Nečekejme na divy, svépomoc je heslo nad jiné spásné a osvědčené. Dr. M. Tyrš 112 [pageend12]BOŽENA GEISLEROVÁ Opožděně jsme se dověděli, že 9. března 1975 zemřela v Belcamp, ve Spojených státech, ve věku 81 roků, ušlechtilá žena a příkladná Sokolka sestra Božena Geislerová. Sestra Geislerová se narodila v Pavlovicích na Moravě, školu navštěvovala v Bělidle u Olomouce, kde také začala cvičit v Sokole. Od svého mládí byla oddanou Sokolkou, vzornou cvičitelkou a náčelnicí a ryzí vlastenkou. Ve své sokolské činnosti spolupracovala v ČOS s první náčelnicí ČOS sestrou Miladou Malou i s její nástupkyní sestrou M. Provazníkovou. Od svých 16 let spolupracovala v Čs. červeném kříži s Dr. Alicí Masarykovou a do posledních dnů života sestry Hany Benešové byla s ní v písemném styku. Zesnulá žila poslední čtyři roky ve Spojených státech u rodiny své dcery Libuše Lomské v Baltimore, kde také byla členkou Sokola a účastnila se v sokolském kroji posledního sletu Americké Obce Sokolské r. 1974 v Chicagu. Čest její světlé památce! E. Z . GABRIEL ROSENBERSKÝ V Torontě v Kanadě zemřel 10. července 1975 vzácný a upřímný člověk a dobrý Sokol bratr Gabriel Rosenberský. Sokol v Torontě a v Kanadě v něm ztratil jednoho ze svých nej- obětavějších členů. Bratr Rosenberský se narodil 17. února 1902 v Šeřené v Maäarsku, prožil jako mladý muž počáteční léta mladé republiky na Slovensku a v r. 1926 vyemigroval do Kanady. Zde se usídlil v Torontě, nastoupil zaměstnání u firmy Canada Packers a na tomto místě setrval plných 47 roků. Gabriel Rosenberský byl mužem činů a mála slov. Všude, kde šlo o práci na poli sokolském a národním byl vždy na svém místě. Skromně, nenáročně a bez řečí věnoval své síly a schopnosti společné věci. Jeho rozvážnost a pracovitost našly své uplatnění zejména při budování torontské sokolovny a při mnoha podnicích tam pořádaných. Dobrota jeho srdce přímo vyzařovala z jeho vždy usměvavého obličeje a jeho skromnost a pracovitost mu získala oblibu všech s^nimiž přišel do styku. Bude dlouho postrádán jeho rodinou, četnými přáteli a příslušníky čs. krajanské i sokolské obce v Kanadě. - wf. 113 [pageend13]SOKOLSKÝ TĚLOCVIK VE WASHINGTONĚ Washingtonská škola Immaculate Preparatory Seminary pořádala přehlídku tělovýchovné úrovně svých žákyň od 6 do 18 let. Pořad nebyl výběrem nadřených nebo efektních čísel vynikajících jednotlivců s nimiž se setkáváme na podobných podnicích jinde, nýbrž skutečnou přehlídkou všech stupňů vyspělosti a všech druhů výcviku nářadového, sportovního,cvičení s náčiním i bez náčiní. Dvojí druh obecenstva přeplnil rozsáhlou a moderní tělocvičnu školy - první skupinu tvořili washingtonští učitelé a vychovatelé mládeže, kteří litovali, že nebylo možné opakovat pořad, který pro ně znamenal mnoho poučného a který mohl být poučením ještě širšího okruhu vychovatelů mládeže; druhou skupinu tvořila mládež, která byla plna obdivu a nadšení nad předvedenými vrcholnými výkony. Ředitelkou tělesné výchovy na této škole, která zahrnuje dívky od elementárního stupně až po kolej, je Sokolka, sestra Milada Koepplová. V přehlídce ukázala snad vše co všestranná soustava přináší. Její sokolská výchovná tradice se tu projevila skutečným bohatstvím tělovýchovné a mravně výchovné činnosti. Přítomný zástupce Presidential Physical Fitness Committee Dr. A. Hayes prohlásil, že takové soustředění všestrannosti a vysoké úrovně dívčího tělocviku ještě nikdy neviděl. Napodobivá cvičení nejmenších byla roztomilým příkladem vhodného pohybového cvičení dětí. Skupinka děvčátek ze sousední francouzské školy, kde sestra Koepplová také řídí tělovýchovný program, měla zdařilou ukázku taneční tradice. Na pořadu byly také různosti na žíněnkách i bez žíněnek,cvičení na trampolíně, přeskoky přes různé druhy nářadí. Vše bylo prováděno v jednodušších i obtížných sestavách. Podobně tomu bylo při cvičení na vysoké i nízké kladině, při zdařilých ukázkách baletu, moderního tance a skoku vysokého a v ukázkách příkladů celé řady her. Hosté z francouzské školy předvedli také vyspělé ukázky růzností a skupin. Závěr večera byl ryze sokolský: prostná s třásněmi zacvičilo 250 dívek, které dokázaly, že i americké dívky se mohou naučit souhře; vzorně zacvičená společná cvičení byla dalším důkazem vynikajících cvičitelských shopností sestry Koepplové. I pochody doprovázející cvičenky byly sokolské... Přítomní odborníci souhlasně uznali, že předvedená cvičení byla vrcholem všestranné školní tělovýchovy a sestře učitelce Koepplové se právem dostalo velkého uznání. Za tuto úspěšnou ukázku všestranné sokolské výchovy patří sestře Koepplové také náš dík. Matěj Neumann 114 [pageend14]ZE SOKOLSKÉHO SVĚTA AUSTRÁLIE Sydney V rámci oslav 25. výročí založení jednoty byl uspořádán Jubilejní ples, který se setkal s mimořádným úspěchem. Již 14 dnů před konáním plesu byl vstupenky vyprodány a celou řadu členů a přátel Sokola již nebylo možno v sále umístit. Na ples přijeli hosté až z měst Canberra, Wol- longon a Ármidale. Dorostenec Tomáš Král se po sletu v Binghamtonu zúčastnil cvičitelské školy Slov. Sokola. Dosáhl pozoruhodného úspěchu tím, že ve své skupině prokázal nej lepší prospěch a v celkovém pořadí všech 60 účastníků školy se umístil na 2. místě. Blahopřejeme! T Oficielním zahájením plesu bylo slavnostní uvedení mladé generace dívek do čs. krajanské společnosti. Jubilejní ples byl úspěšným zahajovacím podnikem jubilejních oslav jednoty a radostnou událostí celé čs.demokratické krajanské obce v Syddney. .. _ Toronto Cvičenci jednoty se zúčastnili veřejných cvičení a sletů amerického Sokolstva v De- troitu, Clevelandu a Binghamtonu, kde družstvo mužů získalo v sletových závodech středního oddílu cenné II. místo, člen družstva br. Forest 3. místo, náčelník br. Hale 8. místo. ŽUPA KANADSKÁ Župní letní hry XII. letní hry Sokolské župy Kanadské se konaly ve dnech 30.srpna - 1. září 1975. V rámci her, u táborového ohně 30. srpna bylo připomenuto, že ve stejný den byl zahájen sletový rok zažehnutím sletového ohně v Solothurnu ve Švýcarsku a čtením sletového poselství Ústředí. Podrobnější zprávu přineseme v příštím čísle. Veřejné cvičení jednoty konané v rámci Čs.dne na letovisku Masaryktown u Toronta bylo velmi úspěšné. Cvičení a soutěže v odbíjené se zúčastnili cvičenci z Ottawy a Montrealu v Kanadě a ze župy Severovýchodní Americké Obce Sokolské. Družstvo mužů vystoupilo několikráte velmi úspěšně v čs. pavilonu tzv. "Karavany" - každoročně pořádaného festivalu v Torontě, při němž národnostní skupiny předvádí ukázky svých tradic a kultury. J. Montreal Příslušníci jednoty se zúčastnili 40ti člennou výpravou XVII. sletu Slov.Sokola v Bin- ghamtonu a následující neděli veřejného cvičení v Torontě, kde družstvo jednoty získalo župní putovní pohár v soutěži v odbíjené. ŽUPA VÍDEŇSKÁ Župní závody a soutěže Župa uspořádala v červnu velmi zdařilou soutěž v odbíjené a závody na nářadí. Podrobnou zprávu přineseme v příštím čísle. 115 [pageend15]»ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 [pageend16]