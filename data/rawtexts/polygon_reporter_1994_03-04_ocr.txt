český zahraniční časopis komentáře ■ názory ■ informace ročník 11 POLYGON 3+4 číslo 20. června 1994 SEZNAM ZEMI, V NICHŽ MA POLYGON SVÉ ČTENÁŘE: ALŽÍR, ARGENTINA, AUSTRÁLIE, AZORY, BELGIE, BOLIVIE BOTSWANA, BRASILIE. ČR/SR, COSTA RICA, CYPR, CHILE DÁNSKO, ECUADOR, FILIPÍNY, FRANCIE, GUATEMALA, HOLANDSKO. HONGKONK, IRSKO, ISRAEL, ITÁLIE, JAPONSKO JIŽNÍ AFRIKA, KANADA, KOLUMBIE, LIECHTENSTEIN, LUXEMBURG, MAĎARSKO, MALTA, MAROKO, MEXIKO NĚMEC KO, NICARAGUA, NORSKO, NOVÝ ZÉLAND PERU POI SKO, PORTUGALSKO. RAKOUSKO, ŘECKO, SAUDSKÁ AR/» BIE. SINGAPUR, ŠPANĚLSKO, ŠVÉDSKO, ŠVÝCARSKO THAISKO, URUGUAY, USA, VELKÁ BRITANIE, VENEZUELA [pageend1]POLYGON reportér Západ Z OBSAHU TOHOTO ČÍSLA Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, Postfach 1737, CH-8048 ZÜRICH 48 Vychází 8x za rok / Erscheint 8x im Jahr REDAKCE je složena z redaktorů bývalého švýcarského časopisu reportér a bývalého kanadského časopisu Západ. ADRESY REDAKCÍ: Pro styk s Evropou, Asií a Afrikou: POLYGON, Postfach 1737, CH-8048 ZÜRICH 48. Telefony: Rudolf STRÖBINGER, šéfredaktor, +49-4931-7525, Jaroslav LAMBERT, sekretariát, +41-1-372 0930. Pro styk s Amerikou a Austrálií: POLYGON(Západ), Box 9021 Terminal P. O., OTTAWA, Ont., Canada K1G 3T8. Telefon: Miloš ŠUCHMA, šéfredaktor, +1-613-824 7439, fax+1-613-834 8757. REDAKCE A ADMINISTRACE PRO ČR + SR: Arnošt a Eliška WAGNEROVI, Teyschlova 11/92, 635 00 BRNO. Tel. (05) 45 32 11 21 (nejlépe mezi 11. a 12. hodinou) Fax. (05) 45 21 28 73 ADMINISTRACE PRO AUSTRÁLII: Mrs Marcela CECH, 65 Kiama Av., YEPPOON 4703 QLD, telefon 079-397 624. STÁLÍ DOPISOVATELÉ A SPOLUPRACOVNÍCI: Jan BENEŠ (USA/ČR) «Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) ♦ Jan KRISTOFORI (Norsko/Švýcarsko) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • JiříLOEWY (Německo) • Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie) • Vlastimil RADKO- VICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky .EXPRES" a balíky: Zwischenbächen 145, CH-8048 Zürich) ROČNÍ PŘEDPLATNÉ: SFr. 49.00 norm, poštou, US$35.00 letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych" Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k. 5 95 37 - 1, POLYGON. V Kanade: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) KOMENTÁŘ VLADIMÍRA VALENTY (1) »JAROSLAV BOHANES: politický ŽIVOT V NAŠICH REPUBLIKÁCH (4) • MILAN HULÍK napsal na téma EXIL - NOVÝ TŘÍDNÍ NEPŘÍTEL? (8) a VYROVNÁNÍ SE S MINULOSTÍ (44) • ROBERT F. LAMBERG prozrazuje na sudetoněmecký Landsmannschaft HNĚDÉ SKVRNY (10) • VLASTIMIL RADKOVICKÝ se zamýšlí nad ČESKÝM KOUMÁ- CTVÍM (12) »JINDŘICH STIKAROVSKÝ: ZEMĚ ČESKÁ, DOMOV MŮJ (14) • OTAKAR ZOUFALÝ píše o sudetoněmecké otázce: TLUSTOU ČÁRU? TEČKU? PRAVDU! (16) a o ROCE VOLEB V NĚMECKU (45) • DUŠAN NOVÁK: EKONOMIKA V NAŠICH REPUBLIKÁCH (17) • JOSEF KOLÁČEK: SPATRA • MARIE NEU- DORFLOVÁ o filosofu HEIDEGGEROVI (19) a PAVEL STILLER o filosofu RÁDLOVI (36) • FEJETONY: OTA RAMBOUSEK (20), ARNOŠT WAGNER (39), PETR HRUBÝ (40) • ROZHOVORY: MICHAELA SWINKELS hovořila s RADKEM KUČEROU, JIŘÍ LOEWY s KARLEM MÁCHOU (31) a BOHUMIL PEČÍNKA s vydavatelem Českého deníku JOSEFEM KUDLÁČKEM • Další články v tomto čísle: V. CÍCHA, Ó, KANADA... (29) • Z. F. LEINER, KAM KRÁČÍ „ZVIDITELNĚNÉ“ SLOVENSKO? (24) • JÁRA MEČŮ, DVA PRESIDENTI (26) • M. BUREŠ, KDY BUDE REHABILITOVÁN RUDOLF BERAN? (30) • O. KOKEŠ, DEMOKRACIE ZA KORUNY! (32) • R. HEDVÍČEK, O EMIGRANTECH A JINÝCH VĚCECH (33) •J. TEPLÝ, JAKPAK JE DNES U NÁS DOMA? (34) • A. F. J. KARLOVSKÝ, HISTORIE...? (38) • TOMÁŠ KRYSTLÍK, FENOMÉN NACIONALISMU (42) • E. WAGNEROVÁ, SLOVENSKÝ MEFISTO (44) • ... • Rubriky O NOVÝCH KNIHÁCH (50) a DOPISY ČTENÁŘŮ (51) uzavírají rozsah tohoto (dvoj)čísla. JAN KRISTOFORI poslal kresbu na obálku a kresbičky dovnitř listu. GLOSÁŘ JIŘÍHO LOEWYHO, ač přislíben, nedošel. PŘÍŠTÍ ČÍSLO vyjde v druhé polovině srpna. REDAKČNÍ UZÁVĚRKA: 8. srpna 1994. Náš časopis má své čtenáře ve všech koutech naší planety Doporučte odběr Polygonu svým známým! Jako předplatitel jej můžete předplatit za snížené předplatné (cca 55% normální výše předplatného) svým příbuzným a přátelům v ČR/SR. Z provozně technických důvodů vychází Polygon v tomto roce pouze šestkrát, a to 4x v rozsahu 40 stran a 2x jako „dvojčíslo“ v rozsahu 48 stran. Celkový počet vnitřních stran tedy zůstává stejný jako při 8 číslech po 32 stranách. [pageend2]Komentáře VLADIMÍRA VALENTY Asi určitě... PRAGMATISMUS? Před jedenácti měsíci vysoký úředník Clintonovy administrace, podsekretář ministerstva zahraničí Peter Tarnoff, vysvětloval instrukci, že Spojené státy si už nemohou nadále dovolit vésti svět a že tudíž budou hrát mnohem skromnější roli. Dnes vidíme, že Tarnoffova doktrína je uplatňována. Ve skutečnosti je to Clintonova doktrína. Anthony Lewis, N.Y. Times, 8.4.1994 ♦$» «$» «$♦ Jako političtí vězni bolševického režimu jsme si uvědomovali to, že je nás tolik i proto, že si to režim bucf může dovolit, nebo proto, že se mu vyplácíme. Dolovali jsme uran, kterým se českoslovenští bolševici od- vděčovali zemi, >kde zítra znamená předevčírem«, a to jsme chápali. Když jsem se dostal do leopoldovské věznice, byl jsem přidělen do komanda, kde se dralo peří. Časem jsem se dozvěděl, že zpracovávám cennou surovinu, která se vyváží na Západ. Nejsem sám, kdo pociťoval hořkost, že se najde takový kapitalistický dobytek, který těží z práce komunistických obětí. Leninův výrok o tom, že kapitalisté prodají bolševikům i provaz, na kterém je oběsí, se jevil jako víc než pravděpodobný. Postupem doby jsme se stali mnohem otrlejší k jevům mezinárodního obchodu a vládci vzešlí ze sametové revoluce vpluli do těchto kalných vod jako kapr do rybníka. Vzpomínám na cestu ministrů československé vlády, kteří při letu do Pekingu nad porobeným Tibetem (s jehož dalajlámou v Praze si nedávno potřásali rukama jako noví šampióni svobody) se dohodli, že roztrhají příkaz parlamentu a nebudou při obchodních jednáních připomínat čínské politické vězně. Někteří dodnes sedí v české vládě a vůbec se tomu nedivím, protože to byli vždycky kariéristi, kteří mají dodnes doma schované komunistické stranické knížky. Divil jsem se jen parlamentu, který ani nemukl při návratu této vládní delegace a ani se nezeptal, proč nebyl splněn jeho příkaz. Ovšem od té doby se ukázalo až příliš jasně, jaký spolek to byl ten sametový« československý parlament. Není tomu však dávno, kdy podobná česká vládní delegace se zachovala stejně zbaběle ve Vietnamu. Vzpomínám si na to, že jsme se ve škole učili nenávidět ty, kteří v minulosti o našem národě říkali, že jsme národ pohunků. Nezdá se mi, že bychom se nějak moc snažili, aby to nebyla pravda. Ale abych zametl nejdříve před vlastním práhem: prohlédl jsem si právě textil, který mám na sobě. „Made in China" je téměř na všem, co jsem si koupil v kanadských obchodech - a byly doby, kdy jsme nepili ani dovážené plzeňské, abychom nepodporovali československou komunistickou ekonomiku. Jenže kdo se má dívat, co je kde vyrobeno? To zavinili ti, kdo otevřeli dveře čínskému komunistickému importu. Jsou některé druhy zboží, které by vůbec nebyly dosažitelné - domácí konkurence byla vyhubena. Severoamerické vlády to považují za zdravý jev, protože za tento import se platí zbožím vyrobeným v jejich zemích. Penězi se vyrovnávají pouze rozdíly mezi importem a exportem. Severoameričané se špacírují v čínských teniskách a čínský esta- blišment bude létat v amerických dopravních letadlech značky Boeing. Zdá se, že trpělivost amerických občanů s neschopnou zahraniční politikou presidenta Clintona začíná být u konce. Dobře se pamatují na to, co říkal o zahraniční politice svého předchůdce a tak napřed dal mravní ohodnocení svým vlastním činům. V případě prodloužení doložky o obchodních výhodách Číně zneuctil především sám sebe. Je možno chápat toho, kdo věří na jiné zákonitosti a pravidla ekonomiky, ale jinak nutno soudit toho, kdo deklaruje spojitost jistých mravních zásad s obchodní praxí a pak jedná proti nim . Současný dolarový přebytek ze vzájemného obchodu mezi Čínou a USA překračuje několik desítek miliard dolarů ve prospěch Číny. Úsilí firmy Boeing získat čínskou zakázku na dodávku 50 letadel v celkové hodnotě 5 miliard dolarů, je motivováno především snahou nenechat si „vyfouknout“ kšeft Francouzi s jejich Airbusy. Ale nemysleme si, že Západ nedovede stisknout, když mu na tom záleží. Viděli jsme to v Jižní Africe. Nepustili sem ani jejich červené víno. Velké firmy USA i Kanady riskovaly obrovské ztráty a ztratily mnoho peněz - jen proto, aby přerušily svou činnost a obchodní spolupráci s Jižní Afrikou v zájmu prosazení lidských práv. Byl v tom jen jeden malý rozdíl: v Africe pomáhali dostat se k moci komunistovi Mandelovi, kterého řídí bílý moskevský exponent, komunista Joe Slovo. V Číně by přísná politika USA naopak komunistům ublížila. Školení, kterého se po léta dostávalo americkým i kanadským občanům o tom, že je ohavné obchodovat s těmi režimy, které potlačují svobodu svých obyvatel, najednou neplatí. Je to právě pět let od doby, kdy v Číně na náměstí Tianenmen se ukázalo, co si skutečně myslí Číňané o svých bolševických vládcích. Vypadalo to, jako by prohlédl celý svět. I pro hlupáky bylo zřejmé, že není žádná forma komunismu, která by mohla přinést lidem svobodu a blahobyt. Vzpomínám si na své dávné spory s některými kanadskými přáteli, kteří se mě snažili přesvědčit o tom, že čínská duše je jiná a že chápe pojem svobody jinak. A které jsem nemohl přesvědčit o tom, že bez ohledu na barvu kůže každý člověk touží po svobodě takové, jakou my máme a za kterou Západ zaplatil v tomto století miliony životů. Události na náměstí Tianenmen daly tomu za pravdu a tak trvale přispěly k celosvětovému lidskému bratrství. Tak na ně taky musíme vzpomínat. Ne jen jako na nějakou nepovedenou revoluci ve prospěch správné věci. Čin presidenta Clintona je tedy třeba podle toho hodnotit, i když víme, že v Americe je druhá strana, která by učinila totéž. Rozdíl mezi nimi je však ten, že nejsou pokrytci jako ona generace, která chtěla dávat světu mravní tón a nyní při první vážné překážce mravně dokonale krachuje. Ovšem, na všechno se najde výmluva. V tomto případě se jmenuje Severní Korea. Nebezpečí, že má atomovou zbraň, je vážné a pravděpodobné. Pochybnosti, že osvědčení zločinci, kteří stojí v čele severo- korejské vlády, především otec Kim ir Sen a jeho syn, by nedali příkaz k jejímu použití, jsou nulové. Je naivní pochybovat o tom, že president Clinton si u Číňanů vykoupil právo veta v Radě bezpečnosti, až budou USA požadovat vyhlášení sankcí vůči Severní Koreji. Jak může jen někdo pochybovat, že tato země není jen kartou v ruce mezinárodního komunistického pokeru, který se stále hraje? A který má v rukávu právě politbyro v Pekingu? Svět se dostal se svojí atomovou politikou do slepé uličky. Nemůže dělat tajemství z něčeho, co jím už není, když atomovou bombu už může udělat každý, kdo o to stojí. Myslím na ty, kteří svými promarněnými životy a svobodou platí za tuto zločinnou nemravnost. Svět od mých leopoldovských časů před čtyřiceti léty daleko nedošel. Možná, že jde dokonce zpátky... ❖ ❖ ❖ POLYGON 3+4/94 1 [pageend3]KDO CHCE ŽÍT VE STŘEDNÍ EVROPĚ, NESMÍ VYSTŘÍZLIVĚT (Bohumil Hrabal) Rusko je jediný stát na světě, který může zničit Spojeně státy. Proto se Rusko musí těěit z nejvyššf pozornosti naší zahraniční politiky. Ustavením Partnerství pro mír nemůžeme dovolit, aby Rusko rozhodovalo o osudu a budoucnosti NATO. Toto spojenectví - nejdůležitější bezpečnostní spoj napříč Atlantikem - je pro Ameriku i pro Evropu příliš důležitý, než aby mohl být obětován ohledům na ruskou citlivost. Moskvě mohou být dány záruky, že rozšiřování NATO o Polsko, Maďarsko, Českou republiku a Slovensko bude prováděno postupně a nebude ohrožovat ruské zájmy. Jestliže Rusko neshledá tyto záruky za přiměřené, budeme se muset dohodnout, že se nedohodneme; Rusku nesmí být dáno právo veta nad rozhodnutím NATO se rozšiřovat o nové členy. Richard Nixon, New York Times, 25. 3. 1994. Zahraniční investice ve východní Evropě od 1990 do ledna 1994 (pramen: Economist Intelligence Unit): Maďarsko - $5.5 miliard, Polsko - $3.04 miliard, Česká republika - $2.30 miliard, Rumunsko - $0.76 miliard, Bulharsko - $0.24 miliard, Slovinsko - $0.14 miliard, Slovensko -0.13 miliard. The New York Times, 3.5.1994 Slovensko na jedné straně dosáhlo vlastní státnosti a v mnoha občanech se probudil pocit jakési sounáležitosti s touto komunitou a at už byli pro osamostatnění či nebyli, tak dnes Slovensko pociťují jako stát svůj, rodí se v nich hrdost na tento stát, což je naprosto v pořádku, ale zároveň jako by postrádali cosi, na co byli zvyklí a co dýchali jako vzduch, to jest ten společný duchovní prostor československý. Jako by ustavení dvou států zároveň zpřetrhalo některé nitky a žíly vzájemné spolupráce, velmi důležité v oblasti vědy, kultury a pod. A to pociťují jaksi dosti intenzívně na Slovensku, ale do jisté míry to pociťujeme i my zde... A zajímavé přitom je, že tato ztráta je paradoxně pociťována víc na Slovensku než v českých zemích. President Václav Havel, interview v Českém rozhlase 29.5.1994 Při definování zahraniční orientace Slovenska začne stále důležitější ideologické soupeření mezi západoevropskou a východoslovanskou možností integrace. Podie premiéra Jozefa Moravčíka je současný vnitropolitický spor i sporem o celkovou orientaci Slovenska. Jeho začleňování do Evropské unie je 'národoveckými' kruhy interpretováno dosti podobně jako V. Žirinovským. Označují ho za posluhování Západu a za ztrátu národní identity a státní suverenity, tvrdí, že zrod slovenské identity i jeho tradice byly různě spjaty s ideou slovanské vzájemnosti a ne se Západem. V těchto souvislostech je třeba vidět i účast zástupce Slovenské národní strany (SNS) na >Slovanském kongresu < v Moskvě. Propojení mezi panslavistic- kou ideologií a zájmy vojensko-průmys- lového komplexu je evidentní. Konečně vstup středoevropských států do NATO by pro ruský vojensko-průmyslový komplex znamenal i ztrátu poměrně významných trhů. Svetoslav Bombík, ředitel Slovenského inštitútu medzinárodných štúdií, Středoevropské noviny, č. 3, květen 1994. Dnes na počátku června je pozornost americké veřejnosti jen na krátkou dobu obrácena k Evropě v souvislosti s oslavami 50. výročí spojeneckého vylodění v Normandii. A zatímco se komentátoři mnoho nezabývají připomínáním tehdejšího nepřítele - Německa, zdůrazňují skutečnost, že to byla tato akce, která pravděpodobně zachránila celou kontinentální Evropu před totálním zaplavením bolševismem. Bude asi záležet velmi mnoho na dalším vývoji situace na Dálném východě v Severní Koreji, kolik budou mít USA energie a času na usměrňování nešťastného Clintonova nápadu s Partnerstvím pro mír. Nezdá se sice, že by návštěva maršála Gračova v Bruselu vyvolala silný dojem, ale nelze pochybovat o tom, že Clintonova zahraniční politika si nebude kvůli střední Evropě pálit prsty. Nezdá se také, že by američtí pravicoví isolacionisté se v tomto případě ke Clintonovi nepřipojili. Ovšem hlavní proud amerických politiků považuje za samozřejmé, že se po určitém čase střední Evropa k NATO připojí. Jsou někdy jmenovány pouze tři státy: Madarsko, Polsko a Česká republika. Jméno Slovenska často vypadává z tohoto výčtu kandidátů na brzké členství v NATO. Není to proto, že by Slovensko zneviditelňovalo zaměňování Česka za Československo, ale jsou pochybnosti při posuzování jeho vývoje od rozpadu republiky. Nedávno byl president Havel na Slovensku, ale nevznesl do diskuse toto nebezpečí, které v případě, když by k tomu došlo, by vzdálilo český národ od slovenského mnohem dále, než jakákoliv kulturní propast, kterou president Havel touží zahladit. V podzimních volbách by měli slovenští voliči přemýšlet především o této skutečnosti. Ovšem i česká politika by mohla v této věci sehrát svou roli. Zatím se zřejmě snaží co nejvíce od věci distancovat za souhlasu většiny obyvatelstva, které nechce o Slovensku ani slyšet. Tyto pocity nás vzdálily od všech středoevropských zemí a tak byla ztracena příležitost ke sblížení jak s PolStaří lidé jsou osoby, které jsou nejméně o deset let starší než my, a to bez ohledu na to, jak staří jsme my sami. V. DAVYDOVSKI skem tak i s Maďarskem, které budeme potřebovat vždy, dokud budou Čechy a Morava ležet ve střední Evropě. Proto o správnosti Klausovy mezinárodní politiky, kde se na jakoukoli demonstraci jednoty středoevropských států nedá ani pomyslet, silně pochybuji. I když současné volby v Maďarsku premiéra Klause jen utvrzují ve víře, že jednal správně, pro mne je to jen důkazem, jak důležité jsou v politice jedinečné okamžiky, které nikdy dlouho netrvají. Od nynějška jdeme do Evropy sami a nic mne nepřesvědčí, že je to výhodnější než v rámci skupiny, která by representovala značnou silu a měla respekt. Protože dojde- li nakonec k přijetí střední Evropy do NATO a Evropské unie, pak to bude nejen kvůli tomu, že to je v našem zájmu, ale proto, že to NATO a Unie shledávají pro sebe prospěšným. Ale tak, jak se stále více budeme Evropě přibližovat, tím více budou nabývat na důležitosti vlivy a sily, které jsou neoficiální. Budou to především vazby na Německo, které budou rozhodným způsobem zasahovat do českého veřejného života a nebudou vždy respektovat to, že se nechceme o některých věcech s nikým bavit. Budeme si muset zvyknout na to, že rozdílná velikost států hraje určitou roli především tehdy, když budeme vytrvale uplatňovat nároky na respekt našeho majestátu namísto prosté a věcné debaty. To, o čem bychom se nemuseli tolik bavit, kdybychom vytvořili jednotu se státy v podobné situaci jako jsme my, se stává pro nás hlavolamem. ... nastal odsun Němců z našeho pohraničí dohodnutý vítěznými velmocemi v Postupimi a naše republika se tak vracela ke svým původním hranicím. Není třeba zastírat, že to byl od Stalina jakýsi dar E. Benešovi za jeho návrat do vlasti přes Moskvu. Náš prezident si tak léčil své trauma z Mnichova, ale ve skutečnosti byla obdarována komunistická strana, která přes svůj okázalý internacionalismus využila uvolněný prostor pro vítězné volby. Dala novým osídlencům domy, pole, íabriky a dostala jejich hlasy. Pak jim to vše zase vyvlastnila znárodněním a kolektivizací, až se z tohoto kdysi plodného kraje stal okoralý úhor žebráckých státních statků a rozšířený cvičák lidové armády. Tak je tomu namnoze dosud. JiříRuml, Lidové noviny, 30. května 1994 Ahistorické jsou naopak dnešní pokusy odsuzovat jednotlivé excesy, ale schvalovat nadále samotný princip kolektivní odplaty... „Je nesmyslné morálně obvi2 POLYGON 3+4/94 [pageend4]ňovat nějaký národ jako celek.. To je způsob myšlení, který se táhne staletími jako prostředek vzájemné nenávisti.“ (K. Jaspers, 1946) (Autor článku V. Just polemisuje s J. Hanákem, redaktorem Lidových novin, který napsal, že) odpůrci odsunu jednají >ahistoricky<, neboť prý vnášejí do dějin dodatečné „dnešní hledisko chápání lidských práv" (LN 20.5.). Jako by neznal tehdejší znepokojené hlasy západních žurnalistů i poslanců britské Dolní sněmovny, jako by neznal tehdejší slova amerického prezidenta odsuzující genocidní odsun Němců z Československa jako „akt svévolného násilí“... Jelikož však Praha tehdy stavěla jeden nacionalismus (panslo- vanský) proti druhému (pangermánské- mu), přejala logiku nepřítele. Vybrala si v podstatě totalitní cestu vedoucí rovnou do pekel. Jeho brány nebyly tentokráte nadepsány švabachem, nýbrž azbukou. Vladimír Just, Lidové noviny 30.5.1994 ❖ ❖ ❖ Sudetoněmecký problém, o kterém se stále prohlašuje, že žádný není, protože to je vyřízená záležitost, pomalu vytváří psychosu podobnou stavu obležení. Na stránkách novin jsou čtenáři přesvědčováni, že to je uzavřeno a že se o ničem bavit nebudeme a přitom se stále o tom debatuje. Jedním z důvodů, proč je to tak aktuální, je i ta skutečnost, že dodnes v republice poznáte, kde byly hranice Protektorátu. Jak je potěšitelné, že české a moravské vesnice a města se stále více zvelebují a krásní, tím více jsou znatelné oblasti, kde občané tuto péči svým domovům neposkytují. Udivuje proto, že vláda v této věci neprojevuje iniciativu a nepřichází s programem, který by takovou péči vyvolal. Udivuje, že nikoho nenapadá, že by se v Německu složitěji argumentovalo, kdyby nebyly oblasti, které svou zanedbaností ukazují, jak je nikdo nepotřebuje. A tak i to vyvolává pomyšlení mezi těmi, kteří byli odtud před půl stoletím odsunuti, že by se zde mohli nějakým způsobem uplatnit a daná místa, která jsou blízká jejich srdci, zušlechtit. Jestliže v českém pohraničí jsou lidé, kteří proto, že nemají jistotu, si neomítnou nebo nenabílí barák, jak vypadá vláda, která jistotu má, ale dělá málo nebo neudělá nic pro to, aby bylo odstraněno půlstoleté zanedbávání a pustošení? ❖ ❖ ❖ VENKOV JEDNA RODINA? Ale ono se vlastně není čemu divit. Obdivuhodná píle a energie premiéra Klause dominuje v českém politickém životě natolik, že vystavuje na světlo ty, kteří se mu nemohou vyrovnat. Jak ve vládě tak i v jeho občanské demokratické straně. I on zajisté vidí tento rozdíl, a to jej svádí k tomu, aby stále více rozšiřoval oblast své působnosti a svých zásahů. Stále více se vyjadřuje k problematice, která není jeho doménou a oprávněná kritika proto narůstá. Labyrint koaličních vztahů znemožňuje, aby premiér zasahoval tak, jak by měl - řízením vlády a uplatňováním autority úřadu předsedy vlády. Dva jeho ministři fušují jako mezinárodní závodníci za jednu automobilovou značku a prostý občan to ihned chápe jako předzvěst toho, jaké sanitky bude doporučovat ke koupi ministerstvo zdravotnictví nemocnicím a jaké „zelené antony“ bude nakupovat ministerstvo spravedlnosti. Horší je to pak s ministry, kteří nepatří k premiérově politické straně. Jejich resorty ovšem nejsou náhodou mimo oblast přednostního zájmu předsedy vlády, ale jde o ministerstva velmi důležitá v každé vládě. Nedostatečné schopnosti těchto ministrů jsou tedy velmi škodlivé, ale premiér má tady svázané ruce a musí čekat, až to ministři sami vzdají. Včasný premiérův rázný zásah by totiž ohrozil samu existenci koaliční vlády. Nedávno resignoval ministr školství, školská reforma nikam nepokročila - pokud vůbec nějaká představa existovala. Ministr obrany si nedávno udělal ostudu svou nemístnou iniciativou v mezinárodní vojenské politice a jeho generálové jsou tiskem podezíráni pro svou nejasnou minulost. Ministr zemědělství nedokáže vypracovat srozumitelný plán, jak řídit zemědělství a tak jen podtrhuje ostentativní nezájem vlády o tuto oblast, která tolik potřebuje citlivou reformu, aby vybředla ze zmatku svého kolektivního dědictví. Až dosud reforma vrací půdu vlastníkům, ale ponechává je bez účinné podpory, nevrací a nepodporuje vytváření nadstavby, které zemědělci před socialismem měli. Zásobovací a výkupní družstva, mlékárny, cukrovary, zpracovatelské závody i hospodářské záložny, které kdysi zemědělci z iniciativy Švehlovy a agrární strany sami založili a vybudovali, vlastnili ve formě družstev nebo akciových společností. Dnes se tyto podniky dostaly do kupónových nebo jiných privatisací a jsou v rukách těch, kteří mají zájem pouze o zisk a necítí povinnost a odpovědnost za rozvoj celého zemědělství. Navíc tyto podniky jsou prodlužené a neplatí rolníkům ani za to, co odebraly za ceny, které si nadiktovaly. Dluhy mlékáren a masokombinátů za půl roku a ve výši půl milionu korun jedinému zemědělskému podniku, ať je to soukromník nebo družstvo, není nic mimořádného. Někdy nakonec zaplatí, ale když je toho moc, tak bankrotují. To všechno je důsledek vládního nezájmu nebo bezmoci. Takové záměrné zanedbávání agrární politiky, bude-li pokračovat, může mít neblahé následky a nebude divu, jestli česká vesnice se stane opět obětí politických licitací a 'selže' třeba tak, jako ve volbách v roce 1946, protože se předtím podařilo ji zdecimovat a připravit o politickou stranu, která hájila zájmy rolníků a vedla celý stát po dvě desetiletí. ♦$* «$* LENINE, PROBUĎ SE? Dopisovatelka New York Times Jane Perlez 31. května popsala některé příčiny porážky maďarské pravice v článku „Welcome Back, Lenin“: Číslo nezaměstnanosti v Maďarsku dosáhlo 12.2%. Inflace vystoupila na 38% před dvěma roky a je dosud na 22 procentech. Pouze jedna třetina Maďarů je na tom lépe než byla před 4 roky, říká průzkum. A stále více lidí odsuzuje nové zbohatlíky, kteří se vozí v drahých automobilech, užívají mobilní telefony, navštěvují předražené restaurace. V obou zemích, v Polsku i Maďarsku, se objevila tenká vrstva bohatých lidí - mnozí kompromitovaní vztahem ke starému komunistickému režimu - a jejich výdělky jsou spojovány s korupcí. Průzkum ukazuje, že ti, kdo volili Socialistickou stranu - nezaměstnaní, pracující a přestárlí - se dívají na privatisací s malým enthusiasmem. Třebaže statistiky i každodenní život ukazují, že v Čechách je tomu jinak, něco je tam podobného Maďarsku. Mafie, zbohatlíci, bankovní kolapsy a korupce. To je asi důvodem pro to, že zvedají hlavy i ti, kteří by je už nikdy neměli zvednout. O své pozitivní lustraci informoval Richard Falbr na včerejším zasedání sněmu Českomoravské komory odborových svazů (ČMKOS). Předseda ČMKOS poté požádal sněm, aby hlasoval o důvěře k jeho osobě. Ze 144 účastníků jednání sto vyslovilo Falbrovi důvěru. Podle lust- račního osvědčení byl Falbr registrován v kategorii A, vymezené tzv. lustračním zákonem. Lidové noviny 31.5.1994 Richard Falbr je partnerem v jednání s premiérem Klausem. Má s ním podepsá- nu dohodu o sociálním míru. O jeho lustrač- ních potížích se ví už dlouho, takže nelze očekávat, že premiér zaujme najednou vůči němu stanovisko, jaké by podle zákona zaujmout měl. Odborářská nomenklatura zaujala pohrdavý postoj vůči platným zákonům a těžko doufat, že jí to neprojde. V článku New York Times se rovněž píše: Až dosud jenom Česká republika, kde ministerský předseda Václav Klaus horuje pro kapitalismus, ale pokračuje v těžkých dotacích pro zaostalý průmysl, aby udržel zaměstnanost, se zdá být imunní proti tendencím vrátit moc do rukou pře- šupačených komunistů. Jde o opravdovou imunitu nebo o fata morganu? 8. června 1994 □ POLYGON 3+4/94 3 [pageend5]Život v našich republikách (12.3.-3.6.1994) ČESKO-SLOVENSKÉ VZTAHY Slovenský vývoj dominuje V březnu byly vzájemné československé vztahy zcela pod vlivem dramatického vývoje vnitropolitické situace na Slovensku. Krize slovenského politického života zablokovala všechna jednání o otevřených problémech, protože se slovenští politikové pochopitelně věnovali výlučně vlastním domácím otázkám. Podobně ani v dubnu neměli slovenští představitelé dost času ani chuti starat se o řešení sporných věcí s českou stranou. Nová Moravčíkova vláda sice oznámila bezprostředně po svém nástupu nový přístup k česko-slovenským jednáním, ale již první dubnové dny ukázaly, že má k tomuto jednání velice omezený prostor. Šest měsíců jejího mandátu a předvolební charakter tohoto období předznamenává celé její počínání. Vyřešení sporných otázek předpokládá vždy kompromis, tedy ústup obou stran, a k němu se na současné zjitřené slovenské scéně nikdo z vládní koalice zřejmě neodhodlá. Mečiarova opozice již kritizovala „vstřícnost“ Moravčíkovy vlády vůči Čechům jako nedostatečnou obhajobu slovenských národních zájmů. Ve slovenské „volební partii“ je namíchána „česká karta“ a opozice je nepochybně připravena ji vynést jako trumf. Potvrdily to i vzájemné kontakty a výroky během května. Z tohoto zorného úhlu je třeba vidět a hodnotit v této době vše, co se týká jednání o česko-slovenských sporech, ať jde o příznivé nebo nepříznivé události. Staré a nové problémy na jednacím stole Nový slovenský ministr dopravy, spojů a veřejných prací M. Dzurinda vyslovil požadavek, znovu projednat delimitaci federální Československé námořní plavby a československého letectví, které bylo podle něho rozděleno „citelně v neprospěch slovenského podniku Slovair“. Na jednací stůl se vrátilo také slovenské zlato, které podle premiéra Moravčíka zadržuje česká strana neprávem. Neřešena zůstává ovšem i bilance bývalé federální banky a dluh Slovenska 24 mld. Kčs. Po odchodu Mečiarovy vlády se očekávala dohoda o certifikátech pro potravinářské zboží. 26. dubna však Moravčíkova vláda zavedla jejich povinné předkládání od 1. května a ústy vysokého činitele oznámila, že budou podobné certi- JAROSLAV BOHAHES fikáty zavedeny i pro ostatní zboží, především elektronické výroby. Česká strana takové opatření nezamýšlí a považuje je za rozporné vzhledem k pravidlům GATTu. Některé věci se řeší, jiné se k řešení přibližují Přes tyto staronové potíže se vedla jednání o menších a méně konfliktních věcech. A postupně se daří alespoň se přibližovat k jejich konečnému řešení. Mečiarova vláda ještě 8. března zamítla dohodu rozhraničovací komise o místní úpravě hranic ve zbývajících 4 úsecích. Ale již 7. dubna se v Židlochovicích sešli ministři vnitra, český J. Ruml a staronový slovenský L. Pittner, aby si zrekapitulovali všechny otevřené otázky. Počátkem května slovenská vláda zrušila usnesení své předchůdkyně a schválila dohodu ministrů vnitra z ledna, v němž se navrhuje řešení tří sporných míst na společných hranicích (Mečiarova vláda ji zamítla). Otázka hranic tak dospěla před samotný práh konečného řešení. Dne 18. května se sešli v Praze představitelé Celní unie. Shodli se na sjednocování všech norem s předpisy Evropské unie. Slovenská strana přitom deklarovala politickou vůli neblokovat trh před českými výrobky. Slovenský ministr financí R. Filkus potvrdil účetní uzávěrky Čs. národní banky jako právoplatné a uznal její audity za hodnověrné. 29. dubna se ministerstva kultury dohodla o vrácení Bojnického oltáře na Slovensko za deskové obrazy do České republiky. V dubnu také ministerstva školství uzavřela dohodu o výměně vysokoškolských studentů. V Praze jednali ministři zahraničí J. Zieleniec a E. Kukaň o všech otázkách. Nedohodli se na ničem konkrétním, ale oba se chtějí co nejvíce přičinit, aby se našla uspokojivá řešení. Setkání prezidentů v Bratislavě Tyto zásadně pozitivní události dovršila návštěva prezidenta Havla v Bratislavě 26. května. V televizním rozhovoru s oběma prezidenty v Bratislavě řekl M. Kováč, že pro Slovensko „sú vzťahy k Českej republike prioritné. Máme záujem o nadstandardně vzťahy“. V. Havel označil některé otázky v uplynulé době za příliš „citlivé a zpolitizované“. Ty se podle něj teď už „promítly do věcnější roviny. Stále se však některé, např. celní unie, nevyřešily“. Havel varoval před „používáním české karty“ v nadcházejícím slovenském volebním boji. Trpělivost - příkaz dne Zůstává stále hodně věcí, které by se měly odstranit nebo zlepšit. Ve stycích mezi českou a slovenskou politickou reprezentací se od poloviny března ozvaly nové tóny, které slibují zlepšenou společenskou harmonizaci vztahů. Jsou ještě nevýrazné a zůstanou takové zřejmě až do podzimu. Slovensko je v jakémsi politickém intermezzu a je třeba počkat, až skončí. O trvalém trendu k lepší harmonizaci česko-slovenských vztahů budeme schopni hovořit, až budeme vědět, jaká stanoviska k různým česko-slovenským problémům zaujme nová slovenská reprezentace, která vyjde vítězně z podzimních předčasných voleb. Do té doby je příkazem dne trpělivost. Na druhé straně je neméně potřebný mnohem hlubší zájem české strany o dění na Slovensku a současně mnohem otevřenější přístup bez urážlivého postoje „moudřejšího“ nebo dokonce „lepšího“. Mnoho z nedobrých zkušeností minulosti padá i na české hlavy. ČESKÁ REPUBLIKA Parlament Jarní měsíce naplnil parlament především diskusí o dvou hlavních politických otázkách: o naplnění druhé komory - Senátu, a o restituci majetku židovských osob. Na pořadu ovšem byly i další zákony a novely. Z nich stojí za zmínku zákon o BIS (bezpečnostní a zpravodajské službě) a novela zákoníku práce, která vyvolala kritiku opozičních stran, Parlament ji však přijal. Dalším důležitým přijatým zákonem byl zákon o politických stranách, který stanoví poměrně slušnou finanční podporu od státu - podle počtu získaných hlasů. Zákon viditelně zvýhodňuje velké strany. V květnu to byla připravovaná novela zákona o bankách a návrh zákona 0 střetu zájmů. Velmi obtížné jednání o restituci židovského majetku bylo ukončeno na dubnové 18. schůzi Poslanecké sněmovny přijetím novely zákona, která ukládá státu a obcím povinnost vrátit majetek obcím 1 osobám, který byl arizován v době okupace a nebyl vrácen do února 1948. Novela omezuje restituce jen na právnické 4 POLYGON 3+4/94 [pageend6]a fyzické osoby, kterým byl zabaven majetek z rasových důvodů. S tím nesouhlasí mnoho poslanců především z malých koaličních stran. Někteří z nich se chtějí obrátit na Ústavní soud. Přijaté znění novely je ústupkem ze strany ODS, protože původní vládní návrh nepočítal s obcemi jako s povinnými subjekty ze zákona. Jestliže se v jarních měsících podařilo po tvrděm politickém boji prosadit návrat židovského majetku, byť v okleštěně podobě, zůstal boj o zřízení, resp. ustavení Senátu, nedobojován. Po neúspěšném jednání v březnu se problěm voleb do Senátu vrátil k poslancům až v květnu. Koncem dubna sice koaliční strany schválily ve společně komisi dokument o volbě druhé komory, který vycházel z vládního návrhu z konce února. Text, který parlament dostal, se však stal předmětem ostrého sporu - právě uvnitř koalice. Došlo k obvinění, že vládní návrh byl neoprávněně pozměněn. To V. Klaus odmítl a bouřlivá diskuse potom skončila hlasováním, v němž návrh zákona propadl. Tím je prakticky vyloučeno, aby došlo k volbám do Senátu ještě v letošním roce. V průběhu diskuse, která byla vedena nejen v parlamentě, ale i ve sdělovacích prostředcích, se mnozí vyslovili proti Senátu zásadně, jiní žádali, aby se problém druhé komory beze spěchu rozvážil. Důležité je, že především nejsilnější strana zřejmě nespěchá s jejím naplněním a že se ve svém stanovisku shoduje s opozicí, především se sociálními demokraty. S postupujícím časem se stále zřetelněji ukazuje nechuť velké části Parlamentu k Senátu. Šance druhé parlamentní komory výrazně klesají i proto, že o její účelnosti pochybuje většina voličů, jak ukázal poslední průzkum veřejného mínění. V důsledku toho se stále více vynořuje otázka, jak dál. Bude nutno změnit ústavu nebo přesvědčit odpůrce Senátu o jeho potřebě? Česká vnitřní politika má nový a patrně dlouhodobý problém. Vláda Premiér navštívil Moskvu, Jižní Ameriku a Polsko. Všude jednal o možnosti hospodářské, tj. obchodní spolupráce. V Moskvě také a především o splacení ruského dluhu přes 3,4 mld. dolarů. Vláda, resp. jednotlivá ministerstva připravovala řadu zákonných návrhů - o pobytu cizinců, o změně struktury ministerstva kultury, o vyšších územně-správ- ních celcích, který stanoví jejich působnost, oblasti pravomocí a transformační prvky. Navrhla také převod určitého majetku do jejich správy. Koncem dubna odstoupil ze zdravotních důvodů ministr školství Piťha, za kterého jmenoval prezident jeho nástupcem Ivana Pilipa, předsedu nejmenší koaliční strany KDS. Nejmladší, teprve jednatřicetiletý člen vlády dostává příležitost přesvědčit o svých kvalitách řízením velice pečlivě sledovaného ministerstva. Vláda rozhodla o pomoci zemědělství ve výši 7 mld. Kč na krytí dluhů a závazků zbytkových statků. Připravuje zákon proti praní špinavých peněz. Jednotliví členově vlády se individuálně vyjádřili také k požadavkům sudetských Němců, vyhlášených na jejich 49. sjezdu v Norimberku. V této souvislosti je třeba chápat také nečekaně velkou účast vládních činitelů na oslavách 110. výročí narozenin E. Beneše v závěru května a velice kladné hodnocení této osobnosti i výroky vládních představitelů o nedotknutelnosti tzv. Benešových dekretů. Prezident Z činnosti Václava Havla zasluhuje zmínku především setkání sedmi prezidentů (české republiky, Macfarska, Německa, Polska, Rakouska, Slovenska a Slovinska) v Litomyšli ve dnech 15. až 17. dubna. Shodli se na nutnosti rozšíření EU o státy střední Evropy a odmítli vměšování Ruska. Významným konkrétním aktem během tohoto setkání bylo oznámení o moratóriu na výstavbu jaderných elektráren v České republice, které V. Havel předal rakouskému prezidentu T. Klestilovi. Druhým prezidentovým významným politickým činem bylo setkání se slovenským kolegou M. Kováčem v Bratislavě koncem května. Oba vyjádřili svou vůli podporovat nadstandardní československé vztahy, především v oblasti kultury. Zřídili společnou nadaci na podporu kulturních, vzdělávacích a školských činností, dále Institut československých studií a ceny za přínos k vzájemným duchovním vztahům. Ve své funkci hlavy státu podepsal V. Havel novelu zákoníku práce, novelu zákona o politických stranách a hnutích a zákona o mimosoudních rehabilitacích (židovského majetku). Ústavní soud Ústavní soud vyhověl návrhu prezidenta a zrušil ustanovení §185 trestního zákona o hanobení ústavních činitelů. Zůstává ustanovení o hanobení republiky a jejích symbolů. VNITROPOLITICKÁ SITUACE Po celé jarní měsíce se vládní koalice snažila dosáhnout dohody ve dvou hlavních politických záležitostech, v nichž se názory stran rozcházejí. Podařilo se to v nedokonalé formě u návratu židovského majetku, v otázce Senátu nikoli. Tam vedly názorové střety k četným konfliktním situacím, při nichž se znovu a znovu menší tři koaliční partneři zlobili na velkou ODS. Koalice byla mnohokrát vystavena zkouškám, ale zatím vždycky v nich nakonec obstála. Příliš přívětivá atmosféra v ní nevládne, ale o jejím konci se zatím neuvažuje, a to je důležité pro stabilitu celého mladého českého státu. Její pozice jsou dobré také proto, že opozice zůstává stále bez společné politiky. Zvýšila sice svou aktivitu proti dřívějším měsícům, ale snaha o integraci jejích složek zůstává stále bez výsledku. Jediný pokus o sdružení opozičních sil - Realistický blok - má vnitřní problémy, a možné spojení jiných stran, které chtějí tvořit politický střed - SD(OH) a ČMSS - se stále neuskutočňuje. KOALICE ODS Pražský koordinátor volební kampaně pro komunální volby Petr Havlík odstoupil a na jeho místo nastoupil pražský primátor Koukal. Strana začíná pociťovat finanční problémy a hledá jejich řešení. Osamocené postavení strany uvnitř koalice se nezměnilo ani v jarních měsících. Jednala o tom Výkonná rada ve Špindlerově mlýně. Otázka, jak spolupracovat s partnery, zůstala aktuální v březnu, v dubnu i v květnu. Po tvrdém jednání se dosáhlo kompromisu v navracení židovského majetku. Otázku druhé parlamentní komory se však vyřešit nepodařilo. Nerozhodnuto je také nadále o územně-správním uspořádání republiky. ODS má stále zhruba třetinovou podporu občanů-voličů, což jí dodává potřebnou sebedůvěru a jistotu při jednáních s koaličními partnery i případně s opozicí. Její politická linie je charakterizována stálostí a značnou neústupností ve věcech, které považuje za zásadní. K nim patří volby do Senátu. Nepovažuje zřízení druhé komory za nutné, ale je ochotna podpořit její naplnění, trvá však na požadavku 81 volebních obvodů a jednokolových voleb, ale v tomto druhém bodě nevylučuje určitý ústupek, jak se vyjádřil V. Klaus. ODA Na tiskové konferenci v Hradci Králové v březnu oznámilo vedení aliance, že má 2000 aktivně činných členů. Jde tedy o vysoce výběrovou politickou stranu, která oslovuje především intelektuálně orientované občany. ODA považuje za svůj úspěch, že zákon o židovském majetku zahrnuje i obce. Nesouhlasí však s jeho „rasovým omezením“ a pravděpodobně se obrátí na Ústavní soud. Strana je pro naplnění Senátu, v otázce volebního systému a volebních obvodů je však ochotna ke kompromisu. KDU-ČSL KDU-ČSL platí již dlouho za hlavního oponenta nejsilnější strany v koalici. Jako již vícekrát od uzavření koaliční dohody, přišla i v závěru května s výzvou, aby POLYGON 3+4/94 5 [pageend7]se koaliční čtyřka mimořádně sešla a provedla analýzu dvouleté spolupráce vládní koalice. Měla by se tím „obnovit prestiž koaličního systému vlády“, který - podle představitelů této strany - značně poklesl v důsledku trvajících diskusí a rozporů mezi koaliční čtyřkou. Předseda J. Lux navrhuje toto setkání do 10. července a chce na něm jednat o závažných diferencích v otázce restitucí církevního majetku a způsobu voleb do Senátu. Ze všech politických stran trvá tato strana nejvíce na zřízení Senátu jako na jedné z hlavních podmínek dosažení opravdového demokratického režimu. KDS Nový předseda strany a čtvrtý polistopadový ministr školství chce předložit jasné principy transformace školství, vycházející z kvality a kompaktnosti celého systému. KDS nepovažuje za možné ukončit restituční procesy nějakou „tečkou“ v zákonodárství, zvláště pokud jde o církevní majetek. OPOZICE ČSSD Sociální demokracii se podařilo dosáhnout významného úspěchu v soudním sporu o vlastnická práva k pražskému sídlu strany - Lidovému domu. Vedení ČSSD se obrátilo i do zahraničí s žádostí o podporu a využilo k tomu i návštěvy předsedy německé SPD R. Scharpinga v Praze. Zemanovo vedení se snaží navázat i další styky se zahraničními partnery v socialistické Internacionále a dodat tak větší váhu vlastní straně doma. Uvnitř strany však stále není klid, dochází k vnitrostranickým sporům v pražské organizaci a k napětí mezi některými vedoucími funkcionáři a předsedou M. Zemanem. Straně se také stále, přes velikou snahu, nepodařilo předložit opoziční program, který by dokázal nabídnout alternativu k vládnímu programu a získat jiné opoziční síly k těsnější spolupráci. Sociální demokraté jsou zásadně proti volbě Senátu, navrhují jeho zrušení a úpravu ústavu v tomto smyslu. Ostatní politické strany Levicové i nelevicové, hlásící se k politickému středu, se v poslední době intenzivně snaží překonat svoji nezajíma- vost pro občana a získat jeho přízeň aspoň v míře, která by dávala naději na úspěch v komunálních volbách. Nejaktivnější v tomto směru jsou Svobodní de- mokraté-Občanské hnutí SD(OH) v čele s J. Dienstbierem. Ten se osobně těší veliké popularitě (podle průzkumu veřejného mínění), ale jeho straně to nepomáhá. Dochází k řadě jednání o spolupráci a společném postupu do komunálních voleb. Nelze však odpovědně předpovídat výsledek jejich úsilí, na místě je v tomto případě spíše střízlivost a skepticismus. Závěrem bych chtěl říci, že současný obraz politického života v České republice se přes všechny možné výhrady a námitky stále více přibližuje normálnímu demokratickému standardu. Aféry, dotírající tisk, obvinění z přílišné dramatizace, koaliční spory, opoziční protesty a další obvyklé i neobvyklé jevy vytvářejí pestrou mozaiku každodenního veřejného života. Aniž jsme si to všichni uvědomili, zvykli jsme si na to a stále méně se rozčilujeme, stále více se učíme žít v tom nekonečném a někdy ohlušujícím kolotoči. Někdy se snad zdá, že je hlučný až neúnosně. Uvědomme si však, že bez tohoto neustálého a svobodného politického hluku bychom se vrátili zase do toho krásně klidného a pohodlného, ale mrtvolně vražedného ticha totality. SLOVENSKÁ REPUBLIKA VNITROPOLITICKÁ SITUACE Uklidnění po nástupu nové vlády V březnu žilo Slovensko převážně diskusemi o referendu, které iniciovala Me- čiarova vláda ještě před svým pádem. Jak ukázala revize podpisových archů, velká část z nich nevyhovovala předpisům. Počet platných podpisů byl 232.975, tedy méně než zákonem požadovaných 350.000. Podle rozhodnutí kancléře prezidenta republiky tedy referendum nesplnilo podmínky a skončilo bez úspěchu. Jeho organizátoři s tímto rozhodnutím samozřejmě nesouhlasili a označili je za hrubé porušení občanských práv. V dubnu došlo přece jen k uklidnění a stabilizaci. Nová vláda začala řešit některé konkrétní otázky, převážně ekonomické. Snažila se také navazovat resp. obnovovat styky a spolupráci přes hranice. Mezi prvními kroky v tomto směru byla cesta slovenského premiéra a ministra financí do Prahy, kde došlo k prvnímu jednání, jež naznačovalo vstřícnější postup obou stran. Nový a méně konfliktní tón zazněl z Bratislavy i směrem do Budapešti. Později Moravčík navštívil Francii, kde byl přijat prezidentem Mitteran- dem a předsedou vlády Baladurem i předsedy obou komor parlamentu. Jednal o hospodářské spolupráci. Ministr národní obrany P. Kanis byl v USA a jednal o spolupráci svého ministerstva s americkým ministerstvem obrany. Ministr zdravotnictví Čagát navštívil Švýcarsko, kde získal půjčku pro svůj rezort. Dopomohla mu ktomu slovenská sociální demokracie, která má dobré styky se zahraničím. Vláda schválila koncepci privatizace, která by měla být zahájena 1.1.1995. Dále předložila parlamentu návrh na novelizaci rozpočtu na rok 1994 ve zdravotnictví a školství. Také v Národnej rade Slovenskej republiky se nová vládní koalice projevovala jako akceschopná a v první dny úspěšně odolávala kritice opozičních poslanců. Mečiarova opozice útočí Tento nový pozitivní a stabilizační vývoj však opozice stále silněji napadala a ani společná politika koaličních stran nevydržela bez trhlin. Na slovenskou veřejnost začala nemilosrdně doléhat předvolební atmosféra. Blížící se podzimní předčasné volby určují všechny kroky a projevy jak vládnoucí koalice tak i opozice v čele s mistrem polemiky - Vladimírem Mečiarem. Moravčíkova vláda si vypracovala program na dobu do podzimních voleb, ale připravila jej tak, aby bylo možno v něm pokračovat nebo na něj navázat i po volbách. Je velikou otázkou, bude-li se v něm pokračovat a kdo to bude. Celá Mečiarova vláda opustila po vyslovení nedůvěry v NR SR zasedací sál parlamentu a žádný z jejích členů se již nevrátil do svého úřadu ani k tomu účelu, aby svou agendu předal svému nástupci. Tento, v demokratických poměrech zcela ojedinělý přístup k předání moci signalizoval jen další postup odvolaného premiéra a jeho vládního týmu. Krátce na to oznámil oficiálně, že vytváří svoji „stínovou vládu“ ve stejném složení, v jakém fungovala ve svých úřadech (až na několik výjimek). Od té doby tato paravláda pravidelně zasedá a jedná. Pořádá také pravidelné tiskové konference a dokonce otevřeně vypisuje konkurzy na obsazení různých vedoucích správních míst po podzimních volbách. Počíná si, jako by byla zcela jistě příští vládou Slovenska. Volební kampaň začala V. Mečiar v poslední době, jak sám řekl, procestoval celé Slovensko a všude hovořil s občany. Pravidelně jednou týdně pořádá jeho HZDS spolu s SNS veřejná shromáždění ve sportovní hale v Bratislavě, na která se schází mnoho jeho příznivců nejen z Bratislavy. Na všech uvedených akcích nešetří V. Mečiar ani jeho spolupracovníci na ostré kritice všeho, co současná Moravčíkova vláda podniká. Jeho vysloveně předvolební kampaň, kterou promyšleně, soustavně a s velikým úsilím provádí, je zaměřena na nacionálni city, proti „neslovenskosti“ jeho odpůrců, kteří „zrazuji“ svátou věc slovenského národa. Mečiar soustřeďuje svou kritiku na jakýkoliv pokus Moravčí- kových lidí o dorozumění s Maďary. V řadách jeho stoupenců nemají snadnou situaci ani přátelé užší spolupráce 6 POLYGON 3+4/94 [pageend8]s Českou republikou, i když on sám se dosud zdržuje přímých výtek vůči české straně. Jeho ostrá kritika se nezastavuje ani před prezidentem Kováčem, kterého výslovně obvinil z porušení základních demokratických práv a z překročení své vlastní kompetence při prohlášení referenda za neúspěšné. Propaganda pro „našeho Vlada“, jak mu říkají jeho věrní, ho začíná stavět na piedestál zachránce národa. Na posledním „halovém mítinku“ ho moderátor Gabo Zelenay uvítal recitací oslavné básně na jeho osobu, kterou mu údajně při vstupu do haly předala jedna z Mečiaro- vých obdivovatelek. Od této praxe není daleko k novodobému kultu osobnosti. Silná osobnost vždy láká určité kruhy společnosti a V. Mečiar na svých týdenních mítincích slibuje důkladný pořádek, dosedne-li po volbách opět na premiér- ské křeslo. Dodává sice, že pořádek „demokratický, ale důkladný“. Ve hře je demokracie V minulém čísle jsem svoje řádky končil poznámkou, že Moravčíkova garnitura dostala příležitost osvědčit svoje schopnosti, že však to bude velice těžká zkouška v současné hospodářské a politické situaci na Slovensku. Poslední vývoj to zcela potvrzuje. Proti jednotně a cílevědomě vedené politice HZDS by mohl mít naději na úspěch jen společný a alespoň v zásadních rysech koordinovaný postup všech současných koaličních sil. Právě tady se však ukazují slabiny Mo- ravčíkovy vlády a celé koalice. KDH nabízí Demokratickej strane a Strane podnikateľov a živnostníkov místa na své kandidátce, ale užší dohodu o spolupráci před a po volbách odmítá, nemluvě vůbec o sloučení těchto pravicových stran. SDĽ uzavřela koaliční dohodu se Stranou zelených a s Hnutím poľnohospodárov Slovenska. Vytvořily levicový blok, který si dělá naděje na 20% hlasů. Je to první a zatím jediný vážný krok, který by mohl konkurovat Mečiarovu HZDS. Bez silněho pravicového seskupení však na to sám nebude stačit. Nebylo by správné přeceňovat postavení Mečiarova HZDS, protože je na Slovensku nepochybně dostatek demokratických sil, které nepodléhají silným slovům. Stejně nesprávné by ovšem bylo přehlížet a podceňovat nebezpečí. V každé demokracii se těžko bojuje proti demagogii. A zvláště těžko se proti tomu bojuje demokratickými prostředky. A ještě mnohem těžší to je v demokracii mladé, nezkušené a „nezažité“. Na Slovensku se přibližuje Den pravdy - a demokratické síly se dostávají do časové tísně. Nedokáží-li se včas a dobře dohodnout, nebudou mít mnoho naděje. Brno, 7. června 1994 □ Krajané a domov ■ problémy, řešení, spolupráce a pomoc Koncem června a začátkem července bude Praha plná krajanů. Ve dnech 26.- 29. června se koná XVII. světový kongres Společnosti pro vědy a umění (SVU), který bude zahájen 26. června v Rudolfinu za přítomnosti prezidenta V. Havla a předních reprezentantů české a slovenské politické scény. Odpoledne téhož dne se bude konat zasedání na téma „Poslání a práce čs. exilu a čs. emigrace pro vlasť. Na tomto zasedání promluví přední představitelé hlavních krajanských zahraničních organizací. Od 1. července začínají v Praze sletové aktivity zahraničního Sokola, které vyvrcholí sletovým cvičením 5. července, s opakováním 6. července. 30. června z iniciativy Československého sdružení v Kanadě se v Národním domě na Vinohradech sejdou vedoucí představitelé hlavních světových a národních organizací (Americký fond pro čs. uprchlíky, Československá národní rada americká, Československá obec legionářská v zahraničí, Československá společnost pro vědy a umění, Československé občanské fórum v Německu, Československé sdružení v Kanadě [koordinátor setkání], Československé so- kolstvo v zahraničí, Svaz čs. spolků ve Švýcarsku, Světové sdružení čs. politických vězňů, Ústředí čs. demokratických organizací v Austrálii a na Novém Zélandě), aby se setkali s představiteli českého parlamentu (s předsedy parlamentních klubů koaličních stran, členy Ústavně právního výboru parlamentu, členy Zahraničního výboru parlamentu, členy parlamentní Komise pro styk s krajany a s cca 85 poslanci, kteří podepsali podání k Ústavnímu soudu ve věci restitučního zákona) na pracovním setkání nazvaném „Krajané a domov - problémy, řešení, spolupráce a pomoc“. Toto setkání vlastně navazuje na jednání představitelů krajanských organizací a na pozvání s Ústavně-právním výborem Poslanecké sněmovny v lednu tr. v Praze, které bylo velmi úspěšné a přineslo poslaneckou iniciativu podání žádosti o změnu restitučního zákona k Ústavnímu soudu, kterou z podnětu Křesťansko-demokratické strany pode- psalo na 85 poslanců. Předmětem setkání bude následující program: 1. Představení vedení exilových a krajanských organizací 2. Představení přítomných poslanců 3. Historická retrospektiva jednotlivých organizací a jejich boje za svobodu Československa 4. Názory krajanských organizací na rozdělení federace, vnímání krajanů obyvatelstvem, vládou a poslanci 5. Přehled nedořešených problémů ve vztahu České republiky vůči krajanům a návrh na její řešení 6. Možnosti spolupráce a pomoci krajanů České republice v oblasti politické, odborné, investiční, kulturní a ekonomické 7. Odpovědi na body 4. až 6. programu: - předsedové parlamentních klubů koaličních stran - mluvčí Ústavně-právního výboru parlamentu - mluvčí Zahraničního výboru parlamentu - mluvčí Parlamentní komise pro styk s krajany 8. Diskuse 9. Závěry: - mluvčí poslanců - mluvčí krajanů. Věřme, že toto setkání bude vedeno v konstruktivním duchu a přinese vyjasnění názorů, vyřešení problémů a bude velmi plodnou diskusí, která bude počátkem dobré spolupráce. MILOŠ ŠUCHMA POLYGON 3+4/94 7 [pageend9]Exil - nový třídní nepřítel ? MILAN HULÍK Komunistický režim nemohl existovat bez nepřítele. Každá totalitní ideologie spočívá na nenávisti, protože jen nenávist k jiným může přehlušit nenávist ovládaných k totalitní vrchnosti. Právě proto si totalitní režimy tak zakládají na pěstování nenávisti k jiným, že si na to vytvořily i systém. Komunistická třídní nenávist byla rafinovanější než nacistická - ta v podstatě směřovala „jen“ proti židům, levici, bolševismu a plutokracii. U nacistů šlo o vymezené, ohraničené elementy a skupiny, zatímco komunistická nenávist směřovala krom toho i proti skupinám vlastních spoluobčanů, i proti jednotlivcům a dokonce často i proti samotným komunistům. Politický versus ekonomický exil Zadrátovaná hranice neměla zadržet vnějšího nepřítele a vliv „stále se rozpadající, zahnívající“ kapitalistické ekonomiky, ale odchodům těch, kteří se nemínili stát pokusnými králíky v experimentu budování beztřídní společnosti. Důvody k odchodu z vlasti byly samozřejmě různé, ale všechny utíkající spojovalo jedno: Chtěli svobodu a nechtěli žít v komunistickém Československu! Totalitní systém vyhnal, vypudil a přiměl k odchodu statisíce lidí. Zcela specifickým druhem exilu bylo záměrné vytlačování disidentů, praktikované komunistickým režimem v letech normalizace. Od dramatického přechodu hranic v padesátých létech s riskováním života se způsob útěků změnil až na „luxusní odchod“; cesta z dovolené nevedla domů, ale na azylový úřad. Exil a totalita jsou spojené nádoby. Spojovaly se tak po celá staletí. Kdykoliv v našich zemích zavládla nesvoboda a totalita, pak jejich protivníci odcházeli do ciziny. Pavel Stránský a Jan Amos Komenský byli první politikové, kteří hoře exilu osobně procítili. Zatracovaným exulantem byl rovněž T. G. Masaryk, původně také označovaný za zkrachovance, stihaný rakouskými úřady. Exil z Ra- kousko-Uherska nebyl početný, protože jeho totalitní způsob vlády nebyl srovnatelný s tím, co přišlo v dalších desítiletích po skončení „teroru“ stařičkého mocnáře. Skutečnému teroru nacistickému odpovídal i početnější exil. Ten byl především vojenský a politický. Již tehdy se začínaly objevovat první známky rozporů mezi exilem a domovem, a ty komunistický režim ještě umocnil. Toto ovoce Václav Havel 19.2.1990 při setkání s krajany v Torontu: „Chápeme vás všechny bez rozdílu jako integrální součást našich národů, chceme mít s vámi trvalé a novým obsahem naplněné spojení, cítíme ve vás své sestry a bratry a byli bychom šťastni, kdybyste tak cítili i vy nás... Náš zvláštní dík patří všem, kteří po čtyřicet let působili v zahraničí, vysvětlovali světu, co potkalo naši zemi a bojovali svou politickou prací za obnovení demokracie v Československu." sklízíme dodnes. Bylo by však zkreslující hodnotit jen statečnost jedněch a „pohodlnost“ druhých. Mezi těmi, kteří neodešli, bylo i mnoho takových, jejichž život byl krutější než drama spoluobčanů procházejících utečeneckými lágry v 50. letech a mířících do všech koutů světa. Ani ti, kteří odcházeli za normalizace, nesedali za hranicemi do mercedesů. Vztah domova k exilu Život na Západě byl rozhodně tvrdší, než jak se jevil přes výlohy obchodů při cestách s devizovým příslibem. Exil nelze posuzovat podle černobílého obrazu, který maloval komunistický režim a jejž v obrácených barvách přijímal jemu poddaný lid - bylo totiž mnoho odstínů šedi, které představovaly nejrůznější vazby osobní i profesionální, rodinné poměry, kontakty všeho druhu, ale také chování režimu. Platilo to pro emigraci a exil obecně a z doby po r. 1945 můžeme vzpomenout, jak rychle prezident Beneš po svém návratu z londýnského exilu odstranil z politického života představitele domácího odboje a České národní rady. V první poválečné vládě už z nich nebyl nikdo. Vztah domova a exilu po roce 1948 byl proměnlivý. Teror a šikany režimu v 50. letech činily tento vztah stálejším a pevnějším, přes izolovanost, kterou způsobovala železná opona. I když znakem exilu, a to je jev zcela zákonitý, byla nesvornost či alespoň mnohotvárná rozdílnost názorů, způsobená příliš rychlou adaptací na demokracii v nových zemích. V tom nejdůležitějším, v odporu vůči komunistickému režimu, byl exil jednotný, nebudeme-li počítat excesy agentů a nepoučitelných levičáků. Podstatně jiná byla situace po příchodu emigrantů posrpnových. Podmínky pro začátky v exilu již nebyly tak tvrdé, SRN, nejčastější vstupní brána do svobodného světa, prožívala hospodářskou konjunkturu a na pomoc uprchlíkům byly uvolňovány miliony marek. Také společenský statut byl již jiný, uprchlíci se poměrně snadno začleňovali do společnosti západních států a mnozí z nich brzy dosáhli společenské a profesní úrovně svých nových spoluobčanů. Podle svého naturelu a zaměření udržovali kontakt s domovem a ti politicky nejaktivnější přispěli významnou měrou k pádu komunistického režimu. Nelze zapomenout ani finanční pomoc, kterou exil domovu a pronásledovaným poskytoval. Již jeho existence sama bylo trvalé memento. Přes všechny komunistické řeči o „uvolnění a spolupráci států s rozdílným hospodářským a společenským zřízením“, což byl jen pokus obelstít západní politiky a získat liberální nebo alespoň levicové kruhy, připomínalo západnímu světu a jasnozřivým politikům, že komunistický svět není světem svobody a demokracie. Exulantům i emigrantům, s výjimkou těch, kteří se snažili co nejdřív zapomenout na svou vlast a mateřskou řeč, proto patří náš upřímný dík. Byli živoucím symbolem svobodného Československa a jeho mravním svědomím. Nezasloužené výhody? Protože utečenci se mohli svobodně vyjadřovat, mohli mluvit i za domov a nahrazovat tak jeho chybějící komunikaci se světem. Dělali to i v době, kdy mnozí dnešní „stateční'1 bojovníci proti komunismu či pravicoví politici prováděli odboj jen pod duchnou. Těm čestným za hranicemi sekundovali domácí odpůrci režimu, disidenti, kteří protestovali s velkým rizikem: byli totiž první na ráně a tedy se důvěrně seznamovali s praktikami StB a nezřídka i s prostředím vězení. A přesto dnes Václav Klaus tvrdí, že exil a emigranti nemají nárok např. ani na volební právo, protože se nepodílejí na následcích své volby. Je ale třeba k tomuto pochybnému názoru dodat, že mnozí exulanti udělali pro svržení totality víc než většina špiček naší koalice. Ani exulanti, ani emigranti, ani mluvčí Charty 77 a další si proto nezasluhují obvinění z motivace osobními zájmy, kterou prý má zakrývat silácká argumentace. Ti, kteří se léta v zahraničí angažovali, protestovali, finančně pomáhali a sledovali osud své vlasti, mají z morálního hlediska přinejmenším stejné právo volit, jako dejme tomu třeba Václav Klaus. A argument, že nemají právo rozhodovat, protože se jich 8 POLYGON 3+4/94 [pageend10]výsledek voleb osobně netýká, je směšný. Restituce se exilu netýkají? Výstižný je postřeh úspěšného politologa a neúspěšného politika Petra Pit- harda, že svět Václava Klause je příliš placatý. Co se nehodí, to se neřeší. O tom, co se nehodí, rozhoduje Václav Klaus. Protesty se bez díků odmítají. Jenže o tom, co se koho dotýká nebo nedotýká, nerozhoduje premiér, ale zájem a aktivita občanů. Exulantů se proto rozhodně dotýkají nespravedlivé restituční i jiné zákony, které zvýhodňují bývalé prominenty totalitního režimu a škodí jeho programovým odpůrcům. A pokud jde o zájem - mnoho spoluobčanů v cizině je lépe informováno o dění ve vlasti než leckteří domácí obyvatelé. A kdybychom měřítko zájmu a z něj plynoucí angažovanost měli brát za kritérium volebního práva, pak, měřeno časem před 17. listopadem 1989, by někteří současní ministři a politici - na rozdíl od exulantů - nemohli volit ani zástupce do obecních úřadů. Exil a emigrace měly spoustu vlastních problémů. Některé byly identické s těmi domácími, většinou ale byly specifické podle podmínek v té či oné zemi. A je na místě vzpomenout těch, kteří v exilu zemřeli, aniž se dočkali splnění svého snu: pádu komunistického režimu. Smutné polistopadové návraty Největší tragédií je skutečnost, že druhé a zejména další generace exulantů již úplně ztrácejí pouta s vlastí, stávají se z nich Švýcaři, Američané či Kanaďané českého původu. Nejdéle do druhé generace lze udržet vztah k vlasti a dobrou znalost mateřského jazyka. Není to vlastně tragédie - je to český a slovenský příspěvek ke kosmopolitizaci světa. Jeho smutnější dimenze se projevila hlavně po převratu, když přišla možnost návratu, která však byla přijatelná většinou jen pro ty, kteří odešli v dospělém věku. Pro jejich děti však už zpravidla ne. Všechno ještě zhoršil nečekaný a pro exil zvlášť bolestný vývoj po 17. listopadu 1989, který z nich udělal občany druhé či spíše třetí kategorie. Jejich vyloučení z restitučních nároků je krutá nespravedlnost, kterou se polistopadový „demokratický“ režim prezentoval. Řekněme hned na rovinu, kvůli protikrajanským náladám v českém národě, že nejde o milionová či miliardová odškodnění, ale jen a jen o restituce ve formě naturální (fyzické navrácení nemovitostí), které stát nic nestojí a které jsou zároveň nejlepším způsobem privatizace. A jsou to právě občané žijící na Západě, kteří vědí nejlépe, že vlastnictví půdy a nemovitostí v rukou státu je škodlivé, protože tím se zdvojnásobuje jeho moc nad individuálním občanem, neboťtak se stává výsostným nositelem vlastnictví a soukromým vlastníkem zároveň. A to odhlížíme od tohot že pokud stát toto břímě neunese, převede privatizací vlastnické právo na třetí osoby, jejichž vztah k tomuto majetku je zpravidla pouze spekulativní. Kdo získá majetek exulantů? Jsme často svědky averze, mnohdy až fanatické nenávisti - připomeňme si právě probíhající štvavé kampaně proti šlechtickým restituentům. Měli bychom však pozornost veřejnosti spíše nasměrovat k problému: Kdo získá nemovitosti, které emigrantům patřily a které oni nedostanou? Jsem si jist, že to nebudou poctiví střádalové, ale pun- covaní mafiáni. Jestliže komunistický stát znárodnil vše, aby si vyloučením soukromého vlastnictví co nejvíce podrobil nesvépráv- ného občana, pak ponecháním majetku emigrantů v rukou státu po změně totalitního státu ve stát demokratický má tato inverze hořkou příchuť v opačném smyslu: Odcizuje emigranta - přes možnou cestu domů - co nejvíce vlasti. Nezanedbatelnou roli hrají investice ze zahraničí, které jsou schopni přinést právě exulanti a emigranti. Restitučně-práv- ní diskriminace je ale jen částí obecnější diskriminace emigrantů a exulantů, která je dána nepřiznáním volebního práva mimo republiku. K ostrakizaci emigrantů patří i to, že nenacházejí sluchu u žádné politické strany českého politického spektra (s výjimkou KAN, KDS a nyní i rodící se DEU). A konečně jejich diskriminace je také jedním z faktorů, kterým se vyznačuje absence morálního hlediska v nově se vytvářejícím ekonomickém modelu, jež pomáhají vytvářet právě špinavé peníze a transformovaný komunistický majetek, samozřejmě v rukou alespoň do 17.11.1989 aktivních členů KSČ. Vyloučením dřívějších majitelů včetně církve se zbaví hospodářský mechanismus aktivních vlastníků. Vyloučení jejich aktivity v tomto smyslu zbaví stát aktiv ve formě daní, a také báze pro nové investice, které jsou tito vyloučení vlastníci schopni přinést nejen díky svým osobním kontaktům, ale i tím, že mohou přivábit ze zahraničí další investory. Přihlášení se ke státu právnímu, k velkorysosti a liberalismu, může být jen tehdy hodnověrné, jestliže se stát chová slušně a stejně ke všem, ke každé skupině obyvatel. Jak jinak by byl státem právním? Podruhé zrádci národa? Proč došlo k roztržce polistopadového režimu s exilem, který tolik pomáhal opozici, disentu i národu a jemuž Václav Havel v Torontu tak upřímně děkoval? Výroky našich politiků, jež se od té doby zapsaly do posledních stránek kroniky naší emigrace (Dienstbier, Klaus, Payne), byly již jen důsledkem této situace, mnohdy i populistickým trikem těch, kteří důvěrně za léta normalizace poznali své pappen heimské, kteří léta poslouchali sprosté lži komunistické propagandy o zrádcích národa, kteří si vysloužili lože pod mostem a stravu z odpadkových košů. Adresáti těchto lží si je, jako v ostatních případech, otočili o sto osmdesát stupňů. V jejich představách tito emigrační chudáci začali jezdit v pozlacených mercedesech. K tomu přistoupil i „komplex neodchodu“. Vždyť téměř každý, kdo neprofitoval z komunistického režimu, uvažoval o emigraci. Ne každý to však mohl realizovat. Někteří odjeli, jiní zůstali. U mnoha z těch, kteří zůstali, vznikl pak komplex z toho, že to nedokázali, nebo nemohli dokázat. Těchto skutečností rafinovaně využívala komunistická propaganda, když díky sobě vlastnímu „humanismu“ vyhlásila do světa, že každý emigrant se může vrátit nebo dokonce že si může svůj vztah k rodné zemi upravit. A tak leckteří „upravení' přijížděli do vlasti ve vypůjčených luxusních automobilech a prezentovali svou smyšlenou životní úroveň. Také to přispělo k vytvoření antiemigračního syndromu. A listopadový převrat to ještě utvrdil a zakonzervoval. Promarněný duchovní kapitál Domnívám se, že některé nešikovné projevy naší zahraniční politiky se emigrantů a exulantů dotýkají v jejich nových vlastech více, než samotné chybné kroky tuzemských politiků oněch nových vlastí. Ministerský předseda by si měl být vědom, že jeho funkce patří českým občanům, a to i těm v zahraničí. A jestliže jím pro ně být nechce, pak zakrátko nemusí být předsedou vlády ani těch doma. Nikdo dosud nezměřil, jaký kus cesty do Evropy jsme si mohli ušetřit, kdyby se naplnila slova Václava Havla, pronesená v Torontu. O jaký duchovní potenciál nás připravili politici nebo ti, kdo si na ně hrají, co všechno mohlo vzejít z pomoci těch, kteří za léta získali v cizině mnoho zkušeností a vědomostí a kteří nám z té Evropy nebo Ameriky mohli vyjít alespoň na kousek cesty naproti. Namísto aktivní exulantské lobby máme antilobby. Také něco. Citátem Václava Havla začala tato úvaha a jeho citátem může také skončit: „Jo, jo, pane Vaněk, jsou to paradoxy..." Dodejme jen, že paradoxy jsou to smutné a hořké. Listopadoví politici dokázali u kulatého stolu podat ruku těm komunistům, kteří nám v poslední vlně totality dovládli k 17. listopadu 1989. Podat ruku exulantům a jejím stiskem proměnit svá slova v činy bohužel nedokázali. ■ POLYGON 3+4/94 9 [pageend11]ROBERT F. LAMBERG O setrvačnosti hnědých skvrn Sudetoněmecké paběrky Ließer (Führer mach' um frei von der ‘TschechosCozvafoi! Ließer Führer komm' doch ßald, sonst ivirdumre Suppe k(dt! Sudetský folklor 1938 Krátce před svatodušními svátky oběhla světem tato krátká tisková zpráva: Praha (AFP): Český předseda vlády Václav Klaus odmítl pozvání k účasti na sjezdu sudetoněmeckého krajanství v Norimberku. ... ČTK citovala Klause slovy, že pozvání vyslovené předsedou krajanského sdružení Franzem Neubauerem je provokací. Na zasedání v Praze Klaus řekl, že pozvání nepřijímá, a to nejen z důvodů nedostatku času... Ve své vlasti i v zemích západních má jméno předsedy vlády dobrý zvuk, zejména mezi národohospodáři. Naproti tomu v oblasti politické se Klaus v pohledu ze zahraničí dosud zdál být nevýrazný. Já sám, kajícně se přiznám, jsem mu vzhledem k jeho pasivitě v otázkách politické morálky a politické hygieny - důležitých to oblastí pro posttotalitní společnost - nepriznával žádný jiný význačný než odborně-ekonomický profil. Mýlil jsem se: Klausova reakce na pozvání organisace sudetských Němců a jeho negativní hodnocení tohoto aktu potvrzují, že český premiér je bystrý homo politicus, přinejmenším v tomto případě. Ať již jeho bryskní odpověcf na taktický výpad anachronistický působícího „Volkstumskämpfera“ Neubauera je založená na přesných znalostech složité matérie nebo na instinktu, tak důležitého pro politický úspěch: reakce to byla každopádně správná. Mé podezření, že by se mohlo jednat o instinktivní postoj, se zakládá na faktu, že v Československu bylo sudetoněmecké the- ma v letech po skončení války a pak po nastolení komunistické diktatury tabu. Jen několik málo politologům a historikům s úzkými konekcemi k Státní bezpečnosti (Václav Král, Antonín Šnejdárek) bylo povoleno zabývat se ošidnou sudetoněmeckou thematikou, samozřejmě přísně v intencích rudých mocipánů a podle jejich měnících se okamžitých potřeb. Poněkud vážnější práce (například Bohumila Černého) vyšly v šedesátých letech; daly se ale spočítat na prstech jedné ruky. Po „normalisaci" pak vládlo znovu totální bezvětří, které bylo o to tíživější, že zájemci o tuto komplexní matérii byli - pokud se nejednalo o estébáky se špionážní agendou, ale ti zase měli většinou trable s gramotností - zcela odtrženi od výzkumu na Západě. Ve svobodných zemích zato vznikla řada přesných a objektivních prací 0 německé menšině v předválečné ČSR 1 po roce 1938-39 (a samozřejmě i braková, revisionistická literatura). Ještě něco: Mravní impetus nemůžeme promrhat s ideovými potomky K. H. Franka. Opětovné diletantské vystoupení presidenta Havla dává důvod k domněnce, že na ministerstvu zahraničních věcí - donedávna doméně estébáků - a v „brain trustech" vlády - pokud takové vůbec existují - nejsou odborníci na otázky sudetoněmecké. Jen tak si lze vysvětlit, že Praha před časem bez dlouhého otálení projevila ochotu vstoupit do kontaktu, i když ne oficielního, s krajanskou organisací sudetských Němců. Funkcionáři sudetoněmeckého sdružení reagují obzvláště podrážděně na tvrzení, že se němečtí demokratičtí politikové pokud možno straní bližších styků s vedením „Sudetendeutsche Landsmannschaft" (v dalším textu: SĽ). Ještě v roce 1989 jsem se vystavil prudkému útoku se strany mluvčího SL, již zmíněného Neubauera, když jsem na tuto skutečnost v tisku poukázal. V době před volbami, pravda, se leckdo snaží o kontakt se sdružením, jelikož ve volebním osudí každý hlas - i hlas nepříliš sympatický - váží. Jinak se ale o SL soustavněji stará kromě pravicových extremistů jen bavorská CSU, která v bývalých československých Němcích nebo jejich potomcích právem vidí důležitý místní volební reservoir: Značná část příslušníků SL žije v Bavorsku. V CSU se také našli a nacházejí různí lokální politici sudetoněmeckého původu. Ovšem i zde: Přísný katolicismus této politické strany se s anachronickým nacionalismem, hlásaným vedením SL, dobře nesnáší, o to méně, když onen nacionalismus není dosud zbaven přítěže hnědé minulosti. To, čemu němečtí nacionalisté říkali „Grenzlanddeutschtum“, vyjádřilo svou příslušnost k němectví často zvláště důrazně. To platilo zejména o řadě politických aktivistů sudeto- německých. Rakouský politik Georg Schönerer, antisemitský „všeněmec" („Alldeutscher“) z konce minulého století, jehož stranu charakterisovalo heslo Ohne Juda, ohne Rom wird erbaut Germanias Dom, si v okrajových oblastech Čech, Moravy a Slezska zajistil silný ohlas. A mýlí se, kdo se domnívá, že hitlerovská NSDAP, založená v Mnichově roku 1919, byla první nacistickou stranou: Touto byla spíše DNSAP (Deutsche Nationalsozialistische Arbeiterpartei), kterou r. 1918 v Čechách organiso- vali lokální politici Rudolf Jung, Hans Knirsch a Hans Krebs. (Jung a Krebs skončili po roce 1945 na šibenici.) Nacionalistické tělovýchovné svazy, pařeniště sudetoněmeckých nacionalistů, zavedly „árijský paragraf“ - zákaz přijímání židovských Němců za členy - dlouho před Hitlerem, a od samého počátku, to jest od počátku dvacátých let, tíhly bez reserv k „říšskoněmeckému“ nacismu. A nepolitická většina sudetských Němců se čím dále tím početněji dostala do područí těchto živlů. Všechny tyto okolnosti jsou známé a byly stejně jako sudetoněmecký vývoj za nacistické okupace analysovány v řadě knih.1’ Ke zlomu, k hrůzám a katastrofě nemuselo dojít: Republika T. G. Masaryka zaručila všem občanům svobodný rozvoj v demokratickém rámci, tudíž podmínky, které ve střední Evropě v době mezi válkami nebyly samozřejmostí. To si uvědomili politici německých demokratických, „aktivistických“ stran v ČSR, - sociální demokraté, agrárníci, křesťanští sociálové - kteří se podíleli na výstavbě státu, než je hnědý mor pohltil. V Praze se německá universita vyznačila až do zglajchšaltování vysokou úrovní; v hlavním městě republiky vycházely německé noviny vysoké kvality (liberálně-kritický „Prager Tagblatť a oficiósní „Prager Presse'); Neues Deutsches Theater a jiné německé scény soupeřily s nejlepšími divadly v Německu a Rakousku. Z německé literatury, vzešlé z historických zemí v prvních desetiletích dvacátého věku, žije německé písemnictví do dnešního dne. Ovšem židobijce z DNSAP, iredentisty z „Deutsche Nationalpartei“, nechutné na- cinky z Henleinovy „Sudetendeutsche Partei“ a zabijáky ze „Sudetendeutsches Freikorps" dělily světy od Franze Kafky, Maxe Broda, od Gustava Mahlera a E. W. Korn- golda, od Josepha Wechsberga a Willyho Haase, od vědců ráže Hanse Kohna, divadelníků jako Ernsta Deutsche nebo Ernsta Lothara. K nelidským technikám totalitních systémů patří takzvané transfery obyvatelstva: takováto technika se uplatnila po roce 1945 vůči sudetským Němcům. V polemikách se ze strany sudetoněmecké poukazuje na četné oběti na životech, které tento proces způsobil. Argument pádný, i když příslušné sudetoněmecké statistiky sotva odpovídají skutečnosti a utrpení vyhnaných zcela zaniká vedle utrpení, působeného nacisty na jejich odpůrcích a na „rasově méněcenných". Zde není místo, přidat se k polemice.21 Mělo by se ovšem také poukázat na to, že mnohý nacista jen díky odsunu ušel mnohaletému vězení nebo i popravišti: Případ jedné z nacistických zrůd, gauleitra a Himmlerova ná10 POLYGON 3+4/94 [pageend12]stupce Karla Hankeho, ubitého Revolučními gardisty v červnu 1945 na Chomutovsku, patří spíše k výjimkám.3* V šedesátých letech, když jsem se ex officio zabýval studiem politického extremismu a proto i sudetonémeckou problematikou, se odhadoval počet sudetských Němců na tři miliony; žili převážně v obou částech Německa a Rakouska. Z nich jen zlomek, asi desetina, byla organisována v SL (do ní se zahrnuje i „Karpatendeutsche Landsmannschaft“ etnických Němců ze Slovenska). Aktivně se spolkového života účastnila znovu jen malá část členstva. Tehdy jako dnes se o krajanské sdružení snažily a snaží tři poli- ticko-ideologickě „obce“: křesťansko-demo- kraticky orientovaná „Ackermann-Gemeinde", sociálně-demokratická „Seliger-Ge- meinde“ a jako třetí „Witikobund“, který je nejmenším z těchto tří spolků. V oněch letech se našly jak u Ackerman- nů, tak - v malém měřítku - u Seligerů živly s nacistickou minulostí. Avšak ve „Witiko- bundu“, který vznikl v roce 1950 „jako odpověď na beztradičnost pětačtyřicátníků“ (tak jeden ze zakladetelů spolku, Walter Stain), se sdružili prakticky výlučně funkcionáři gauleitera Konrada Henleina, aktivisté tzv. „Kameradschaftsbundu" a skupiny „Aufbruch“ (jednalo se o nejnebezpečnější páté kolony hitlerovců v ČSR, s členy-zločinci jako Karl Hermann Frank) a hodnostáři SS, SA a Hitlerjugendu. „Witikobund", který tehdy sdružil podle všeho méně než tisíc osob, dokázal ještě i koncem šedesátých let majo- risovat celé sudetoněmecké krajanské hnutí. V roce 1968, kdy jsem sestavil přesný přehled o orgánech a íunkcionářích SL, byl presidentem sdružení („Sprecher der SU) člen „Witikobundu“. Nejvyšším výkonným orgánem SL byl 13-členný „Bundesvorstand der SL\ tam bylo pět členů „Witikobundu“ vedle přinejmenším tří dalších osob s nacisTaková drzost! Je mírou etiky, každý mu naslouchá, všichni ho chválí, celý svět nám ho závidí a ona si dovolí ho kritizovat. Když seděl v kriminálu, tak se za něj bila jako lvice, a ted', když je prezidentem, tak jej nestoudně pranýřuje. A to jen za to, že prý navzdory jejím energickým protestům podepsal nějakou problematickou reformu trestního zákoníku, která je v rozporu se svobodou mínění, jak ji chápe demokratická Evropa, a tím že se opět umožňuje vládnoucí vrchnosti bez dlouhých drátů posílat ty nepohodlné tam, kam tak často posílali dnešního pana prezidenta bolševici, přesto - a to je na pováženou - že jim ještě ani žádnou takovou reformu nepodepsal! Budete se asi ptát, která ludra si tohle dovolila?! - a budete se divit: nebyl to nikdo jiný, než >Amnesty Intemationah v letošním prvním čísle svého věstníku >Magazin<. V. DAVYDOVSKI tickou minulostí, celkem tedy alespoň osm extremistů. Jakýmsi parlamentem sdružení byla 72-členná „Bundesversammlung der SL“ s 38 příslušníky „Witikobundu“ a osmi dalšími hnědými osobnostmi. V „Präsidium der Bundesversammlung der SL“, tedy jakoby v parlamentním presidiu, byli tři „Witiko- nové“ a jeden další exhenleinovec. Jinými slovy: Čtvrt století po Hitlerovi byla organisa- ce sudetských Němců pod rozhodujícím vlivem „osvědčených“pravicových extremistů. Tito hnědí „Volkstumskämpfer“ samozřejmě udávali politický tón celé organisaci, jak potvrzuje pohled na stránky ústředního orgánu SL „Sudetendeutsche Zeitung“ v oné době. V důsledku pracovního přeřazení jsem se v pozdějších letech už sudetskou thematikou soustavněji nezabýval. Avšak existence „Witikobundu“ do dnešního dne a styl dnešního nejvyššlho funkcionáře spolku, již zmíněného Neubauera, jako by potvrdily, že henleinovci - až na několik přestárlých jednotlivců už vesměs ve Walhalle - dokázali ve svém duchu vychovat politicky další generaci. Jistěže, je to moje pracovní hypote- se, kterou rád zreviduji, pokud mi někdo dokáže, že SL třeba v 70. nebo 80. létech svou vlastní minulost ve znamení „Witikobundu" zavrhla a že tato organisace zvládla úkol, zlikvidovat hitlerovskou pozůstalost ve všech svých odstínech, např. ohledně svých antisemitských tradic. O takovéto „revoluci“ v SL jsem ale nic neslyšel. Za tehdejšího, a asi i dnešního stavu věcí tudíž není divu, že němečtí demokratičtí politici se dosud moc nenadchli pro styl i podstatu politiky su- detoněmeckého krajanského sdružení. Nakonec ještě perličku: Mezi zakládajícími členy „Witikobundu“ byl muž jménem Franz Dibak, autor brožurky o spořitelnách-kampeličkách. Dibak se stal jednatelem „Witikobundu" a vedoucím administrace „Sudetendeutsche Zeitung“. Další nám řekne na Západ uprchlý bývalý důstojník StB:1 2 3 1 2 3 1 2 3 4) 1) Srv. vynikající práce československého historika německé národnosti Johanna Wolfganga Bríigela: Tschechen und Deutsche 1918-1938. München 1967, Nymphenburger Verlagshandlung; idem: Tschechen und Deutsche 1939-1946. München 1974, Nymphen- burger Verlagshandlung - dvě knihy, které by se měly zpřístupnit českému čtenáři. Viz také Rudolf M. Wlaschek: Juden in Böhmen. München 1990, Oldenburg Verlag. Poměrné objektivní je i kniha sudetoněmeckého historika Andrease Luha: Der Deutsche Tumverband in der Ersten Tschechoslowakischen Republik. München 1988, Oldenburg Verlag. Tolik krátce na výběr z dosti rozsáhlé literatury. 2) Vrcholu cynismu dosáhl bývalý Henleinův nohsled a pozdější vysoký funkcionář SL a poslanec CSU Walter Becher, když do počtu obětí „české nenávisti vůči Němcům“ započítal i zhruba 30.000 nacisty zavražděných resp. kvůli nacistům emigrovaných židů německé národnosti z Čech a Moravy. 3) Jedna z mála prací o odsunu je kniha Radomíra Luži: The Transfer of the Sudeten Germans. New York 1964, N. Y. University Press. Práce má ale širší dějinný rámec, než by z titulu vyplývalo. Thematu se věnoval také bývalý kancléř Edvarda Beneše, Jaromír Smutný. 4) Ladislav Bittman: Špionážní oprátky. Toronto 1981, Sixty-Eight Publishers, str. 36-37. Buenos Aires, květen 1994 I V sii komunistických rozvědek uvázl také slo- vensko-némecký fašista Franz Karmasin... Za Slovenského štátu zastával funkci státnho tajemníka, člena státní rady, poslance a vůdce německé menšiny. Pod jeho patronací začalo Slovensko uplatňovat vůči židům stejnou politiku jako Německo. V době Slovenského národního povstání v roce 1944 se osobně zúčastnil trestní expedice jednotek SS, které vypálily několik vesnic a zavraždily několik set osob. Na konci války zmizel v Německu. V Československu byl v roce 1947 odsouzen v nepřtomnosti k trestu smrti. Několik let žil pod falešným jménem Franz Dibak. Když se situace uklidnila, vstoupil znovu do veřejného života jako člen Bundesversammlung der Sudetendeutschen Landsmannschaft, člen Sudetoněmecké rady a předseda Witikobundu. Československá rozvědka se několikrát neúspěšně pokusila dostat se s Karmasinem do styku a pod výhrůžkou vykonání trestu smrti ho naverbovat. Později výměna operačních materiálů mezi maďarskou a čs. rozvédkou naznačila, že Maďarům se podařilo Kar- masina nejen kontaktovat, ale že jim také podepsal závazek zpravodajské spolupráce. K doplnění - a aby tento článek dostal odpovídající realistický šmmc: Pod jednacím číslem 111 Js 3/63 zahájila trestní prokuratura München I. v roce 1963 vyšetřování Karmasina pro podezření z účasti na masových vraždách za nacismu. Německý „vůdce" ze Slovenska Jozefa Tisy nicméně zemřel ve stáří 69 let roku 1970 v klidu ve své posteli. K procesu proti němu nikdy nedošlo. Vrána vráně...... ? POLYGON 3+4/94 1 1 [pageend13]VLASTIMIL RADKOVICKÝ O českém koumáctví „... lidé mají někdy pocit, že ’ti nahoře‘ si prostě zacpali uši a dokáží jen mluvit, mluvit a mluvit. A během těchto slovních výbojů se snaží ostatní přesvědčit, že jedině oni zvolili nejlepší řešení, a všichni ostatní se mýlí. “ S. Jarolimková, 'DOBRÝ VEČER' (7), únor 1994 Pokud někomu ze čtenářů není zcela jasný pojem „koumáctví", podám stručné objasnění: je to způsob myšlení, vyznačující se především kvalitativním znakem „vědět, jak na to". Na co? To záleží na oboru, ve kterém koumák působí. Truhlář-koumák vám ze dvou starých almar vyrobí přepychové zařízení jídelní kuchyně, čímž se liší od normálního truhláře, jenž pro totéž potřebuje nové hranoly a překližky v normalisovaných velikostech. Ovšem takový truhlář-koumák je navíc vlastníkem pověstných „zlatých ručiček“, čímž se zase liší od koumáka, jehož ručičky jsou někdy obě levé, zvláště ta pravá. Zkrátka záleží na tom, jakému cíli schopnost důkladného myšlení slouží. Pokud si takový truhlář-koumák postavil nádhernou chatu z vyřazeného nábytku a odpadového dřeva, dosáhl téhož výsledku, jako když si koumák jiného druhu na svoji chatu nakradl materiál ze stavby školy či metra - a ještě mu celou chatu postavili jemu podřízení spo- luzaměstnanci za podnikové prémie. Ke stejnému čili vedou dvě naprosto odlišné cesty dvou koumáků různých kategorií - ale s opačným znaménkem vkládaných osobních kvalit. Poměr počtu koumáků obou naznačených kategorií, stejně jako poměr vynaložených a získaných hodnot, je přímo závislý na morálním a právním stavu společnosti! Pan Ganger z Bavorska zdědil v šedesátých létech po rodičích sešlý rodinný domek, převážně sami, on a žena, domek přestavěli na nové moderní bydlení, navíc v prostorách sklepu vybudovali i malou dílničku se sítotiskem. Dnes, po dvaceti létech pilné práce i potřebného koumáctví, má tato rodina slušně prosperující dílny s desítkami zaměstnanců - a pro podnikatele nevyhnutelnou výtečnou pověst. Bez morálního kreditu by byl počet jejich zákazníků sotva poloviční. Ovšem jejich majetek a bohatství jsou skromné ve srovnání s českým politikem-podnikatelem- koumákem, který „koupil“ v privatisaci velkoobchod tak, že účetní cenu zaplatil státu až za pár měsíců - až po prodeji několika nemovitostí tohoto velkoobchodu v centru Prahy. Ovšem za částku, z níž mu ještě sedmdesát milionů korun zbylo! A nepotřeboval na to dvacet let pracovat ani šetřit, za pár měsíců byl milionářem! A není v tomto druhu koumáctví u nás žádnou výjimkou, jsou jich dnes - na různých úrovních - tisíce! Systém, který takovou formu privatisace umožňuje a přehlíží, je systémem nemorálním a nedemokratickým! Dává totiž národní bohatství i do rukou protřelých podvodníků a lumpů, včetně těch, jejichž charakteristickým znakem je nános špíny nomenklaturních kádrů KSČ, příslušníků StB, nebo i špíny docela obyčejné občanské zlodějny; v poslední době je tento národní majetek předáván i šlechticům, kteří za tímto účelem získali české občanství způsobem nadmíru problematickým (za kolik - od demokratických úředníků?). Mnozí poslanci a politici jsou u zdroje, důležitých informací, a proto - jak se dnes v Čechách sluší a patří - doslova kupčí se svými privatisačními tipy i vlivem, aby se za odměnu stali formálními členy nejrůznějších dozorčích a správních rad. Tím si zajišťují dlouhodobé horentní příjmy za svůj protekciona- lismus. Co na tom, že se stávají přímými spolupachateli machinací, důležité je, že ne- postižitelnými ani podle zákona, natož podle nějakého morálního kodexu. Vždyť jsou to ti správní čeští koumáci, hodní obdivu a úcty, vždyť jsou to oni, kteří morální kodex pro společnost vytvářejí a udržují! Bylo by naivní očekávat od těchto „charakterů“ přijetí zákonů k plnému uplatnění práva a spravedlnosti pro všechny. Každý si své morální zákony stanovuje sám a ne vždy je ochoten či schopen domyslet jejich důsledky. U problematického jedince nakonec bezmocně řekneme „Kdo chce kam, pomozme mu tam!“. Ale co říci systému, jehož programem je prosperita bez morálky, který obelhává vlastní občany i svět kolem sebe? Před několika léty jsem napsal, že stát, který je schopen diskriminace kterékoliv skupiny vlastních občanů, bez váhání přistoupí dříve nebo později k obdobné diskriminaci jiných skupin. Parlamentní fraška se zákonem o navrácení majetku Židovským obcím je toho dalším důkazem. Stejně tak celá pochybená forma privatisace, vyrábějící i z podvodníků bleskové milionáře, roz- vrstvuje národ na bohaté a chudé ne podle podnikatelsko-pracovních schopností jednotlivců, nýbrž do zarážející míry podle jejich vkladu bezcharakterní protřelosti „umět v tom chodit“. Tím se národní hodnoty zcela nepodloženě a neadekvátně dostávají neuvěřitelně často do rukou nejproblematičtější „elity“. Dnešní český chudý pracoval na vzniku původně socialistických - ale národních - hodnot desítky let, stejně jako dnešní bohatý. Dokonce velice často dnešní chudý tyto hodnoty skutečně vytvářel, zatímco mnohý dnešní bohatý už tehdy na těchto hodnotách parasitoval! Nemám na mysli žádnou komunistickou teorii o absolutní sociální spravedlnosti, ale jen tu zcela nepřirozenou skutečnost, že současné české bohatství a majetnost nejsou u většiny zbohatlých podloženy žádnou jejich dlouhodobou mimořádnou prací, ani generačním podnikatelským snažením. Rodiny Fordů a Baťů musejí žasnout nad českými podnikatelskými zázraky! O takovém „podnikám"“ a zbohatnutí se jejich generacím ani nesnilo. Nesnilo se jim ovšem ani o tom, že by o možnosti navrácení ukradeného majetku mohl rozhodovat tentýž soudce, který vynášel rozsudky legálnosti krádeží. Podivujeme se vysoké kriminalitě, zarážející je účast mnoha policistů ve velkých podvodných machinacích, poslanci bohatnou i pašováním, na významných úřadech a ministerstvech je každý druhý podplatitelný, aniž je kýmkoliv domyšleno, že právě takto získávají zbohatlí koumáci nejen nové možnosti bezpracného obohacení, ale i vliv a moc! Na všech frontách! Není divu, že nejúspěšnějšími jsou ti, kteří mají bohatou praxi z totality, přece už tehdy plně prokázali, že v tom umějí chodit, že vědí, jak na to. Proto nastupuje ona zajímavá paralela: Exulantům byl majetek ukraden za totality, a podruhé „spravedlivou porevoluční demokracií“, tedy dvakrát! Bezcharakterním kariéristům se nemorálnost vyplácela už za totality - a dnes se jim tisíckrát výrazněji zúročuje podruhé. Otázky, co je s naším ukradeným majetkem, našimi zaplacenými léty důchodového zabezpečení, ale i s naším podílem na zániku totalitního teroru, jsou otázkami sdělovanými na špatnou adresu: o tom naše politická elita nechce nic vědět. České pokřivené formy práva, spravedlnosti, podnikání - a tím i demokracie - jsou překryty furiant- ským sebevědomím nad vlastní originalitou, schopností a moudrostí. Demokratické zkušenosti vyspělých zemí jsou aplikovány v zarážejících domácích paskvilních verzích - a občanovi je nalháváno, že jen tak je to správné. A občan se přizpůsobuje - vždyť v tom má letité zkušenosti. Sport je disciplina, která nemá zdánlivě s politikou příliš co do činění. Ale s přijatou a panující morálkou - od politiky odvozenou - ano. Olympijské hry v Norsku ukázaly, že i v našem sportu je cosi nezdravého. Z přímých reportáží to v rozhovorech se sportovci prosakovalo jako močůvka sněhem: „Naše lyže nejsou ošetřovány správným voskem na úrovni, nemáme tak dokonalý servis“, „Ve velkých mrazech nemůže být naše střelba tak úspěšná“, „Naši trenéři nám ne- načasovali správně formu“, dokonce jsem slyšel i výrok, že „špičkové sportovní výkony jsou jen tam, kde je dostatek peněz“. Návrat českých sportovců bez medailí je zapříčiněn zřejmě něčím mimo nás - asi jako vysoký nárůst kriminality. Z norských hokejových stadionů přišla také jedna perlička. Slovenské hokejové mužstvo, v počátku her relativně dosti úspěšné, ústy svého významného sportovního funkcionáře poučilo svět: „Jsme tak dobří proto, že hrajeme za samostatné Slovensko, naši sportovci za federace nedostali příležitost ukázat co dovedou!" Český rozhlasový komentátor tento výrok aktuálně propojil s výrokem svého kolegy z Košic: „Kdyby nedošlo k nesmyslnému rozdělení státu, mohlo hrát jedno podstatně silnější representační mužstvo - a na zcela jiné úrovni s nesrov12 POLYGON 3+4/94 [pageend14]natelně lepšfmi výsledky.“ Tu nesmyslnost a škodlivost rozdělení státu signalisují mnohem závažnější jevy, nežli jsou sportovní utkání. Jejich propojením se však ukazuje dnes téměř nikoho už nezajímající pravda: Lví podíl na zániku státu má i česká politická garnitura, která se v kritickém období starala daleko více o vlastní osobní mocenské posice a nabývání majetku, nežli o zamezení demagogické nacionalistické propagandy na Slovensku, bez níž by nikdy nemohlo zvítězit - dnes už prokazatelně zdiskreditované - Mečiarovo HZDS. Úplně srozumitelně vyjádřeno: čeští politici se starali o své posty - a slovenští zase o své, českým politikům na zásadní akce pro zachování společného státu v nejaktuálnějším období „nezbýval čas", což slovenským politikům pře- náramně vyhovovalo, nikdo jim významněji nenarušoval dvouleté denní hlásání polopravd a lží k zformování obrazu nepřítele Slovenska. Složité jednání o formě dvounárodnostní- ho státu bylo na překážku osobním zájmům jak českých, tak i slovenských politiků! Vývoj situace na Slovensku ukazuje po relativně krátké době samostatnosti dosti přesvědčivě, že schopnost zformovat voliče do fanatického nacionalistického nadšení, není vůbec totožná se schopností úspěšně a demokraticky řídit státní záležitosti a ekonomiku. Slovensko čeká nelehká a dlouhá cesta k procitnutí a vystřízlivění z koumácky naordinovaného opia vše automaticky řešící samostatnosti. Už proto, že opium je obyvatelům Slovenska dále systematicky podáváno: ještě před odchodem z funkce premiéra stačil Mečiar národu naordinovat zprávu o tom, že Češi připravovali na podzim r. 1992 přepadení a obsazení Slovenska vojenskou silou (!). Nyní už lze na nepřítele číslo jedna ukazovat prstem, ať národ vidí, kde je příčina jeho těžkostí, kdo za ně může - a proč Slovensko potřebuje silného vůdce. Nejednotná oposice bude nyní sotva schopna řešit nahromaděné těžkosti, takže očekávané problémy a snižování životní úrovně budou v následných volbách vodou na Me- čiarův mlýn: předčasné volby Mečiar s největší pravděpodobností opět vyhraje - nemá konkurenci. Kolotoč hnutí za „demokratické“ Slovensko bude dále pokračovat v elegantní krasojízdě k vládě jedné strany a jednoho poloboha. Rozezlení Mečiarovi příznivci už se v pondělí 14. března dostavili k bratislavskému hradu, kde fyzicky napadli několik novinářů - a provolávali heslo „Raději občanskou válku nežli presidenta Kováče!" „Věrní“ novináři nabádají občany k tomu, aby nepřistoupili na termín předčasných voleb, ale tvrdě vyžadovali referendum, aby se „nejednalo o občanech bez občanů". Když se rozbíjel stát, referendum bylo „zbytečné", to nevadilo, že se jedná o občanech bez občanů. Zfanatisované davy jsou produktem nedemokratické propagandy a politiky. Jejich projevy jsou všude stejné, ať už házejí shnilá rajčata na presidenty, napadají novináře - nebo vedou až ke krvavým střetům občanských válek. Konstatování situace a stavu vyžaduje i odpověd na otázku: proč je tomu tak, proč k tomu došlo? Předchozí uvedená fakta dovolují dát přímočarou odpověď: Na Slovensku, které bylo součástí ČSFR, několik roků a v obrovském rozsahu mohla působit nacionalistická lživá propaganda - aniž z toho kdokoliv v „demokratickém" federálu vyvodil jakýkoliv důsledek. U vládnoucích politiků nebyl na řešení tohoto závažného nedostatku čas ani zájem - a pravděpodobně ani schopnost závažnost jevu poznat. Zájem těchto politiků byl už tehdy soustředěn na prosperující ekonomiku (i tu osobni). Rozpad našeho původního státu a situace v obou nových státech jsou jednoznačně produktem přijaté linie prosperity bez morálky. Tento zásadní podíl viny na situaci česká politická representace zcela přehlíží. Rozdělili jsme se přece „civilisova- ně", jen ta Nobelova cena za mír Klausovi a Mečiarovi stále chybí! Na letošním filmovém festivalu v Berlíně nebyl přijat do soutěže ani jeden český film. Důvod? Tématika českých filmů „není schopna oslovit diváka ani dva kilometry za Rozvadovem“! Nemáme vhodné scénáře, vyžíváme se v tématech úzce spojených pouze s naší problematikou: vidíme se sami v sobě, hledíme do zrcadla jako ta macecha ve Sněhurce a sedmi trpaslících, a čekáme ješitně na odpověď, kdo je na světě nejkrásnější - a nejmoudřejší! Čpeme se do Evropy, protože jsme premianty ostbloku - aniž si vzpomeneme na příslovečného jednookého, který je mezi slepými králem. Spojená Evropa bude vyžadovat víc, nežli jen prosperující ekonomiku. Naše prohlašované zpevnění demokracie je „zdobením fasády", jejíž „krásu“ snad může přijmout špatně politicky zformovaný český občan. Konfrontace se skutečnou demokracií nám však ukazuje u zmíněného Rozvadova několikakilometrovou trhlinu rozdílností. Ale čeští koumáci si s tím nějak poradí, že? Poradili si nejen s exulanty, Židy, odsunutými Němci, ale i s odkazem presidenta Masaryka - nehodí se jim. Stejné tak taktně zamlčují, za jaké ideály se upálili studenti Palach a Zajíc - určitě ne proto, aby se úspěšní normalisá- toři totalitního období mohli měnit v bohaté české podnikatele. Čeští koumáci si poradili i s právy a nároky politických vězňů, samozřejmě ne vězňů z období totality, to by mohlo mnohé současné politiky značně urážet, že? Mimochodem, jeden dlouholetý politický Husákův vězeň se v současnosti rozhodl přivydělat si něco ke svému žebráckému důchodu jako hlídač vozového parku jedné větší soukromé firmy. Když se v příslušné kanceláři informoval o pracovních a platových podmínkách, přišel tam bez ohlášení pro cosi na pár sekund i nějaký člověk v perfektně ušitém obleku - a bývalý vězeň v něm poznal svého bývalého sadistického velitele vězeňského pracovního tábora. Na dotaz, co proboha tady ten člověk dělá, dostal od referenta uctivou odpověď: „To je přece náš pan šéf.“ Živořící důchodce ihned ztratil zájem o práci v tomto podniku a doma napsal o svém otřesném poznatku pěti- stránkový článek s názvem „Zlý sen“, kde popsal mnohé své osobní autentické zkušenosti z dřívějšího působení „pana šéfa". Když jeho článek nezveřejnily ani troje významnější noviny - aniž daly vědět proč! - rozhodl se osobně prosadit otištění článku alespoň v novinách okresních. Vynutil si přijetí u šéfredaktora, a když se s ním konečně setkal, s nedefinovatelným údivem v něm poznal bývalého politického zástupce velitele tábora! Za necelé dva týdny důchodce zemřel na srdeční kolaps. A zase ubyl jeden, který by nám chtěl tu naši prosperující demokracii očerňovat. Jen lituji, že jsem od nejbližší pozůstalé nedostal svolení ke zveřejnění jmen a míst události, třeba by někteří exulanti-kverulanti poznali v aktivních a úspěšných koumácích své bývalé tatíčky- velitele. „Udělali jsme za minulostí tlustou čáru!" Kdo MY? Tlustou čáru si za vlastní ostudnou minulostí - ovšem jim prospěšnou a zem desítky let ničící - udělali čeští koumáci sami. Protože nejen machinacemi bohatnou, ale také získávají významný mocenský vliv. V české formě „demokracie“ mají totiž šance nikde ve světě nepoznané. A občan mlčí, je spokojen s tím, že dostal zpět do vlastnictví dědovi ukradené 3 ary zahrady, že může kdykoliv zajet do Rakouska nebo Německa obhlížet situaci, kterou má i on na dosah ruky, vždyť i on je přece akcionář s podílem na bohatství. Za slib prosperity je ochoten nevnímat ani velkolepé podvody s národním bohatstvím (kde mu byla přisouzena role nanejvýše oblizovat mastný špalek), ani se zamýšlet nad připravovanou skutečností, že do svazků StB budou moci nahlížet nejen oběti, ale také vykonavatelé totalitní moci. I zločinci jsou občany státu s trvalým bydlištěm v České republice - a tak jim přece nelze upírat žádná práva, a každý jistě pochopí, že potřebují mít přehled, co o nich kdo ví. Však i soudruh Štěpán se vyjádřil v obsáhlém novinovém článku k listopadovým událostem: „Jak jsou události presentovány, je největším podvodem tohoto století!" Občan se smiřuje s vlastním osudem, protože dnes méně tíživým, nežli za totality. Přizpůsobuje se tomu, co politická representace povýšila na zákon nad zákony: prosperitě bez morálky. Důležité ovšem je, že rosteme v demokratickou velmoc, čímž se české koumáctví dostalo na úroveň světového fenoménu. Co víc si můžeme přát? 16. března 1994 M Největšími parazity jsou boháči. Ti si dobře žijí na úkor svých budoucích pozůstalých. V. DAVYDOVSKI POLYGON 3+4/94 13 [pageend15]JINDŘICH STIKAROVSKÝ Země česká, domov můj … (VIII) Jindřichovická zima byla tentokrát neslaná-nemastná. Ale dala nám zabrat. Táhla se prakticky až do konce dubna, vlezlá a nepříjemná, plná plískanic a kaluží. Chatrné silnice a vozovky dostaly co proto, neboť údržba stojí peníze a peněz najednou nikde není. Nevinně vyhlížející dolíky se mrazem, vodou a tíhou těžkých náklaďáků proměnily v krátery často i deset centimetrů hluboké. Objíždět je nemá smysl. Vyhneš se jednomu a vletíš do druhého. Zejména město Frýdlant se stalo skan- senem dopravního středověku. Kam se vrtneš - spadneš do rigolu či halabala zasypaného výkopu. Městští tatíci zaváděli plyn, což je chvályhodné. Účastnické odbočky vedoucí k jednotlivým domům však jeví propadávající tendenci a kdo to nezná a rozjede se na „trojku“, má šanci, že mu vypadnou tlumiče, popřípadě přijde o zuby. O zuby lze přijít ještě jinými způsoby. Například psaním o svých zážitcích v poplyšové zemi české, jak se stalo i mně v Jindřichovicích. Jednoho pochmurného únorového rána přiběhla na Obecní úřad ošetřovatelka dojnic Anežka. Je hodná holka, že přišla, protože času nazbyt nemá, to víte, má těch krav na starosti moc, teď se i na bývalém Státním statku šetří a co kdysi dělaly tři ženské, musí zastat jedna, pokud možno za stejné peníze, pochopitelně. Takže hodná Anežka přes všechny ty svoje krávy nelenila a na ouřad přiběhla, aby varovala ženu Libuši, co tam pořád ještě sedí a razítkuje, že se na nás hrne pohroma. „Poď ven, Líbo,“ špitla do pootevřených dveří zadýchaně, „poď na záchod, dáme si čouda, já ti musím něco říct.“ A byly to zvěsti nemilé. Vyšlo najevo, že se na nás chystají cikáni, o kterých jsem prý něco psal. „Nojo, fakt,“ ujišťovala rozčílená Anežka Libuši, jež úplně tumpachová a nechápající koukala jako šnek, „von přej Jindra napsal nějaký letáky a pověsil je na vejbor. Už to četla fůra lidí a taky cikáni a teď na chlívě se raděj, že vám vymlátěj vokna.“ „To je nějaká volovina,“ zareagovala Libuše pochybovačně. Pak vyběhla před budovu a zjistila, že to volovina není. Před obecní vývěskou stálo několik místních tet, které - když Libuši uviděly - okamžitě vyklidily pole a spěšně odcházely. Anežka nelhala. Na obecní tabuli, mezi starými vyhláškami a úřední výzvou o povinném očkování psů proti vzteklině, visely okopírované stránky pátého pokračování „Země české“. Xeroxové kopie, ošlehnuté z Polygonu, byly důkladně upevněny tuctem lesknoucích se připínáčků a pečlivě vybrané odstavce účelově podtrženy červenou propiskou. A nad tím vším několik vykřičníků za mým jménem. Precizně, podle pravítka podtržené odstavce vylézaly z ostatního textu s neodbytnou vlezlostí. Bylo až dojemné, s jakou láskou a pečlivostí připravoval anonymní vesnický norma- lisátor svůj další podtrh k oblbnutí jin- dřichovických sousedů, o nichž stále předpokládal, že opět skočí na špek po- krouceným a z kontextu vytrženým pravdám. Vymyšleno to měl výborně. Správně předpokládal, že nikdo nebude mít chuť stát v únorové plískanici před Obecním úřadem a luštit celý text. Věděl, že lidé, pakliže si toho vůbec všimnou, se logicky zaměří na červeně narafičené sloupce, v nichž se zamýšlím nad jindřichovickými poměry, dnes, čtyři roky po údajném krachu komunismu, který byl sice odsouzen, ale má se, jak karta ukazuje, stále více k světu. Převlečen do na míru střiženého saka, s vizitkou plnou titulů a se šrajtoflí nabitou penězi, drápe se opět do klíčových pozic národního hospodářství, které tak úspěšně zruinoval, do odborů, jež by chtěl opět zmanipulovat ke svému obrazu, na ředitelská místa škol, ve kterých ještě před několika lety mršil charaktery bezelstných dětí a nutil jejich vyděšené rodiče, aby je neposílali do kostela. První, co Libuši napadlo, bylo všechno strhnout z vývěsky, ale naštěstí to neučinila. Rozloučila se s Anežkou a vrátila se do kanceláře. Kolem poledního článek z tabule zmizel. Ve tři odpoledne však na jeho místě visela nová kopie, opět systematicky podtržená a vyzdobena vykřičníky. K večeru jsem již věděl, že další kopie byly kolportovány v Domově důchodců a v místním obchodě potravinami. Což bylo asi největší chybou, které se anonymní zastánce třídní nenávisti dopustil. Lidé si článek odnesli domů a v klidu u večeře si jej celý přečetli. Ještě druhý den dopoledne se zdálo, že od nás nevezme ani pes opečeného buřta. Ale pak nás začali lidé zastavovat a s veselým pomrkáváním dávali najevo svůj souhlas. V řadách místních „lidí zvláštního ražení“ jsem si však získal četné nepřátele. Jeden z nich, který dokonce zasedá v obecním zastupitelstvu, nutkal docela vážně starostu, Jedy se bude řešit ten Stikarovskej?“. Starosta, jenž je členem jakési vyšší jednotky ODS a tudíž také pragmatik, tento chytrý návrh zamítnul slovy: „Nemůžeme nic řešit, protože jde o soukromou iniciativu pana Stika- rovského,“ což mě docela opravdově zarmoutilo. Těšil jsem se, že na to řešení pozvu pana režiséra Štingla z Televize, který by si jistě takovou příležitost nenechal ujít. A pan profesor dr. Schreiber, který onehdy konstatoval, že nedostatek jódu v potravě způsobuje mentální demenci, by měl o další důkaz navíc. Jódu v Jindřichovicích nenalezneš. V naší obci se nic nezatutlá, takže během několika dní mi kdosi prozradil, že celou akci zorganizovala svazačka Šárka. Nechtěl jsem tomu věřit, protože je to inteligentní mladá žena. Kdyby mi bylo o třicet méně, asi bych jí činil návrhy. I když má muže policajta. Chtěl jsem mít jistotu, a tak jsem se jí zeptal přímo. Půvabně se zapýrila a vystoupila z ilegality. Řekla mi, že jako rodačku z Jindřichovic ji můj článek urazil. Urazil prý také jiné lidi, se kterými pracuje. Jsou-li též rodáky z Jindřichovic, to už neřekla. Asi nejsou, protože většina jin- dřichovických rodáků byla odsunuta. Ale pod tím uděláme raději tlustou čáru, ne? Faktem zůstává, že jsem ji poprosil, kdyby mezi těmi rodáky-nerodáky za- agitovala a zorganizovala takovou malou literární besedu, na kterou se velmi rád dostavím. Můžeme si to klidně a demokraticky vyříkat, argument proti argumentu. Dokonce jsem dal všanc celý svůj měsíční plat, komukoliv, kdo by mne usvědčil, že jediné slovo, které jsem napsal, je nepravdou. Po této, připouštím, poněkud provokativní výzvě nastalo dosti trapné mlčení. Až po mém opětovném dotazu se uražení nechali slyšet, že podobnou schůzku odmítají... Takže, co mám dělat? Je zřejmé, že se rozhodli udržovat svou třídní nenávist v patřičné kondici, jako vržec koulí dělá posilovačku. Je to rozhodně jejich věc, ale pouze by mne zajímalo, jak se takovému třídnímu nenávistníkovi umírá, když mu svíčka dohoří. Nijak pragmaticky, zato docela statečně, se zachovala místní paní učitelka, když na dotaz soudružky ředitelky, co říká na ten „pamflet“, odpověděla rázně, že s každým slovem souhlasí. Pravda, kádrově již snad stíhána být nemůže. Ale v nejbližší době se o ní bude rozhodovat, dostane-li místo ředitelky, neboť dosavadní soudružka, znavená třídním bojem a neutuchající láskou k Sovětskému svazu, má odejít na zasloužený odpočinek. Nechci být špatným prorokem, ale vsadil bych se, že to místo nedostane. Svou přímočarostí si to polepila též u pana starosty, který je jinak hodný chlapec, ale dle vzoru „velkých kormidelníků“ strany ODS si na přímočarost nepotrpí. Kam by taky přišel, že? Ti cikáni nám nakonec žádná okna nerozbili. Asi si udělali čas a přečetli si článek v celé souvislosti. Když některého z nich potkám, přátelsky se pozdravíme a dokonce prohodíme slovo. Jind- řichovičtí cikáni jsou moudří a rozšafní 14 POLYGON 3+4/94 [pageend16]lidé. Jakož i většina ostatních obyvatel této malé vísky. Což je jistě dobré, protože té nenávisti bylo už dost a nikam to venkoncem nevede, když se lidi navzájem štíří a koukají na sebe jako bubáci. * * * Je tomu asi týden, co se mě jakýsi dotyčný zeptal, jestli nelituji, že jsem se vrátil. Řekl jsem mu, že ne. Podobně blbé otázky mi kdysi kladli někteří jihoafričtí patrioti. Ti se zas ptali, zda mám rád Jižní Afriku. Na radu přítele Wolfganga Mtillera jsem vždy odpovídal positivně. Věděl, o čem mluví, protože do Jižní Afriky přijel o dva roky dříve než já. Narodil se v Hamburgu, ale tatínka měl z Brna. Když jsem se mu svěřil, že jsem také z Brna, pojal ke mně vlídnou náklonnost a zasvěcoval mě do jihoafrických tajů. „Hör zu,“ říkával vždycky, „musíš jim tvrdit, že to tady miluješ, jinak ti dají do držky! Und pass auf! Ne aby tě napadlo šoustat černošky! Klidně můžeš chytnout nějaké to svinstvo a taky když tě načapají, dostaneš tři měsíce a pak tě vyhostěj. Tohle není Hamburg, verstanden?!“ Wolfgang byl perfektní parťák. Ve dne jsme spolu pracovali u firmy Marconi a večer jsme chodili do vyhlášené knaj- py Deutsche Bierhalle na Hillbrow. Tam jsme popíjeli řízný Windhoek Lager a konsumovali obrovské porce vepřových kotlet se zelím. Obvykle po osmém pivu jsme přestali řešit česko-ně- meckou problematiku a přidali se ke všeobecnému randálu, jenž byl utvářen sborovým zpěvem, mlácením půllitry do dubových stolů a ojedinělými vzlyky sentimentálních hostí, kterým desáté pivo a lkavé tóny „Wann ich kumm, wann ich wieda, wieda kumm...“ přisunuly milovaný Heimat až do johannes- burgské pivnice. Tam jsem poznal, že v německých myslích hárá romantická slzotvornost, jíž stačí trochu alkoholu, malá vzdálenost od domova a slušně sladěná kapela. Těchto citů je normální Čech neschopen. Vrátí-li se německý Hans po delší cestě do rodného Obersbachu a svěří se sousedům v hospodě, jak toužil po domově, německé paní a dívky lkají a bavorským tatíkům tvrdnou rysy kamuflovaným pohnutím. Začne-li však s něčím takovým český navrátilec, dočká se buď nedůvěřivých pohledů nebo závistivého mlčení. Neboť zatímco oni zde trpěli pod totalitou, on venku rejžoval. Myslím, že právě z této premisy pochází globální nechuť průměrného českého občana k jakýmkoliv navrátilcům, ať už se jedná o exilové Čechy nebo po starém domově toužící sudetské Němce. Kategoricky negativní postoj české vlády k jakékoliv diskusi s oběma skupinami je si až tristně podobný. Padesátileté mytí mozků českého národa, jenž neslyšel nic než denně opakované tirády o „zrádné emigraci“ či „sudetoněmec- kých revanšistech“, je pevně zakódováno do podvědomí obecného lidu. Připo- čteme-li k tomu vrozenou českou závist a schizofrenní strach z nastaveného zrcadla, nemůžeme se divit, že druhdy remcavá populace se najednou až dojemně ztotožňuje s arogantními postoji svých představitelů, ať již jde o volební a restituční právo exulantů či o chronický nedostatek vůle k dialogu se sudet- skými Němci. Je až komické pozorovat, s jakou vervou se cpeme do Evropské unie a přitom nedovedeme pochopit, že nejenom zdravá ekonomie, ale též křes- ťansko-humanitní hodnoty, smysl pro fair-play a občanská slušnost budou tím nejtvrdším platidlem k zakoupení vstupenky do exklusivního evropského klubu. Evropa je k nám prozatím víc než shovívavá, ale tím ostřeji nás pozoruje. A jistě jí neunikají stále se množící trapnosti a skandály, ať jde o banku Bohemii, trapné výroky ministra spravedlnosti či privatizační machinace umožňující bývalým mocným dostat se zpět ke korytu. Když jsem svým hlasem pomáhal politikům ODS do sedla, očekával jsem nejen splnění jejich volebních slibů, ale především náznak globální politické koncepce sahající do budoucích let. Stále více však mám pocit, že jedinou koncepcí dnešní vládní garnitury je snaha udržet své pozice, a to za každou cenu. Dokonce i za cenu neustálého poklonko- vání levici, benevolentního přehlížení do očí bijících svinstev a arogantní ignorování zklamaných voličů, o nichž se čelný představitel ODS pan Macek vyjádřil jako o „lumpenproletariátu“. K výroku pana Macka nemám komentáře, i když jsem takovou nehoráznost nečekal. Dnes však vím, že je lépe zařadit se mezi lumpenproletariát, než setrvávat ve straně, jejímž členem je pan Macek. -t- Jak každý ví, v Jižní Africe to vyhrál ANC a pan Mandela byl zvolen presidentem. Samozřejmě takřka jednohlasně. Sláva byla veliká a na všech dosud zachovaných stožárech se zatřepetala nová, velice pestrobarevná vlajka, jejíž návrhář asi dostal škatuli s barvami a rozhodl se vyplácat je všechny. Jelikož dcerka Cecilka změnila zaměstnání, ztratila tak možnost pravidelné komunikace s námi a nebýt Jirky Trojáka, který před několika týdny dorazil, musel bych si jihoafrické novinky cucat z palce. S jeho příjezdem to byla klika, protože přesně týden předtím jsem byl propuštěn z nemocnice, kam mě opět na několik neděl uložili, neboť mi našli cukr, a to dost (33,8). Pan primář Astl se nechal slyšet, že tohle už dlouho neviděl a hned do mne napumpoval pár litrů insulinu. Teď musím hubnout, být stále do polosyta, žádné mélšpajzy, žádná krkovička. Takže teď už jen čekám, co mi najdou v příštím kalendářním roce. Dle Jiříkova sdělení to vypadá v nové Jižní Africe velmi „na draka“ a letecké linky jsou neustále plné. Samozřejmě směr Evropa. Je však stále dosti našinců, kteří doposud drží pozice a věří, že to nebude tak horké. Mezi ně patří kamarád a předseda Rady Čechů a Slováků Pepa Hložek, který byl též pozván jako zástupce naší komunity, aby se zúčastnil televizní debaty nazvané „Top level“. Top level to opravdu byl, neboť se tam shromáždila opravdu „top“ sešlost, jako pan Slovo, soudruh Ramaphoza a jiní představitelé dnešní jihoafrické hierarchie. Mluvilo se o socialismu, přerozdělení bohatství, pochopitelně, protože prázdný pytel přerozdělit nelze. No, a náš Pepa, když slyšel, jak si ten socialismus všichni pochvalují, vyskočil a začal je přesvědčovat, ať neblbnou, že kvůli tomu socialismu utekl do Jižní Afriky a ať se jedou podívat, co čtyřicet let socialistického režimu udělalo z naší Czech Republic. Pak mu moderátor vzal slovo, ale ani mu je brát nemusel, protože Pepa stejně nedokázal překřičet vřavu, která povstala. Domů se dostal v pořádku. Má spolehlivé auto a zná všelijaké zkratky. Kolem třetí ráno však zadrnčel telefon a když Pepa zvedl sluchátko, slyšel milý ženský hlas, řkoucí: „Neboj se, ty šmejde, my tě dostanem, dostanem, dostanem - cha cha cha cha!“ A pak stop - byl klid. Hovor byl veden pochopitelně v angličtině a pro ty, jež si potrpí na originál, předkládám doslovné znění: „Don’t worry you fucking bastard! We will get you, get you, get you!“ (To cha cha cha cha je internacionální.) Podobnou versi dostal podruhé, asi tak před šestou ráno, a to už vstal, šel se osprchovat a nasnídat. Před osmou vyjížděl z garáže a hle! - na zahradě z jabloně visela krásná pneumatika, jinak též zvaná „náhrdelník“, známý již symbol ideologického přesvědčování ANC. Pepa zastavil a šel si to prohlédnout. A víte, co se stalo? Pepa tu pneumatiku prozkoumal a zjistil, že je fungi nová. Proto ji sundal, hodil do kufru a když přijel večer z práce, přehodil ji za zadní levou, která už začala být sjetá. - To je všechno o našem Pepovi a ANC-pneu- matice. A teď si představte, kdyby takových Pepů byly tady u nás aspoň dva miliony! V nouzi by však stačil jeden. Bohužel do rodné vlasti zatím přijet nehodlá. Po Jirkovi nám však vzkázal, „že těm parchantům komunistickejm bude házet klacky pod nohy, jak to jen půjde“. Takže vám to vyřizuji, abyste věděli, že jsou mezi námi i chlapi s páteří nezlomenou. Pepovi bych však radil, aby si to sbalil a přijel. Vždyťi tady je komoušů ještě dost... Jindřichovice, 25. května 1994 POLYGON 3+4/94 15 [pageend17]OTAKAR ZOUFALÝ Nad názory českého politologa B. Doležala Tlustou čáru? Tečku ?Pravdu! Sudetoněmecká otázka. Má se o ní mluvit a psát? Špatné svědomí si vymyslelo pojem „tlustá čára“. V českém tisku jsem dokonce četl o „tlusté tečce“. To se vyskytlo při jednání 0 majetku těch, kteří žijí mimo území České republiky. Jednou to bylo ukradeno, tak hotovo. Vracet se nic nebude... Své nároky (dokonce po staletích) uplatňují i američtí Indiáni, uplatňují je Židé od roku 1938, uplatňují je církve od roku 1945 a budou je asi uplatňovat v nějaké formě i sudetští Němci. Nej- menší časový odstup od okradení mají exulanti. Některým se již něco vrací - a to je precedens. Zloději byli nacisté 1 komunisté. Nejedná se o podobnost náhodnou. Ideologií i činy si byli blízcí. Nepůjde asi jedněm vracet a druhým ne. To by byla diskriminace. V exilu tuto otázku rozvířil kdysi Dr. Ján Mlynárik. Nyní se zabývá sudetoně- meckou otázkou publicista a politolog, přednášející na fakultě sociálních věd University Karlovy, Bohumil Doležal. (Donedávna poradce premiéra Klause - pozn. red.) Národnostní třenice byly a jsou všude, kde se národy stýkají. Vznikají nejen problémy národnostní, ale i náboženské, dokonce i rasové. Sňatek partnerů různého vyznání přináší komplikace zvláště při výchově dětí. Nejsem zastáncem „čisté rasy“, ale poznal jsem, jak to vypadá u dětí, z nichž bylo jedno bílé a jedno černé. Dokonce i vzdělání a inteligence staví určité přehrady. Není řešením dělat za těmito problémy „tlustou čáru“ a říkat, že se jimi nebudeme zabývat a nebo že neexistují. Čím později se jimi budeme zabývat, tím více se jich nahromadí. Chtít nevidět znamená: nemít odvahu k jejich řešení. Občas se vracíme ke Košickému vládnímu programu. V něm se ale nemluvilo o žádném odsunu, nýbrž o potrestání viníků. Alespoň v tomto bodě byl ten program rozumný. Zdůrazňuje se platnost Benešových dekretů a mnohdy je citují ti, kteří vůbec nevědí, co obsahují. Tyto dekrety nejen kryjí vraždy, ale neumožňují ani omluvu nebo odškodnění těm, kteří byli neprávem postiženi. Manžel jedné české ženy byl zavražděn. Prý omylem! Vrah je podle Benešových dekretů beztrestný, vdově nevinné oběti nenáleží ani odškodnění. Divná spravedlnost! Člověk, stojící před „malým dekretem“, byl podezírán z kolaborace s nacisty. Při své obhajobě dokázal pravý opak. „Řízení se zastavuje.“ Postižený takové řešení neakceptoval a žádal bučí odsouzení nebo osvobození a omluvu. Nebylo prý to možné. Tak žádal o předání řádnému soudu. Ani to nebylo možné. Tak označil zástupce všech čtyř politických stran, tvořící soudní tribunál, za darebáky a byl ochoten při soudu podat důkaz pravdy. Nedošlo k tomu, reprezentanti partajní justice si raději urážku nechali líbit... „Lidové soudy“ soudily a odsuzovaly k smrti. Tehdejší ministr spravedlnosti Prokop Drtina udává, že se v té době nedostávalo 800 soudců (Československo můj osud - svazek II, kniha 1, Melan- trich 1992, str.252). Kdo soudil? Lůza? Ve stejném díle, historicky nesmírně důležitém, na straně 187 cituje Drtina Sol- ženicyna: „Co je nejcennější v životě? Řekl bych svědomí, že nejste účastni na nespravedlnosti.“ Přitom již na následující straně (188) při přípravě rozsudku nad protektorátní vládou uvádí, že návrh hlavního prokurátora dr. Tržického byl s ním domluven. Soud má být nezávislý. Tehdy dával instrukce prokurátorovi národní socialista Prokop Drtina, později o odsouzení a utrpení Drtinově rozhodovali komunisté. Bezpráví se nesmí nikdy krýt ani hlasováním ve vládě nebo v parlamentě. Žádný dekret nemůže legalizovat vraždu nebo krádež. Úplným paradoxem pak je, když se zruší rozsudek, je tedy neplatný, ale část tohoto rozsudku, konfiskace jmění, zůstává v platnosti. Bohumil Doležal uvádí: „Vysídlení třia- půl milionu lidí se nedá provést humánními prostředky a bez násilí už proto, že tito lidé, pokud by odejít nechtěli, by se bránili.“ Přední český politolog dochází k závěru, že k řešení se má přistupovat z hlediska státních a národních zájmů. Je to politický problém, musí být odstraněn jednáním. Obě strany by měly společně usilovat o rozumný kompromis. Jiné řešení není. Budeme spolu obchodovat, budeme se stýkat jako sousedé. Podivíme se, když Čech, který přežil koncentrační tábor Bergen-Belsen, pojede navštívit místa, kde strávil nejhroznější dny svého života? Pochopíme, že Němec, který se narodil v Plzni nebo v Karlových Varech, půjde se podívat na svůj rodný dům a bude vzpomínat na „humánní odchod“? Hrůzy, které se odehrály v Lidicích, se nesmí zapomínat stejně tak, jako hrůzy v Horních Mostěnicích. Na obou místech umírali nevinní lidě. NEBOJME SE PRAVDY! „Umožnit sudetským Němcům návrat do staré vlasti“ by bylo jen zdvořilostní gesto. Z těch třiapůl milionu Němců by se jich vrátilo nejvýš několik set! Do dnešního Německa přicházejí statisíce uprchlíků z celého světa. Ale že by někdo z této prosperující a demokratické země odcházel, o tom jsem ještě neslyšel. Je na politicích, najít takové řešení, aby nebylo ani vítězů, ani poražených. Máme smutné vzpomínky. Z mnoha někdejších demokratů v Německu se stali později nacisté, z mnoha demokratů v Československu se stali komunisté. Existuje určitá podobnost, jak se tyto strany dostaly k moci. Vysoké procento nacistů připomíná později stejný počet komunistů. Z nacistického Německa museli utéct demokraté, z komunistického Československa právě tak. Dnešní Německo má asi jedno až pět procent obyvatel orientovaných ultrapravicové. Byl bych velmi rád, kdyby v českých zemích a na Slovensku bylo jen těch pět procent komunistů. Velmi výstižně uvádí B. Doležal: „Kolaborantem se člověk stává, Němcem či Maďarem se rodí.“ Kdyby sudetští Němci byli zůstali v pohraničí Čech a Moravy, dnes by jejich politická orientace asi odpovídala té, jaká je u obyvatel SRN. Kde je dnes asi více demokratů? Našel by se v Německu nějaký nedemokratický, diskriminující zákon, jako je ten, který znemožňuje návrat ukradeného majetku? Šovinismus je vždy něco nezdravého, je to nenávist k někomu, kdo mluví jinou řečí. V českých věznicích byli po roce 1948 - po „vítězném únoru“ - často společně čeští demokraté s německými „retribučáky“. Trochu divná společnost, ale celkem mezi námi nebylo mnoho hádek a v lecčem jsme si docela rozuměli. Až příliš rádi zdůrazňujeme, co nás rozděluje. Kdo chce chápat nutnost kompromisu, je odsuzován. Jsem rád, že to odsouzení přichází od radikálů z obou stran. Potvrzuje to, že extrémy jsou nezdravé a měli bychom se jich zbavit. Spolková republika Německo a Česká republika jsou sousedé. Dobří sousedé mívají mezi sebou špatné ploty. Ten „plot“, to byla „železná opona“, to byly dráty na našich hranicích a ty už naštěstí padly. Tak jen tak dál! ■ 16 POLYGON 3+4/94 [pageend18]DUŠAN NOVÁK Ekonomika v našich republikách ČESKÁ EKONOMIKA Mŕrná inflace, méně nezaměstnaných Spotřebitelské ceny v dubnu vzrostly ve srovnání s březnem o 0,4%, meziroční inflace (oproti dubnu 1993) dosáhla 9,2%. Potravinářské zboží zvýšilo nepatrně o 0,2%, nepotravinářské zboží o 2,3%. Úřady práce evidovaly ke konci dubna 172 tisíc uchazečů o práci (úbytek o 13 tisíc), míra nezaměstnanosti klesla na 3,3% (březen 3,5%). Od začátku roku se zvyšuje počet volných pracovních míst, k 30.4. dosáhl 70 tisíc, převažuje poptávka po dělnických profesích, na jedno volné místo připadá 2,5 uchazeče o práci. Mzdové statistiky upozorňují, že se zvyšují rozdíly v odměňování jednotlivých odvětví. Nejvyšší platy dostávají zaměstnanci peněžnictví, přibližně 13 tisíc Kč měsíčně, nejnižší pracovníci v textilu, jen necelých 5 tisíc. Samozřejmě obyvatelům Prahy se daří nejlépe, pobírají průměrně 8 tisíc, ale obyvatelé Vyškova jen něco málo přes pět tisíc. Nejlépe se však daří pracovníkům v zahraničí, např. české zdravotní sestry v Rakousku vydělávají mezi 16 až 24 tisíci šilinků. Sdružení podnikatelů si stěžuje, že mnozí členové váhají, zda mají pokračovat v podnikání, údajně odvodové zatížení je příliš vysoké a zbývající příjmy neodměňují dostatečně vysoký počet hodin, které živnostník odpracuje. Podle zahraničních statistik samostatní podnikatelé vydělají až o 30% více než zaměstnanci, ale odpracují až 90 hodin týdně; situace v ČR bude obdobná. Diskuse o nájemném pokračuje Premiér Klaus koncem dubna v Lidových novinách hájil současnou vládní politiku velmi pomalé deregulace nájemného. Odvolával se na šetření ministerstva financí, že současné nájemné v průměru kryje provozní náklady. Obvinil majitele domů, že chtějí získávat polohovou rentu a provádět v domech zlepšení. Varoval, že rychlé zvyšování nájemného by postavilo „mnoho lidí do složité či dokonce neúnosné situace“. Občanské sdružení majitelů domů (OSMD) však tvrdí, že současné nájemné kryje náklady jen do 20-25%. Proto rozhodnutí ekonomických mistrů, že růst nájemného bude v nej- bližších letech jen o něco vyšší než růst inflace, zastaví růst reálného nájemného. V nájemních bytech, převážně státních či komunálních, žije přibližně třetina české populace. Kritikové vládní politiky tvrdí, že značnou část těchto bytů získali přívrženci minulého režimu a jejich příbuzní, kterým by zvýšení nájemného neublížilo a vládní strany neztratily příliš hlasů. Tento vývoj by však vládě získal přízeň majitelů rodinných domků i družstevních bytů, kteří vynakládají na bydlení mnohem vyšší náklady než nájemníci. Současnou bytovou politikou však trpí nejen majitelé domů, ale I mladí lidé, kteří nebydlí. Také restrukturalizace průmyslu by potřebovala volné byty, aby se pracovníci mohli podle potřeby stěhovat. V Praze připadá na jeden byt 2,3 obyvatele, proto je bytů relativní dostatek, který využívají různí podvodníci a pronajímají státní i obecní byty za vysokou úplatu. Nájemníci rovněž zneužívají oprávnění občanského zákoníku, nejpozději v den smrti příbuzného se nastěhují do jeho bytu s nízkým nájemným a zabrání tak např. obci, aby uvolněný byt použila pro sociálně potřebné anebo majitel domu pro svou rodinu. Vlastník domu nemá prakticky možnost vystěhovat ani neplatiče nájemného. Na odstranění všech těchto potíží podávají zvláště majitelé domů mnoho návrhů, ale bez úspěchu. Zatím stále dotují nájemné bytů, které pronajímají. Akciové společnosti Mnoho podniků svolalo v květnu valné hromady svých akcionářů, jiné uveřejňovaly bilance jako přípravu pro kotaci na burze a další jako přípravu k privatizaci prostřednictvím výběrového řízení. Některé velké strojírny jsou vysoce ztrátové. Např. První brněnská strojírna ohlásila na valné hromadě, že při obratu 3,5 mld. Kč utrpěla ztrátu 134 mil. Kč. Údajně je hlavní příčinou nevýhodná smlouva o výstavbě parní elektrárny v Iránu, kterou uzavřel ještě minulý režim. Druhým zdrojem ztrát je společný podnik s firmou ABB Mannheim, ve kterém narůstají náklady ve srovnání s původními kalkulacemi. První dividendy společnost vyplatí nejdříve za rok 1997. Z neobratných návrhů na organizační změny však vyplývá podezření, že management neovládá situaci, uzavřel s ABB nevýhodnou smlouvu a fondy jako vlastníci nejsou dostatečně odhodlané zasáhnout a přivodit změnu. Zetor Brno skončil minulý rok ztrátou ve výši 700 mil. Kč, letos ji však chce snížit na 400 mil. Kč. V současné době zaměstnává 5800 pracovníků, kteří vyrobí 15 tisíc traktorů při obratu 5,7 mld. Kč. Důvodem neúspěšného hospodaření je pouze asi čtvrtinové využití výrobních kapacit. Z minulosti zatěžují Zetor úvěry ve výši 1,5 mld. Kč, proto vedení jedná o dlouhodobé financování s mezinárodními bankami. V příštím roce chce Zetor vyrobit přes 18 tisíc traktorů a vytvořit zisk 200 mil. korun. Česká zbrojovka Uherský Brod však v bilanci, uveřejněné jako kotační inzerát pro přijetí na burzu, vykazuje při základním kapitálu 687 mil. Kč za rok 1993 zisk před zdaněním ve výši 158 mil. Kč. Společnost se zabývá výrobou krátkých zbraní (zařadila se na šesté místo ve světě) a loveckých i sportovních (totéž místo v Evropě), 80% výroby vyváží. V současné době se uchází o dodávky samopalů pro českou armádu. Cena činí 20 tisíc Kč za kus, o systém LADA, vyvinutý touto zbrojovkou, se údajně zajímají také cizí státy. Trh kapitálu Objem burzovních obchodů i kursy vrcholily začátkem roku. Pak následoval prudký pokles, který postihl zvláště oblíbené kótované akcie (blue chips) a do konce května stále trval. Česká spořitelna spadla ze 14 tisíc maxima na sedům, ČEZ ze 2900 Kč na 1600, Čokoládovny ze 14.520 na 6000 atd. Toto snížení tržní hodnoty akcií se nepříznivě projevilo na hodnotě podílových listů některých fondů, která se v mnoha případech značně snížila. Brokeři uvádějí tři příčiny poklesu. Především zapůsobil odchod zahraničních investorů, když federální banka v USA zvýšila úroky. Poklesla aktivita evropských burz a tato změna se přenesla i do Prahy. Konečně fondy a investoři připravují finanční prostředky pro nákup akcií druhé vlny a nekupují. První kolo druhé vlny přineslo předpovídané výsledky. DIKové i fondy sázeli převážně na zřetelně výnosné podniky, proto 130 společností skončilo v převisu a sázející nedostali nic. Z celkového počtu 155 milionů tisícikorunových akcií se prodalo pouze 20 milionů, tj. 13,5%. Pro druhé kolo stanovila komise velmi rozdílné ceny. Akcie s nejvyšší poptávkou získá zájemce jednu za pět set bodů, např. Pražské pivovary, nebo jednu za 200, např. Lachemu či Pražskou energetiku. Na konci ceníku se octly např. Ostrav- sko-karvínské doly 25 za 100, Svit Zlín 19 za 100 atd. Sázení druhého kola končí 6. června. SLOVENSKÁ EKONOMIKA Deficity státního rozpočtu a zahraničního obchodu Za rok 1993 dosáhla inflace 23,2% (ČR 20,8%) a počet nezaměstnaných 14,4% (ČR 3,52%). Deficit státního rozpočtu vzrostl na 23 mld. Sk, což představuje téměř 7% hrubého domácího produktu. Nová vláda obviňuje kabinet premiéra Mečiara, že k těmto špatným výsledkům přispěla zpomalováním transformačního procesu a nedostatečnou přípravou na existenci samostatného slovenského hospodářství. Velké starosti působí slovenskému hospodářství pokračující pasivum zahraničního obchodu, které za minulý rok dosáhlo 27 mld. Sk. Proto již minulá vláda provedla devalvaci Sk o 10%, ale tento zásah nestačil, proto zavedla ještě dovozní přirážku ve stejné výši pro všechny druhy spotřebního zboží. Ale tím omezování obchodu neskončilo, od 1.5. platí nařízení, že každý výrobek dovážený na Slovensko musí doprovázet certifikát jakosti vystavený slovenskou státní zkušebnou v Bratislavě. Slovenská vláda tvrdí, že musí chránit zdraví svých občanů. Toto nařízení vyvolalo bouři nevole, neboť čeští vývozci se cítí ponižováni, když slovenské úřady chtějí přezkušovat jakost plzeňského piva a dalších tradičních výrobků. Slovenská strana slíbila, že bude certifikáty udělovat včas i podle výsledků zkoušek českých ústavů. Řada exportérů, zvláště pivovary, však certifikát nedostaly a proto musely omezit výrobu. Pivovary Břeclav, Jarošov a další nevyvezly od 1.5. ani litr piva. Údajně Slovensko uvažuje o zavedení kvót na dovoz tzv. citlivého zboží. Slovenská strana zdůvodňuje svoje opatření, která omezují dovoz, tím, že provádí restrukturalizaci hospodářství a musí chránit nově zaváděnou výrobu zboží, které dosud dovážela. I POLYGON 3+4/94 17 [pageend19]Spatra JOSEF KOLÁČEK Kurt Cobain, 27letý vedoucí skupiny Nirvana, propagující rock-grunge, spáchal sebevraždu - ranou z pistole do úst. Před měsícem se pokusil o sebevraždu „smrtícím koktailem“ v ňímě. To ho ještě zachránili. Hledá se vysvětlení tohoto „absurdního gesta“. Před dvěma roky, když se jeho manželce Courtney Love narodila dcerka Frances, museli se oba jít léčit, protože Courtney veřejně prohlásila, že během těhotenství užívala heroin. Soud pro nezletilé jim hrozil, že jim odejme dcerku. „New York Post“ před několika dny přinesl zprávu, že úřady opět začínají dělat kroky k odnětí malé Francis, protože oba rodiče upadli do zajetí drog. Rockový idol italských teenagerů Vasco Rosi to komentoval před svými fanoušky: „Jeho gesto je nutno respektovat, je jasné, já se nezastrelím, i když mám ve svém nočním stolku stále připravenou pistoli.“ Stanice MTV v Seattlu vysílá hodiny a hodiny video-hudbu „Nevermind“, Lp z roku 1991, zvláště pak do omrzení jakousi hymnu mladých >grunge< „Smells like teen spirit" a poslední Lp z prosince 1993 „In Utero“. Idol „sex, droga a rock’n’roll“ žádá nové a nové oběti. Z nejznámějších jsou jistě Jim Morrison a Janis Joplin, které zabila velká dávka drog ve spánku: prvního v červenci, druhého v říjnu 1970. Příštího roku stejným způsobem umírá Jim Hendrix. Paul Kossoff si namíchal „smrtící koktail“ během letu do New Yorku, Leith Moon, hráč na bicí nástroje ve skupině >Who< spolykal velké množství spacích prášků v září 1978. Sida Vici- ousa zabila „overdose“ - přemíra - heroinu v únoru 1979, kterou si napíchal, když předtím zastřelil svou snoubenku Nancy Spungeon. Zpíjení do němoty zabilo hráče na bicí nástroje skupiny Led Zeppelin Johna „Bonzo“ Bonhama v září 1980. V září příštího roku kytarista blues Michael Bloomfield umírá pod vlivem drog. Vedoucí skupiny „Thin Lizzy“ Phil Linnot zhasl po osmidenním komatu následkem přemíry drog v lednu 1986 a Johnny Thunder, kytarista a zakladatel New York Dolls, se stává obětí směsi drog a whisky v říjnu 1992. Komentátor polské televize, která přenášela křížovou cestu Jana Pavla II. od římského Colossea, měl letos horké chvíle. Předem připravený proslov Svatého Otce si přeložil a klidně čekal, jak začne, že jen bude číst. Než... sotva bílá postava s červeným pláštěm odevzdala prostý dřevěný kříž ceremonáři a přistoupila k mikrofonu, už komentátoři viděli, že je zle. Nedržel listy v rukou, jako jindy. Začal spatra. „Zde, na tomto bodě zeměkoule, ve starém ňímě, myslíme, a já zvláště, na ’Hory křížů*. Ta nejznámější je na Litvě. Navštívil jsem ji v září minulého roku a byl jsem pohnut nad tímto dalším koloseem naší doby. Myslel jsem všaktaké na jiné hory křížů, které jsou na druhé straně, napříč evropským Ruskem a na Sibiři. Chtěl bych dnes říci svému bratru z Cařihradu“- míní ekumenického patriarchu Bartoloměje I., který letos složil text pro křížovou cestu Petrova nástupce u Colossea - „a všem našim východním bratřím: Milovaní, jsme spojeni s těmito mučedníky od starého Říma, přes Horu křížů až k Solověckým ostrovům a jiným vyhlazovacím táborům. Jsme spojeni na základě mučedníků. Nemůžeme být nejednotní. Nemůžeme neříkat tutéž pravdu o kříži! A proč ji nemůžeme neříkat? Protože svět se dnes snaží vyprázdnit kříž. Toto je protikřesťanská tradice, která se šíří už několik století. Snaží se vyprázdnit kříž a namlouvat nám, že člověk nemá kořeny v Kristově kříži, že v něm nemá ani naději, ani vyhlídky, že člověk je pouze lidský a musí existovat, jako by Bůh vůbec neexistoval. Musíme společně říkat, jak Východ tak Západ: Ne evacuetur crux! Kříž nesmí být vyprázdněn, protože, bude-li vyprázdněn Kristův kříž, člověk nemá už kořeny, nemá vyhlídky, je zničen. Toto volání na konci dvacátého století, volání Říma, Moskvy, Cařihradu, volání celého křesťanstva v Americe, Africe, Asii, je voláním nové evangelisace. Ježíš nám říká: mne pronásledovali, budou pronásledovat i vás; mně naslouchali a přijali má slova, přijmou i vaše. Přijmou. Není jiné řešení. Nikdo nemá slovo věčného života. Jen ON! Jen Ježíš! Jen jeho kříž!“ Z Kigali, hlavního města africké republiky Rwandy, jsme bombardováni od 7. dubna úděsnými faxy: Kostel sv. Karla Lwangy byl přepaden vojáky, kteří vyzvali věřící, asi 500, aby opustili chrám, ale venku do nich zahájili palbu. Počet mrtvých nelze udat. V nemocnici v Masaka byli všichni zranění Tutsi zastřeleni na svých lůžcích. V exercičním domě Romera Christus, kde konali svá duchovní cvičení, bylo zastřeleno 17 kněží, z nich 3 jezuité, a osm členek sekulárního institutu Vita et Pax. Před sídlem OSN na ulici byla zastřelena ministerská předsedkyně Agathe Uwilingiyimana i se svými dětmi, čtyři ministři i předsedkyně Svazu na obranu lidských práv a veřejných svobod, paní Monique Mujawamariya. A nadto deset belgických výsadkářů, osobní stráž ministerské předsedkyně. V neděli 10. dubna už odhady mrtvých se pohybovaly mezi deseti a patnácti tisíci. Raněných nespočet. Tutéž neděli dopoledne zahajoval Jan Pavel II. ve svatopetrské basilice Mimořádné shromáždění biskupského synodu o Africe. Rwandští biskupové chyběli. Jsou vězněni nebo zabarikádovaní ve svých sídlech. V poledním doslovu k modlitbě Regina coeli pak se neslo po rozhlasových vlnách až tam na rozdrásanou Rwandu: „Ve jménu Krista vás úpěnlivě prosím, složte zbraně, nepromrhávejte cenu vykoupení, otevřte srdce přání pokoje Vzkříšeného!“ Ve středu 6.4. při generální audienci na svatopetrském náměstí pak přítomní našpicovali uši, když přišla opět jedna „improvisace“: „Než přejdeme k závěrečnému požehnání a ke zpěvu Regina coeli, musíme ještě jednou podtrhnout důležitost setkání v Kahýře, během roku rodiny. Rodina je první a základní společenství lásky a života. Tento rok je věnován rodině, nejdříve OSN a pak i církví, v každém občanském společenství. Jsme znepokojeni, protože hrozí, že tento rok rodiny se stane rokem proti rodině. A mohl by se snadno stát, kdyby se ty plány, na které již byla dána odpověď, staly plány Světové konference o rodině v Kahýře. Protestujeme! Psal jsem všem presidentům států na světě i předsedům biskupských konferencí a vyzval jsem je, aby se zamyslili a opravdu chránili a hájili rodinu. Opakuji to během této velikonoční audience, protože Pascha nám hlásá vítězství života nad smrtí. Nemůžeme jít do budoucnosti s plánem systematického zabíjení nenarozených. Můžeme jít pouze s civilisací lásky, která přijímá život.“ Úterní italské noviny hlásaly palcovými titulky: Papež proti parlamentům. Z kondolenčního telegramu pařížskému arcibiskupovi kardinálu Lustigerovi ke smrti prof. Jerome Lejeuna, docenta genetiky na Sorboně a vedoucího hnutí „Nechte je žít“, vytrhli jedinou větu: „Lidské instituce, demokraticky zvolené parlamenty, si osobují právo určovat, kdo má právo na život a kdo ne, komu může být podle zákona upřeno právo na život, aniž se dopustil něčeho zlého.“ Celá argumentace novinářů se nesla demagogickým tónem co si to dovoluje! A přitom už hodně lidí, kteří ještě nemají zcela zmanipulované myšlení a dokážou se ptát podle zdravého selského rozumu, víc a víc ztrácí důvěru k parlamentům, demokraticky zvoleným, protože jejich etické zásady sklouzávají stále hlouběji a praxe politických jednání a kompromisů se pohybuje často na hranici smýšlení či názoru, že oni tedy žádné morálce nejsou podřízeni. Aspoň u nás doma máme silný argument ve slovech T. G. Masaryka: „Ani ten nejlepší parlament není k tomu, aby odhlasoval, co je pravda, právo a mravnost; o pravdě, o základních zásadách politiky, práva a mravnosti se nemůže hlasovat podle většiny“ (Hovory s TGM, 1935). Někdy se říká: mluví spatra - a bývá to upřímné. Jindy, že mluví od srdce - a to bývá sídlem moudrosti od Starého zákona až podnes. To pak člověk okřívá a je mu dobře - „u srdce“. ftlm, 11. dubna 1994 □ 18 POLYGON 3+4/94 [pageend20]K osobnosti a filosofii Martina Heideggera V českém tisku prošly poslední dobou zprávy o vydáváni českých překladů některých filosofických studií německého filosofa Martina Heideggera (1889-1972). V Literárních novinách (č. 3, 20.1.1994) o nich vyšla rozsáhlejší stať od Miroslava Petříčka jr., „Znovuzrození Evropy z ducha filosofie“, která se snaží představit věcným, ale ne moc jasným způsobem některé Heidegge- rovy základní koncepty. Tím, že M. Petříček však neříká nic o Heideggerovi jako politické osobě a neinformuje čtenáře o nejnovějších pohledech na Heideggera, postavených na nově dostupném archivním materiálu, pomíjí velmi důležité aspekty Heidegge- rovy filosofie i činnosti. Neměla jsem v ruce české překlady Heideggerových prací a tudíž nevím, v jakém kontextu je překladatelé uvádějí. Bez kritického kontextu by totiž toto vydávání mělo velmi málo smyslu. Do nedávné doby bylo posuzování myšlenek a činnosti Heideggera založeno na jeho poválečném tvrzení i tvrzení jeho příznivců, že se jako filosof distancoval od nacismu a fašismu v r. 1934. Heidegger sám svou obhajobu zopakoval ještě jednou v r. 1962 v interview pro Spiegel a tvrdil, že byl za nacismu osobou pronásledovanou. Jeho výpovědi bylo těžké ověřovat, neboť potřebný archivní materiál nebyl dostupný, a komise, které v Německu po válce prováděly vyšetřování kolaborace s nacismem ne zrovna klíčových osob, příliš často pravdu spíše kryly než odhalovaly, f dnes jsou ještě mnohé závažné dokumenty týkající se Heideggera v rukou členů jeho rodiny, kteří je odmítají zpřístupnit veřejnosti. 1989 vyšla v angličtině rozsáhlá práce Heidegger and Nazism (Philadelphia: Temple University Press), jejímž autorem je francouzský historik Victor Farias. Práce vyšla 1987 francouzský a německy, ale anglické vydání je nejrozsáhleji dokumentováno. Autor jasně dokazuje fundamentální spojení mezi filosofií Heideggera a jeho spoluprací s nacismem a fašismem, a absenci jakékoli změny v jeho filosofickém myšlení až do konce jeho života. Heidegger ani po válce nevyjádřil lítost nad tím, že jeho názory spoluvytvářely a ospravedlňovaly nacistickou ideologii a že jako universitní profesor vychovával studenty v duchu superiority německého národa a z toho „vyplývající právo“ na destruktivnost vůči ostatním. Tyto názory si podržel až do konce života. Například z tohoto hlediska se díval do poslední chvíle i na Hitlerovu likvidaci Židů a Slovanů a nikdy nevyjádřil lítost nad všemi zločiny, které nacistické Německo napáchalo vůči druhým národům. Zároveň v roce 1948 hodnotil odsun Němců z Československa a Polska jako něco, co bylo ve své podstatě naprosto totožné s německým vyhlazováním lidí v koncentračních táborech. Samozřejmě své názory vyjadřoval jen v soukromí. Otázky kolem Heideggera jsou dnes důležité nejen z hlediska jeho filosofie, ale také z hlediska jeho vlivu, zvláště po válce. Krátce po válce desetitisícům mladé německé inteligence, vychované za nacismu, bylo dovoleno odejít do Severní Ameriky z důvodů její „informovanosti“, „odbornosti“ a „antiko- munismu“. Její značná část se dostala na americké university. Zde měla značný vliv nejen ve filosofické orientaci, ale i v interpretaci historie. Např. je dodnes běžné, že se úspěch nacismu v Německu předkládá výlučně jako výsledek „nespravedlivého“ postoje západu vůči Německu po první světové válce, a Němci jsou viděni jako oběť okolností. S touto skutečností souvisí i to, že se v posledním desetiletí objevila řada tzv. revizionistických teorií historie, které popírají pravdivost nacistických zločinů a ospravedlňují nacistickou ideologii. Jedním z hlavních propagátorů „revizionistické historie“ je Hei- deggerův žák, Francouz Jean Beaufret. Z českého hlediska je na těchto skutečnostech relevantní, že český filosof a jeden z hlavních zakladatelů Charty 77, Jan Patočka, byl silně ovlivněn filosofií Heideggera a že v určité době sympatizoval s nacismem a s pravicovým totalitarismem. Pozice, ze kterých se Patočka stavěl vůči komunismu, lze jen těžko vidět jako demokratické. Je otázkou, do jaké míry Patočka svojí filosofií, vycházející z elitismu, podřízenosti silám, které není možno kontrolovat, konceptu „přirozeného světa“ atd., ovlivnil některé české disidenty. Faktem zůstává, že Charta 77 stála převážně na pozici dodržování zákonnosti a těch lidských práv, ke kterým se totalitní systém zavázal, a že se jen okrajově zabývala demokracií a humanismem. Vzhledem k tomu, že ani tato pozice neuchránila mnohé chartisty před vězením, je těžké uvěřit, že tento postoj byl jen taktikou, jak se vyhnout pronásledování. Jako by se počítalo se stálou existencí totality a jako by scházela víra v možnost obnovení demokracie. Možná, že toto ovlivnilo skutečnost, že chartisté byli jen málo připraveni na demokratické změny v roce 1989. Hodně počátečních chyb pravděpodobně vyplynulo z toho, že se nezabývali skutečností, že důraz na lidská práva bez existence fungujícího demokratického systému sám o sobě nikdy nemůže dlouhodobě zaručit jejich existenci. I v demokracii důraz na lidská práva jednotlivců bez poměrně jasně formulovaných povinností jednotlivců i skupin „o práva" si málokdy klade meze, které by nešly na úkor zájmů „ostatních", i celku. Tím vším se jednostranný důraz na „práva“ může stát nechtěným prostředkem k úsilí za privilegia, k manipulaci za nejrůznějšími i destruktivními účely. Jinými slovy, protože demokracie není možná bez historicky relativně integrovaného celku a rovnováhy sil, úsilí o práva jednotlivců a skupin, dovedené za určitou hranici, může vést k rozvrácení jak celku tak demokracie. A na druhé straně, protože demokracie nemůže existovat bez respektu pro různá „práva" jednotlivců i skupin, demokratický systém musí mít schopnost vytvářet rovnováhu mezi právy a povinnostmi jednotlivce a celku, což je jedna z nejtěžších otázek demokratického politického systému. Demokracie často budí dojem, že nedemokratickými prostředky by se dosáhlo mnohem více mnohem rychleji pro všechny, ale toto je jedna z nejnebezpečnějších iluzí, které nedemokratické síly neopomíjejí permanentně zneužívat. Po určitou dobu po revoluci 1989 existovalo v Československu úsilí navázat na demokratické tradice českého a slovenského národa. Je otázka, proč bylo toto úsilí zatlačeno velmi rychle do pozadí a nahraženo úsilím „vstoupit co nejdříve do Evropy" hlavně přizpůsobením se ekonomickému systému, jako by globalistické a ekonomické koncepty byly daleko spolehlivější zárukou úspěchu a stability svobodného Československa a kvality života většiny jeho jednotlivců, než demokracie se svým důrazem na rozvíjení mravních, kulturních a občanských hodnot a s nimi spojené zodpovědnosti za sebe, druhé i komunitu, ať národní či státní. Protože demokracie každého celku musí vyrůstat z jeho základních podmínek a s ohledem na různorodé potřeby celku i většiny jeho jednotlivců. Podmínkou úspěchu však je, že většina lidí a jejich političtí představitelé dobrovolně přijmou demokratické principy a že demokratická vláda bude vždy schopna pohotově čelit všem nedemokratickým snahám. I demokracie na Západě vyrůstaly z dlouhodobých zápasů a tradic, jejichž znalost se stala nezbytnou součástí schopnosti politiků i občanů demokracii hájit a rozvíjet. Z tohoto hlediska jsou české demokratické humanitní tradice i pro současnost nesmírně cenným dědictvím a je škoda, že se zapomnělo na to, že tyto tradice bylo to nejlepší, co nás s pokrokovou Evropou pojilo a že to je to nejdůležitější, čím můžeme ke stabilitě a pozitivnímu vývoji Evropy dlouhodobě přispět. Vydávání prací filosofů, kteří vycházejí z nedemokratických a nehumanistických pozic se v posledních letech zvýšilo všude a pravděpodobně není náhoda, že se Heidegger v Čechách začíná vydávat. Je ale přinejmenším nutné, aby byl uváděn ve všech pravdivých souvislostech, aby veřejnost měla možnost si o něm vytvořit informovaný názor a aby nesloužil k manipulaci „intelektuálních přístupů" a k určitým nedemokratickým politickým záměrům. MARIE L. NEUDORFLOVÁ (Ottawa) POLYGON 3+4/94 19 [pageend21]OTA RAMBOUSEK Když kvetly šeříky. Soudruh Hamták seděl za stolem a přemítal. Jeho oduševnělá tvář proletáře nesla stopy hrdinských bojů dělnické třídy za lepší a jasnější zítřky. Od pravého ucha až ke koutku úst se táhla jizva. Nebyla ošklivá, naopak, dodávala soudruhu Hamtákovj bojovný a odhodlaný výraz. Objektivně řečeno, měl hubu trochu nakřivo, ale takovou urážku mohl vyslovit jen nějaký zapřísáhlý nepřítel všeho krásného a pokrokového, v co věřili a o co usilovali soudruzi za první masarykovské buržoázni republiky. Byly to těžké doby. Soudruh Hamták se tehdy potloukal po různých severočeských nálevnách a vyhrával na svou heligonku, aby si opatřil nejnutnější peníz na pár panáků režné. Památku na tváři měl přímo od duchcovského viaduktu. Ano, vážení, skutečně odtamtud; právě tam se v prvních řadách postavil na odpor zlotřilé četnické čeládce. Přímou příčinou jeho zranění však nebyla čet- nická kulka, ale šilhavost a momentální in- dispozice spolubojovníka a místního ožraly Sadílka. Karel Sadílek, také soudruh a alkoholik, silně šilhal, i když to houževnatě popíral, tvrdě, že má jen šikmé oči. Když si nasadí čepici >balónku<, co má po tátovi, podobá se v šeru trochu Leninovi. To mu zjednávalo mezi ostatními soudruhy jakousi úctu i přes notorické opilství. Právě osudného dne, kdy došlo ke srážce dělnické třídy se zaprodanci a lokaji kapitalistické republiky u viaduktu, posílil se Sadílek v kořalně u žida několika prcky rumu. Jeho smělá paže znejistěla a požitý alkohol mu na přesnosti nepřidal. Sadílkova optická vada, zjištěná odborníky, činila celých devět stupňů třicetdvě minuty; tato odchylka, vyjádřena v mírách metrických, obnášela celých pět a půl metru. Byla to přesně vzdálenost, o kterou mistrně vedená rána dlaždičkou, kterou vyslal ožralý Sadílek, minula hlavu buržoazního četníka a strouhla po hubě spolubojovníka Hamtáka, který okolkoval stranou s rukama v kapsách a tvářil se pro jistotu neutrálně. Václav Hamták byl po debaklu revolucionářů, kteří byli rozehnáni četnickými pendreky, ošetřen v místní nemocnici a několik dní se zotavoval v okresním lapáku, kam byl s ostatními nejagilnějšími vzbouřenci vsazen. Tak už to v životě bývá! Sadílek zatím utekl a dokonce se Václavovi posmíval pro jeho blbost a zlehčoval ho po putykách duchcovského okresu. Následkem toho spolu dlouhá léta nemluvili. Až těžké doby Protektorátu a odpovědná ilegální práce přiměla oba soudruhy, aby zapomněli na minulost. Ale odbočujeme od původního tématu: Co přimělo Václava Hamtáka, aby se tak zavzpomínal? Byla to výzva stranického tisku. Ústav marx-leninismu ÚV KSČ v Praze vyzýval pamětníky k zaslání osobních svědectví a vzpomínek o akcích komunistické strany v uplynulém padesátiletí. V článku se zdůrazňovalo, že nerozhoduje umělecká úroveň, ale pravdivost a nová, dosud neznámá fakta. „Tam musím napsat,“ řekl si Hamták, „ať vědí, jak jsme to tu prožívali. Ale to, jak jsem u viaduktu dostal po hubě, to psát nemůžu. Není to zrovna moc komunistický. Musí to bejt něco slavnostnějšího. Třeba osvobozování! To bude! Když každej napíše, aspoň to budou mít kompletní.“ Vyndal z kredence lahvičku s inkoustem, násadku s rozkřípaným perem, které pamatovalo Hamtákovu školní docházku. Násadka byla na konci silně okousaná. Přinesl několik umolousaných papírů. Utřel stůl usmolený lepkavými stopami po štamprta- tech, neboť kmínka byla Václavovým oblíbeným životobudičem, a připravil se ke psaní. Pak se zahleděl do neurčitá a, žvýkaje konec násadky, popustil uzdu své fantazii. Ta se ani po půlhodině nedostavovala, a tak nezbylo soudruhu Hamtákovi, než aby fantazii nasadil ostruhy v podobě několika málo kalíšků řízného alkoholu. Výsledek se dostavil téměř okamžitě. Po necelé čtvrthodině vrhl na papír energickými, rozmáchlými tahy titul budoucího příspěvku. Hned nato usnul... Proto není divu, že literámě-historická práce Hamtákova byla dokončena v necelém půlroce a těsně před koncem dubna dostali soudruzi v Ústavu manc-leninismu ÚV KSČ v Praze 1 ve Vlašské ulici zásilku, která obsahovala dopis jakéhosi soudruha Hamtáka, který sděloval, že „za to psaní nic nechce, že si s tím dal práci čistě z lásky ke straně“. Dále byl v zásilce příspěvek, který bez komentáře uvádíme: A zaseje bylo jaro. Tentokrát jaro 1945. Praskaly ledy i fronty. Všechno bylo v pohybu, i v našej Habrovej všechno přímo kvasilo, včetně jeřabinkovýho vína u starosty v chlívě, aby mělo teplo. Taky komunistická strana v podzemí houževnatě pracovala. Už koncem dubna se sešel patnáctej ilegální výbor KSČ u starýho Konečnýho. Byl tří- člennej. (Ten výbor.) Mimo Konečnýho soudruh Hušle, kterej se hned zkraje vetřel do >V!ajký<, aby to tam zevnitř narušoval, jak pak vypovídal u soudu, když dostal malej dekret. Třetí byl krejčí Paplhám, kterej byl velkej ilegálista. Přes přísný nařízení CPO měl starý kanape na půdě, ač věděl, že má být ve sklepě. Mimo to, pohrdaje nebezpečím, pojmenoval svého psa jménem Doifík a alespoň jednou tejdně do něho kopnul, aby tak vyjádřil nenávist ke Třetí říši a jejímu Vůdci špecijálně. „Soudruzi," začal Konečnej schůzi výboru, který předsedal, když nes to šílený rizoto, že je u něho v baráku komunistická schůze už 29. dubna. „Teda soudruzi, je jasný, že Svoboda klepe na dveře. (Tím myslel jako svobodu pro lidi, ne toho pozdějšího prezidenta.) Blaník se votevírá, konec je na spadnutí. Rusové jsou v Berlíně. Velká doba žádá velký rozhodnutí. “ Takhle kecal, že to má všechno důležitý aspiky a tak vůbec. Abych to, soudruzi, neroztahoval; výbor se usnes na třech bodech: 1. Že eště tejden počkaj. 2. Až to bude jistější, napíšou na zed' Heřmánkovic statku [co je teď JZD] SE SOVĚTSKÝM SVAZEM KE DNU a za roh VÍTĚZSTVÍ s velikým V jako Viktoria, co psávali Němci. Celkově, když se podíváte vod Brdičkovic hospody, vodkaď je vidět i za roh, je to úderný a bojovný heslo! 3. V noci, až to bude úplně jistý, na obouch koncích obce zamažou kravincema německej nápis HABROWA. Ty kravince proto, aby to bylo jako hanlivý a bylo vidět, že je v Habrovej taky ňákej pořádnej vodboj! Pak v Praze vypuklo povstání. Od Rakovníka přitáhli Vlasovci a zas hned táhli dál. A najednou se vám v rádiju vozval takovej sytej, slavnostní hlas a říkal: „Na rozkaz ge- nerálisima Stálina vojska pěrvšej ukrajinskej fronty bleskovým úderem osvobodila hlavní město Čechoslovackej respúbliky - Prágu. “ Museli zřejmě bleskově táhnout jinudy, poněvadž až druhej den se nám ty jednotky objevily na rynku. Každej vůz táhly tři hemel- ky, jak voni po jejich řikaj „lošády“. Prostřední měla nad sebou takovou vobruč se zvonečkem, asi místo klaksonu. Jednotka to byla gardová, protože přes kozlík měl každej vůz perskej koberec. Utábořili se a začlo osvobozování. Vod Jelínků přitáh takovej jeden poďobanej hrnec se sádlem, u pekaře vzali všechen chleba a z koloniálu vyvalili sud s kyselejma vokurkama a kostky umělý- ho medu. Pak začal mýtynk. Hudba jednotky (dvě balalajky a garmóška) zahrála „Já drugoj ta- koj strany něznáju, kde tak volno dýšet če- lověk, “ protože naši hymnu neznali a hrát jen tu jejich přej jim bylo žinantní Konečnej, teď předseda revolučního národního výboru a zároveň Strany, promluvil v tom smysle, že jsme fašisti se slavnou Rudou armádou porazili a že teď teprve začne ta pravá Havaj. Nakonec přidal básničku, kterou se přes noc naučil: „ V zemi, kde včera znamená zítra.“ Během mýtyngu několikrát jako by zdálky zahřmělo. Lidi se starostlivě dívali, esli se nad Bouřňákem nestahujou mraky. Bylo to divný, v týhle roční době. Pak to zavonělo od továryše komandíra lejtěnanta co stál v první řadě; osvobodil u pucifouse Troníčka flašku Pitralónu a teď mu to dělalo s těma vokurkama a umělým medem v žaludku šfávy. Tím pádem říhal, jak se vodborně říká, ale distingulovaně; skrz zafatý zuby. Jen si vždycky odpliv. Ale čas ani Germáni nečekají: „Na Prágu, “ zeptal se lejtěnant. „Kuda?“ Konečnej jim ukázal směr. „Davaj! Na Prágu!“ zavelel ko- mandír a dali se křížem přes Heřmánkovic pole, jak jim Konečnej ukázal. Aby byli v Praze vopravdu bleskově. Na rynku zbyly hromádky kobylinců, smrad po machorce a prázdný sud od okurek. Sedmdesátiletá podruhyně Ouklejová se dívala za osvoboditeli: „Dyi se povídalo, že budou znásilňovat, “ volala na sousedku a v jejím hlasu zazněla jakoby výčitka. „Tak je tu máme, na věčný časy. Přišli včas“! Radoval se Konečnej prorocky a za- máčk slzy štěstí ve svým jiskrným komunistickým voku... 20 POLYGON 3+4/94 [pageend22]Renesanční Radek Kučera NÁŠ PÁÁN PREIÉR ROZUMÍ VŠEMU, PÍŠE O VŠEM, MLUVÍ DO VŠEHO... Takhle a podobně znají dr. Radka Kučeru čtenáři Polygonu. Ovšem kreslení vtipných obrázků s politickým námětem je jen jednou z mnoha jeho činností. Radek Kučera se narodil v Litovli na Moravě, a protože si jeho maminka přála, aby se stal lékařem, stal se jím. Ale jelikož pochází z kumštýřské rodiny, srdce ho táhlo k malování - a tak ještě po večerech vystudoval výtvarné umění. Napsal také několik knížek (v edici Archa mu vyšla detektivka >Vrah světí ne- děli<, knížka pro děti >Hledejte bílý mercedes<, >Tábor bubáků.', který vydala Konfrontace, další dvě knížky pohádek pro děti, knížky se skautskou tématikou a společně s Janem Kristoforim sbírku kreslených vtipů). Též o jeho obrazy je velký zájem, vystavoval v mnoha zemích. Jen tak namátkou: v Alžírsku, Švýcarsku, Rakousku, Německu, Nizozemí a samozřejmě i v Cechách a na Moravě. Radek Kučera žije v Nizozemí. Jeho cesta sem byla, jak už to u exulantů bývá, dosti složitá. Proč ale právě do Holandska? Díky Pražskému jaru ’68 jsme se dostali s manželkou jako bezpartijní do kádrových rezerv specialistů pro práci v zahraničí. Doškolili jsme se v tropické medicíně, udělali si zkoušky z francouzštiny a němčiny a byli jsme posláni do Alžírská. 20.srpna 1968 jsme byli pozváni na alžírskou ambasádu do Prahy, abychom podepsali kontrakt, ovšem každý do jiného města — a ta města byla od sebe vzdálená 300km. Řekli jsme si, že teď jsme už svobodni, teď už nemáme zájem pracovat v zahraničí a ještě ke všemu každý v jiném městě, tak na to nebudeme reflektovat. V noci na 21. srpen přijeli Rusové. Celý den jsme chodili po městě, byli jsme u rozhlasu, byli jsme všude - a já po těchto zkušenostech telefonoval na alžírskou ambasádu, že jejich nabídku bereme. Ovšem předtím jsem ještě museí na Moravu, kde byla naše - tehdy ještě malá - dcerka u mého bratra. Na Moravě se toho v té době o Rusech ještě moc nevědělo, tak jsem tam vykládal do rozhlasu o situaci v Praze, ve služební sanitce jsem rozvážel „Slovácko“, které psalo o okupaci, ve špitále jsme trhali prostěradla a popisovali je různými hesly, takže jsem se pochopitelně hezky namočil. No ale podařilo se nám pak odletět prvním letadlem do Alžíru. Když jsme startovali, viděli jsme Rusy s jejich primitivním vybavením. Byl to hrozný pocit. Říkal jsem si, dokud ti tady budou, nevrátíme se sem. Jenže jsem nepočítal, že by tam byli déle než rok nebo dva. Byt jsme si proto platili dál. V roce 1969 jsem se ještě jednou vrátil na pohřeb maminky* podařilo se mi tuzexovými bony podplatit úředníka, který mi dal razítko do pasu, že jsem ještě mohl odjet. Ale to už jsem tam byl opravdu naposledy - až teprve zase v roce 1989. V Alžírsku jsem měl kontrakt na tři roky a manželka na dva. V nemocnici, kde jsme s manželkou pracovali - nakonec jsme přece jen mohli pracovat společně - byli také ruští lékaři a když jsme tam přijeli, vítali nás a chtěli nám předat >Bílou knihu< o „osvobození“ Československa. Což jsme odmítli s tím, že jsme tam tu okupaci zažili - a kromě toho, že už jsem zapomněl ruštinu, že už si pamatuju jen „zachvatčiki, iditě domoj!“ Když se náš kontrakt chýlil ke konci, museli jsme se rozhodnout, co dál. Manželka by se bývala docela ráda vrátila, ale já se vrátit nechtěl. Z dřívější doby jsme měli naštěstí jednoho přítele v Holandsku, ředitele koncernu Philips - a ten nás pozval do Holandska. V Hee- renveen potřebovali gynekologa. Manželka se tam vydala, aby zjistila, zda je možné se naučit holandštinu a vůbec jestli je možné v našem věku tady začínat znovu. Manželka odletěla a já jsem zůstal v Alžíru sám s dcerkou. V té době jsem dostal z československé ambasády od dobrého člověka zprávu, že nám budou odebírat pasy a budeme se muset vracet. A že českoslovenští experti už nesmějí opouštět Alžírsko přes hranice autem. Tehdy přijel na návštěvu právě můj bratr s manželkou. Naplánovali jsme to tak, že on odjede se svou ženou a mojí dcerou, kterou bude vydávat za svou dceru, do Maroka a já to eventuálně do Maroka přeplavu. Ale napřed že to zkusím přejet, protože ono přece jen - v noci plavat v moři... a ke POLYGON 3+4/94 21 [pageend23]všemu tam byla za hranicí ještě královská pláž toho Hasana, takže jsem měl strach, aby se do mne nestrefovali Marokánek Tak jsem odjel na hranice, alžírský policista mě zastavil a nechtěl mě pustit dál. Naštěstí tam byl ještě jeden alžírský policista, který byl můj bývalý pacient, jehož jsem vyléčil ze syfili- dy, a ten potřeboval, abych mu vyléčil také manželku. Což jsem mu slíbil s tím, že mě ale napřed musí pustit do Francie za mojí manželkou, která tam těžce onemocněla. A tak mě pustil... V Holandsku jsme také neměli tak lehké začátky, jak si to představuje pan doktor Payne. Moje manželka jako gynekoložka brala tehdy měsíčně 600 fl, zatímco uklízečka ve špitále měla 1500 fl. A já jsem moc těžko sháněl práci, nakonec jsem sehnal něco na půl úvazku, ale pořád to nebylo ono. Takže jsme se rozhodli využít nabídku z dřívějška, a to v Bavorsku. Tam jsme měli oba práci v téže nemocnici, ale stejně to byla velká chyba, protože tam teprve jsem začal mít heim- weh po Holandsku. Ještě jsme krátce uvažovali o Švýcarsku, ale nakonec jsem vyhrál konkurs v Holandsku, kde byla taky práce pro manželku - a tak a kluk vám takhle jednou říká, mami, já jdu „futbalovat“. S úděsem jsem si uvědomil, že ty děti za chvíli vůbec nebudou umět česky. Přijede sem jejich dědeček a babička z Čech — a oni si s nimi nebudou rozumět. Nebo se vrátíme - a děti se tam nedomluví. Přitom jsem si vzpomněl na svoje dětství, na tu romantiku skautingu. Řekl jsem si, že prostřednictvím skautingu by si děti tu znalost češtiny mohly osvojit a udržet. Ve Švýcarsku a v Německu byli čeští skauti, ale v Holandsku prakticky nic takového neexistovalo. Napsal jsem do tehdejšího časopisu „Okno“, vydávaného pro Čechoslováky v Nizozemí, aby se jsme se vrátili. V Bavorsku jsme měli totiž spoustu pacientů—Sudeťáků, kteří byli rádi, že si s námi mohou popovídat lámanou češtinou, ale nikdy nám nezapomněli zdůraznit, že jsou ti „Rucksack Deutsche“, které jsme vyhnali... Pane doktore, o vás je známo, že jste se dlouhá léta zabýval skautin- gem. Jak jste se k němu dostal? Moji přátelé mají kluka a holku. No mi přihlásily děti - a udělali jsme první tábor. Napojili jsme se na skautské ústředí a náš první tábor se konal v severním Německu. Přijely tam děti z Německa, Holandska, Francie, Anglie i jiných zemí. Ovšem museli jsme je rozdělit tak, aby nebyly spolu ve stanu třeba děti jen z Německa, protože ty by se nám pak bavily německy a ne česky. A děly se tam takové věci, že tam byl například jeden malý chlapeček z Berlína, který neuměl ani slovo česky, ač byl dítě českých rodičů. Ti se prostě honili za markami a dítě česky neučili. Tak jsem na něj mluvil pouze česky, třeba když měl hlad, prostě jsem mu jako nerozuměl a on si to vždy šel nechat přeložit — a tím pomalu získával slovní zásobu. A po třech týdnech skutečně ty děti všechny už mluvily pěkně česky. To ale nebyl jediný tábor, těch bylo víc, asi deset let jsem na nich trávil každou dovolenou, vzal jsem tam i manželku, dokonce i babička nám tam jednou vařila. A stálo to za to. Například jsem poznal taky jednoho chlapce českých rodičů, který se za ně styděl, když mluvili česky. To šel po ulici rad- ši deset kroků před nimi nebo za nimi. Jenže my jsme je na táboře učili i dějepis, kdo to byl Masaryk, kdo to byl Palach, aby měli být na co hrdi, načež jsem se pak dozvěděl, že ten chlapec se hádal s holandskými dětmi, když se mu posmívaly, že je ’buitenlandeť, tak říkal, co ty mi budeš povídat, měli jste vy nějakého Palacha? Rodiče si také často stěžovali, že děti nemají žádné české knížky a že nebudou přece nic komunistického objednávat. Což byla pochopitelně výmluva, přece mohli koupit třeba Ferdu mravence. Ale abych jim vyrazil tuhle zbraň z ruky, tak jsem napsal svou první českou knížku pro děti, »Tábor bubáků» - a na táboře jsem jim z ní předčítal, abych si ověřil, jak na to budou reagovat. No, reagovaly dobře, napsal jsem potom druhou knížku a pak ještě několik dalších. Jaký je váš názor na otázku sudet- ských Němců? Říká se, že starší generace je stejně nekompromisní vůči Němcům jako vůči komunistům. Já osobně nedělám rozdíl mezi nacismem a komunismem, ač komunisti mi připadají ještě horší, protože Hitler v Mein Kampfu jasně řekl, co chce, kdežto komunisti měli plnou pusu míru, přátelství - a dělali totéž co nacisti. Ovšem jako děcko jsem prožíval okupaci a ta antipatie k Němcům mi pochopitelně zůstala. Znal jsem spoustu sudet- ských Němců a tak vím, jací byli - tudíž byli odsunuti. Možná, že to nebylo všechno humánní, lidsky provedené, ale je nutné se ptát, kdo začal. A dnes vidím, že tihle sudetští Němci mají skoro jakousi prioritu před námi exulanty! Já tam žádný milionový majetek nemám, mám tam jen nějaké obrázky a měl jsem obrovskou knihovnu po tatínkovi a když jsem odcházel, tak jsem nepočítal s tím, že něco z toho dostanu zpátky. 22 POLYGON 3+4/94 [pageend24]Ale teď, když jsem viděl, že lidé s modrou krví dostávají hrady, zámky, pivovary, lihovary a přitom třeba mají trvalé bydliště v Rakousku, tak jsem si říkal, proč bych já třeba nemohl dostat zpět obrázky, které jsou dané do sklepa hodonínské galerie, kde jsou zavřené. Například Schwarzenberg má občanství české a rakouské a já mám občanství české a holandské. Tak proč on tedy zpět dostane a já ne? Je to přesně jako za komunistů, tehdy si bývali lidé sice také rovni, ale někteří byli rovnější... A druhý bod, který bych vytýkal našim dnešním politikům, je to, že nedovedli využít doby, kdy Československo bylo v podvědomí celého světa, kdy ten svět byl ochoten hodně pro nové Československo udělat, tak v té době se začali handrkovat o pomlčku. A nebo místo aby se nakoupilo vybavení pro nemocnice, tak se radši kupovaly caravely, pořizovaly se nové uniformy Hradní stráže a tak dále. I vaše krajanská činnost je velmi rozsáhlá. Pokud vím, založil jste kromě českého skautingu v Holandsku také krajanský spolek? Protože bydlíme v té nejvýchodnější části Holandska, kde je relativně málo krajanů a jsme dost daleko od sebe - cítí se mnozí z nás dost osamělí. A protože nemáme žádné tety, sestřenice a bratrance, tak mě napadlo založit pro nás všechny takovou jakousi rodinu, aby z nás nikdo nemusel být sám. Napsal jsem tedy dopis a rozeslal ho Čechům, které znám. Na to mi někteří neodpověděli, to byli většinou ti „upravení“, ale celá řada lidí mi odpověděla velmi pozitivně. Ve Winschotenu je hotel- restaurace Vrijheid — Svoboda — a tam jsme se pravidelně scházeli každý měsíc, někdy častěji. A tak se povídalo, dávaly se rady, mluvilo se o dovolených, oslavovali jsme Čapkovo výročí, pouštěli jsme si na pásce zaznamenanou řeč Miloše Kopeckého a Jakešovy projevy, takže byla i legrace. Byli mezi námi i čeští muzikanti, pořádali jsme tedy i večery české muziky. Kolem vánoc jsme dělali vánoční pečivo, poslouchali koledy a cítili jsme se jako taková náhražka rodiny, která byla daleko... Jakým způsobem vytváříte svoje politické kresby? Píše vám třeba někdo text a vy pak kreslíte obrázek? Ne, ten text vytváří více méně skutečnost sama. Poslouchám z Prahy >radio- žurnáh, zatím nám ještě naštěstí vysílá na dlouhých vlnách, většinou přehled českého tisku. A tam někdy člověk slyší takové perličky, že vás to přímo nutí vzít si tužku a namalovat to. Já jsem ovšem politické kresby dělal už dříve, vycházely v Okně, ale taky například v Lucembursku. Víte, nejtěžší je naučit se karikovat nějakého státníka, protože oni se někdy tak strašně rychle střídají. Nejhorší to bylo jeden čas v Rusku, po Brežněvovi přišel Andropov, pak hned zas Černěnko a ještě rychleji Gorbačov. Co říkáte vztahu našich doma k exulantům? Většina z nás v osmdesátém devátém rozhodně nepřijížděla domů proto, abychom jim tam do toho kecali a nabízeli rady, nebo že bychom toužili po místech ve vládě ... ti lidé tam si to, jak se říká, „vyzobali“ a my jsme volili exil. Jistě ne proto, abychom byli milionáři, a to taky už nikdy nebudeme, protože my máme například důchod jen za dvacet let tady odpracovaných a za těch dvacet let, co jsme odpracovali tam, nedostaneme ani korunu. A třeba Holanďan, který emigroval do Kanady, ten důchod ze své vlasti dostane. Jenže takhle oni tam vůbec neuvažují. Buďto se tedy nemělo nikomu nic vracet, tedy ani Lucerna panu presidentovi ani Orlík Schwarzen- bergům - anebo všem. Já jsem byl odsouzený na tři roky za opuštění republiky a činnost. Když nás potom rehabilitovali, bývala by mi stačila omluva od těch, kdo od komunistů převzali moc - ale nestalo se naprosto nic. Ba naopak, když člověk teď přijede domů, tak platíme v hotelu třikrát tolik než kolik platí lidé s adresou v Čechách. Zatím tedy ještě nejsem odsouzený za ty vtipy, co tu kreslím, ale možná, že brzy budu — viz paragraf 102! Jojo, za komunistů jsme museli dokazovat „kladný postoj“, teď zase musíme dokazovat „image“. Nejdůležitější ovšem je, abychom udělali stojku a nechali tam svoje peníze. A vůbec, nikde v Evropě není možné, aby někdo nedostal svůj majetek jen proto, že nebydlí v té zemi... Morálka, mentalita... Víte, kdybych měl malovat perspektivu budoucnosti, asi bych použil černou barvu. Avšak při malování obrazů. Radek Kučera naštěstí s černou barvou šetří. Jeho barvy jsou naopak jasné, otevřené a svěží, jakoby omyté deštěm. V jeho zátiších se často objevují hrozny, jablka a citrony, ale také číše, mlýnky, dýmky, půllitry a lžíce. Věci, které máme všichni kolem sebe doma. Věci, které vyzařují pohodu a klid. Klid neklidného Radka Kučery. S Radkem Kučerou hovořila MICHAELA SWINKELS-NOVÁKOVÁ PANE PREMIÉRE COP VLASTNĚ BYL AT A LOCKHEAD AFÉRA,? POLYGON 3+4/94 23 [pageend25]Kam kráčí "zviditelněné" Slovensko? ZDENĚK F. LEINER Na rozdíl od sousedů Slovenské republiky a Německa - bývalého souseda „skrze“ ČSFR - nevyvolal zde (ve Francii, pozn. red.) Mečiarův pád a ustavení zatímní vlády nezvyklou koalicí bývalých komunistů, bývalých mečiarovců a křesťanských demokratů velký zájem. V televizi ani slovo, Le Figaro, největší francouzský deník, uveřejnil několik stručných řádek bez komentáře a dva ze tří velkých politicko-ekonomických týdeníků, které sleduji, se o té události též nezmínily. Po rozpadu Československa to bylo jiné. V lednu 1993, při první návštěvě obou premiérů novopečených republik v Paříži na mezinárodní konferenci o zákazu chemických zbraní, se v tisku o obou zemích psalo a většina komentářů konstatovala, že rozdělení bylo chytrým tahem Václava Klause, který se zbavil ekonomicky problematického partnera. Le Figaro v titulku svého komentáře dokonce napsal, že Klaus se „zbavil koule na noze“. V odstupu dvou dnů otiskl interviewy s jedním i druhým předsedou vlády a při jejich četbě jsem měl dojem, že straní spíše Mečiarovi než Klausovi. Snad proto, že slovenský představitel sdělil, že by rád získal francouzskou pomoc při organisaci slovenské armády. Sympatie však rychle vymizely, když se v tisku objevily lakonické zmínky o Mečiarových rasistických projevech vůči cikánům a o šovinistických postojích vůči Maďarům. Více pozornosti vzbudil problém rekonverse slovenského zbrojního průmyslu. Ovšem prohlášení Romana Kováče v rozhovoru s dopisovatelem „Fig- éco“, že Slovensko zastaví pokles zbrojní výroby a pokusí se získat ztracené trhy, které obsadila Francie, Mečiarově vládě také sympatie nezískalo. Až návštěva nového slovenského premiéra Jozefa Moravčíka v Paříži 16. a 17. května umožnila francouzskému čtenáři dozvědět se něco více o nové slovenské vládě a o jejím úsilí postavit Slovensko na nohy a zlepšit vztahy k České republice a Maďarsku. Ekonomický deník Fig-éco uveřejnil rozsáhlý rozhovor svého redaktora s presidentem Slovenské republiky Michalem Kováčem, jenž neopomněl mluvit o autoritativních způsobech bratislavského „silného muže“, o jeho brzdění privatizace na jedné straně a „bleskové“ privatizaci dvacítky státních podniků ve prospěch příbuzných a přátel, když Mečiar cítil, že se blíží konec. Těsně před svým pádem ještě Mečiar podložil svému nástupci načasovanou bombu: dohodu s odbory o zvýšení mezd a slib zablokování cen potravin. Nesplnění této dohody a slibů přineslo nové vládě nepopulárnost a Mečiarovi hlasy v podzimních volbách. Fig-éco uzavírá svou stránku, věnovanou slovenské ekonomice, konstatováním, že je sice křehká, avšak že „Bratislava má v ruce trumfy, které mohou přivábit investory ze západní Evropy“. Pod výrazným titulkem „Zrušíme hranici" otiskl Le Figaro 19.5.94 rozhovor s předsedou slovenské vlády Moravčíkem, z kterého je zřejmé, že drží palce novému režimu. Zahraničně-politický redaktor Xavier Gautier, jenž uskutečnil toto interview, ocenil úsilí nové vlády vyřešit problémy maďarské menšiny, které byly vyostrený Mečiarovou nacionalistickou politikou a otázal se: „Budete též premiérem, jenž rozbije novou »železnou oponu«, Iderá se vytvořila mezi Českou republikou a Slovenskem?“ Moravčík připustil, že v současné době je kvůli problému nekontrolované migrace těžké přesvědčit Prahu o zbytečnosti takových závor. „Jakmile tato nutnost hranice zmizí, zrušíme ji,“ řekl Moravčík. V další části rozhovoru prohlásil, že cílem jeho pobytu v Paříži je „přinést poselství, že Slovensko usiluje o vstup do Evropské unie“ a že „nechce být odhozeno na periférii Evropy. Je to pro stabilitu naší oblasti velice důležitá věc“, dodal Moravčík. „Jestliže jsme zvolili Francii jako cíl naší první oficielní cesty, je to proto, že Francie pochopila důležitost střední Evropy pro celou Evropu.“ Je zřejmé, že francouzská vláda vyslechla slovenského premiéra s porozuměním. Během svého rozhovoru s novináři 24.5. ministr zahraničí Alain Jupé se pochvalně zmínil o tom, že Slovensko „odstranilo rozbušku nacionalistické bomby“ a řeší v evropském duchu osud jednoho milionu Maďarů, Ukrajinců a Cikánů, žijících na Slovensku vedle čtyř a půl milionů Slováků. Ministr to považuje za dobrou předzvěst pro Konferenci o stabilitě Evropy, která se koná 25.5. v Paříži na podnět francouzského premiéra Balladura. Dle pana Juppé se tato konference týká výlučně států, které mají podmínky pro vstup do Evropské unie. Mezi těmito „novými demokraciemi“ jmenuje vedle České republiky, Polska, Maďarska, Rumunska, Bulharska a tří pobaltských republik také Slovensko. Připomínám, že za Mečiara mnozí západní komentátoři Slovensko z eventuality přijetí do EU v dohledné době vylučovali. Je skutečností, že Mečiarovo Slovensko bylo novinářům ještě méně sympatické než západním vládám. Zmlácení čtyř novinářů (z nichž tři byli dopisovateli Svobodné Evropy) mělo v západní novinářské obci značný ohlas. U příležitosti Mezinárodního dne novinářů francouzský levicový týdeník Nouvel Observateur otiskl mapu světa novinářské svobody a Slovensko zařadil mezi státy, kde jsou novináři vystaveni citelným problémům. Po pádu Mečiara a uveřejnění programu nové vlády se tón západního tisku podstatně změnil a podobá se onomu, který se projevuje ve francouzském. S tím rozdílem, že zejména novináři sousedních států jsou lépe informováni. (Což je z jazykových příčin pochopitelné: v postkomunistickém Československu již málokdo ovládá francouzštinu, na rozdíl od němčiny a angličtiny.) V komentářích o novém režimu je Mečiar velice přísně odsouzen. The Wallstreet Journal napsal 22.3., že Mečiar udělal ze Slovenska „hospodářského invalidu“. Kölner Stadtanzeiger soudí, že po Mečiarovi nová vláda bude s potížemi „zametat střepy“. Gazeta Wyborcza konstatovala, že Mečiarova vláda „oživila duch nenávisti pocházející ze starých ’dobrých' časů třídního boje" a připomněla ’zásluhu' bývalého premiéra o rozbití polistopadové VPN - slovenské obdoby Občanského fóra. Autor komentáře R. Čhmel správně usoudil, že rozchod Mečiara s presidentem Kováčem ’nebyla záležitost osobní nebo vnitřní, ale mezinárodní'. Mnichovský deník Süddeutsche Zeitung napsal, že Mečiarův režim byl spojen s mafiánskými klikami, zhoubnými pro slovenské národní hospodářství: „Ekonomicko-poli- tické zájmové propojení bylo chybou již vlády Jana Čarnogurského. Křesťanskodemokratické straně, jak se zdá, se podařila jistá očista. Největší plus nového kabinetu a současně též jeho handicapem jest, že se téměř úplně osvobodil od zástupců mafiánského propojení." V prvních komentářích západního i ’sousedního' tisku převládala zpočátku skepse. Vídeňská Die Presse konstatovala 30.3., že „ani jeho autoritářské způsoby, neslučitelné s demokracií, ani neoblíbenost u jeho spolupracovníků, mečiarově popularitě u voličů neuškodily". Hannoverische Allgemeine napsala, že „velká část voličů HZDS zůstala věrná svému populistickému mistrovi a vyhoví každému jeho posunku“. Dle varšavské Rzeczi pospolité z 12.4. by 24,6% voličů hlasovalo pro Mečiara, kdyby se volby do parlamentu konaly v červnu, jak to ostatně Mečiar požadoval ve svém projektu referenda, z kterého sešlo, když se zjistilo, že jeho ’petičné hárky' byly téměř z poloviny falešné. Skutečnost, že po pádu Mečiara průzkumy veřejné minky za24 POLYGON 3+4/94 [pageend26]znamenaly vzrůst jeho popularity, vysvětlila vídeňská Die Presse 27.4. tím, že též na Slovensku se projevil Waldheimův efekt. Odvolání Mečiara zranilo cit mnohých Slováků pro spravedlnost a voliči HZDS se cítí zrazeni svými poslanci. „Slovenskou společnost rozděluje hluboká propast“, píše Die Presse. „Mečiar může v předvolebním boji využít prastarý strach Slováků před Maďary, protože právě poslanci maďarské menšiny se podíleli na svrhnutí bývalé vlády.“ (Připomínám, že „šnúrka z Garayových gatí, na ktoré visí Moravčíkova vláda“ se stala jedním z hlavních témat mečiarovské propagandy. Garay je předsedou maďarské občanské strany Egyůttelés - Spolužití.) Londýnský The Guardian začátkem dubna vyslovil starost o budoucnost nového režimu: „Slovensko již nemá předsedu vlády, který byl příčinou jeho mnohých problémů. Je to štěstí pro tu zemi? Ještě se jej nezbavila... Bývalý boxer si nikdy nečinil starosti, když uštědřoval protivníkům rány pod pás. Jestliže někdo čekal, že umožní Slovensku hladký přechod k novému režimu, velice se mýlil. Vladimír Mečiar začal okolo sebe mlátit do všech stran... Je snad na kolenách, ale bojuje dál. Nikdo nemůže sázet, že v dalším kole se nepostaví zase na nohy... Josef Moravčík bude nucen trpět jeho populistickou propagandu pokaždé, když vláda bude nucena přijmout nevyhnutelná, avšak nepopulární opatření.“ Též v České republice tisk zpočátku nedával nové vládě mnoho šancí. Např. Lidové noviny usoudily, že „by bylo předčasné Mečiara odepsat“. Během měsíců dubna a května se však objevily optimističtější tóny. Rzecz pospolitá cituje mínění Jána Čarnogur- ského, předsedy Křesťansko demokratického hnutí: „Vladimíra Mečiara je možné porazit.“ Frankfurter Allgemeine: „Mnozí Slováci pochopili, že Mečiar a jeho strana od vítězství ve volbách roku 1992 vedli zemi do stále většího úpadku. Rozhněvané masové demonstrace proti ’zrádcům' srovnatelné s těmi, které vyvolal před třemi léty první odchod Mečiara z vládního paláce, se nekonaly... Čtyři týdny po zvrhnutí populistického tribuna se v Bratislavě objevuje opatrná činorodá nálada." The Financial Times (Londýn): „Sesazením Mečiara se politické ovzduší na Slovensku vyjasnilo. Předseda vlády Jozef Moravčík a jeho vláda nepodceňují možné těžkosti ani Mečiara." Moravčík si vysloužil pochvalu dokonce i od moskevské Nezavisimají gazety, která 14.4. napsala: „Na rozdíl od svého předchůdce, jenž často uplatňoval svůj talent pro škandalózni improvizaci, je Jozef Moravčík znám rozmyslným rozhodováním, politickým realismem a schopností kompromisu i v nejostřejších sporech. V tom se mu podobají i ostatní členové jeho vlády.“ (K tomu je třeba dodat, že všech jejích 18 členů má vysokoškolské vzdělání a že většinou jejich portefe- je se shodují jak s jejich vzděláním, tak životní praxí. Moravčík sám je právník a působil jako docent hospodářského práva a děkan právnické fakulty v roce 1990. Není divu, že nový slovenský kabinet budí důvěru též v České republice. >Res- pekt< konstatuje, že v českém tisku se objevila řada truchlivých bilancí slovenské samostatnosti a úvahy o neradostných perspektivách Slovenska jako možného ohniska destabilisace. Varuje však: „Jen žádné uspokojení, žádnou škodolibost..." i když „vývoj na Slovensku nám poskytuje cosi jako satisfakci..., že se plní, co jsme očekávali. Jedině primitiv by mohl jásat nad tím, že na Slovensku je krize... Uvážlivý přístup k dění na Slovensku velí nejen neradovat se z jeho potíží, ale v rámci možností pomáhat k jejich překonání." Krátce po svém jmenování slovenský ministerský předseda prohlásil: „Je nutné, abych se co nejdříve setkal s Václavem Klausem. Vztahy mezi Českou republikou a Slovenskem bude nutné opět akcelerovat." Na otázku, kterou později položil Respekt, zda Klausův kabinet bude opětovat jeho větší vstřícnost nebo využije jeho slabosti k tvrdšímu prosazování českých zájmů, případně zda neučiní raději nic a vsadí na Mečiarův návrat, zatím neznám Klausovu odpověď. Avšak den před zahájením pařížské konference o stabilitě v Evropě 26. května bývalý vedoucí presidentovy kanceláře Karel Schwarzenberg na konci rozmluvy prohlásil: „Nová vláda v Bratislavě - budiž chvála Bohu! - zahájila opačnou politiku než její předchůdce... potřebuje nyní podporu nejen svých sousedů, ale celé Evropy." Dnešní francouzský tisk soudí, že pařížská konference, jejíž cílem je vypracovat „plán proti válce v Evropě" a uzavření Paktu o stabilitě, který shrne výsledek bilaterálních jednání mezi šesti adepty na vstup do EU, vyřeší - pokud jde o Slovensko - ožehavý problém Gabčíkova. Kvituje s uspokojením, že ještě před konferencí Moravčíkova vláda již učinila řadu opatření ve prospěch maďarské menšiny. UBYTOVÁNÍ V PRAZE 3 + 1 s příslušenstvím nebo 1 + 1 s příslušenstvím blízko stanice metra v Praze za rozumné ceny. Volejte 00422-256 806 nebo pište na: J. Plíhal, Mánesova 47, 120 00 Praha 2 Jsou tedy všechny důvody k optimismu? ňekl bych ano, kdybych neměl v ruce řadu důkazů o malé politické vyspělosti značné části slovenských lidových vrstev a kdyby zde nebylo memento neokomu- nismu, které se jmenuje Strana demokratické levice. Je známo, že během krize mezi Mečiarem a mezi presidentem Kováčem, podporovaném bývalými mečia- rovci Kňažkem, Moravčíkem a Filkusem, se bývalý premiér pokusil získat podporu Weissovy SDĽ a že tato kryptokomunis- tická strana v parlamentě často hlasovala s mečiarovci. Též v současné době jsou její kritiky Mečiarových minulých i současných lží a podrazů méně energické, jako ostatních členů koalice. Z osmnácti členů Moravčíkovy vlády je sedm komunistů, šest příslušníků tzv. Alternativy politického realismu (odštěpen- ců HZDS a SNS) a pět křesťanských demokratů. Komunisté obsadili některá důležitá ministerstva, jako ministerstvo obrany a křeslo místopředsedy vlády (obsazené velmi schopnou ekonomkou Brigitou Schmógnerovou, jež bude mít dohled nad hospodářskými ministry). Nedávné vítězství komunistů v maďarských parlamentních volbách, které po Polsku a Litvě potvrdilo prokomunistický trend ve východní Evropě, posilnilo již i tak rozhodující posici SDĽ ve vládě. Na druhé straně však Weiss jistě pozoruje s obavami nespokojenost svých „skalních" komunistů, kteří založili „Združenie robotníkov na Slovensku“ vedle již dávněji existující stalinsko-leninské Komunistické strany. Jestliže se tato nespokojenost po různých nutných nepopulárních opatřeních vlády, jejíž je SDĽ členem, projeví silným poklesem volebních preferencí před blížícími se volbami, nevylučoval bych zvrat aliancí, jehož „uměni-“ komunisté ovládají dokonale. Historie přináší četné příklady. Dějiny československé Národní fronty po roce 1945 jsou jedním z nich. V případě potřeby Weiss nebude váhat vytvořit jako spasitel Slovenska národní frontu s Mečiarem, bude-li si jist, že v ní bude mít dominující postavení a že po čase bude s to Mečiara docela odstavit na vedlejší kolej. Saint Raphael, Francie, 26. května 1994. B POLYGON 3+4/94 25 [pageend27]JÁRA MECÚ DVA PRESIDENTI Muž, který změnil svět aneb Pražské ignorování zapáchá marxismem V létech studené války byl i v disidentských kruzích ten muž nazýván Belzebubem. Snad právě proto se po pádu komunistické tyranie nedočkal z české strany ani podání ruky natož napf. řádu Bílého Iva. Vřelého pozvání se v Praze dostávalo jen bývalým nejznámějším protiame- rickým a protidemokratickým aktivistům jako třebas J. Fondové a F. Zappovi. Následující článek ani dnes nemá naději na publicitu ve sdělovacích médiích, které nadále posluhují „demokratům“ z marxistické líhně. (JM) Lidé s pamětí si jistě bez námahy vzpomenou na to nejvíc proklínané, zatracované jméno v režimním tisku, na jeho karikaturu v podobě kovboje, ostrostřelce a zabijáka na stránkách Dikobrazu a všech tiskovin, ovládaných partají. Nejnenáviděnější státník, zpodobňován jako lidožrout, jako zloduch sedící na nukleární střele, býval na plakátech nesených nad hlavami organizovaně a poslušně bouřících demonstrantů v Moskvě, stejně jako v různých částech světa, kde ještě pátá kolona Sovětského svazu, jako komunistická Internacionála, dožívala své dny. Bylo proč bouřit. Bylo proč se vztekat. Bylo proč propadat zděšení. Bylo po sovětském útoku na Afganistan a pohár trpělivosti, s nímž si Západ tolik let diplomaticky připíjel s marxisticko-leninským Východem, přetekl. Západní demokracie poznaly, že nemají na vybranou a že jim byla vnucena poslední, rozhodující bitva s nukleárním, po zuby ozbrojeným protivníkem, donekonečna žvanícím o míru a spolupráci, ale o jehož pravých úmyslech už nemohlo být pochyb. Sovětský útok na Afganistan znamenal postup Rudé armády k životně důležité oblasti západní civilisace - k naftovým polím. Západní podnikatelé a obchodníci na Wall Streetu, vždy tak ochotní k půjčkám i na koupi toho provazu, na němž - podle Lenina - měli být sami oběšeni, zatáhli kohoutky sýpek a uzavřeli tresory. Kremlu - největšímu dlužníku na Wall Streetu - zůstal jen „Kapitál" Karla Marxe. Poslední bitva, vyzpívána či spíše vykoledována Internacionálou, konečně vzplála a historické události se daly na pochod. Volebním rokem 1980 byl do čela největší bašty demokracie Spojených států amerických, a tím i do vedení svobodného světa, vynesen muž, jenž do detailů znal protivníka a věděl, co na něj platí. Tím pravým mužem v pravém čase na pravém místě byl čtyřicátý president USA Ronald Wilson Reagan. Hned po převzetí úřadu v Bílém domě mluvil otevřenou řečí a nikoho nenechal na pochybách o programu a konečných cílech nové americké zahraniční politiky. Mnozí voliči ho znali z jeho začátku jako presidenta „Screen Actors Guildu“, usilujícího o zamezení komunistické infiltrace filmové produkce v Hollywoodu, jenž v roce 1947 také svědčil před Výborem pro neamerickou činnost. Jako bývalý populární guvernér z California byl Ronald Reagan ve svých 69 letech ze všech svých předchůdců nejstarším mužem, zvoleným do služby v Bílém domě. Velký Američan, zralý politik, k nepřátelům svobody tvrdý a nesmlouvavý. Vyhlašuje bezprostřední úkoly: Boj proti mezinárodnímu terorismu, povinnost Ameriky podporovat bojovníky za lidská práva všude ve světě - od Nikaraguy až k Berlínu. Upozorňuje, že „čas se změnil“, že totalitní režimy mají odzvoněno a veřejně, bez diplomatického ubrousku, označuje Sovětský svaz za „Imperium zla", nepřítele světového míru a hlavního organizátora mezinárodního teroru. Prohlašuje, že Amerika se ocitá na prahu největšího období svých dějin. Svoboda je v útoku a svoboda nejen přežije, ale bude i triumfovat, upozorňuje na počátku roku 1981. Zděšení mezi soudruhy v kremelském politbyru dosahovalo vrcholu. A nejen mezi soudruhy. Zuřivým antiamerikanismem nasáklý Irán, pár minut po nástupní Reaganovy řeči, kvapně propouští po 444 dnech 52 amerických rukojmí, držených v zajetí od přepadu a zničení amerického velvyslanectví v Teheránu. Sovětskému velvyslanci A. Dobryninovi se dostává překvapení v podobě zákazu parkování v areálu Bílého domu, což bylo po řadu let vzácným privilegiem. Čas se opravdu změnil a president Reagan zahajuje největší bitvu našeho století, kterou o něco později nazývá „Globálnídemokratickou revolucí“. Nastává nejkritičtější desetiletí od konce druhé světové války, v němž se rozhoduje o válce a míru - o dalším bytí či nebytí lidstva. Dá se očekávat, že Sovětský svaz, který ve studené válce dobyl víc území a podmanil si daleko víc národů než nacismus ve válce horké, nesloží zbraně bez boje. „Musíme dozbrojit a mít takovou sílu, aby Sověty jednou provždy přešla chuť k válkám, aby navždy vyloučili agresi ze svých spekulací... Musíme čelit sovětské nepríčetnosti a se vší rozhodností vystoupit proti mezinárodnímu terorismu, inspirovanému a řízenému Moskvou,“ volal v té době Reagan k americkému národu, světu, i k těm, co slyšet nechtěli. (V Čechách se „malý český člověk“ tvářil k diktatuře loyálně a v zahraničí si tentýž „Čecháček“ v tom čase raději upravoval k diktatuře vřelé vztahy, škemraje o právo sedět v Praze u piva.) Ostatně mnoho lidí, nezajímajících se o politiku, bylo mimo ten úžasný, fascinující děj, na který čekaly o po kterém toužily miliony komunismem bičovaných Evropanů! Po tvrdých slovech následovaly první tvrdé lekce. Blesková akce ozbrojených sil USA na Grenadě. Začal být izolován vliv Kuby, která je přinucena stáhnout své oddíly z některých zemí Afriky včetně 40 tisíc hrdlořezů z Angoly, přerušit dodávky zbraní (včetně těch z našich zbrojovek) do zemí Latinské Ameriky atd. Jako odpověď na sovětské rakety SS20, rozmístěné v ČSSR i v NDR (bez sebemenšího protestu obyvatel) jsou do západní Evropy urychleně dopravovány a k okamžitému odpálení připravovány Pershingy - rakety tzv. prvního úderu - a ve vojenské strategii demokratických zemí lze pozorovat nebývalou obrannou aktivitu. Patří k ní i vypuštění řady špionážních družic. Mnozí diplomaté ze socialistického tábora jsou obviněni ze špionáže a hromadně vypovídáni z USA, Anglie, Francie a jiných zemí svobodného světa. Politické ovzduší v té době stále čpělo střelným prachem. Z Reaganovy administrativy přichází zpráva, že i nejvyšší úředníci státního departmentu musí projít detektorem lži, aby se zabránilo únikům informací. Konečně se mění i postoj USA k OSN a také k organizaci UNESCO, které dostaly na vybranou: bud se očistí od marxistických a tudíž protidemokratických živlů, nebo dojde ke ztrátě finanční podpory. V první fázi Anglie UNESCO opustila a USA zastavily finanční pomoc. V případě OSN snížily Spojené státy svůj každoroční peněžní příspěvek na polovinu a prosadily, aby početní stav sovětských úředníků - většinou špiónů - byl u této organizace snížen o 100 lidí! Pro porobené národy střední Evropy pak bylo zvlášť důležité, že americká velmoc Reaganovými ústy prohlásila, že daný stav nepovažuje za trvalý a že bude podporovat ty vlády a skupiny, jež budou usilovat o větší nezávislost na Moskvě. (Tímto rozhodnutím vlastně nepřímo začínal náš listopad 1989.) Kostky byly vrženy a řeč byla nadmíru jasná. A tak, zatímco se většina lidu v tzv. táboře míru, unavená v nekonečném posluhování režimu, dávno stala apolitickou, ustrašenou mlčící masou, jejich vladaři, čtoucí, slyšící i myslící, začali myslet na zadní vrátka. Nejrychleji se začali reformovat a uvědomovat si svůj konec soudruzi v rebelujícím Polsku i v - na rebelování připraveném - Maďarsku. Na scénu přichází papež Polák 26 POLYGON 3+4/94 [pageend28]Wojtyla a jako v zázraku zvedá ke svobodě téměř celé Polsko. Polským komunistům zvoní hrana a stanným právem oddalují svůj zánik. Čas běží tryskem. Padají modly a rodí se noví buřiči. „Způsob našeho života je ohrožen. Přišel čas, aby svoboda přešla do útoku,“ prohlašuje >železná lady<, britská ministerská předsedkyně Margaret Thatcher při návštěvě Kanady v poslanecké sněmovně. „Pochod svobody odstaví marxismus-leni- nismus na smetiště historie,“ prohlašuje ve svém vskutku historickém projevu president Spojených států v britské sněmovně. Za kremelskou zdí se rozhoduje otázka, zda jít ke kapitulaci nebo do apokalypsy. Americká veřejnost měla ještě v živé paměti veřejně vyslovené názory Nikity Chruščova: „Dějiny jsou na naší straně. My vás pohřbíme," říkával ten veselý tlouštík, považovaný za liberála. „Usmažíme vás jako červy na pánvičce,“ vyhrožoval Američanům a pak se moc rozčiloval, že ho vítají s černými prapory. Čas Nikity už dávno minul, ale západní demokracie moc dobře věděly, proč musí být ve střehu. Mohutný řev demonstrujících pátých kolon Moskvy zněl dosud svobodnou Evropou a třesk zbraní bolševických guerill bylo slyšet jak v Africe, tak i za zády Spojených států - v džunglích i městech Latinské Ameriky. V záplavě výhrůžek na adresu Západu hledala Moskva nového Chamberlai- na. Hledala mamě. Nebyl v žádné z metropolí svobodného světa. Těžký zákulisní boj urychluje smrt nejvyšších sovětských předáků. Na věčnost odcházejí v rychlém sledu: Hlavní ideolog Michal Suslov 25. 1. 1982, Leonid Brežněv 10. 11. 1982, Jurij Andropov 9. 2. 1984, Konstantin Černěnko 10. 3. 1985... Poslední přehršle bolševických fanatiků mizí v rakvích zapomnění a komunistické křídlo moskevských, právě nastupujících re- formistů, si začíná uvědomovat, že postupný návrat do civilizace je jediným východiskem z oprátky utopistické ideologie násilí. Ve světovém tisku se objevuje jméno M. Gorbačova. Široký úsměv revizionisty, kapitulační projevy, řeči o návratu k demokracii vyvolávají senzace a brzy i mimořádný obdiv světové veřejnosti. To se už píše 6. listopad 1984 a tým Reagan-Bush dostává mandát na další čtyři léta. Reagan se stává nejpopulámějším presidentem od dob D. Roosevelta. V prosinci 1985 dochází k prvnímu setkání Reagan-Gorbačov na konferenci v Ženevě. Trvala tři dny. O jednáních za zavřenými dveřmi (celkem 14 hodin) Gorbačov prohlásil: „Byla ostrá, někdy velmi ostrá“ (... sharp, sometimes very sharp.) Podmínky západních demokracií, representovaných Reaganem, byly velmi tvrdé. Později se o nich jeden z tehdejších Gorbačovových poradců vyjádřil slovy: „Chtějí po nás, abychom spáchali sebevraždu.“ Čas ukázal, že onen vysoce postavený soudruh jménem Lomejko, měl pravdu. Tolik let ke kremelským výbojům trpělivý Západ se stal Reaganovým nástupem neoblomným! Pozornému pozorovateli tehdejších událostí nemohlo ujit, že v Ženevě a na konferencích, které následovaly, bylo rozhodnuto také o našem osudu a stejně tak o osudu všech sovětských kolonií. Potvrdil to sám president Reagan hned po návratu z mimořádné konference s Gorbačovem v Reykjaviku. V televizním poselství, vysílaném pro americký lid 13. října 1986, řekl mj: „Přišel jsem do Reykjaviku pevně rozhodnut, že lze o všem možném vyjednávat, až na dvě věci - o svobodě a naší budoucnosti... Přiznali jsme, že nemáme valné iluze o Sovětech a jejich konečných cílech... Avšak přes všechen pokrok, který jsme učinili v otázce redukce zbraní, nutno se zmínit, že ještě o jiných otázkách se jednalo kolem zeleného stolu na Islandě. O otázkách velmi závažných. Jak už jsem naznačil, také o otázce lidských práv... Jasně jsem prohlásil, že zlepšení lidských podmínek v Sovětském svazu samotném je nezbytné k zlepšení bilaterálních vztahů se Spojenými státy. Neboť o vládě, která ztratí důvěru vlastního lidu, nelze předpokládat, že si udrží důvěru cizích mocností. Takže jsem řekl Mr Gorba- čovovi, stejně jako už předtím v Ženevě, že my, Američané, nedáme ani tolik na slova pronesená na mítincích, např. na tomto, jako na činy, které po nich následují... Prohtásil jsem Mr Gorbačovovi, že tyto rozhovory na nejvyšší úrovni nemohou dát americkému lidu zapomenout, co znamenají sovětské akce proti lidu Afganistanu, Střední Ameriky, Afriky a jihovýchodní Asie. Pokud se sovětská politika nezmění, zajistíme, aby se těm, co bojují za svobodu a nezávislost, dostalo podpory, kterou potřebují..." Poselství, z něhož cituji, zakončil pak president Reagan slovy: „Well, je-li jaký dojem, který si odnáším z těchto říjnových rozhovorů, pak je to dojem, že na rozdíl od minulosti jsme to byli my, kdo jednal z pozice síly.“ Připomínáme-li si tuto dobu a ty, kteří ji tvořili, musíme vyslovit i pocity hořkosti nad tím, jak velký počet našich lidí, včetně inteligence, postrádala schopnost vidět, dedukovat a předvídat vývoj události7 Jak byli šokováni pro ně nečekaným pádem impéria, jak strašně nepřipraveni!!! Jako by před pražským listopadem žili na jiné planetě. Jak je možné, že světem duněl pochod svobody a v Čechách, ba ani v exilu, ho téměř nikdo neslyšel? Jak je možné, že ani mocné praskání okovů u sousedů, o němž psal v té době celý svobodný svět, vítězství polské Solidárnosti, madarských vlastenců, ba ani mohutný nástup opozičních sil v SSSR nepohly s nevědomostí ani s lhostejností českého člověka? (Po pokojném rozpadu Československa, navíc rozpadu bez referenda, ve kterém už téměř nebylo Čechoslováků odhodlaných Československo bránit, se o to více tlačí do popředí otázka: Kolik Čechoslováků ve skutečnosti vlastně usilovalo o návrat ke svobodě a demokracii?) Byli jsme a zůstáváme i nadále národem mrtvých duší? Národem bez vlastní vůle? Vždyť tu bylo tolik signálů potvrzujících, že pád komunismu a tudíž naše osvobození je za dveřmi. Po Ženevě a Reykjaviku, konference na nejvyšší úrovni, na nichž Gorbačov postupně podepisoval požadavky předkládané Reaganem (kapitulace po etapách) pokračovaly. Washington, Moskva, Malta... Posléze Moskva akceptuje i základní americký požadavek: zrušení Brežněvovy doktríny a uvolnění pout satelitům. Opuštěné loutkové vlády skomírajícího Waršavské- ho paktu plní další podmínky Západu: zastavují rušení zahraničního vysílání a Maďarsko jako první začíná s likvidací železné opony. Na manévrech vojsk „socialistického tábora“ se objevují vojenští pozorovatelé z NATO a v jeho metropolích si američtí vyslanci zvou na besedy disidenty. Píše se červenec 1989. V ČSSR mrtvé ticho a klid. Jako by nikdo nechápal, že se mění Evropa i svět. Žádné nadšení. Žádný razantní pohyb vpřed ke světlu. Zato Polsko v těch dnech bouří nadšením. President Bush má projev v polském parlamentu a v loděnicích v Gdansku, v rodišti Solidárnosti, zvedá s Lechem Walesou ruce ve znamení vítězství. Stejně triumfální je jeho cesta do Budapešti. Bývalý vicepresident dokončuje už jako president Reaganovu práci. Světem ještě zněla Reaganova výzva ke Gorbačovovi, aby zboural berlínskou zed, když padající úlomky bortících se bloků této zdi začaly padat i do sovětské kolonie zvané Československo. Obrovský exodus obyvatelstva z Honeckerova Německa vede přes Prahu a je posledním hřebem do rakve s Jakešovým politbyrem. Pražská loutková vláda ztrácí posledního loutkového spojence. Pražská mládež konečně a jako prvá poznává agónii totality a pociťuje příležitost. Později se přidají režimem všelijak pokroucení tatí- ci, bývalí funkcionáři kvapně převlékají kabáty a stávají se osobnostmi. Jak přítomnost ukazuje, včerejší mistři na desinfor- maci neztratili nic ze svého kumštu. Jejich pokračující ignorování faktů čpí marxismem a leninismem. Připomínají Gorby- ho, aby mohli říci „Demokracie, to je on a my, reformisté“. Proto musíme znovu a znovu obhajovat PRAVDU, připomínat historická fakta a především objevovat tolik let v Čechách hanobenou Ameriku. Patří k ní i jméno muže, který změnil svět. Jméno Ronald Wilson Reagan. □ □ □ Hovory přes Lány aneb O principu občanské neposlušnosti „Princip občanské neposlušnosti nemá podle presidenta Václava Havla logiku v demokracii, v níž vláda vzešla ze svobodných voleb,“ informují česká sdělovací media, jmenovitě Lidová demokracie 9. května 1994. V pravidelných nedělních Hovorech z Lán tak president reagoval na vyjádření předsedy komunistické strany Čech a Mora- POLYGON 3+4/94 27 [pageend29]vy M. Grebenčlka, který při prvomájových oslavách vyzval k individuálním aktivitám občanů, vedoucím až k občanské neposlušnosti. Je ironií, že k tomu vyzývá právě jen mluvčí strany, která každou nepartajní občanskou aktivitu tvrdě potlačovala, ale jestliže se v České republice něčeho tragicky nedostává, tak je to právě ta individuální občanská aktivita. Aktivita, která by nebyla v souladu se všemi těmi směrnicemi, usneseními, nařízeními a vytyčenými liniemi těch nahoře. Demonstrace občanského nesouhlasu jsou přirozenou vizitkou každé demokracie, ba co víc, jsou její chloubou. Ne nadarmo se říká, že tam, kde mohu beztrestně říci, že není svoboda, tam je svoboda. Nebudeme-li mít na našich ryncích kromě nadšených tles- kalů žádné bouřící nespokojence, pak česká demokracie bude dostávat podobu skryté totality nebo jakési předúnorové Národní fronty. Žel také náš president Havel přišel z minulosti a „moudřel“ jen v totalitě. V roce 1990 jsem na stránkách tohoto časopisu (v čísle 6 v článku „Po prvním dějství") napsal, že liberál Václav Havel je politicky nevyzrálý intelektuál, který hledal pravdu v kleci censury a pozoroval svět z levého břehu. Na toto mé tvrzení, zdůvodněné ve zmíněném článku pádnými argumenty, reagovaly pražské Lidové noviny (6. března 1991) nikoli protiargumenty, ale jen čtyřmi řádky. - Inu, demokracie je diskuse - to říkali i soudruzi. Vraťme se tedy k dnešku, kdy naše česká, zbrusu nová a sametově čistá demokracie se dožívá stáří pěti let a jako batole svým mentorským kázáním šokuje i rozesmává staleté demokracie světa. Snad bude dovoleno beztrestně poklábosit s presidentem, který svým názorem na občanskou neposlušnost vzbuzuje dojem, že svým intelektuálním myšlením nadále zůstává na levém břehu, Nic proti tomu. Každý má právo, president Stejně jako prostý občan, vidět demokracii svýma očima a studovat ji vlastním rozumem. Jiný názor na demokracii měl Stalin a jiný Tito. Jinak ji chápal čínský Mao a jinak například Slovák Dubček. Jeden základní pilíř však má každá nefalšovaná demokracie. Ať už americká nebo západoevropská: je to právo občana na občanskou neposlušnost. Pan president říká, že občanská neposlušnost nemá v demokratickém systému logiku. Je samozřejmé, že takový výrok (usměrňující i nepřímo zastrašující") vyvolává u myslících občanů celou řadu neposlušných otázek. Chápe snad president demokracii jako společnost kejvalů a utles- kaných pochlebovačů, nebo jako společnost svobodných lidí, majících právo dnes někoho zvolit a zítra ho eventuálně vypískat?! Neexistuje demokracie bez práva na občanskou neposlušnost. Neboť tzv. občanská neposlušnost není právo na protiústavní spiknutí, převraty nebo pouliční teror. K občanské neposlušnosti patří občanovo právo politika vykřičet z náměstí, demonstrací zviditelnit jeho neschopnost nebo nemorálnost. Historie nám potvrzuje, že všechny demokracie rostly a rostou především individuální politickou aktivitou svých občanů, že jsou popoháněné k blahobytu a prosperitě právě tou občasnou občanskou neposlušností. Občan nemusí k poznání této pravdy být komunistou ani odborářem. On vidí, on čte, on vnímá. Jednou jsou neposlušní francouzští zemědělci, jindy zas němečtí železničáři nebo američtí stavbaři. V době vietnamské války pochodovaly Amerikou statisíce neposlušných občanů Ameriky. V zemi, kde lidé ztratili nebo ztratí politickou aktivitu, tam, kde právo na veřejný protest se považuje za provokaci, tam, kde ustrašený občan se stahuje do ulity soukromí a mizí v pověstné „mlčící většině“, tam se demokracie stává paskvilem. Je nedobrým znamením a špatnou vizitkou, když občané si začnou šeptat „my to nezměníme". Je to snad jen ozvěna z doby temna? Jakou to demokracii má na mysli současná vládnoucí elita? Snad ne, probůh, jakousi tichou demokracii jednomyslnosti?! Snad ne jako věčnou vůdčí roli jedinců? Je pravda, že do cílové pásky demokracie jsme dorazili v posledním trojlístku ubožáků. Za námi tenkrát zůstala jen Albánie s Rumunskem, ale naši lidé nejsou prosťáčkové mdlého rozumu. Oni už vědí, že tato demokracie, která přišla zvenčí, je střídáním stráží a že si ty stráiže budou vybírat a také kontrolovat a odvolávat jedině oni - občané z ulice! Někdy si vyberou křesťanské demokraty, jindy lidovce nebo socialisty, co na tom? Všichni budou mit stejné poslání: sloužit těm, kteří je zvolili. StřeŠt demokracii a svobodu všech občanů. Individuální aktivitou a - bude-li třeba - i „občanskou neposlušností" budou lidé své politiky popohánět i vyprskávat z úřadu. President Václav Havel, který jistě četl Mňačkovu knihu „Jak chutná moc“, nám svou nelibostí nad občanskou neposlušností doznal, že za posledních pár let až moc dobře poznal, jak chutná moc. Zbývá už jen jediné: aby poznal a hlavně aby se dokázal smířit s tím, že ne všichni občané mu budou přát dobrou chuť. Česká republika, květen 1994 M 28 POLYGON 3+4/94 [pageend30]VLADIMÍR CÍCHA Ó, Kanada... (I) Ponecháme-li stranou národohospodářští a s tím související zadluženost, jež v této zemi dosáhla již výše příhodné pro jiná místa, je rasismus snad nejčastějším zdrojem a thematem v diskusích a polemikách v tisku. Této otázce věnuje obšírně pozornost kapitola knihy, která by měla být povinnou četbou každého politika, učitele, studenta, v podstatě každého, komu budoucnost této země není lhostejná. Je pravdou, že Kanada dosud patří k „silným“ zemím. Avšak i tady, stejně jako v USA a v Evropě, přibývá problémů a země se potácí na rozhraní mezi poklesem životní úrovně a hospodářskou krisí. Spektrum důvodů, proč tomu tak je, není právě chudé a o mnoha z nich obšírně pojednává ve své knize „The Trouble with Canada“ W. D. Gaidner. Tato krátká úvaha nemůže se obejít bez citací z tohoto díla. Málokterá z vyspělých zemí těší se v takové míře jako Kanada pověsti země demokratické, humánní, otevřené, respektující Deklaraci lidských práv, poskytující domov a útočiště potřebným a neprávem pronásledovaným. Tak se dělo vlastně od počátku její existence. V tomto století a v podstatě až do éry panování P. E. Trudeaua probíhala immigrace do země podle měřítek humanity, stejně jako prospěšnosti a přínosu pro zemi samotnou. Tento proces, tato v podstatě logická měřítka a směrnice balancující jak požadavky humanity, tak prosperity země, znějí dnes jako pohádka. Bodovací systém, po léta směrnice pro udělení či neudělení statusu „landed immigrant“, stal se fraškou. Parametry vzdělání, odbornosti, kvalifikace či udržení poměru etnického složení immigrace ztratily zcela význam. Příchozí z Asie a zemí Třetího světa mají otevřené dveře do Kanady, bez ohledu na jejich morální, odborný či společenský profil. Děje se tak již řadu posledních let. A tu, zcela logicky a nevyhnutelně, začíná docházet k jevům, které současné sdělovací prostředky, stejně jako „viditelné menšiny", označují mylně rasismem. Mylně proto, že jde o zcela logickou a přirozenou reakci na stále rychlejší a podstatnější proměnu charakteru země bez ohledu na názor a mínění obyvatel, těch, kteří učinili Kanadu zemí vysoké životní úrovně a demokracie, těch, kteří s lítostí pozorují, jak tato znamenitá prestiž dostává povážlivé trhliny, za které nikdo jiný nežli vláda není zodpovědný. Leč zpět ke zmíněné knize! „Není demokracie výrazem vůle lidu, způsobem naplňování jeho přání, žádostí, představ? Ovšem, že ano. Jak je ale v této zemi respektováno přání 78% Kanadanů, odmítajících kvantitu a kvalitu immigrace, která dosahuje vážných změn etnické a kulturní rovnováhy drastickou změnou kvót plánované immigrace? Politika vlád, počínajíc L. Pearsonem a pokračujíc P. E. Trudeau- em a B. Mulroneyem, otevřela zemi multi- kulturalismu a immigraci bez sebemenšícn ohledů na logicky nevyhnutelné následky. Neboť selektivní immigrační politika může být považována za diskriminační pouze tehdy, věříme-li (naivně), že všechny kultury a lidé jsou si rovni, jsou stejní." (W. D. Gaidner) Rozsah Polygonu bohužel nedovoluje citovat byť i to nejpodstatnější z této znamenité, poctivě míněné knihy. Autor s přehledem a logikou, bez zášti a nenávisti, řadí fakta a výsledky pozorování a studií, která nelze popírat ani zkreslovat. Z jeho úvah zaznívá nejen opravdový vztah k zemi, ale i obavy z nebezpečí současného vývoje, k němuž politici jsou hluší a slepí. „Není snad zcela přirozeným požadavkem, aby immigrační politika zajišťovala, že většina kanadských dětí bude vyrůstat v prostředí podobném jejich vlastnímu, mezi lidmi, kteří mluví stejným jazykem, jejichž kořeny jsou v židovsko-křesťanské víře, řec- ko-římské filosofii, anglo-evropské kultuře?“, táže se W. D. Gaidner. A pokračuje: „Je to snad nerozumné a nezdůvodnitelné požadovat pro příští generace stejné prostředí a kulturu, které učinily národ silným? Jaký je důvod ke změně systému, který dosud pracoval tak dobře?" A dále: „Každá immigrace nutně přivodí změny v původní kultuře - bud ji posílí nebo oslabí - ale klíčová otázka, kterou se dnes každý obává vyslovit, je: Jak mnoho a jaký druh rozdílnosti jsou únosné pro jakékoli kulturní společenství? Neboť tvrzení, že taková rozdílnost neexistuje, je nesmyslné. Jakmile totiž vměšující se kultura dosáhne jistého procenta (výzkumy a porovnáním bylo zjištěno kolem 15 procent), většina původního obyvatelstva se stane bezděky nespokojenou. Začíná se cítit ohrožena. Jakmile tento pocit nastane, přibývá rasových nepokojů i tam, kde nikdy předtím k takovým jevům nedocházelo. S logikou stejně smutnou jako neúprosnou vláda tak sama vytváří rasismus mezi lidmi touto proměnou společnosti proti její vůli. Morální povinností vlády je zaručit, aby ona mez kulturní snášenlivosti nebyla překročena." Zneužívání termínu rasismus, jak se to děje v poslední době, je ošidné a nebezpečné. Dochází ke zkreslování faktů, zapírání vlastní podstaty začínajících problémů, k lo- potivé snaze vytvořit kulturní konglomerát vysoké kvality. To ale není možné. Každý máme svou minulost, historii, kulturu, ke které se vracíme, které dáváme přednost před neznámem, bezbarvou nejistotou, zmatkem. Dle dnešních hledisek „politicky správně“ orientovaný čtenář namítne, že většina kanadského obyvatelstva jsou také immi- granti. To je sice pravda. To se týká i nás, neanglosasů, nicméně příslušníků téže rasy, kultury, víry. Nikdy nebyl zamezen přístup do této země žadatelům rasově či kulturně odlišným, ale po léta se tak dělo v proporcích odpovídajících tradičnímu složení obyvatelstva. Kanada ostatně není jedinou zemí s etnickými menšinami. Otázka však zní - Co vedlo k dramatickým změnám v poměru immigrace „tradiční"“ (tedy bílé, evropské či australské) a „netradiční"“ (Asie, Třetí svět), jak se v posledních letech děje? A proč se tak podstatně mění kriteria udělení statusu „landed immigrant“? Ti, kdož rozhodují o budoucnosti této země, neoplývají dostatkem prozíravosti. Jsou posedlí jakousi zaslepenou zjednodušeností touhy učinit zde ráj a útočiště pro všechny, kdož z jakéhokoli důvodu zatouží po tom tady žít. Činí tak bez ohledu na ty, kteří Kanadu vybudovali a vytvořili do současné podoby a kteří plným právem mají tvořit valnou většinu obyvatelstva, homogenní rasou, vírou, filosofií. Toto neznamená potlačení immigrace „netradiční“, nýbrž jen zachování únosného poměru a balance. Znamená to schopnost citlivého předvídání budoucího vývoje, svědomité posouzení následků zaváděných změn pro vývoj, tvářnost a úroveň země. Tato schopnost, zdá se, začíná povážlivě chybět. Varovných signálů nutících k vážnému zamyšlení nad současným vývojem a immigrační politikou je až nepříjemně mnoho. Stačí jen připomenout případy „utečenců“, snadný vstup do země zločincům, zneužívání klauzule o slučování rodin, úžasnou znalost nových příchozích, kudy se dostat co nejkratší cestou na welfarní úřad apod. A přitom každý kritik současné praxe je označován za rasistu, ačkoli právě slepé pokračování v současné immigrační politice rasové problémy vytváří a přináší. Je snadné rozlišit diametrálně odlišný pocit prožívaný za procházky pitoreskní čínskou čtvrtí Vancouveru a Richmondem, v posledních letech změněným téměř k nepoznání. Nemluvě o tom, co zcela logicky napadne myslícího pozorovatele dění na immigračním úřadě vancouverského letiště, kde na jednoho našince u přepážky připadají desítky žadatelů z Asie a Třetího světa (od nemluvňat po starce nad hrobem). Je snad rasistou pozorovatel, jehož pocity jsou přinejmenším smíšené, pozoruje-li toto praktické provádění immigrační politiky země? Není přece příliš fantazie zapotřebí k představě situace za deset, dvacet let... Proč si zodpovědní vládní činitelé nepoloží prostou otázku: -Může Kanada přežít agresivní, vládou financované vytváření stovek různých kultur na její vlastní půdě, obzvláště když většina immigrace ze Třetího světa je bud marxistické orientace či fatalistického způsobu ekonomické existence? táže se W. D. Gaidner. A dle současné zkušenosti lze k citátu připojit... A podvodníků, zločinců a budižkničemů... Immigrační praktika Kanady mění se v charitativní činnost. Tato štědrost se však děje na úkor poctivých daňových poplatníků, těch, kteří svou prací a přičinlivostí udržují dosud solidní standard země. Je to nemístná štědrost v nevhodnou dobu a v nejednom případě i nevhodnému příjemci. A zvýhodňování těch, kteří se sami ani nesnaží a o nic prospěšného se nepřičiňují, nemůže vést jinam, než k celkovému poklesu úrovně země. Pokud se thematiky této úvahy týká, proto, proč věci se mají tak, jak se mají, mám jediné vysvětlení: krátkozrakost a jalový optimismus rozhodujících činitelů či celkovou vyčerpanost rasy a kultury bílé, počátek cyklu dějinné, historické nevyhnutelnosti, který bude kulminovat homogenií rasy jiné. Skutečnost, že čínská a vietnamská kuchyně mi chutná, že se svými čínskými a japonskými kolegy na pracovišti vycházím dobře, není nikterak v rozporu s předchozími řádky... ■ POLYGON 3+4/94 29 [pageend31]JEDNA Z KŘIVD DOSUD NEODČINENÝCH: Kdy bude rehabilitován Rudolf Beran ? MILOSLAV BUREŠ Tuto otázku kladl český tisk již před dvěma lety našim justičním orgánům; osudem bývalého premiéra Rudolfa Berana se zabývaly listy nejrůznějšího politického zaměření, od Zemědělských novin až po - Rudé právo. K rehabilitaci významného českého politika, který se stal obětí Benešovy msty, však dodnes nedošlo. Současná česká justice stále ještě není ochotna odčinit zločiny a křivdy, jichž se poválečné československé soudnictví dopustilo na nevinných obětech. Rudolf Beran musel být zničen, aby nemohla být obnovena tzv. agrární strana, plným jménem „Republikánská strana zemědělského a malorolnického lidu“, a komunisté se mohli zmocnit jejího majetku. Proces majetkové loupeže a likvidace představitelů agrární strany započali již za války nacisté. Na majetek popravených představitelů agrární strany byla uvalena vnucená správa, tzv. Treuhand. To se stalo i Rudolfu Beranovi, který sice ušel šibenici, ale jeho konečný osud byl stejný... Prožil nejen muka nacistických kriminálů, ale ještě hůře byl na tom v mučímách komunistických, kde byl urážen, tupen - a nakonec uštván k smrti. Po mnichovské katastrofě, kdy nikdo nechtěl převzít úřad předsedy vlády II. republiky, Beran tuto oběť dobrovolně přijímá, ač si je vědom značného politického i osobního rizika. S neobyčejnou politickou i hospodářskou rutinou provádí přestavbu našeho zbrojního průmyslu na spotřební průmysl schopný mezinárodní soutěže. Beran vyhlašuje zákaz propouštění dělnictva i úředníků. Uprchlíkům ze Sudet, ze Slovenska a z Podkarpatské Rusi zajišťuje ubytování i práci. Apeluje na zámožné vrstvy, aby přispěly k obnovení hospodářství okleštěného státu. Z kvetoucího státního celku Československé republiky zbylo po Mnichovu jen torzo. Přesto Beran vyhlašuje, že v tomto zmrzačeném státě nikdo nesmí hladovět a každému uprchlíkovi je nutno nalézt nový domov. Navštěvuje uprchlické tábory a pomáhá - také ze svých vlastních prostředků - mírnit osud postižených. Beranova vláda má takovou autoritu, že i mnozí členové správních rad se vzdávají svých tantiém ve prospěch strádající části národa. V čele své vlády odolává Rudolf Beran nacistickému nátlaku, který požaduje zavedení totalitního systému a represí proti židům, legionářům a marxistům. Za účinné pomoci Antonína Hampla, předsedy Čs. sociální demokracie, pomáhá urychleně eva- kuovat německé antinacisty do demokratické ciziny. Velkorysý je dokonce i vůči komunistům. Po rozpuštění KSČ, které komunisté sami nabídli, zprostředkovává jim Beran výhodný prodej tiskárny, umožňuje jim vydání pasů a dokonce i transfer komunistického kapitálu do SSSR. Vděčnosti za tuto velkorysost se Beran od komunistů ovšem nikdy nedočkal. Beranova vláda redukuje počet politických stran na dvě, vládní Národní jednotu a opoziční Národní stranu práce. Bez konzultace s Antonínem Beranem, předsedou NSP, Beran nic nepodniká. Strana práce je dokonce požádána, aby (po demisi a odletu Edvarda Beneše) vyhledala vhodného kandidáta na úřad prezidenta. Bývalý sociálně demokratický ministr spravedlnosti doporučuje dr. Emila Háchu, kterého přesvědčuje delegace NSP v čele s Antonínem Hamplem, provázeným poslanci Meixnerem a Remešem, aby úřad prezidenta přijal. I Hácha věděl, že tím na sebe bere nesmírnou osobní oběť. I k dr. Edvardu Benešovi se Beran chová jako gentleman. Posílá mu do exilu nábytek, osobní archiv, i část úředního archivu. A především - finanční prostředky pro příští odboj. (Beneš se mu za to později odvděčil stejně jako komunisté: kriminálem.) Největší snahou vlády bylo, aby národ v tak těžké zkoušce obstál. Ke zřízení protektorátu vláda souhlas nedala, neměla však síly, aby tomu zabránila. Podřídila se Háchovu souhlasu danému pod pohrůžkou brutálního násilí. Beran je zoufalý nad zprávami prezidenta Háchy z Berlína. Je odhodlán na protest spáchat sebevraždu. V tom mu zabraňuje poslanec Hampl a vyzývá ho ke společnému boji proti okupantům. Beran a celý aparát Republikánské strany dává se do služeb odboje. Vyzývají venkov, aby bojkotoval dodávky potravin pro přípravu války. Nabádají k vzájemné solidaritě měst a venkova. Dávají pokyn svým důvěrníkům, aby podpořili zásobování obyvatelstva měst. Do této akce se zapojuje i ministerstvo zemědělství; později za to padají na popravištích hlavy politické i hospodářské agrární elity. Republikánská strana utrpí v odboji největší ztráty. Zatčeni jsou i Rudolf Beran a Antonín Hampl. Kolaborantský tisk oba skandalizuje, aby k nim národ ztratil důvěru. Zmučený Hampl umírá v berlínské věznici Moabit. K. H. Frank žádá pro Berana trest smrti a hlásí se za hlavního svědka v jeho procesu. Pověstný předseda Lidového soudu Freisler ale nemá Franka v oblibě a patrně jen z toho důvodu vyvázne Beran s trestám káznice „jen“ na deset let. Trest si odpykává v nejhorších káznicích. Ale i v této situaci se Beran chová jako člověk milující své bližní. Dělí se často o poslední sousto, jak dosvědčuje jeho spoluvězeň Jan Filípek. Koncem války dal K. H. Frank propustit některé prominentní vězně do konfinace, také Rudolfa Berana, musí se však denně hlásit na gestapu, což znamená každodenní cesty ze Strakonic do Klatov. Nacistický soud dal Beranovi zabavit majetek, nucená správa je uvalena na jeho statek v Miloňovicích. Po válce mu majetek není vrácen, už 14. května 1945 zatýká Berana „naše" policie. Už koncem května, ještě před Benešovými dekrety, je Beranův majetek rozparcelován, živý i mrtvý inventář rozkraden... V dopise z vězení ještě Beran věří, že Beneš nedopustí narušení demokratických principů... Štáb vyšetřovatelů vyhledává materiál, kterým by mohl Berana usvědčit. To se ale nedaří. Proto není dovolen rozhlasový přenos procesu. Venkovský lid, který peticemi vládě a soudu žádá o účast na procesu, je policejně stihán a petice zabavovány. U soudu svědčí v jeho prospěch marně i významní generálové a politici. KSČ přikazuje svým přísedícím, aby se snažili získat i hlasy dalších členů trestního senátu. Korumpují přísedícího Neumanna příslibem, že dostane místo školního inspektora. V tribunále zasedá kromě dr. Munka za KSČ také pověstný rváč a násilník Bedřich Kozelka, týž, který se svou „odborářskou" gardou vypískal arcibiskupa Berana v chrámu sv. Víta. Taková byla úroveň retribučního takzvaného „Národního" soudu... Rozsudek byl vynesen 21. dubna 1947. Zní na dvacet let kriminálu, což se v Beranově věku rovná rozsudku smrti. (Pozn. red.: Rudolf Beran byl uznán vinným pro „souhlas s prodejem válečného materiálu Německu“, dále pro „podporu nacistického hnutí'. V ostatních bodech byl zproštěn žaloby, jejíž vykonstruovanost byla naprosto zjevná.) Beran, čestný český politik, velkorysý člověk, znalec a podporovatel výtvarného umění, vězeň nacistů, drtinovské justice i komunistů, selský bojovník a mučedník, umírá ve věznici na Mírově 28. února 1954. Už více než rok se justice zabývá jeho případem, stejně jako případem generála Syrového. Péčí prokurátora dr. Dlouhého vyšlo nezvratně najevo, že Beran byl obětí msty a třídní nenávisti. Celá naše veřejnost, nejen zemědělská, ale také historici a demokratičtí politici by měli usilovat o to, aby křivda byla konečně napravena a Rudolf Beran rehabilitován. Napsal jsem tyto řádky proto, abych pomohl uspíšit tento nezbytný akt historické spravedlnosti. ■ 30 POLYGON 3+4/94 [pageend32]S filozofem o vině a hierarchiích (Mácha, Karel: Giordano Bmno; nakl. Petrov, Brno 1993) • Pane profesore, Vaše práce má provokuje k otázce po neodčináné vině... Giordano Bruno byl upálen, na samóm prahu evropského novověku. Může na tomto faktu jakákoli pozdní „rehabilitace“ něco změnit? Jistě chápete, že na posmrtné rehabilitace pohlížím dost skepticky. KM: Dovolte, abych stručně ocitoval ze závěrečného odstavce mého eseje: „Brunova exekuce byla i pro velmi zbožné dogmatiky důkazem nesmyslnosti inkvizičniho vyšetřování... Můžeme v tom všem, už v pouhém vyhrožování upálením, vidět hluboce protikřesťanský prvek, zanesený do Ježíšovy etiky cizí, agresivní ideologií: a v tom, že lex canonica tak dlouho ponechával tento prvek ve svém rejstříku trestů, třeba vidět trestuhodnou lhostejnost zákoníků k osudu křesťana, k hořkému údělu malého, téměř bezbranného člověka. ... Pro soudce Giordana Bruna není polehčujících okolností: vražda zůstává i po téměř čtyřech stoletích vraždou.“ • Z úst katolického filozofa mě tento názor trochu překvapuje. KM: Náboženství bylo pro mne vždycky „věcí soukromou" (abych použil klasické so- ciálně-demokratické formulace, s níž v tomto bodě naprosto souhlasím). V cestě mezi člověkem a Bohem stojí církve, konfese a hierarchie - věřící se setkává s Bohem ve své modlitbě, a ta je hlavním, ba jediným aktem víry. „Jděte do celého světa" znamená něco přesně opačného než intrakonfesi- onální uzavřenost, s případnými nevraživostmi napravo i nalevo. Hledím na člověka, ne na terminologii, v níž artikuluje svůj vztah k Bohu. - A mám dojem, že takhle nějak soudí na začátku svého vývoje i mladý dominikán Giordano Bruno, než se dostane mezi mlýnské kameny dogmatických šikan. • Jeden z domácích recenzentů naznačuje paralelu mezi pozdním tomistickým aristotelismem a - stalinismem. Myslel jste ve studii o Brunovi na něco takového? KM: Máte asi na mysli recenzi Dr. Karla Komárka v >Lidové demokraciu - tedy ne, to je nedorozumění. Všechny ideologie mají ovšem něco společného, neboť vyjadřují zájem vládnoucího establishmentu. Ale ideolog Bruno není vlastně mé téma: naopak, já jsem se pokusil vystopovat tvar jeho „pocitu života“. Představte si mladého muže, který právě ztroskotal, vyloučen z kláštera a řádu, s málo prakticky použitelnou profesí „filozof“, bez prostředků a bez rodiny - představte si, že přesto nechce na svou filozofii rezignovat, naopak, chce teprve v nějaké svobodnější zemi než je jeho vlast vydat svou knihu, své velké dílo. A naplnit tak své charisma. Všechno ostatní je pro něj vedlejší - jazyk, jímž se mluví v zemi, v níž se právě zdržuje; charakter univerzity, na níž právě přednáší; město, v němž žije; všechno to materiální, co je tak drahé jeho současníkům, a čím on v podstatě opovrhuje. - Představte si, že neustále je na útěku, a jen svým královským ochráncům - to jsou postupně král Jindřich III., královna Alžběta, pak různá německá knížata - vděčí za to, že vůbec může svobodně žít a psát. V podstatě však se nikdy nezbaví strachu z toho, že by padl do rukou inkvizice, připraven v každou dobu uprchnout zadním vchodem z hospody, v níž právě bydlí... Brunova filozofie se rodí právě z takového životního pocitu: každá z jeho knih budí dojem, jako by autor počítal s tím, že zítra už nemusí být mezi živými. • Testament za testamentem? A tak naplňuje svůj osud? KM Osudem se stává to, po čem se pachtíte, anebo čemu se vyhýbáme... • Což můžeme i hořící hranici pokládat za osud? KM: V Brunové případě nebyla nevyhnutelná; všichni čekali na to, že odvolá. Pokusil jsem se analyzovat něco, co by bylo možno nazvat historickým nedorozuměním. - V okamžiku svého rozhodnutí je každý sám. A Giordano Bruno nakonec zvolil svou svobodu. • Kdo je vinen? KM: Otázka pro právníka. Tolstoj ji přeformuloval pro filozofii, ale stejně na ni vlastně neodpověděl. Španělský filozof Miguel de Unamuno říká: „Největším hříchem člověka je to, že se narodil." (Říkám na adresu těch, kdo se tak horlivě starají o „ochranu nenarozeného života“, a tak málo o osud těch dětí, jichž se dnes rodí dvě každou vteřinu...) - Ale nechci se otázce vyhnout: koneckonců je vinen hierarchicky-byrokratický systém, v němž se žádný z vyšších článků neodhodlá nepodepsat to, co mu na stůl předložil k podpisu jeho tajemník... Tento problém zůstává. A nebude-li změněn, musí se každý pokus o demokracii v průběhu doby změnit v systém byrokraticky lhostejné manipulace. S univerzitním profesorem Dr. DrSc. Karlem Máchou z Mnichova hovořil JIŘÍ LOEWY Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 šv. Fr. na osobu a den !!! Informujte se u: für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01-932 52 03 POLYGON 3+4/94 31 [pageend33]Demokracie za koruny! Mezi vládou a parlamentem České republiky kolují předlohy několika volebních zákonů. Občany totiž čeká několik volebních procesů do nižších i vyšších samosprávných celků, do senátu a nakonec i do poslanecké sněmovny. U politické elity tedy existují oprávněně obavy, že by si volič mohl po zkušenostech posledních let postavit hlavu a odevzdat do uren lístky zcela jiných stran než v minulých létech, a nebo neodevzdat vůbec žádně. Je příznačné, že meziválečná republika vystačila se stejnými volebními pravidly, naprosto demokratickými, prostými všech barier, jež by voličovi nebo kandidátu, popřípadě i politické straně jakkoli vázaly ruce. A přitom sněmovny a vlády z nich vzešlé vybudovaly v krátké době právní stát, jehož demokracie byla pro svět vzorem a který stál na předních pozicích světového hospodářství. Přitom byly jeho volené zastupitelské sbory složeny ze všech společenských vrstev obyvatelstva a nikoli jen z tzv. osobností, příslušejících převážně oligarchii vysokoškolských absolventů. To ovšem ani o současném volebním zákonodárství ani o současné parlamentní representaci nelze bez výhrad tvrdit. Občan, ač mu to bylo původně po pádu totality slibováno, není zpravidla s obsahem zákonů seznámen, neboť zdejší tisk, již tradičně servilní k vládnoucí elitě, si libuje spíše v senzacích ať skandálního či zločinného rázu. Ostatně hlavní informace přináší téměř dnes a denně z úst vládních i opozičních politiků Rudé právo, tedy deník, který už svým provokativním názvem porušuje zákonné ustanovení o trestnosti propagace hnutí směřujících k potlačení práv a svobod občanů. Snaží se jim totiž petrifikovat ideje, jež v minulosti potlačovaly a krůtě trestaly každý svobodný občanský projev. Mimoto může být právo jedině mravní a nikoli rudé, kterýžto přívlastek je potvrzením pokračující třídní nenávisti a z ní vyplývajícího třídního boje. Stát stojí před územně správní reorganizací. Je sporné, zda je zdržována záměrně nedostatkem vhodných volebních předpisů a nebo naopak tyto předpisy jsou zákulisně brzděny obavou o ztrátu centralizované moci. Důvody jsou uváděny rozličné. Ovšem neupřímně i úsporné, ač se na druhé straně na státní representaci nešetří, takže hromadné výpravy vládních činitelů a zákonodárců, často i v krátkém časovém odstupu opakované, vzbuzují oprávněnou otázku, jeli Česká republika velmocí, nebo není-li pro ni zbytečným přepychem ministr zahraničí a celý diplomatický aparát. Často bývá za hranicemi státu tolik ministrů současně, že nelze určit, kdy vlastně vládnou a kdo za ně vládne. Není proto divu, že vedoucí politikové nemají příliš chuti, aby jim „nositel veškeré moci ve státě“, ale především také poplatník, projevoval příliš často své mínění u volebních uren, popřípadě svobodně určenými zástupci v senátě a zastupitelských sborech územně samosprávných celků. Dvousetčlenná poslanecká sněmovna se snáze stranicky ukočíruje, i když je od počátku své činnosti stíhána při výzkumu veřejného mínění vysokou měrou nedůvěry občanstva. O obavách celé české parlamentní representace před volbami svědčí nejpádněji stále stoupající možnosti omezování voličovy svobody ve volebním zákonodárství. Je po všech těch zkušenostech sporné, zda po Mnichově na tomto území opravdu svobodné volby už skutečně byly. Je ovšem podivné, že k těmto nezákonným manipulacím mlčí i česká opozice, jež si tak ráda hraje na kustoda demokracie. Navrhovaná novela volebních zákonů do obou sněmoven především požaduje tzv. zastupitelskou volbu; nemíní tedy připustit přímý voličův volební výkon v místě jeho pobytu, tedy v zahraničí ku příkladu na zastupitelském úřadě. Tím je porušena nejen tajnost voličova rozhodnutí, nýbrž i svoboda rozhodování, poněvadž zastupitel zcela záměrně může odevzdat jinou kandidátku, než odpovídá vůli zastupovaného. Návrh nepřipouští ani nezávislé kandidátky, poněvadž umístění na listinách některých stran i při možnosti preferenční volby není prosto nebezpečí zneužití hlasů odevzdaných pro kandidáta ve prospěch strany, na jejíž listině je uveden. Mimoto 5%ní volební klauzule znemožňuje platnost jeho volby ve volebním kraji, v němž by získal absolutní počet hlasů, neboť nemohou představovat 5% odevzdaných v celé republice. To také znemožňuje samosprávným územním celkům, aby si kandidovaly svého kandidáta pro parlament, vybraného z vlastního území a středu. Ohrožuje to samozřejmě i práva menšin. Ovšem ani tato manipulace voličovy vůle nepostačuje těm, kdo slibují z českého státu vybudovat demokratickou republiku, neboť stranám, které se zatím do parlamentu nedostaly, stavějí v návrhu volebního zákona do parlamentu další překážky. Spočívají v tom, že možno podat kandidátku do sněmovny v každém kraji jedině po složení kauce 200 tisíc Kč a do senátu v každém volebním obvodě 20 tisíc Kč, které propadnou, jestliže kandidátka neuspěje. Bez uzardění tím rozdělují voličstvo na chudé a bohaté, neboť, vědouce, že je jejich dosavadní politika silně kritizována, chtějí tím občanstvu středních a drobných vrstev zabránit, aby se proti nim sjednotilo a proměnilo dosavadní „parlament osobnosti“ v parlament opravdu demokratický. Nic se neohlížejí na to, zda se to shoduje či neshoduje se smyslem a duchem ústavy. Už vůbec ne na to, co k tomu řekne poplatnická veřejnost, která má jednak právo spolurozhodovat o hospodaření se svými daňovými odvody, ale která je rovněž oprávněna využívat státních prostředků ať náleží k bohatým, nebo k těm, jichž je ve státě většina. Podiv vzbuzuje jen jedna okolnost: že s touto léčkou souhlasí i dosavadní vládní strany, pro něž připraví stejný osud, jaký stihl v minulých volbách Občanské hnutí a že k ní mlčí i socialisté, nejen proto, že zřetelně oklešťuje občanská práva, nýbrž především proto, že svazuje svobodu rozhodování občanských vrstev, které-jak často prohlašují - především zastupují. Je jen podivné, že si vláda tzv. demokratického státu dovoluje vnášet do volebního systému kuriálni manýry dávno zaniklé absolutní monarchie. Není třeba příliš dokazovat, že po listopadu 1989 šla do zdejšího veřejného života většina politických stran s prázdnými kapsami; ovšem s výjimkou komunistů. Je tedy s podivem, odkud je naplnily natolik, že si mohly dovolit již několikerou velmi nákladnou předvolební agitaci, nákladné vybudování stranické administrativy, zahraniční cesty svých početných koryfejů a stálé, neméně nákladné organizační a propagační podniky. Z členských příspěvků, které vždy byly a zůstanou hubené, to možné není. Z povolebních příspěvků státu je to nepravděpodobné, poněvadž je předvolební výdaje zpravidla přesahují. Nyní si tedy uzákonily vydržování státem. A v tom je kus ironie. Podle ustanovení zákona strany, které trvale u nás odporovaly bolševismu a byly deptány celá desetiletí jeho vlády tak, že zůstaly bez prostředků, nedostanou nic, kdežto levice, o níž je známo, že nevrátila všechny prostředky, které státu za doby své vlády zcizila, bude i nadále financována milionovými částkami daňových poplatníků, které víc než 40 let okrádala. A přitom se občanstvo ještě nedovědělo, co se stalo s majetkem KSČ, Národní fronty, ROH, Svazu mládeže a dalších satelitů vládnoucích komunistů. Nikomu nepřekáží, že stávající parlamentní koalice získala v posledních parlamentních volbách pouhopouhých 36% hlasů, poněvadž 33% připadly opozici, 16% stranám, které nejsou v parlamentě zastoupeny a 15% k volbám nepřišlo. Umělé parlamentní většiny bylo docíleno povolební parlamentní matematikou, při níž z vůle politických aparátů získala ODS 33% mandátů, KDS-ČSL 7,5%, ODA 7%, KDS 5%. Zbytek připadl opozici. Vládní většiny bylo v parlamentě tedy docíleno na úkor občanů, kteří své hlasy odevzdali protivládním stranám. Použilo se tedy metody Národní fronty z roku 32 POLYGON 3+4/94 [pageend34]1946, kdy sice komunisté schválili nekomunistickým stranám bílé lístky, ale pak si vynutili rozdělení hlasů, jež by na ně připadly, mezi všechny kandidující sub- jeldy podle docílených volebních výsledků. Zvýšili tedy svou mandátovou državu o valnou část hlasů, které občané odevzdali proti nim. Pod dojmem této skutečnosti vzniká otázka, zda kopírováním komunistických manýrů lze vybudovat nejen demokracii, ale především právní jistotu. Současná sněmovna má 200 poslanců. Současná vládní elita vyhlašuje, že tu buduje občanskou společnost. Jenže občanská společnost má jisté společenské složení, které by se mělo projevit i ve složení parlamentu. Ten má jen 46 členů bez akademického titulu. Ale i mezi těmi se obtížně nalezne dělník, zemědělec, živnostník nebo příslušník dolejších občanských vrstev. Zbytek se skládá ze 69 inženýrů, 24 právníků, 18 lékařů, 16 doktorů filozofie, 11 doktorů přírodních věd, 9 magistrů rozličných profesí, jsou tam dokonce i dva „doktoři“ bolševické voko- vické sorbonny a jeden veterinář. Zdá se, že i v tom vězí velká část viny na chatrném zákonodárství, které tento sbor s valnou částí příslušníků, odtržených od praktických potřeb většiny populace, produkuje. Ještě větší nepoměr ovšem prozrazuje složení vlády: převážná část rozhodujících resortů je obsazena příslušníky několika generací jediného specializovaného vysokoškolského vzdělání, kteří - věrni svým jednostranným teoriím - povýšili prakticismus nad právo, morálku, sociální i kulturní potřeby. Za pokrok můžeme považovat jen to, že byl uveden v život Ústavní soud. Bude mít zcela jistě příležitost na volebních zákonech z vůle občanstva prokázat, zda jeho činnost může vést k urychlenému vybudování právního státu. OTAKAR KOKEŠ (Praha) O emigrantech a jiných věcech Článek Vlastimila Radkovického „Vyjeme jako psi na měsíc?“ v Polygonu č. 1/94 o tom pitomci, co je údajně úspěšný český podnikatel, mě ponoukl k jakémusi bilancování. Když jsem došel k součtům, tak dvě a dvě nebyly čtyři. Zdráhal jsem se uvěřit. Pořád se zdráhám uvěřit, ale nakonec budu asi muset. Jak říká Vladimír Valenta: „Asi určitě..." Možná, že už svým mladším věkem patřím do nějaké té novější české emigrace, chybějí mi ty supersilné vazby k předválečné republice, které má ta starší generace; nikdy jsem nebyl ani v nacistickém ani komunistickém koncentráku v padesátých letech, protože jsem se zrovna tehdy v padesátých narodil, poté, co se můj otec, syn zemědělce, kterého „rozkulačili“ a vstoupili ho do JZD, vrátil z „prodloužené" služby u pétépáků. Ještě dlouho jsme pak měli na komoře jeho uniformu s černými náramení- ky. Všechno, co si já můžu pamatovat, byla už jen ta prohnilá generace plná komunistických prasečích ksichtů, doba, kdy slušní lidé jaksi chyběli, protože to skrývali (jako naši rodiče), emigrovali a nebo umřeli. Jak já mám potom s láskou vzpomínat na Československo? Co jsem tam měl tak silného zažít, aby mě to mělo poznamenat na celý život a mělo mě to tam pořád táhnout zpátky? Dobu dětství, kdy se moji rodiče pravděpodobně báli, abych ve škole neřekl něco, co jsem slyšel doma a oni nedopadli jako rodiče Pavlíka Morozova; nebo dobu pozdního dětství, kdy mně začínalo být jasné, že mě nikdy na žádnou pořádnou školu nevezmou ani se samými jedničkami, protože můj dědeček (u nás zvaný „stařeček“) měl pár hektarů pole a byl soukromý zemědělec-ze- linář; nebo dobu mládí, kdy se otcovi kamarádi začali vracet z kriminálu a jáchymovských dolů, celí šediví, a otec mi řekl, že nikdy nic špatného neudělali (a tátovi jsem vždy věřil!); či doba rané dospělosti, kdy jsem jako blbec věřil Havlovi a jeho „osma- šedesátníkům“, opisoval jeho chartistická prohlášení, což kamarád Roman Matula potom roznášel? Chudáka Romana brzy nato zavřeli, údajně za navádění k útoku na veřejného činitele. Při rozhánění jednoho nepovoleného koncertu a následující hromadné rvačce s Veřejnou bezpečností prý se sice nepral (Roman byl drobný kluk), ale zato hulákal: „Bijte je, bijte je!" A mne pak predvolávali stále častěji na okresní oddělení SNB, snažili se mě obvinit z „rozšiřování západní kultury“ (tehdy jsem nevěděl, že takový paragraf vůbec neexistoval), příslušník VB, který mě osobně znal dlouhé roky, mi často dělal „běžné“ kontroly občanky a řidičáku ve dvě hodiny v noci, zabavili mi cestovní pas, protože „nebylo v zájmu Československé socialistické republiky, abych nadále cestoval do ciziny". Jak s takovými vzpomínkami já mám mít silné vazby k Československu? Já jsem nakonec to Československo ani neopustil, Československo opustilo mne! Všechno, co moje generace znala a v co měla oficiálně věřit, bylo asi úplně jinak, bylo to vylháno a překrouceno a nic nebylo pravda: Julius Fučík, národní hrdina, oslavovaný celým národem, na jehož mrtvole si Gusta udělala čtyřicetiletou kariéru, lhal lidem ještě zaživa svými reportážemi z Ruska, sice asi pak mluvil pravdu před smrtí, ale o tom nám už zase bylo lháno druhými a Julda asi nikdy nebyl ten, za koho nám ho vydávali. Ludvík Svoboda, národní hrdina, oslavovaný celým národem a oblbující jej svým bu- zuluckým hrdinstvím, se zaprodal komunistům už během války a pak v únoru 1948 mohutně předstíral „neangažovanost“, i když dobře věděl, co mají komunisti za plány. Alexander Dubček, národní hrdina, oslavovaný celým národem a oblbující jej svým ksichtíkem „poctivého Saši“, podepsal po srpnu 1968 Brežněvovi v Moskvě všechno, co Brežněv chtěl, a když se pak vrátil do Prahy, šálil lidi dál svým „Jsme s vámi, bucf- te s námi“, i když dobře věděl, že s „nimi“ (národem) už dávno není. Václav Havel, národní hrdina, oslavovaný celým národem a oblbující jej svou přes- přílišnou humanitou, najednou pociťuje nutnost ve velkém odpouštět komunistům a soudit ty, s kterými byl kdysi sám souzen, stal se presidentem, i když dopředu věděl, že nikdy nedodrží to, co sliboval, dopředu věděl a (v Torontu se asi podřekl) o tom, že Slovensko se odtrhne. Tak tohle je náš nejsoučasnější hrdina? Jestli tedy Václav Havel prohlásí, že lituje, že Cibulka podepsal Chartu 77, to asi za chvíli bude prohlašovat, že lituje, že ji podepsal sám a on přece tu úplně první sám napsal, ne? Vždyť tím urazil své dnešní kamarády a spoluvládce! Dovedete si představit, jen tak teoreticky, třeba Abrahama Lincolna, který by 17 let poté, co podepsal deklaraci o zrušení otroctví a stal se tím téměř modlou, najednou prohlásil: „Já jsem to s tím osvobozením černochů tak nemyslel. Mně je to velice líto. Byla to chyba, já jsem se spletl. Já jsem ve skutečnosti negrobijce a rasista. A každý, kdo rasistům nadává, uráží mne a současně mé přátele.“ Michail Gorbačov, modla osmašedesát- níků, nebyl spasitel světa, který umožnil listopad '89 v Česku, ale byl a je to obyčejný komunistický dacan z dlouhé řady dacanů, který poslal tanky do Gruzie a Litvy, zatajoval Černobyl jak jen dlouho to šlo a posílal děti do prvomájového průvodu v Kyjevě pět dní po čemobylském výbuchu, lump, který odmítl zrušit gulagy pro politické vězně, vrah, který podepsal rozsudky smrti pro 20 Rusů obviněných z vyzvědačství pro USA. Seznam jeho zločinů by byl velmi dlouhý. Nelson Mandela není a nikdy nebyl svátý muž z Jižní Afriky, který to myslí s utiskovanými černoušky dobře, ale terorista a další kandidát na komunistického diktátora a tyrana typu Idi Amin. Pierre Eliott Trudeau nebyl zasloužilý státník, který Kanadu přivedl na výsluní svěPOLYGON 3+4/94 33 [pageend35]ta, ale zkažený a odvodu se vyhýbající spratek z milionáfské rodiny, který (protože se nikdy nemusel starat o vydělávání peněz na živobytí) vedl delegaci kanadských komunistů v roce 1952 na „Mírový kongres“ do Moskvy potřepat si rukou se Stalinem, pak uznával kdekterého komunistického pitomce, jako je Fidel Castro, a přivedl Kanadu do dnešního ekonomického marastu. I Bili Clinton, jak se začíná projevovat, asi není ten, za koho se vydává. Začal s protesty proti válce ve Vietnamu, pokračoval ježděním do Moskvy jako student a tajemnými pázdninami v komunistickém Československu a dotáhl to až do dnešního zapletení se do skandálu Whitewater, odmítá vstup do NATO Česku, Polsku a Maďarsku, čímž se staví do jedné řady se zbabělci typu Neville Chamberlain (Mnichov) a Franklin Delano Roosevelt (Jalta). Ale abych se nezabýval jen hlavami států nebo spisovateli. Někdy i akce lidí, které známe z běžných styků, mě přivádějí do Pomykova. Vezměme si třeba vztahy mezi emigranty. Vždycky mi vrtal hlavou ten zvláštní, odcizený vztah mezi různými generacemi emigrantů. Pro lepší přehled uvádím: a) Osmačtyřicátníci - ti, co přišli na Západ v roce 1948 nebo o něco málo později - dnes už důchodci, vyskytující se obzvláště na Floridě a jiných dôchodcovských místech. Ti, co nejsou už úplně senilní, mají docela zdravé názory, bohužel však bez ponětí o realitě v Česku. Nikdy nezažili komunismus a zkušenost s ním jim chybí. b) Osmaěedesátníci - ti, co přišli na Západ v roce 1968 či okolo tohoto roku - zajímavá generace emigrantů, dělící se na několik podskupin. Velmi vysoké procento této generace bylo někdy v minulosti členy KSČ („no to víš, všichni jsme tam museli!“) a nebo úzce s KSČ spolupracující (různé ty Čs. strany socialistické atd.) a vysoká tolerance ke komunismu jim většinou už zůstala, takže i po 25 letech na Západě tady pořád volí levicové strany. Stejně vysoké procento této generace si „upravilo vztahy k ČSSR“ ještě za Husáka, což se rovná vyložené kolaboraci s nepřítelem (že „maminka byla nemocná a musel jsem tam jet“ nikoho dnes už nerozpláče. Každý máme maminku a každá je někdy nemocná.) a poměrně hodně se jich po listopadu 1989 vrátilo do Česka. Nemohli si tu za 25 let zvyknout!!! c) Sedmdesátníci - přišli v sedmdesátých letech - generace, která odešla, když jí došlo, že se Dubček už k moci nevrátí (i když z Turecka se ten trouba vrátil). Většina z nich byla ještě pořád nějak „načuch- nutá" tou červenou propagandou. Hodně se jich upravilo, hodně se jich vrátilo. d) Osmdesátníci - přišli v osmdesátých letech - rozdělená generace na ty, co utekli vyděšeni policejními výslechy v po- chartistických letech osmdesátých a usadili se obvykle v západní Evropě, a na apolitické, co odešli, protože se prostě chtěli mít lip. Příslušnost ke komunistům minimální, upravenost minimální, návratnost minimální. e) Polistopadoví - přišli po listopadu 1989 (!) - to už není ani generace, to je jen hrstka, co přišli po listopadu. Divná hrstka, která se s nikým nebaví (osmdesátníci se aspoň dokážou pohádat s osmašedesátní- ky), jen si dělají poznámky, přijeli každý s fůrou peněz, když ještě byli v Česku, tak měli za Husáka povoleno vyjíždět na Západ („služebně“), a když vědí, že píšu zase nějaký článek pro POLYGON, tak mi telefonují a radí: dávej si bacha, aby ti někdo nevy- mlátil okna. Exilová časopisy byly vždy obsazeny generací osmašedesátníků, místy několika osmačtyřicátníky a sedmdesátníky. Osmdesátníci měli dovoleno to tak akorát číst. Polistopadoví to ani nečetli, ti dostávali zprávy (a pokyny) přímo z Česka („z domova“ - jak oni říkají). Patře ke čtenářské obci osmde- sátníků, hltal jsem všechny ty články a časopisy psané osmačtyřicátníky, šedesátníky a osmašedesátníky - a líbilo se mi to. A tecf si představte, že osmašedesátníci - početná generace, a proto rozdělená na podskupiny - začnou mezi sebou vyloženě balkánskou válku a kydají špínu jeden na druhého. Člověk může prasknout smíchy, obzvlášť, když to Sarajevo je přímo tady ve Waterloo. To je taky k neuvěření! I když je mi čím dál víc lhostejné, co bude v Československu (Česku a Slovensku), tak pořád mluvím česky a pořád rád čtu v češtině (třeba POLYGON) a dovídám se, co se děje v mozcích mých českých spoluemi- grantů, tak moje nelibost k zemi české je jen podporována osly, jako oním českým „podnikatelem", popsaným v článku Vlastimila Radkovického, kteří budou mít zřejmě pořád vrch v České republice. A ty čestné výjimky, co vystudovaly, aniž byly načervenalé, pak musely velice rychle zčervenat, aby se na vedoucí místo dostaly či se tam udržely. Pamatuji si to pořád velice dobře. Takže on si ten český komunistický „podnikatel“, ta „místní jednička", myslí, že my si tu v zahraničí „vyjeme jako psi na měsíc“. Tedy dobrá! Jak říká Vladimír Valenta: „Asi určitě...“! ROSTISLAV HEDVÍČEK, Waterloo, Canada Jakpak je dnes u nás doma ? Otázka v nadpisu tohoto článku se vyskytuje často v exilovém tisku a samozřejmě se nikdy neočekává dodatek, „zdali pak tam ještě hučí jez“. Mně jde o celkovou hospo- dářsko-politickou situaci, protože se zdá, že se pomalu schyluje k nějakým událostem v hospodářsko-politickém životě. Především směnka zvaná KUPÓNOVÁ PRIVATISACE vyprší ve velmi dohledné době a může se ukázat, že rozdat zdarma akcie podniků, je pro ozdravení hospodářství poněkud málo, poněvadž jmenovitě tento způsob privatisa- ce sám o sobě nezaručuje renesanci podniků a hospodářský růst. Předseda vlády zřejmě něco tuší, protože před časem srovnal privatisaci, tak jak byla a je prováděna, s úspěšnou operací, po které se pacient (národní hospodářství) nyní nachází ve stavu rekonvalescence. Jde ovšem o to, aby - pokud se držíme lékařské terminologie - nedošlo k tomu, že se operace podařila, ale pacient zůstal trvale ochrnut. Indikací v tomto ohledu bohužel přibývá a předseda vlády začíná být ostřelován pomalu ale jistě i z vlastních řad. Palba se soustřeďuje hlavně na fakt, že hrubý domácí produkt, který je obvyklým ukazatelem hospodářské aktivity, již pátý rok klesá. Zdeněk Drábek, poradce guvernéra České národní banky („Holandská nemoc“ naší ekonomiky, Lidové noviny 2.2.94), upozorňuje na to, že „naše sebeuspokojení je pro ekonoma vyrůstajícího na Západě zarážející... naše vývozy jsou dnes více naplňovány vývozy surovin a jednoduchých meziproduktů, zatímco vývoz průmyslového zboží strádá. Současně se zhoršuje schopnost konkurence na domácím trhu... Pokud budou současné trendy pokračovat, náš průmysl je na cestě drastického zmenšení... K tomu, aby se náš průmysl úspěšně restrukturalisoval, bude potřeba něco více než dobrá makroekonomická protiinflační politika..." Tomáš Marek („Chvála zní nejlépe od jiných", MF Dnes, 1.2.94) to vyjádřil lapidárně: „... Jenže shrnuto a sečteno stejně platí - naše hospodářství tone ve stejném marasmu jako ekonomiky u sousedů a je i podobně zranitelné. Všechny jsou v celku podobně nevýkonné, málo efektivní a potřebují další roky na re- strukturalisaci.“ Pokud by měl někdo zájem o jen malou ukázku úspěchů našeho vývozu - ministr životního prostředí František Benda uvedl (MF Dnes, 21.1.94), že „jen export cementu vzrostl podle údajů z roku 1992 asi 25x ve srovnání s rokem 1988. Vývoz štěrku stoupl ze 103.000 tun v roce 1988 na více než tři miliony tun v roce 1992. Několikanásobný nárůst vývozu byl zaznamenán také u dalších surovin, jako jsou štěrkopísky, stavební a sklářské písky nebo řezivo". V. Klaus na to odpověděl po svém („Každý chce slyšet slovo bankroty", Lid. noviny 22.1.94) a zaštítil se klasikem: „Zahraniční obchod není založen na ničem jiném než na myšlence kom34 POLYGON 3+4/94 [pageend36]parativních výhod Davida Ricarda z roku 1817. Komparativní výhoda se neměří ničím jiným než poměrem produktivity a mzdy. Jestliže mám komparativní výhodu ve výrobě mikročipů, nechť vyvážím mikročipy. Jestliže mám komparativní výhodu ve výrobě kaolinových dlaždic, tak musím vyvážet kaolinové dlaždice, i když mají větší obsah surovin než mikročipy. To je elementární pravda a právě tento argument - vývoz surovin - je používán jako jeden z argumentů proti volnému obchodu." Zdálo by se tedy, že se předseda vlády v souladu se svými dřívějšími spíše prohlášeními než zásadami domnívá, že není jeho věcí přispět k tomu, abychom získali komparativní výhodu v nějakém odvětví, kde se vyváží víc práce než surovin. To bychom ovšem posuzovali situaci příliš povrchně; V. Klaus dobře ví, že se ho tato záležitost velice dotýká, protože to však znamená přistoupit na požadavek oposice jak z vlastních řad tak i z řad oposice skutečné, cesta k uznání nezbytnosti nějakého zásahu může být dost klikatá. Určité náznaky se ovšem už objevily. MF Dnes referuje 1.2.94 z Wolfsburgu: „Premiér Klaus nevyloučil, že ekonomická politika vlády přejde od neutrální k tak zvané expansivní. To by znamenalo, že by vláda mohla v určitém momentu uvolnit svou taktiku tvrdé kontroly a pozměnit svou měnovou a rozpočtovou politiku. Ovšem podle jeho názoru dosud žádná z východoevropských zemí do stadia opravňujícího k těmto krokům nedospěla...“ 2. • P.T.CONSULTING Generalunternehmung zur Anlage- und Vermögensberatung Riskmanagement ^ Postfach 138, CH-5212 Hausen Fax 0041 56 41 28 92 und 0041 56 42 25 74 Investice ve Švýcarsku, Německu, USA, Kanadě i v jiných zemích: Kapitálové pojištění Vklad do fondů (obligačních, akciových ...) Kapitálové investice Investice do nemovitostí Investice v různých měnách (sFr, US$, KAN$, DM, ECU) Na základě Vašich údajů Vám vypracujeme osobní nabídku, poradíme a též zodpovíme dotazy týkající se Vašich investic. Vyplňte a zašlete nám odstřižek, spojíme se s Vámi. Příjmení 9 Jméno Adresa Telefon února se ovšem objevilo v témže listě dementi: „Klausova slova byla špatně přeložena. Premiér Václav Klaus v Davosu nehovořil o přechodu české vlády od neutrální hospodářské politiky k tzv. politice expansivní. Tato úvaha byla podle Klause pouze dodatkem v písemném znění přednášky. Někdo si z německy psaného textu vzal pouze poslední stránku a ještě ji špatně přeložil - řekl premiér." Jistě zajímavé dementi, ale v každém případě pokoušet se o expansivní politiku v kupónově zprivatisovaném průmyslu je rozhodně nezáviděníhodná a riskantní operace. KONVERTIBILITA KORUNY? Důležitým, ale nevyjasněným aspektem současné hospodářské situace, který je stále častěji námětem diskusí, je otázka úplné směnitelnosti koruny a vzrůstající tlak na její revalvaci. Devisové reservy v poslední době prudce vzrostly hlavně zásluhou přílivu zahraničních peněz, takže se Česká národní banka domnívá, že bude moci brzy přikročit k zavedení úpíné směnitelnosti koruny, která by podle ČNB a části podnikatelských kruhů „otevřela dveře přílivu dlouhodobého zahraničního kapitálu do ČR". Ekonomičtí ministři v čele s V. Klausem s tím ovšem nesouhlasí, což je zcela logické i z hlediska laika, který by mohl mít obavy, zda stabilita naší měny nespočívá trochu moc na tom štěrku a jiných dosti sypkých materiálech. V. Klaus ovšem uvádí jako první důvod pro postupný přístup, že „osou celé naší ekonomické transformace je ukotvení ekonomiky pevným nominálním měnovým kursem a držení tohoto kursu jako Archimedova bodu celého ekonomického systému". Tento kurs, který je zřetelně pod reálnou hodnotou koruny, je hlavním ne-li jediným zdrojem úspěchů nebo - chcete-li - „úspěchů" českého vývozu. Přechod na úplnou směnitelnost koruny by jistě znamenal alespoň v první etapě její určitou revalvaci, tj. mimo jiné zlevnění dovozu a zdražení vývozu a další těžko předvídatelný, ale velmi pravděpodobně nepříznivý vývoj hospodářské situace. Rozhodně by pak přechod k úplné směnitelnosti vyrazil vládě z ruky většinu prostředků k účinnému usměrňování hospodářského vývoje. Proto V. Klaus považuje tento přechod za otázku střednědobého či dlouhodobého vývoje, což by bylo možno považovat za rozumné, pokud by mezitím naběhl nějaký program skutečného ozdravění českého průmyslu, ale tím v žádném případě není a nemůže být kupónová privatisace. Převedení veškeré ekonomiky do rukou svou povahou spekulačních fondů (ve kterých bývá stát dobře zastoupen prostřednictvím polostátních bank) a rozptýlených drobných vlastníků těžko může dosáhnout rozhodujícího obratu v kvalitě řízení podniků. O průbojnosti našich exportérů svědčí nejlépe fakt, že jakmile narazí na západních trzích na obtíže, požadují od vlády devalvaci koruny. O kvalitě výroby i v tradičních českých oborech svědčí pak mj. nedávné konstatování ředitele obchodního domu Kotva v Praze (LN 6.5.94): 80% sortimentu obuvi, textilu, konfekce a kožené galanterie pochází z dovozu, protože naši výrobci nevyhovují kvalitou. Zatím se tedy zdá, že vývoj ekonomiky směřuje spíše ke „kapitalismu s lidskou tváří', jak to nedávno trefně vyjádřil Miroslav Holub v LN. Lze očekávat, že vlivem celkové hospo- dářsko-poiitické situace a blížících se voleb poroste tlak na vládu, která bude muset reálně reagovat. Tlak poroste jmenovitě i na jejího předsedu, který bude muset operovat mnohem pružněji a obratněji uvnitř koalice i mimo ni, nechce-ii dopustit, aby počet jeho odpůrců příliš utěšeně stoupal. Rozhodně by měl lépe vážit svá slova ve svých veřejných či veřejnosti určených vystoupeních. Jeho shora zmíněný citát o komparativních výhodách byl v dané situaci nevhodnou politickou nehorázností, stejně tak jako je přinejmenším velmi delikátní, jestliže muž prakticky odpovědný za všechno, co se ve státě děje, teoreticky velký stoupenec Adama Smitha, aie v praxi nejúspěšnější „regu- lovčík" postkomunistických států, předkládá veřejnosti citát z F. Hayeka ... aby se každý z nás „ochránil před tím, aby se z něho nestal spoluvinník osudové lidské snahy řídit společnost", protože je to výrok lehce zneužitelný. V politice se dá snadno zakopnout nejen o velké překážky, ale i o zdánlivě bezvýznamné maličkosti, jako jsou iritantní prohlášení či nediplomatické jednání. V případě dalšího poklesu popularity ODS by se nedalo úplně vyloučit, že by se její předseda mohl stát cenou za udržení či vytvoření koalice. JAROSLAV TEPLÝ (Holandsko) O POLYGON 3+4/94 35 [pageend37]Emanuel Rádl dnešku PAVEL STILLER V prosinci minulého roku uplynulo 120 let od narození prof. Emanuela Rádla, velkého českého filosofa, sociologa, historika, biologa a cestovatele. Emanuel Rádi, žák a pokračovatel TGM, byl universálním duchem své doby. V zahraničí, mezi zasvěcenými kruhy, se těšil světové pověsti. Dnes doma, díky komunistickému temnu, je téměř neznámý. Jan Patočka, spoluzakladatel Charty 77 a sám věhlasný filosof, pokládal Rádla za „největšího myslitele první republiky a možná že nejsilnějšiho českého filosofa“. Rádi se po celý život angažoval ve veřejné a kulturní práci. Kromě jiných funkcí byl předsedou Ligy pro lidská práva a sdružení křesťanské mládeže YMCA. Intensivně se věnoval tzv. nepolitické politice v Havlíčkově a Masarykově tradici (v současné době na ni navazuje Václav Havel). Jeho vystoupení na veřejnosti se podle jiného filosofa a chartisty L. Hejdánka „neřídila pravidly a zlozvyky běžné politiky, ale právními, mravními, kulturními a duchovními normami“. Emanuel Rádi je autorem epochálního díla „Válka Čechů s Němci“ (1928), označovaného znalci za „čítanku každého odpovědného občana". Tato kniha je dodnes nejlepší analysou národnostní otázky ve střední Evropě. Rádi již ve dvacátých letech potíral oficiální protinémeckou politiku čs. vlád a řešil národnostní otázku naprosto moderně, z hlediska lidských práv v občanské společnosti. Je příznačné, že za první republiky zůstal se svými názory na rovnoprávné a spravedlivé soužití Čechů s Němci skoro sám. „Outsider“ Rádi předpověděl Mnichov a rozpad československého státu ještě před příchodem Hitlera k moci. Ačkoli českou politiku a pražské vlády včas a důrazně varoval před osudnými chybami, nepadly jeho intervence na úrodnou půdu. Jeho hlas byl voláním osamělého proroka na poušti. Německá otázka a poměr Čechů k Němcům po staletí ovlivňovaly život v Českém království. Roky 1938 a 1945 ukončily ke škodě země vzájemně plodnou symbiosu obou národních skupin. Teprve „spořádaná revoluce“ (Pavel Tigrid) z listopadu 1989 přinesla novou šanci vyrovnat se poctivě jak s nekomunistickým odbojem a tragickými výsledky německé okupace, tak se smutnými důsledky odsunu a vyhnání Němců včetně devastace pohraničí. Jak obtížné je positivní překonání nepříjemného dědictví minulosti, ukazují snahy presidenta Havla, jehož omluva sudetským Němcům a další aktivity narazily na nepochopení a odpor všech věčně včerejších. Proto se dnes Rádiový myšlenky, postupy a závěry stávají navýsost aktuální. V době sjednocení Německa, pozvolného vstupu České republiky do Evropy a přípravy na komplikovaná jednání se sudetskými Němci na základě rádlovských principů historické pravdy a stejného práva pro oba národy, nelze už operovat starými klišé a emocemi. Moudrý, originální a visionářský myslitel Rádi se jen s námahou a po etapách propracovával ke svým názorům, které leckde kriticky překonávaly také Masaryka. Svého učitele a tvůrce první republiky si neobyčejně vážil, vycházel z jeho ideálů humanity a demokracie a rád s ním diskutoval o nových aspektech starých problémů. Masarykův boj s tradičními neduhy 19. století, s českým a německým nacionalismem, úzkoprsým fangličkářstvím a šosáckým vlastenčením na obou stranách, se stal postupně také Rádiovým bojem. Jak sám říká: „Masaryk byl postrachem vlastenců, hledal pravdu, kde jiní viděli jen vlasteneckou sílu... Jen krok za krokem jsem se prodíral z vládnoucí ideologie protiněmecké a proto chápu ty, kteří se nemohou z ní vybavit. Mnoho lidí se dává prázdnými frázemi (o zdánlivém ústupu nenávistného ná- rodovectví a šovinismu) uspávat, takže nevidí, jak se topí v nacionalismu přes všechnu svou domnělou snášenlivost.“ Pň rozboru této nebezpečné iluse Rádi zdůraznil: „(Národní) nesnášenlivost je do nás hluboko vštípena. Je třeba se zbavit strachu, že by pravda a spravedlnost mohly ublížit našim zájmům.“ Příčinu neblahého stavu, tehdejší (a opět dnešní) smýšlení české společnosti, viděl Rádi neméně jasně. „Český lid byl dlouho falešně vychováván.“ Od roku 1848 byli totiž Češi, stejně jako Němci, podrobeni výchově v duchu málo tolerantního vlastenectví a špatné pochopeného patriotismu. Ve svých teoriích o hybných silách společenského a biologického vývoje se Rádi, podobně jako Masaryk, dostal do konfliktu s „otcem národa“ F. Palackým, s jeho dobově poplatnou (a dnes rovněž odmítanou) liberálně materialistickou a romanticky nacionalistickou redukcí českých dějin „na ustavičné potýkání se Slovanství s Němectvím, na základní spor Čechů s Němectvem“. Podle Rádla a Masaryka je smyslem českých dějin pravý opak: zápas duchovní a život ideový, tedy boj o víru, správné ideály a morální přesvědčení, dnes bychom řekli: boj za pravdu, demokracii a lidská práva. Ústřední Rádiovú tezi formulovala sama realita. „Dosavadní zkušenosti ukazují, že se idea tzv. národního státu u nás nedá spravedlivě provésti.“ Takovýto nebojácný realismus nepohodlných pravd nevoněl populistickým politikům ještě nikdy a nikde. Podle Patočky „byl Rádi snad jediný a první, kdo si jasně uvědomil, že s Masarykem je potřeba jít za Masaryka, obnovit ho, že Masarykův program čs. státu neobstojí. První viděl, že tato republika není udržitelná jako národní stát, že koncepce národního státu je nemožná“. Rádi svědomitě vyzdvihoval všechny klady první ČSR a kritisoval její omyly, zejména pochybenou národnostní politiku a počešťovací či poslovenšťovací snahy v pohraničí. Poukazoval na to, že Němci a Maďaři nejsou jen respektovanými nebo dokonce nevítanými hosty v republice „státotvorných Čechoslováků“, ale plnoprávnými spoluobyvateli země s nárokem na kulturní autonomii a „s právem na (spolu)organisaci státu“. Protože ani „dobrá vůle, vzdělanost a mravnost politiků“, ani individuální ústavní práva občanů na ochranu silných menšin před praxí úřadů nestačí, je nutné německým a maďarským separatistickým tendencím čelit kolektivními, autonomními právy, zakotvenými v ústavě. „Zákony mají být pro slabé, aby nebyli utiskováni přirozenou přesilou mocných.“ Na dvacátá léta byly takové velkodušné myšlenky ojedinělé, předvídavé a kacířské. Dle Rádla závisel další vývoj ČSR na „posilování státního vědomí a co nejsvobodnéjší národnostní autonomii“. Její absence ještě ve třicátých letech vehnala mnoho loyálních Němců do náručí agresivních henleinovců. Ačkoliv byl Rádi ve svém neortodoxním zkoumání podstaty česko-německých vztahů téměř sám, necítil se osamělý, věděl, že je na správné cestě. Ve svátém galilejském hněvu jednou zvolal: „A přece vím, že mám pravdu.“ Rádioví naštěstí nevadilo, že se svými názory a svou prorockou knihou „mnoha čtenářům nezavděčil“. Jako nekompromisní boží bojovník vyslovil objektivní pravdu doby a nebál se vzdorovat celému českému veřejnému mínění. Byl Havlíčkem v podobném zápase se zaslepenci. Nakonec se udržel „proti všem“. Historický vývoj nenechal Rádla, který zemřel za první okupace v roce 1942, ve štychu a potvrdil jeho myšlenky a vize v plném rozsahu. Alsasané, jižní Tyrolané, Valoni, Flámové a Baskové se dnes těší té formě autonomie, kterou čs. úřady od roku 1918 Němcům, Maďarům a Rusínúm upíraly. Rádi vystupoval rovněž proti ideji čechoslo- vakismu jako fiktivní politické konstrukci Jednoho národa se dvěma větvemi" a podporoval slovenské požadavky národní a jazykové svébytnosti. V této souvislosti descartesovsky, tj. logicky jasně a důsledně, argumentoval, že má-li už jeden „politický národ československý“ podle ústavy „dva státní jazyky“, může mít bez větších potíží pro vybrané regiony také tři, čtyři nebo pět jazyků, včetně rusínského. Švýcarské řešení doporučovali zpočátku nejen exulanti Masaryk a Beneš, domácí politikové se však rozhodli pro „moderní“ a krátkozraké řešení nacionalistické. Rádi postuloval: „Pojmu politického národa mnohojazyčnost neodporuje“, podobně jako ve středověku. Československý stát neměl být proto jednostranně a protimenšinově proklamován jako privilegovaný stát Čechů a Slováků, ale jako společná střecha všech čs. občanů, stojící nad všemi národními skupinami. K takovému státu mohou být všichni občané trvale a bez emociálnfch konfliktů loyální. Samozřejmě za předpokladu, že k dodržování společenského konsensu jsou neustále vedeni a vychováváni. Svobodu občana pokládal Rádi za vyšší morální a politickou kategorii než svobodu národa. Podle vzoru odluky církve od státu žádal také odluku národů a národností od společného státu. Ústava a zákony neměly zajišťovat nadvládu Čechů, kteří by fakticky hráli prim stejně jako švýcarští „Němci“. Naneštěstí většina politiků českých i německých, slovenských i maďarských byla stejně v zajetí zakořeněných nacionalistických předsudků a nedemokratických představ 19. století, které občanskou společnost v praxi neznalo. Rok 1918 sice rozbil rakouský „žalář národů“, jenž pro Čechy zase tak špatný nebyl, ale nepřinesl principiální obrat. Nová republika byla opět centralistická, jen na oko „odrakouště- ná“ a od počátku zatížená staronovou hypotékou národnostního problému. Česká a slovenská politika vlastně pokračovala v politice rakouské, a zejména uherské, jen s opačným znaménkem: Češi a Slováci, jak to u dětí, které se stanou rodiči, bývá, opakovali rakouské a maďarské chyby. Česká malodušnost a ne- prozíravost byla ovšem do značné míry vyvolána tvrdými, nerealistickými a nesmiřitelnými postoji sudetoněmecké politické representace 36 POLYGON 3+4/94 [pageend38]v čele s hejtmanem R. Lodgmanem. Její kon- servativní tvrdohlavost, panská nadutost a neschopnost konstruktivně se vyrovnat s převratnými změnami po prohrané válce byly příslovečné. Za oboustranné omyly mělo dvacáté století potrestat jak Čechy tak Němce. Tragickou okolností přitom bylo, že český národ, díky svým individualistickým a latentné demokratickým strukturám a tradicím dle francouzského vzoru, mohl už tehdy potenciálně akceptovat pozdější evropský vývoj v řešení národnostních sporů, kdežto stádnější a autoritativnější Němci, zatížení svou tradiční a zastaralou ideologií „krve a půdy“, potřebovali ke vstupu do nové a mírové Evropy teprve zážitek totální porážky 1945. Emanuel Rádi si nedělal iluse o tom, že by vyspělá občanská společnost vyléčila všechny neduhy a nenávisti společnosti „vlastenecké“, ale přece jen podcenil odliv a příliv nacionalistických tendencí na evropském kontinentě - tehdejších i nynějších. Tento „nedostatek realismu“ byl v éře totalitních režimů fašistického a komunistického typu stejně patrný jako právě dnes, kdy vzedmuté nacionalismy v postkomunistické východní Evropě a „nadnárodní" bruselská byrokracie živí údajně mrtvé nacionalismy západoevropské. Horoucí vlastenectví soukromého nebo veřejného mínění je uvědomělé a odpovědné jen tehdy, nepřekračuje-li hranice tolerance vůči jiným národům a rasám, nepodléhá-li laciným emocím skrytých či otevřených šovinistických nálad. ***** Z dnešních českých politiků, ministerského předsedu nevyjímaje, skoro nikdo Masaryka a Rádla nečetl nebo nepochopil, snad ještě tak P. Pithart, ale ten musel odejít. Všeobecnou ztrátou historické paměti a neschopností vymanit se v každodenní praxi ze zdeformovaného světa svých komunistických předchůdců trpí nejen celý národ, ale také jeho političtí zástupci. Zmíněná posloupnost v jednání rodičů a dětí se opakuje. Oba jevy vedou mnohé současné činitele k zhoubným výrokům typu „politika není reali- sace sociální spravedlnosti, ale prosazování zájmů“. Takoví konjunkturalisté a rytíři štěstěny zapomínají, že nejprve je nutno vytvořit solidní rámec a plodnou atmosféru, tedy nosnou společenskou smlouvu, a teprve pak je možno hájit partikulární zájmy. Hrubý materialismus, oslabená hodnotová orientace a „všední" arogance moci zavádí poloprofesionálni reál- politiky znovu na scestí: mají tendenci si své bezesporu obtížné a zašmodrchané úkoly zjednodušovat a jednotlivé občany degradovat na experimentální materiál tzv. řízené demokracie. Humanitní ideály, výdobytky a tradice generací jsou obětovány na oltáři pragmatických programů, technických postupů a čistě ekonomických řešení. Výmluvným dokladem je nedávný lhostejný a nedemokratický rozpad společného státu Čechů a Slováků. O tom, jak je těžké „číst Rádla“ a opravdu se poučit z minulosti, svědčí četné hlasy domácí i exilové, které nejspíš z pohodlnosti ignorují výsledky historického bádání a snad nechtěně papouškují staré výmysly nacionalistů a komunistů. Je politováníhodné, že mezi tyto „svedené“ občas zabloudí také prominentní, zcela bezúhonné a vysoce zasloužilé osobnosti, od nichž by to kritická veřejnost nečekala. Příkladem za všechny je vedle L. Vaculíka nový ministr kultury a býv. politický šéf čs. exilu Pavel Tigrid, jenž je jeden z pouhopouhých čtyř českých žurnalistů, kteří po válce pranýřovali oficiálně neexistující masakry na bezbranných Němcích během tzv. divoké fáze odsunu. Ve své nejnovější knize „Jak to šlo“ (1993), která je vcelku výborným a přehledným zrcadlem všech úspěchů a proher přechodného období 1990-93, se mj. zabývá sudetoněmec- kým tématem. Je iritující, že v této oblasti se Tigridova pověstná precisnost a argumentační ostrost náhle ztrácí a je na pováženou, že se v jeho textu vedle spousty správných skutečností a závěrů vyskytují také nepřesné a nešťastné formulované výroky, jež utvrzují existující předsudky nebo nevědomosti a zbytečně nahrávají jeho protivníkům. Na ukázku pár zdánlivě „nevinných“ citací z Tigridovy knihy: Úvodem je možno předeslat, že až do nedávna bylo v českém tisku obvyklé, úlohu Němců v Čechách snižovat nebo difamovat a oběti u Čechů po roce 1938 nafukovat. Podle Tigrida pňšli Němci do Čech ,jako kolonisté před 600 roky“. To je historický nesmysl. České království nebylo nikdy kolonií Římsko-ně- mecké říše, ale její autonomní, rovnoprávnou a bohatou částí. Český král jako jeden ze 7 říšských kurfirstů volil císaře. Němečtí „přistěhovalci“ přicházeli do země na pozvání českých panovníků od poloviny 12. století, tedy 0 200 let dříve. Pracně káceli nepřístupné lesy, hlavně v pohraničí, a zakládali kláštery a města, střediska civilisace, v nichž organisovali obchod, řemesla a průmysl. Zpočátku byla všechna města, až na Prahu, čistě německá. Němci se k nám stěhovali jako „spolupodda- ní českých králů“ (Rádi), ne tedy jako osadníci utiskující domácí obyvatelstvo, vládnoucí kolonisté nebo dobyvatelé ve prospěch říše. Nebyli žádnými Angličany v Severní Americe nebo Španěly v Americe Jižní. Od svých českých spolupoddaných se lišili toliko jiným jazykem a jinými privilegii. Již v druhé generaci nebyli cizinci, ale naturalisovanými domorodci, loyál- ními k panovníkovi a jeho zájmům. Němci podstatně prispeli k rozkvětu země. Jejich přítomnost způsobila „po přijetí křesťanství druhý kulturní převrat v zemi“ (Rádi). Český, bómský král byl zhruba od roku 1150 vždy králem Čechů a Němců. Tigrid používá zprofanovaného pojmu „čeští Němci“. Jde o trapný eufemismus první republiky, který není ojedinělý. Říkalo se také „slovenští Madaři“, „čeští Rusíni“ atd. Sudetští Němci byli vždycky hrdí na své hospodářství a kulturu. Proto nikdy nechtěli být pouhou hříčkou rozmarně vládnoucích Čechů: povýšenost a panovačnost jistých českých politiků, hlavně národních demokratů a národních socialistů, hnala ve třicátých letech vodu přímo na mlýn nacistů a henleinovců. Tigrid tvrdí, že „nebýt Hitlera, nedošlo by ve třicátých letech k radikalisaci českých Němců a k Mnichovu“. To je pohodlná výmluva nebo přinejlepším polopravda. Jak známo, vynesly Hitlera k moci především tň faktory: katastrofální nezaměstnanost bez (dnešních) sociálních podpor, krvavé bratrovražedné spory mezi sociálními demokraty a komunisty, jakož 1 podpora bloku nacionálnfch konservative^ jejichž arogance, politická nezkušenost a podceňování totalitních metod je brzo po roce 1933 stály křesla a hlavy. Všechny tři příčiny působily také v ČSR, zvláště když nezaměstnanost v německých krajích dosáhla vyšších hodnot než v českých. Tragickou pravděpodobností je, že velká část sudetských Němců by se určitým způsobem emocionalisovala a radikalisovala i bez Hitlera: sliby pražských vlád vůči Němcům se neplnily a spravedlivé řešení německé otázky se stále odkládalo, čímž se automaticky podkopávala posice demokratických Němců, loyálně spolupracujících s Prahou. Na separatismu Němců a na Mnichovu má podíl také česká politika. President Beneš si objednal nátlak proradných západních mocností, aby nemusel bojovat, ačkoliv lid a armáda to žádali. Tato zbabělost zlámala na dlouho národu páteř. Každý budoucí okupant věděl, že Češi svou svobodu nehájí. Po Mnichovu se neoctl „milion Čechů“ v Říši, jak uvádí Tigrid, ale asi ,jen“ 600 tisíc. Stalo se tak zčásti na základě flagrantního porušení dohody Hitlerem (zábor území mimo dohodnuté linie), proti čemuž Anglie a Francie ani neprotestovaly. Zabraní Češi se stěží „valili zpět do okleštěné země“, když zůstali bydlet tam, kde se narodili. Do vnitrozemí se nucené vrátilo na 80 tisíc českých četníků, pošťáků, železničářů, učitelů a jiných státních zaměstnanců, kteří přišli do Sudet po roce 1918, aby tam byli trnem v oku části místního obyvatelstva, tj. všech nespokojených německých nacionalistů. Také Pavel Tigrid důsledné vychází z daností první čs. ústavy, k jejímuž vypracování nebyli Němci a Macfaři jako poražené národy vůbec pňzváni. Jak se potom měli cítit v jim cizí republice doma? Čs. ústava 1920 byla na svou dobu vynikající a pokroková, pouze v otázce menšin neupřímná a krátkozraká: záměrně preferovala individuální práva občanů na úkor kolektivních práv „nestátotvomých“ národností. Tigrid přehlíží fakt, že značná část politické a hospodářské elity sudetských Němců, která byla za Rakouska zvyklá ve vlastních a někdy i v českých záležitostech udávat tón, se s první republikou nikdy vnitřně nesmířila a nezto- tožnila, dál šilhala po Rakušanech a výmar- ských Němcích, na rozdíl od velké části prostého lidu a většiny „kulturní fronty“. Bylo tudíž nejdůležitějším úkolem všech Čechů a zvláště vládních politiků nižných koalicí, pilné a podnikavé Němce pro republiku získat. Tohoto kardinálního a budoucnost státu zajištujícího cíle nebylo pro nedostatek času a ochoty dosaženo. Mnoha nacionalistickými a sobeckými Čechy nechtěná a neviděná realita se nakonec přece jen prosadila a přivedla republiku do zkázy. Jediným státníkem, jenž se v politické praxi s úspěchem pokusil o „opravu“ čs. ústavy, byl moudrý a dalekozraký agrárnik Antonín Švehla, nejschopnější politik první republiky. Tehdejší ministerský předseda ukončil v roce 1926 pasivní odpor všech „staročeských“ Němců tím, že pozval „Mladoněmce“, tj. mladší a pružnější německé politiky, tzv. aldivisty, k vládní spolupráci. Je příznačné, že koalice s Němci se neúčastnili národní socialisté a sociální demokraté. Plodnou a blahodárnou vládní činnost ukončilo Švehlovo těžké onemocnění (1929). Parlamentní volby sice přivedly české a německé sociální demokraty do vlády, ale světová hospodářská krise obrátila Švehlovy visionářské snahy v niveč. Po roce 1933 nebylo úniku ze slepé uličky: úspěchy nacistů, lavinovitý nárůst henleinovců a pasivní taktika čs. vlád, jež svou odpovědnost přesouvaly na přetíženého presidenta Beneše, dokonaly nedobré dílo. Porodní chyba ČSR, této jinak výborné republiky, nazývané ve třicátých letech „ostrovem demokracie, stability a poměrného blahobytu“ ve střední Evropě, se vymstila ještě v roce 1992. Kdyby Emanuel Rádi dnes žil, určitě by předpověděl také oddělení Slovenska a druhý rozpad čs. státu. Ti politikové, kteří se opravdu poučili z dějin, se u nás v každé době dali spočítat na prstech jedné ruky. □ POLYGON 3+4/94 37 [pageend39]Historie, nebo zase jenom to, co se právě nosí? ADOLF F. J. KARLOVSKÝ Vím, že se nedá lidem nařizovat, koho mají milovat a koho nenávidět. O tom nás dostatečně přesvědčilo více jak padesát uplynulých let, kdy náš největší nepřítel byl nazýván bratrem a Spojenci zase imperialisty, jejichž jedinou snahou je ožebračit a nejspíše i vyhladit slavnou dělnickou třídu, do které se samozřejmě počítali všichni komunističtí papaláši, i když viděli kladivo naposled, než utekli z učení se nějakému pořádnému řemeslu. Protože jsem však alespoň své středoškolské studium prodělal ve svobodném Československu a dnes - už přes čtvrt století - mám to štěstí žít v nejdemokratičtější zemi světa, Švýcarsku, došel jsem k názoru, že k demokracii patří i jakási fairness, do které samozřejmě počítám i novinářskou etiku. (Soudruzi od medií, kteří to slovo neznají, najdou vysvětlení v každém naučném slovníku, většinou ještě pod heslem ethiká). S touto naivní představou jsem skoncoval už v září 1993, když se v 18. čísle Národního osvobození< („nepolitického!“ čtrnáctideníku Svazu bojovníků za svobodu), objevil článek od pánů Misaře a Polívky „Setkání na žďárském zámku“, obsahující, jak jsem to tehdy zdvořile formuloval, „řadu omylů“ o událostech z roku 1938. Na základě historických pramenů a po rozhovorech s účastníky, které jsem ještě doma osobně znal, jsem napsal článek „Runciman, Mnichov a česká šlechta“, kde jsem všechny, dnes už to řeknu naplno, polopravdy, nesprávnosti, výmysly a sprosté lži uvedl na pravou míru, poslal jej redakci »Národního osvobození« a očekával, že jej co nejdříve uveřejní zároveň s omluvou osobám, jejichž čest byla jejich pomluvami napadena. Do dnešního dne (píši v dubnu 1994) se tak nestalo, a jak jsem se později dověděl, nedostal odpověď na svůj dopis, adresovaný redakci NO, ani starý hrabě Dobrženský z Dobrženicz (sic! rž a cz), poslední žijící účastník žďárského setkání, který, aniž o mém rukopisu věděl, protestoval v redakci přibližně stejně jako já. »Národní osvobození« tedy nejenže na tato upozornění nereagovalo, ale uveřejnilo v čísle 1/94 další článek „Jednat nebo nejednat“, rovněž z pera pana J. Polívky, kde rod panujících knížat z Liechtensteinu (alespoň to jméno by se autor mohl naučit psát správně, protože rod L/chtenstein-Castelcorno, shodou okolností rovněž moravský, má s knížecím rodem jen podobně znějící jméno) označuje za spojence Němců! Po právní stránce je to asi stejně logické, jako označit za německé spojence holandské, norské či lucemburské panující dynastie, žijící za války v londýnském exilu, a jejichž všichni mužští příslušníci sloužili v armádě nebo ve válečněm loďstvu. Já vím, že soudruh bývalý ministr Dienstbier neměl z nějakých mně neznámých důvodů Knížectví Liechtenstein rád, dokonce se o něm s despektem vyjádřil, že je „příliš malé“, než aby stálo za navázání diplomatických styků (nebo, přeloženo do právnické češtiny, cizímu státu není možno pod nějakou záminkou ukrást majetek ve státě druhém, cizímu rodu, jak nás moderní historie učí, je to až příliš snadno možné). Na tom nic nezměnila ani skutečnost, že zesnulý kníže Franz Josef (jehož choť pocházela ze slezského rodu Wilczeků a mluvila velmi dobře česky) riskoval osobně i pro svou zemi velmi mnoho, když, stejně jako sousedící, rovněž neutrální Švýcarsko, poskytoval asyl spojeneckým vojákům uprchlým z německých zajateckých lágrů a těm neruským, kde to bylo občas technicky možné, dokonce umožňoval přes Portugalsko návrat do Anglie nebo - po invasi - na území osvobozené Francie. Mimochodem, touto cestou se dostal do naší západní armády nejeden příslušník protektorátního Vládního vojska, který přeběhl v Itálii k partyzánům. Po ukončení války mělo knížectví Liechtenstein na tři tisíce uprchlých ruských zajatců (předválečný stav všeho obyvatelstva byl asi 15 tisíc!), které při repatriaci vybavilo kufříky s oblekem a prádlem, toiletními potřebami a potravinami, ačkoliv země sama jen s těžkostmi překonávala šestiletou ekonomickou isolaci. Samozřejmě, že NKVD (stejně zločinné jako jeho dnešní nástupce KGB) jim tuto základní výbavu hned na hranicích zabavilo, aby to neprovokovalo spoluobčany žijící v sovětském ráji! Liechtensteinská „neutralita“, jednoznačně nahrávající Spojencům, nezabránila ovšem tomu, aby byl knížecí rod, dávno před únorem 1948, tedy svorně poslanci všech stran tzv. „národní fronty“, prohlášen za Němce (jakou řečí měli mluvit, když je němčina v knížectví úředním jazykem?) a v důsledku toho jejich soukromý majetek v ČSR úředně ukraden. Nynější panující kníže (jehož choť pochází ze starého českého hraběcího rodu Kinských ze Wchynicz a narodila se v Praze), by sice byl ochoten o rozumné dohodě s Českou republikou jednat, ovšem je pochopitelné, že jako panovník (skutečně!) nezávislého státu nemůže připustit, aby byl považován za Němce, ať už z trestuhodné neznalosti pánů poslanců, nebo jen jako záminka k ospravedlnění nezákonné konfiskace majetku a tím postaven na stejnou úroveň s nacisty a kolaboranty pouhým rozhodnutím parlamentu zkomunisované „národní fronty“ po roce 1945. Přitom by ten bolševiky zničený a rozkradený majetek uvedl v nejkratší době do vzorného stavu, v jakém byl během celě první republiky, tedy něco, co náš dnešní stát, i kdyby měl k tomu dobrou vůli, nedokáže! Teď je mi ovšem záhadou, proč třeba článek Emila Šípa „Potřebujeme šlech- tictví ducha a charakteru“ (»Obrana národa« č. 4/94) uvádí na třech sloupcích několik šlechticů (jejichž rody většinou mezi tzv. českou šlechtu právně nepatří - protože i to je přesně kodifikováno už Obnoveným zřízením zemským z roku 1627!), kteří za války v pravém slova smyslu zradili a dnes se ucházejí o navrácení majetku skutečně zákonně konfiskovaného, ale proč, jak pan Šíp píše, „omezený prostor článku“ nedovolil vyzvednout roli té české šlechty, která s národem snášela dobré i zlé a která je zmíněna na pouhých devíti řádcích s uvedením jediného jména hraběte Schlika (psáno zase nehistoricky Šlik). Takže ten tak „omezený prostor" nedovolil už uveřejnit jména těch, kdož položili za ČSR život (bratři Bořkové Dohalští, hrabata z Dohalicz, Colloredo-Mansfeld a další, kteří sloužili v africké poušti (Lobkowicz), v Královském (další Lobkowicz) nebo US letectvu, seděli v koncentrácích, bojovali v povstání. Ta nevděčnost koneckonců není v české moderní historiografii něčím příliš mimořádným, protože kdo třeba dnes ještě ví, že jedním ze tří prvních důstojníků české „Roty nazdar“, základu našich francouzských legií, byl baron Audriczký z Audrže (novočesky též psáno Údrcký z Údrče)? Rakousko mu jako „velezrád- ci" zabavilo majetek a i on se dožil toho, že se musel soudně domáhat jeho navrácení republikou, za kterou bojoval! Nebo četli jste snad někdy během posledních padesáti let jméno Gajda, ač to byl nejpopulárnější generál našich legií v Rusku? Když už není vyhnutí, používají naši dějepisci anonymního výrazu „velitel východního úseku Magistrály“ a jestliže nějaké jméno přecejen padnout musí, pak se uvede Gajdův náčelník štábu plukovník Ušakov, nebo Gajdův zástupce, tehdejší kapitán Kadlec. Takže jsme sice hrdé heslo PRAVDA VÍTĚZÍ krále Jiřího z Poděbrad a TGM na presidentské vlajce podrželi (ale jen tam, ze státního znaku jsme je odstranili!), ale k jeho uplatnění podle zásady „padni komu padni“ má česká historiografie ještě nekonečně daleko. ■ 38 POLYGON 3+4/94 [pageend40]ARNOŠT WAGNER PSÍ ŽIVOT fejeton V desítkách ulic, ve stovkách devíti- patrových betonových krabic s tisíci vchody a desetitisíci byty naší panelákové čtvrti žijí a živoří snad tisíce psů všech velikostí, ras a značek. V místním kulturním domě by mohla zasedat stálá světová konference kynologii. Pejsci z našeho okolí by dokázali pohnojit pole malého zemědělského družstva, anebo uživit deset zaměstnanců místní továrny na konzervy se psí potravou. Jejich odborová organizace by zajisté mohla ovlivnit vedení brněnské zoologické zahrady, aby napříště odmítlo krmení a spon- sorování svých zvířat Sládkovými republikány. Síla pejsků je obrovská. Ne, že by spočívala v jednotě všech psích plemen, ale spočívá ve zdravé soutěživosti jejich majitelů. Lze předpokládat, že většina majitelů psů vlastní tato zvířata z lásky k jedněm z nejslušnějších, nejvěrnějších a snad i nejhezčích tvorů, jaké Bůh stvořil. Proč však nejsem schopen v okruhu deseti kilometrů najít psa, toho opravdového českého psa, jenž podlezl snad pod všemi vraty v okolí? Vymizeli už podvraťáci z českých a moravských domácností? Patřím k těm majitelům zvířat, kteří psy nekupují. Ze zvířat kupuji jenom hovězí, vepřové a drůbež. Pes je člověkem jako já a odmítám za něj platit. Když se nakonec musím s jedním rozloučit, najdu si jiného v psím útulku, pokud možno takového, kterého již čeká jenom „uspávací“ injekce. Samozřejmě že mezi tato ubohá zvířata patří především psi bez rodokmenu, kříženci, míšenci a starci všeho druhu. Málokdo z majitelů psích rodokmenů si uvědomí, že opravdovou inteligenci podvraťáků, zděděnou díky nočním záletům na cizí dvorky, využívají jak vědci, tak cvičitelé v cirkusech, kterým psi této „super rasy“ nejlépe vyhovují. V našem panelákovém městě je však láska ke psům také nerozlučně spojena s hrdostí majitele. Psí pán se snaží předvést před jiným psím pánem, a pokud možno jej trumfnout zvláštností rasy, velikostí svého čtyřnohého přítele a samozřejmě cenou, kterou za něj zaplatil. Z útržku řečí a psích debat, které někdy slýchávám pod okny našeho bytu, je zřejmé, že nejlepším řešením by bylo, kdyby majitelé psů hned po nákupu věšeli na krk svým svěřencům cedulky s nákupní cenou, jež by se měla pravidelně zvyšovat s růstem inflace a mírou námahy a financí vynaložených na psí vzdělání. Ceny některých psů v okolí dosahují až několika tisíc německých marek za štěně. V českých korunách se samozřejmě nakupuje také. Ale o co je lepší německý rodný list pejska než český cár papíru, to dokazuje hrdost a pýcha v obličeji majitele. V ulicích kolem našeho domu jsou vidět psi všech možných ras, které se najdou jenom v odborných kynologických knihách. Od psů tažných po psy hlídací, za které majitelé zaplatili více, než co by je stálo poplachové zařízení a nejdokonalejší zámky na dveřích. Jsou zde psi z Aljašky i Sibiře, Německa a Anglie, Ruska a Ameriky. Od psů zvících velikosti trabanta až po psy kabelkové. Jenom v našem bloku jsem napočítal 28 psích ras. Je zde hodně nešťastných samojedů a anglických ovčáků, dog a bernardýnů. Všechny spojuje jedna věc: nedostatek čtverečních metrů k pohybu a málo kubických metrů k dýchání v malých panelákových bytech, dětmi a babičkami přeplněných betonových mučírnách. O chovatelství se v těchto podmínkách nedá hovořit, proto je těžko pochopitelné, proč majitel psa je ochoten zaplatit tak vysoké ceny za štěňata. I pokud jde o psa — hlídače bytu, je známo, že štěkací službu stejně dobrou odvede i babiččin pejsek z vesnice. Není k tomu zapotřebí mamutích rozměrů dogy, která dokáže již první den v bytečku rozmetat kolem sebe vázičky a popelníčky, na které se děti ještě nedostaly. Mezi největší posery - doslova i do písmene - patří metrákový dobrman, zvaný Adam, z pátého poschodí, kterému bych k hlídání nesvěřil ani Leninovy spisy, natož zařízení jednopo- kojového bytečku, jejž sdílí se svými pány. Adam se leká každého prásknutí dveří a má hrůzu i z pinčla ve druhém poschodí, který po chirurgickém zásahu si dokazuje ztracenou mužnost odporným štěkotem a kviko- tem. Po osmé hodině ranní se z paneláků rozléhá pláč, štěkot a nešťastné kňučení opuštěných psů a štěňat, jejichž majitelé odešli pracovat, aby měli vyděláno na masové konzervy a dalšího společníka s rodokmenem pro psa Adama, aby se nám doma nebál a nebylo mu smutno. Psi se těší na soboty a neděle, kdy je majitelé berou na delší, dalo by se říci representační procházky ulicemi a trávníky, při kterých se dá ukázat ta pravá láska k investici vedené na řemínku z anglického dovozu. Nejlépe jsou na tyto procházky připraveny paničky, které si často barví vlasy do odstínů, jaké mají jejich přírodou zbarvení chlupatí miláčkové. V ulicích se ozývají tréningové povely pánů, zmatené štěkání pejsků, kteří se mezi sebou znají jenom z doslechu přes panely bytů a teprve na vycházkách mají první možnost se seznámit, očuchat a případně projevit zklamání nad zevnějškem souseda z bytu číslo devět. Jenom pes zvaný Čuník se nikdy netěší z víkendových výletů. Jeho zavalitý majitel ho drží přivázaného na dlouhatánském provázku, nataženém z balkonu dolů na chodníček, který si Čuník již pěkně vyšlapal a pokakal. Chudák není ani čistá rasa. Jinak by se pán neschovával za dveřmi balkonu. V pondělí ráno začíná zase psí život čtyřnohým obyvatelům paneláku. Jejich pánové a paničky odcházejí do práce s pozorně sklopenými hlavami, aby nešlápli do hovínek svých miláčků. Nájemníci, kteří pejsky nemají, doufají v déšť, který by spláchl hnědé hromádky a zažloutlé skvrny z okolních trávníků a chodníků. Úderem osmé se začínají ozývat první tóny smutného koncertu pejsků, nešťastných nositelů sardinkového komplexu, pokud takový v příručkách psích psychologů vůbec existuje. ■ POLYGON 3+4/94 39 [pageend41]PETR HRUBÝ Týden dětské radosti Šarvátky s komunisty před pučem Patří to k malým českým dějinám. Veličiny naší nedávné — i když vlastně už dost dávné - historie se objeví jen ojediněle, a ne vždy v růžovém světle, ale to vyprávění o pokusech několika studentů aspoň trochu zastavit hrůzný příval komunismu brzy po druhé světové válce může přispět k hlubšímu pochopení té rozporuplné doby. Mezi komunisty bylo ještě mnoho idealistů. Patřila k nim má přítelkyně Zděnka. Byla to křesťanka, evangelič- ka, která vstoupila do komunistické strany ne tak pro svůj proletářský původ, jako proto, že její mladiství levicoví přátelé byli popraveni nacisty začátkem května 1945.1 když se jí strana pokusila zneužít podobně jako jiných mladých komunistů k tomu, aby v zájmu KSČ prozkoumali archívy gestapa, aby jich šlo použít nekale pro politické nátlaky, postupně se dost naplakala, když pozorovala, jak se komunistické ideály lišily od praxe. Bez ní by se byl Týden dětské radosti' nikdy nekonal. Jak k tomu došlo a proč to zdaleka nebyl komunistický, ale do značné míry a původem protikomunistický podnik celonárodního dosahu? Zděnka pravidelně chodila číst slepým na Klárově a také dvěma starším ženám na Smíchově, matce a dceři-učitel- ce. Stará paní byla téměř slepá. Náš společný přítel Luděk a já jsme ji jednou doprovázeli. Při čaji si obě paní stěžovaly na to, že všechny týdeníky pro ženy jsou plné politiky a není v nich místa pro citovou výchovu a kulturní záimy: „Vy jste mladí. Proč s tím něco neuděláte?" Ta nečekaná výzva od laskavých hodných žen mi nedala spát. Rozhodl jsem se, že se opravdu pokusíme něco udělat. Téměř všichni lidé mají jedno společné: mají rádi děti, ať už své vlastní, ty, co učí, nebo aspoň vzpomínají s něhou na své dětství. V květnu 1946 se měly konat v prepolitizované zemi volby. Kdybychom uspořádali po volbách týden, v němž by se všichni spojili v praktické péči o děti, sjednotilo by to veřejnost. V akci by pracovali hlavně lidé, kterým by nešlo o moc a pozice, ale kteří jsou ochotni něco udělat pro dobrou věc. My tři studenti z Karlovy univerzity jsme pak vypracovali rámcový návrh, jak to udělat. Rozhodli jsme se, že úvodem zajdeme za lidmi, známými pro své umělecké, sociální nebo novinářské úspěchy. Otec mého přítele Jiřího, také studenta, vedl v jedněch slušných novinách, čtených učiteli, legionáři a studenty, Národní osvobození, školskou a výchovnou rubriku. Zašel jsem za ním do redakce a přednesl jsem mu svůj plán: v tom týdnu, zasvěceném dětem, všechny noviny budou mít na první stránce místo politických zpráv obrázky dětí a úvodníky se věnují návrhům k všestrannému zlepšení života dětí. Poslouchal mě s úžasem a pak řekl: „Já vím, že vás Jirka má rád. Ale vy jste vlastně blázen. Já vám ručím za to, že to neudělá ani jeden deník." S umělci to bylo úspěšnější. František Hrubín, milý a chlapecký, přislíbil, že by uveřejnil novou knížku veršů o dětech. E. F. Burian navrhl, že by dal na pořad - myslím - Gorkého »Matku«, na což už stejně delší dobu myslel. Naše nejdůležitější návštěva splnila všechny, i ty nejoptimističtější, naděje. Zděnka měla v čítánkách ráda příspěvky Vojty Beneše. Byl to dlouholetý pracovník v péči o děti a mládež, a navíc to byl prezidentův bratr. Nám šlo o to, aby ten týden, věnovaný dětem, byl zahájen projevem dr. Edvarda Beneše. Nutno uznat, že stařičký Vojta Beneš byl velkorysý. Když jsem totiž rozváděl náš plán, nevědomky jsem se dopustil nehoráznosti, na kterou jsem přišel až později. Líčil jsem, že důraz bude na praktickou práci pro děti, které neměly skoro žádné hřiště, dlouhé roky neviděly banán nebo pomeranč, a že tedy nechceme žádné slavnostní řeči, průvody dětí s hračkami, vlaječkami a kočárky, a žádné slogany jako že „v dětech je národ věčný", což naneštěstí byla oblíbená věta našeho hostitele a výraz obvyklého přístupu idealistických starších lidumilů. Vojta Beneš se neurazil. Šel k telefonu a zavolal na Hrad bratrovi: „Mám tu tři zajímavé mladé lidi. Rád bych, abys je jednou potkal." Přislíbil nám svou vlastní spolupráci. Měli jsme jednu potíž. Lidé se nás ptali: „Za koho mluvíte? Koho zastupujete?" Netěšilo je, když jsme odpovídali, že jen za sebe mluvíme a že nikoho nezastupujeme. Řešení však bylo jednoduché. I když jsme vlastně byli jen tři, trojúhelník, začali jsme si říkat „Kroužek posluchačů filozofické fakulty". A každý byl spokojen. To jméno se pak objevilo i na seznamu více než jednoho sta oficiálních organizací, pořadatelů >Týdne dětské radosti«. Tady do toho naivního idealistického plánu proti záplavě úzce komunistické propagandy zasáhla komunistická strana. Jednou večer jsme najednou ve zprávách zaslechli strašnou zvěst: „Václav Kopecký, ministr informací, se rozhodl před volbami uspořádat »Týden dětské radosti«, v němž pozornost bude věnována našim dětem." Některý z našich komunistických kontaktů zřejmě navrhl zavilému ministrovi, aby si KSČ k volbám pomohla tím, že by předstírala, že jí nade vše jde o blaho dětí. V anglosaském světě se tomu říká »damage control«. Šlo o to, zachránit, co se dá. Zašli jsme opět za Vojtou Benešem. Slíbil, že na to dá pozor v parlamentě a doporučil, abychom se stejnou žádostí zašli za rektorem univerzity Bělehrád- kem a za jeho sociálně demokratickým kolegou Fierlingerem. Jeho Magnificence nebyla moc ochotná k ničemu, co by zlobilo komunistickou stranu, a sovětský agent Fierlinger měl na starosti důležitější věci. Stejně to bylo zajímavé, být přijat v jeho prostorném paláci. A tak jsme potkávali naše veličiny a učili se chápat politické reality. Snad nej zajímavější byla audience, kterou jsme si vyžádali u Vaška Kopeckého. Milostivě nás přijal a ujistil: „Nechte to na nás, byl to dobrý nápad, my to provedeme." Namítli jsme, že to musí být podnik celonárodní a ne jen komunistické strany, že nebudou průvody holčiček s kočárky a chlapečků s vlaječkami, ale že se budou budovat hřiště, školky a dovezou banány a pomeranče. Taky jsme ho upozornili na to, že jinak tu krádež myšlenky rozmázneme v novinách. Nikdy nezapomenu na výraz, s kterým nás tento stalinský makiavelista prozradil svou osvědčenou politickou metodu: „Když se dají nad stolem nějaké ústupky, pod stolem je třeba chytit to vší silou." Ošklivý škleb na jeho tváři byl zlovolný!. Neznám jednání v zákulisí, ale naše mnohostranná intervence - pravděpodobně díky sociálním demokratům - měla úspěch. Výsledek byl přijatelný kompromis: bude to podnik celonárodní, po volbách, nadstranický a praktický; ministerstvo informací jej zajistí svými (bohatými) fondy a sekretářkou se stane jeho zaměstnankyně Olga Hil- lová. Dalo se s ní spolupracovat, i když by byla radši viděla ty holčičky v průvodu s kočárky a panenkami. Měli jsme realistickou bázi, i když bylo neustále třeba dbát o to, aby se z Týdne dětské radosti (ten trochu příliš vzletný název 40 POLYGON 3+4/94 [pageend42]jsme také přijali) nestala komunistická propaganda. Bylo hodně běhání a mluvení, ale iniciativa našla vhodnou půdu. Několik ministerstev přislíbilo aktivní spolupráci a podařilo se nám zapojit do akce všechna sdružení, spolky a kluby, mající blízký nebo i dost vzdálený vztah k péči o děti. Když se ústřední výbor na řízení Týdne dětské radosti sešel, bylo tam zastoupeno víc než sto celonárodních institucí a organizací, i s naším Kroužkem posluchačů filozofické fakulty, Karlovou univerzitou a například spolkem loutkářů. Po celém Československu se vytvářely místní dobrovolné výbory, které plánovaly provedení místních praktických akcí. Vzrušující byla příprava prvního zasedání ústředního výboru. Před zahájením za mnou přišel tajemník ministra informací a důvěrně mi sdělil, že musíme zajistit, aby předsedkyní byla zvolena komunistka Marie Majerová. Nevím, proč mi tak důvěřoval. Jistě věděli, že nejsem členem strany, ale má přítelkyně je. V té době málokdo projevoval velkou aktivitu mimo fanatické komunisty. Hodně komunistů oficiálně nemělo stranickou legitimaci. A tak jsem prošel prověrkou. Samozřejmě jsem nechtěl, aby oslavovaná spisovatelka druhého či třetího řádu, jakou byla Majerová, předsedala našemu výboru a pronášela oficiální řeči jeho jménem. Zašel jsem za svým profesorem pedagogické fakulty, který ve výboru zastupoval Karlovu univerzitu, komenologem Hendrychem, a poprosil jsem ho, zda by nemohl rychle povstat, jakmile bude oznámena volba předsedy a navrhnout Vojtu Beneše. Profesor Hendrych to učinil tak skvěle, že nemohla být jediná námitka proti jeho návrhu, který jsme bezprostředně po jeho vyslovení schválili souhlasným potleskem. Opravdu bylo možno někdy, aspoň dočasně, komunisty přelstít a vyhrát nad nimi, i když to dalo fušku. Ústřední výbor pak podle našich častých návrhů opravdu vypracoval důstojný celonárodní a nadstranický praktický program pomoci dětem. (Potěšilo mě, když jsem později, za hranicemi, slýchal, co se dělo v různých městech, jako třeba v Aši, Chebu a jinde.) Jen jednou přišla krize: když jsem navrhl, aby se kuřáci aspoň na týden vzdali svých cigaret a místo milionů, utrácených za dovoz tabáku a cigaret ze zahraničí, bylo dovezeno jižní ovoce pro děti. Nekuřákům se to mluví! I výtečný loutkář se rozzlobil. Přece jen však v „Týdnu“ bylo k dostání plno nebývalého ovoce. Jak jsme my tři z „Kroužku“ posluchačů filozofické fakulty doufali, prezident Beneš zahájil Týden dětské radosti svým projevem (na Hradě změnili jen dvě slova mého náčrtu); všechny noviny jej přetiskly na první straně, kterou zdobily vybrané portréty dětí (mezi našimi fotografy dětí zvlášť vynikal nezapomenutelný Jan Lukas) a úvodníky byly věnovány starosti a péči o děti. Měl jsem jeden problém. Na žádost Práva lidu jsem jim napsal článek o smyslu Týdne dětské radosti. Uveřejnili jej v rámečku. Otec mého přítele Jiřího z Národního osvobození, který mě kdysi varoval, že nikdy nevyhoví mému bláznivému nápadu, mě požádal, abych mu načrtl pár myšlenek o smyslu Týdne, jichž by mohl použít pro svůj vlastní úvodník. Vyhověl jsem tím, že jsem mu předal článek připravený pro Právo lidu. S hrůzou jsem pak vyslechl jeho zprávu telefonem, že to vysázeli na příští den jako svůj vlastní úvodník s mým jménem. Bohudíky to zastavili a napsali svůj vlastní. Na jeden konflikt s paní Hillovou rád vzpomínám. Když jsme byli my tři, ona a profesor Hendrych na audienci u prezidenta Beneše a seděli u jeho delšího stolu, jsem po prezidentově řeči navrhl, že by bylo dobré nadále udržet místní dobrovolné výbory na pořádání Týdnů dětské radosti, protože to sdružuje nad- stranické lidi, ochotné k dobré práci, »Masarykovu „stranu“ slušných lidí<. Dr. Beneš vřele souhlasil. Olga Hillová se potom, již venku před Hradem, na mě obořila, že to jsme neměli domluveno. Stejně svůj boj vyhrála a my své dočasné vítězství ztratili. Za rok či za dva se Vojta Beneš vzdal svého předsednictví ústředního výboru Týdne dětské radosti a navrhl místo sebe Marii Majerovou. A po puči, než Týden definitivně zhasl, komunistická strana jej pořádala tak, že holčičky mašírovaly v průvodu s kočárky a panenkami a chlapečci k tomu mávali praporky. Místo mé naděje, že se podaří Týden zmezinárodnit, komunisti prosadili Mezinárodní den dítěte. Odešel výjimečný exulant František Váňa byl vynikající člověk. Nestydím se, že pláču a nebudou se jistě stydět ani stovky jeho známých, kteří ho obdivovali a měli rádi. Slzy vytrysknou, když v duši přeteče bolest nad ztrátou něčeho, co se nedá nahradit a co nám bylo blízké. František Váňa byl součástí Čechů a Slováků v Austrálii, ar už přišli do exilu s kteroukoliv emigrační vlnou. S těmi nejstaršími začínal, přemáhal trampoty dvouletého povinného pracovního zařazení, sdílel starosti, jak uživit početnou rodinu a jak přitom vybudovat záchytný bod pro všechny uprchlíky před komunismem. >Hlas domova«, který založil a se železnou pravidelností každých 14 dnů po dlouhých 30 let vydával, nebyl obyčejným krajanským listem. Byl útočištěm exulantů, ostrůvkem bezpečí v oceánu neznáma. Těm mladším a hlavně nejmladším uprchlíkům František a jeho Hlas domova byl účinnou pomocí a v mnoha případech jediným záchranným pásem, který měli vždy pohotově k disposici. On, který se sám měl co ohánět, pomáhal stovkám zcela neznámých lidí dostat se z uprchlických táborů ve světě a začít nový život v Austrálii. Pro něj to nebyli neznámí lidé, ale uprchlíci před komunismem, kteří hovořili stejnou řečí, a to Františkovi stačilo, aby nelitoval času ani námahy. Zařizoval byty pro nové přistěhovalce nábytkem a věcmi, obstarával v prvních nejobtížnějších týdnech potraviny a šatstvo, zařizoval a vyhledával pracovní příležitosti, radil, organizoval, rozdával naději a povzbudivá slova. Hovoří-li se o vlastenectví, vyvstane na mysli snad každému z krajanů v Austrálii František Váňa. Vlastenectví je nezištnost a Františkova nezištnost byla přímo monumentální. Vlastenectví je obětovat a Františkova obětavost byla nevyčíslitelná a nepopsatelná. Měla jsem štěstí Františka znát a spolupracovat s ním skoro čtvrt století a nepodařilo se mi za celou tu dobu ho zastihnout s rukama v klíně. Vždy na něčem pracoval, vždy pro druhé něco podnikal, vždy myslel na někoho jiného, jen ne na sebe. Vlastenectví je tolerance a neznám nikoho, kdo by byl tak přístupný a měl tolik pochopení pro rozdílné názory jako František. Chápal, ale nikdy nepodléhal, stál jako sloup a vyznával stále stejné masarykovské ideály pravdy a humanity. Bylo těžké Františka rozzlobit; nesnášel pouze jednu věc: chválu vlastní osoby. Ve svých novinách neuverejnil nikdy jedinou zmínku, jediný čtenářský dopis, který by nějak vyzvedal jeho osobní činnost nebo i vysokou úroveň jeho Hlasu domova. Skromnost byla Františkovi životním kredem. Byl hluboce věřící a určitě věděl, že jeho dobré skutky zhodnotí Bůh lépe, než by to dokázal kdokoliv z nás. My jsme to bohužel nedovedli. Ačkoliv i Australané brzy poznali, že Váňa je jeden z tisíců a udělili mu vysoké královské vyznamenání, od Čechů a Slováků v rodné zemi, pro něž udělal nejvíc, se díků nedočkal. Zůstane navždy ostudou tvůrců a vládců sametové revoluce, že pro Františka Váňu neměli slovo uznání. Celý život zasvětil odgoru proti komunismu, celý život usiloval o nastolení demokracie v Československu, v Hlase domova seznamoval čtenáře s dílem Václava Havla už tenkrát, kdy lidé doma ještě vůbec neznali Havlovo jméno a po roce 1989 se za své celoživotní úsilí nedočkal ani děkovného dopisu. Nu, nevadí, František Váňa má a bude vždycky mít medaili i pomník v našich srdcích. Nestydím se, že pláču, protože s Františkem Váňou odešel kus historie exilu, odešel čas víry, naděje, bojů a ideálů, jež byly součástí naší exilové existence. Zůstává však stopa, která nemůže být nikdy větrem odváta. MARCELA ČECHOVÁ POLYGON 3+4/94 41 [pageend43]Fenomén nacionalismu TOMÁŠ KRYSTLÍK Na mnohých místech zeměkoule zuří etnické a národnostní konflikty. Po rozpadu bipolární světové rovnováhy dvou soupeřících velmocí USA a SSSR, tím, že Sovětský svaz zmizel z map a komunistický blok se rozložil, přibylo národnostních konfliktů i v Evropě. Jmenujme jen Bosnu a Hercegovinu či konflikty na území bývalého Sovětského svazu. Pro krutosti při tom páchané slýcháváme často vysvětlení, že se jedná o nepříliš civilizovaná etnika, popřípadě tvrzení, že člověk je svou podstatou iracionální divoch a barbar. Je v tom kus pravdy, protože v některých společenstvích není dodnes lidský život tak ceněn, jako například v zemích formovaných křesťanstvím, a za určitých podmínek může člověk úplně pozbýt schopnost racionálního uvažování. Těžko bychom tím zdůvodnili zvěrstva na- cionálního socialismu před druhou světovou válkou a během ní u vzdělaného a racionálního německého národa. Vysvětlit by to, podie mého názoru, mohla sociální psychologie, specielně psychologie davu. Až na ojedinělé a hlavně dílčí pokusy nikdo zatím fenomén nacismu z tohoto hlediska systematicky nezpracoval. Proč vlastně vznikají po rozkladu velkých říší konflikty nacionálni a ne konflikty jednotlivců? I německý nacionálni socialismus s následnou expanzí byl důsledkem okleštění německého státu po první světové válce. Vysvětlením může být pocit nejistoty občanů po rozpadu státu nebo redukce jeho území. Začnou se sami sebe ptát: „Kdo mě (nás) bude nyní ochraňovat?“ A odpověď naleznou v jedné z následujících možností, nebo v jejich kombinaci: můj kmen, můj národ, moje rasa, lidé stejného vyznání. Stahování obyvatelstva do měst vlivem industrializace, které je typické pro 20. století, situaci zhoršuje. Mnohdy nevzdělaní příslušníci odlišných etnik se v novém městském prostředí střetávají a soupeří mezi sebou o sociální status. To může časem přerůst v násilí. (Markantním příkladem z posledních let byly etnické nepokoje ve floridském Miami mezi černošským obyvatelstvem a kubánskými exulanty, předčícími je co do píle a pracovní zdatnosti.) Nacionálni propagandisté zdůrazňují harmonický život v národnostně jednolité pospolitosti, často si vypůjčují obraz starobylé vesnice. Vzpomeňme jen výjevů na obrazech z doby našeho národního obrození! Nacionalismus zdůrazňuje, i přehání kladné vlastnosti vlastního národa, opomíjí jeho záporné stránky a přesně opačně tak činí u soupeřících etnik. Neustálým opakováním se tak vytvářejí falešné mýty a na druhé straně to vede ke kolektivní ztrátě paměti - historie je subjektivně pojímána, objektivní historická fakta z vědomí lidí vytlačována, až nakonec zapomenuta. Z vlastní národní historie si připomeňme mýtus o holubičí povaze Slovanů, tedy i Čechů, zkreslení významu husitství a zamlčování podílu Němců při zprostředkovávání západní civilizace českému etniku. Obecně lze říci, že růst nacionalismu koreluje s dvěma faktory. Prvním z nich je průmyslová a vědecká revoluce, jejímž důsledkem se rozložily tradiční venkovské společnosti, nastalo stěhování do měst, kde vznikly masové, gramotné a kulturně standardizované komunity. Druhým faktorem je prosazovaná zásada národní suverenity, demokratický princip, který se stal základním motorem moderní politiky od dob francouzské a americké revoluce. Uplatnění druhého principu do důsledku by znamenalo vznik čistě národních států na celém světě. Leč není tomu tak a zdá se, že idea čistě národnostních států začíná zastarávat. Příkladem může posloužit Afrika, kde jsou stovky různých národů, ale jen několik desítek států, nebo státy Severní Ameriky. Nyní je na řadě Evropa. Tlak moderní doby - rychlost elektronické komunikace, nadnárodní obchodní organizace a další příčiny způsobují, že většina světových problémů bude muset být řešena na úrovni nadnárodní. Proces směřuje k vytváření větších nadnárodních celků, i když ne bez obtíží a pomalu. Viz Evropská unie. Navzdory tomu je nacionalismus ve světě stále ještě živý. Mnoho lidí dosud neakceptuje občanskou společnost, nýbrž národní. Přejí si žít ve státě, kde jejich spoluobčané s nimi sdílejí stejný jazyk a kulturu. Nacionalismus přesdvědčuje lidi, že sdílejí společnou minulost a že je čeká i společná budoucnost. Myšlenka, kterou prosazoval především americký president Woodrow Wilson na sklonku první světové války, že každý národ má právo na sebeurčení, je snad myšlenkou s nejsilnějším nacionalistickým nábojem. Národní menšiny mohou na základě práva na sebeurčení požadovat vznik samostatného státu pro sebe. Vytvoření vlastního státu však není jedinou formou, jak realizovat právo na národní sebeurčení. Existují přece formy volných, decentralizovaných státních svazků a sdílení státní moci. Tak to například funguje ve Švýcarsku, v Kanadě a v Belgii. I zde se však vyskytují iredentistické problémy. Národy by se měly snažit nalézt takové formy národní seberealizace, které by jim umožnily žít v těsném styku s příslušníky jiných národů, tj. v jednom státě. Na druhé straně mohou v rámci jednoho státu vzniknout vnitřní hranice, což je případ ve výše vyjmenovaných zemích. Regionální autonomii však ústřední vlády neposkytují s velkým nadšením, obávají se, mnohdy právem, že je prvním krokem na cestě k odtržení. K tomu nemusí dojít, pokud je regionální autonomie poskytnuta včas a spojena se zárukami, že menšina (menšiny) má (mají) možnost účinně ovlivňovat rozhodnutí ústřední vlády. Nalézt vhodnou míru vlivu menšin na rozhodování ústřední vlády je obtížné, aby byly současně spokojeny se svým vlivem a na druhé straně rozhodnutí vlády neblokovaly. Lze ovšem vytvořit takové volební systémy, které by nutily politiky uspokojovat práva menšin. Vstřícně je možné použít politiku státní zaměstnanosti - zajistit, aby příslušníci menšin měli spravedlivé zastoupení ve státních strukturách a v armádě. ♦Je «$* ♦*♦ «$♦ Všechny tyto nástroje na zmírňování etnických konfliktů se mohou stát samy zdrojem napětí mezi etniky. Například ochrana jazykových a kulturních práv menšin byla zneužita v době mezi světovými válkami německým nacismem k zámince útoku na východní sousedy. Proto se také po druhé světové válce zdůrazňovala pouze státní a individuální práva. Právo všech národů na sebeurčení, zakotvené v Chartě OSN, se dosud interpretovalo jako právo jednotlivců včlenit se do určitého národa a tím realizovat své právo na sebeurčení a nikoliv jako právo celých etnických skupin. Po rozpadu Sovětského svazu, kdy se otázka menšin stala opět velmi aktuální, bude muset OSN najít nový výklad práv menšinových etnik. OSN není připravena na zásahy do etnických konfliktů. Členské státy OSN nemají zájem riskovat životy svých vojáků, nota bene v konfliktech, které je více méně nezajímají. Právo národů a etnik na sebeurčení je v protikladu s další zásadou OSN, a to s principem územní celistvosti a nezasahování do vnitřních záležitostí států, protože princip sebeurčení povzbuzuje nespokojené etnické skupiny, a princip územní celistvosti společně s principem nezasahování do vnitřních záležitostí státu zvenčí povzbuzuje zase ústřední vlády, aby takové snahy potlačovaly. Jedinou schůdnou alternativou se zdá být demokratický světový pořádek, v němž by byla chráněna kulturní práva, kde by státní hranice nebyly důležité, kde by státní suverenita byla dělitelná a zásahy mocností na území jiných států na obranu lidských a kulturních práv by byly přijatelné. Je to však časově vzdálené řešení, protože by ve všech státech musela existovat demokracie, která už všem obyvatelům přešla do morku kostí. Příznivé náznaky celosvětové integrace již existují - obchod a tok informací již naprosto nerespektuje státní hranice a v mnoha zemích nemají na to státy již pražádný vliv. Je otázkou času, kdy některé země se vzdají části své státní suverenity ve prospěch nadnárodního, vyššího celku. • 42 POLYGON 3+4/94 [pageend44]Ostře sledovaný muž s ostře vyhraněnými formulacemi Tím mužem je vydavatel Českého deníku Josef Kudláček. Pro jedny je ztělesněním politického kverulant- ství, jiní v něm vidí jedinou jistotu mladé demokracie. Když se rodila v roce 1990 v Československu demokracie, sympatizoval s Václavem Klausem a ODS. Postupem času však jeho sympatie k této straně a jejímu vůdci klesaly, dnes už jsou minimální, jsou-li ještě vůbec nějaké. Nyní podporuje - hlavně svým tiskem a financemi - nově vznikající stranu „Demokratická unie“ (DEU). (Mimochodem: Josef Kudláček je z Německa se navrátivší exulant.) - Bohumil Pečínka z pražského týdeníku REFLEX mu položil několik otázek, z nichž některé přetiskujeme. Jak se srovnává s vašimi deklaracemi o nezávislosti tisku fakt, že dáváte v poslední době svůj list k dispozici nově vznikající pravicové straně) Dávám Český deník k dispozici Demokratické unii zhruba tak, jako jsem ho dával před dvěma lety ODS, když vznikala a většina ministrů ve vládě byla z OH. Nyní tady vidím paralelu. Stejně jako bylo zklamání z OH, tak je nyní z ODS, a stejně jako potřebovala podporu ODS, tak ji dnes potřebuje DEU. Chci ale říci, že to nebude má strana, protože nebudu ani funkcionářem, ani členem. Jen se mi její vznik podařilo vyprovokovat a konečně už mám koho volit. určité zásady je potřeba respektovat. Odmítám proto nečinně žit v zemi, kde se vše měří jenom ekonomickým úspěchem. Tak tomu není skutečně nikde v západních zemích. Buďto bude mít Demokratická unie úspěch a prosadí určité principy, a budu mít nejen koho volit, ale uvidím i smysl života zde, nebo podruhé emigruji. Znechutilo vás něco tak, že byste o tom uvažoval? Bylo toho mnoho, ale alespoň dva příklady, dva největší precedenty od listopadu 1989. Když prezident Havel nadvakrát prosazoval na post premiéra exkomunistu Čalfu a dal znamení všem komunistickým grázlíkům na okresech, že je všechno odpuštěno. Něčím podobným, tentokrát v ekonomice, bylo, když premiér Klaus nebyl svým mozkem ekonoma absolutně schopen pochopit, že existují ještě jiná měřítka, než finanční, a neměl nic proti tomu, aby Melan- trich zprivatizoval několikrát trestaný a i v současnosti v trestné činnosti pokračující vydavatel Fidelis Schlée. Jste si vědom, že na určité vrstvy působíte jako politický kněz? Nicméně ani vy, ani DEU nejste schopni svá prohlášení splnit už jenom z toho důvodu, že i další vláda bude koaliční - tedy plná vzájemných kompromisů a ústupků. Pokud DEU nezíská 51 procent, a s tím skutečně počítat nelze, tak jí samozřejmě nic jiného než koalice nezbude. Pevně však doufám, že po příštích parlamentních volbách zachrání DEU ty parlamentní hlasy - včetně mého - které by jinak byly na pravé straně spektra ztracené, a vytvoříš ODS koaliční vládu. To bude ale velice tvrdá koalice - DEU bude mít zásady, ze kterých nesleví. Jaké místo vidíte pro Václava Klause? Velice jednoduchá odpověď - jeho parketa byla, je a bude ministerstvo financí. Pane Kudláčku, vy máte pověst revolucionáře. Myslíte, že je to vaše poslední revoluce? Revolucionářem či pistolníkem jsem titulován zřejmě jenom proto, že se chovám podobně jako tuctoví žurnalisté na Západě. Vidím věci takové, jaké jsou, a nebojím se je vyjadřovat. Nejsou to však jenom názory mé, tlumočím mínění desetisíců lidí v této republice. Nepopíráte, že jste novou stranu svými články vyprovokoval, ale současně chcete být jakýmsi „zúčastněným pozorovatelem“. Uvědomujete si, že můžete rozbít existující stabilní koaliční struktury a způsobit tak pád koalice samotné? Na rozdíl od vás nepovažuji dnešní struktury za stabilní a za druhé mám záruku v osobnostech, na kterých stavím. Jsou to dva lidé - Alena Hromádková a Milan Hulík. Mnoho lidí se ptá: Kde má DEU další osobnosti? Odpovídám: Kde měla ODS osobnosti v lednu 1990? Pan Klaus v listopadu 1989 také osobností nebyl. Byl jen jedním z mnoha úředníků. V tomto srovnání jsou dnes paní Hromádková a doktor Hulík většími osobnostmi než Václav Klaus. Navíc jejich politický životopis nezačal v listopadu 1989. Nebojíte se, že jsou to lidé s vysokým mravním kreditem, ale přesto intelektuálové spíše ideologického typu, kteří dobře formulují, ale pro politiku jsou málo praktičtí? Chci zdůraznit (a chci, aby to vyšlo): Pan Klaus není politik. Pan Klaus je dobrý, možná dokonce brilantní ekonom, ale nikoliv politik. Úspěch Západu stojí na dvou nohách. Jednou je ekonomika, tržní hospodářství a tak dále, a tuto nohu máme z východní Evropy jednu z nejlepších. Nicméně onu druhou pomyslnou nohu tvoří morálka, to znamená tradice, církev, spolky a mnoho ostatního. Ta u nás nepokulhává - ona v našem dnešním politickém a veřejném životě vůbec není. Dnešní politici jsou většinou zoufale jednorozměrní lidé. Naopak existence a úspěch DEU by mohly růst té druhé nohy účinně podpořit. Považujete se za moralistu? Nikdy jsem si nemyslel, že tak budu působit. ... Prostě jsem vždy patřil a budu patřit k průměru. Uznávám však, že POLYGON 3+4/94 43 [pageend45]Slovenský Mefisto Čtyřiadvacátý únor 1971 se nezapsal dobře do historie německého ústavního soudnictví. Spolkový ústavní soud tehdy fakticky potvrdil zákaz šíření románu Klause Manna „Mefisto", známého zejména z filmové verze režiséra I. Szabo. Šestičlenný senát ústavního soudu se v názoru na věc rozdělil přesně na poloviny, což nestačilo k tomu, aby se svoboda umění prosadila nad právem na ochranu osobnosti. Případ vzbudil obrovský mezinárodní rozruch, dodnes je citován ve všech německých učebnicích veřejného práva. Kniha „Mefisto - román o kariéře" vyšla poprvé v Amsterodamu v roce 1936, v době Mannovy emigrace z nacistického Německa. Skutečnou předlohou románového protagonisty Hendrika Höfgena byl herec Gustav Gründgens, bývalý Mannův švagr. V románu - satiře vylíčený nikoli jako člověk, pouze jako komediant. Sice talentovaný, leč bezcharakterní, cynický, vedený pouze ctižádostí, touhou po slávě, ješitností. Nepravdivý, ba neskutečný režim udělal ze všehoschopného komedianta svého exponenta (státního radu, intendanta), ba svůj symbol. Osoba bez charakteru triumfovala ve státu ovládaném lží a přetvářkou. Přesto, píše K. Mann v předmluvě k vydání knihy z roku 1948, Höfgen se v mnoha ohledech odlišuje od mého bývalého švagra. Nešlo totiž o vylíčení jednoho případu, nýbrž o vykreslení typu. A přesně tak, tj. typologický, lze chápat i báseň L. Feldeka „Dobrú noc", jíž, ač v ní nejmenován, se cítil být dotčen v osobní cti D. Slobodník, bývalý slovenský ministr kultury ve vládě V. Mečiara. Verš o objetí esté- báka s esesákem vztáhl na sebe a přesvědčil (jakkoli je to paradoxní) Nejvyšší soud Slovenské republiky, aby ve verši rovněž viděl útok na osobní čest žalobce. Svoboda umělce, jehož nezadatelným právem, ba povinností, je čerpat ze skutečnosti, kterou převypráví básnickým jazykem, jemuž i nadsázka je jen imanentním znakem, vzala za své. Umělecká svoboda, podle Listiny základních práv a svobod, platné i na Slovensku, podlehla zájmu na ochraně osobnosti, v básni ovšem nejmenované. Je to nebezpečný precedent. A ústní odůvodnění rozsudku slovenským Nejvyšším soudem dává tušit další, ba ještě větší obavy. Obavy z politicko právní revize naší nedávné společné československé historie. Feldekův spor proto není jen jeho osobním sporem, ale týká se i nás, občanů České republiky. Ze závěrečné řeči předsedy senátu Najvyššieho súdu SR JUDr. Jozefa Štefanka po vynesení rozsudku ve sporu D. Slobodník - Ľ. Feldek (23.3.94) vyjímáme: ... Jedno, na čo treba poukázať, že skutočne sa vychádzalo v týchto veciach z kolektívnej zodpovednosti. V absolútnej podstate, kto bol v Hlinkovej ľudovej strane a či tam šiel dobrovoľne alebo nešiel dobrovoľne, alebo kto bol v SZM, alebo v... čo to má spoločné so životom tohto človeka. Otázne je, aký je ten človek, predsa nemohol vstúpiť do SZM v roku 1944 alebo., alebo zase teraz im vytýkaľ tieto veci. Naopak, akákoľvek účasť v akékoľvek strane v akomkoľvek zoskupení, či ide o ŠtB... ked sa však má individuálne posudzovať, treba do úvahy zobrať jednu základnú vec, pripojiť doklady, pripojiť spisy a pokiaľ ten človek preukázateľne robí zlo, ale nie za určitú činnosť, ktorú proste nemohol si... A treba ešte jedno povedať. Z tohto miesta, že ja som... Hlinkovú mládež alebo Zväz československej mládeže, v ktorom som aj ja bol, však nie je dôvod, aby sme to tajili, že to boli velYni dobré organizácie, len politici a kadekto sa snažil ich zneužívať. To si treba raz a navždy uvedomiť, a nie vyťahovať ľudí, aby sa odsudzovali za to, že bol čoho členom a že robil to alebo to. ... Na druhej strane my vieme veľmi dobre, ja ten štát nebudem menovať, lebo je to náš súsed, že bol vo vysokej funkcii istý jeho činiteľ, a len čo sa začalo hovoriť o jeho fašistickej minulosti, v podstate odmietli s ním jednať, diplomati odmietli... takže... nemožno povedať, že bola dotknutá čest Slobodníka ako občana, ide tu o vyšší zásah. Pochádzal z nejakého hnutia, to bola prvá vec, potom bez ohľadu na to, že kto bol vtedy tým premiérom. Tu ešte azda toľko treba povedať, že... vyšlo to hnutie víťazne z týchto volieb demokratickým spôsobom aj vláda a demokratickým spôsobom odešla preč, nikto nijaké... ani nič z toho neurobil. To už hádam je... Ale my sme se vrátili k tomu, že... kto ho navrhol za toho ministra, cľalej kto ho schválil. - (Redakce „SME“, odkud jsme řeč předsedy senátu převzali, poznamenává: „ Vybodkovali sme miesta, ktoré boli na nahrávke nesrozumiteľnó, ale aj vety, ktoré pán predseda senátu začal - a nedokončil, pretože preskočil na inú myšlienku. “) Krasořečnění JUDr. Jozefa Štefanka ne- trumfne snad ani Milouš Jakeš. ELIŠKA WAGNEROVÁ Vyrovnání se s minulostí - frekventovaná slova v politickém slovníku posledních let, zároveň i obvinění, výčitka a přejmenování na fundamentalismus, charakterizují tento pojem, o kterém se více mluví než se mu rozumí. Při definování, či spíše dešifrování těchto slov bude nejvýstižnější vyjít z překladu německého termínu pro »vyrovnání se s minulostí» - Vergangenheitsbewältigung, což znamená »zdolání, přemožení, překonání« minulosti, v širším slova smyslu »překonat ji a zároveň ji mít v sobě«. Jde opravdu o to, nemít minulost prožitou zbytečně a přenést tak do politické roviny vše, co je vlastní životu každého člověka, tj. získávat léty zkušenosti a úročit je. Jestliže každá generace musí získávat své vlastní zkušenosti, protože ne všechny jsou přenosné, pak by to nemělo platit u dějin. Poučení z nich, zejména je-li vykoupeno tisíci mrtvých, nezměrnými obětmi a utrpením lidí, nemluvě o škodách hospodářských, ekologických a morálních, by měly generace frekventantů těchto dějin zakódovat na „věčné časy" v myšlení a v paměť generací příštích. Tam, kde se to nestane, vždy existuje nebezpečí, že se dějiny budou opakovat, byť v trochu jiné verzi. Něco takového prožíváme nyní. Pouhé čtyři roky po převratu začíná být režim komunistické totality zapomínán, některými i krášlen, přežívajícími komunistickými dogmatiky dokonce veleben! Téměř neuvěřitelně, ale nakonec zcela logicky zní po pouhých čtyřech letech vzpomínky dnešních maturantů, kteří totalitu prožili v dětství, že je pro ně lampiónovým průvodem, při kterém byla legrace. Co o ní bude vědět příští generace, co bude zakódováno ve vědomí národa za deset, dvacet let? Při dnešním posmívání se fundamentalistům a „pivním kádrovákům" za jejich úsilí dosáhnout aspoň minimálního vyrovnání se s minulostí, když to, které mělo přijít stejně logicky a historicky, jako po zločinu přichází trest a nebo aspoň pokání, se po převratu nekonalo. Na otázku »PROČ? < existuje několik odpovědí. Ušlechtilé heslo pana presidenta, že „láska a pravda musí zvítězit nad lží a nenávistí", nepatří do světa realistické politiky, stejně tak jako zaměňování pojmů msta a trest. Ostatně ve světě politiky by se mnohem lépe vyjímal slogan: pravda a svoboda musí zvítězit nad lží a nenávistí, protože láska je pojem, který do politiky nepatří. (Má ovšem co dělat s politiky.) Český národ prožil v historicky krátké době šedesáti let dvě totality, které, ač se v lecčems lišily, ve vícero znacích si byly podobny a v některých, např. v neúctě vůči názorům jiných a v brutálním násilí proti opozici, byly identické. Jestliže sledujeme pozorně vývoj v posledních letech, musíme si klást znepokojivou otázku, zda desetiletí, prožitá v totalitních režimech, a hrůzy, které tyto režimy přinesly, nebyla prožita zbytečně, nehledě na zcela zničený a ve svých přirozených hodnotách převrácený ekonomický systém, o propadu morálky a ducha nemluvě. Vyrovnání se s minulostí, prováděné toliko kladením věnců a udělováním vyznamenání, je pouhou povrchovou reflexí v tomto případě marně uplynulého času, ale ještě horší je, když přední činitelé státu označují snahu o vyrovnání se s minulostí fundamen- talismem a když ji dokonce degradují na analogii s vybavením auta. A hrůza všech popřevratových hrůz je, když z úst ústavního činitele zazní slova o pivním kádrování a nadávky disidentům. Zde bohužel nezbývá než konstatovat věčnou politickou pravdu, že občané v demokratických státech mají za své představitele jen politiky těch stran, které si ve volbách zvolili. Co se skrývá za výrazy »zmoci minulost, vyrovnat se s ní a překonat ji<? Především to znamená určení odpovědnosti těch, kteří za její hrůzy nesou odpovědnost a řekněme na rovinu - trestní odpovědnost. Zákon o protiprávnosti komunistického režimu označil KSČ jako organizaci zločinnou a zavrženíhodnou. Z toho však nevyplývá, že každý člen KSČ byl zločinec. Jednak pojmy zločin a zločinec platný trestní zákon nezná, jde pouze o pojmy v rovině politicko-morál- ní. Trestní právo je založeno na principu individuální viny, pro trestný čin je možno odsoudit pouze konkrétní fyzickou osobu, jestliže nezávislý soud dojde po řádném trestním řízení k přesvědčení, že presumpce viny není na místě a pachatel naplnil všechny znaky trestného činu. Takoví pachatelé samozřejmě v řadách KSČ existovali a jejich trestné činy nejsou „politické“, tak jako by nebyly ani politické procesy, ve kterých by byli souzeni; šlo o trestné činy obecně krimi44 POLYGON 3+4/94 [pageend46]nální povahy, spáchané s využitím pozic nomenklaturních příslušníků strany, která si usurpovala vedoucí úlohu ve společnosti. Potrestání těchto pachatelů brání dnes řada okolností, z nichž mnohé jsou dány základními právními zásadami, nikoliv důvody politickými. Amnestie, zejména ona tolik diskutovaná, po první volbě V. Havla presidentem, je první překážkou, promlčení těch trestných činů, jejichž stíhání nebylo zahájeno ani po stanovení nepromlčitelnosti shora uvedeným zákonem (lhůty počaly běžet teprve po 17. listopadu 1989), je druhou překážkou. K tomu všemu připočtěme i to uplynutí doby, které samo o sobě ztěžuje důkazní řízení (úmrtí svědků, pachatelů a skartace dokumentů). Koho však můžeme považovat za pachatele trestných činů, jsou bývalí členové politbyra KSČ, členové vrcholného orgánu, který svými sjezdy, direktivami, usneseními a stranickými pokyny, jakož i pouhými telefonáty, určoval a uskutečňoval politiku KSČ. Tento střechový orgán, ona špička oné proslulé pyramidy demokratického centralismu, je onou pravou zločineckou organizací, mezi jejíž zločiny patřilo i matení mysli a manipulování s mnohými členy KSČ, kteří se jimi stali ze svého idealistického přesvědčení, které však nemělo daleko do hlouposti. Je směšné soudit ty, o jejichž procesech se referuje v denním tisku. Počínaje oním komickým procesem s představiteli MV a StB pro neoprávněné zadržování disidentů, když titíž představitelé a pachatelé v jedné osobě měli na svědomí smrt mnoha lidí. Třeba jen těch zastřelených na hranicích a třeba jen v období normalizace. Jestliže nikdo nevolá k odpovědnosti členy a reprezentanty komunistické exekutivy, např. předsedy vlád a ministry vnitra (např. Štrou- gala a Obzinu), pak je nespravedlivé soudit malé ryby. Tak jako by bylo nespravedlivé soudit po válce jen dozorce z koncentračních táborů. V Německu však (aspoň v jeho západní části) byli souzeni i velitelé těchto táborů, jejich nadřízení, a v Norimberku všichni nejvyšší - s výjimkou těch, kteří spáchali sebevraždu. V souvislosti s tímto historickým příkladem je třeba říci, že v našem případě jde sice o stejné principy trestního práva jako v Německu, nejde však o stejné či podobné tresty. Specifický konec komunismu, který skončil naštěstí nikoliv válkou, ale u kulatého stolu, a pozvolný přechod totality do demokracie na principech „národního konsensu", nedovolil a nedovoluje (spolu s uplynulou dobou od převratu) uložení přísných trestů pachatelům komunistických zločinů. Abychom však nezůstali jen u tohoto politic- ko-právního termínu, řekněme hned preg- nantně, že jde např. o trestné činy vlastizrady, záškodnictví, sabotáže, zneužívání pravomoci veřejného činitele, obecného ohrožení či o formy trestné součinnosti, podněcování k trestnému činu, schvalování trestného činu nebo nadržování pachateli trestného činu. Obviněným z těchto trestných činů při využití právních institutů, např. uložení trestů pod spodní hranici stanovené trestní sazby, by však po odsouzení měly být uloženy aspoň vyšší tresty než Zifčákům a spol. Soukolí komunistické totality by se netočilo, kdyby malá kolečka nebyla poháněna většími, a všechna by se netočila vůbec, kdyby mechanismus soukolí někdo nenatahoval nebo nepoháněl. A protože převrat byl sametový a něžný, může soud využít i takových ustanovení zákona, která mu dovolují trest neuložit vůbec nebo trestní stíhání zastavit. Byl by to případ těch, u kterých by to vyžadoval vysoký věk, zdravotní stav apod. Soud má samozřejmě i možnost odsouzeného z výkonu trestu předčasně propustit. Z uvedeného je zřejmé, že by mohlo jít o odsouzení nanejvýše symbolické. Pro účel našeho vyrovnání se s minulostí nejde však o trest, ale u určení viny, tj. odpovědnosti za existenci totalitního režimu v politické rovině, která je odrazem konkrétní viny pachatelů za spáchání shora uvedených trestných činů ve prospěch tohoto totalitního režimu. Zde neobstojí jakákoliv obhajoba, že tito pachatelé chtěli vytvořit beztřídní spravedlivou společnost. Ani ráj na zemi se nesmí tvořit tím, že se odstraní principy demokratického a právního státu, mezi které patří i právo menšiny (opozice) stát se většinou. A už vůbec ne fyzickou likvidací politických protivníků, vraždami, násilím a terorem. Jestliže představitelé (a pachatelé) KSČ licoměrné tvrdili, že „politika KSČ spočívá v úsilí získávat a přesvědčovat lidi o správnosti její politiky“, pak tak nelze činit pod nátlakem a v poměrech koncentračního tábora, jímž po roce 1948 ČSR a ČSSR byla. Ti, kdož si pletou mstu s trestem, kdož v tlusté čáře za minulostí spatřovali generální pardon těm, kdo pohrdají slovem pokání, a nakonec i ti, kteří z důvodů ekonomického pragmatismu začali stoupence vyrovnání se s minulostí zesměšňovat, zapomněli na jednu věc: historie se totiž může opakovat a pachatelé se vrací na místo činu. Samozřejmě návrat Jakešova režimu a primitivního režimu normalizačního či neonormalizač- ního, není možný. Zde skutečně platí filosofický princip, že nejde dvakrát vstoupit do jedné řeky. >Panta rhei«, říká další princip, vše plyne - a druhá normalizace se opakovat nemůže. Může nás však potkat něco podobného nebo i horšího. Propad morálky, popření všech etických principů kapitálem „osvobozeným“ od všech morálních zábran a i od špinavých peněz, uvolnil prostor bývalým tvůrcům a slou- hům totalitní moci, kteří tuto moc, tentokrát v její hospodářské formě, mohli získat znovu. Tento zprvu tušený, později deklarovaný a dnes již zcela zlegalizovaný vývoj dospěl až ke svým tragicko-groteskním formám. K veřejnému výsměchu těch málo jedinců, kteří dokázali držet štít morálky a páteře národa i za ostatní. Bylo tomu tak i za režimu nacistického, tehdy však štítonoši obětovali i své životy. Za normalizace „jen“ léta vězení, pronásledování, ztráty zaměstnání a postih rodiny. Ale i to je hodno úcty a obdivu. Posměch disidentům, ironie vůči odpůrcům tlusté čáry a špinavých peněz se spojily se sebevědomím mladých politiků, kteří povýšili pragmatismus a účelovost (a svoje kariéry) za nejvyšší hodnoty svoje a své znovu vedoucí strany! V konfrontaci s nimi začínají smutně vyhlížet postavy těch několika, které nezlomilo pronásledování v di- sentu, ale členství v „pravicové konzervativní straně", hlásící se k ideálům minulosti, jejím tradicím a konzervativním hodnotám a k první republice. Vyrovnání se s minulostí není však jenom trestní právo. Jde o daleko víc. Jde o základní kádrovou očistu, o odchod těch, kteří na školách, ve sdělovacích prostředcích, v justici, státním zastupitelství, správních orgánech a jinde pomalu oprašují a okrašlují zločinný komunistický systém, zabraňují průchodu svědectví a dokumentování, kteří vytvářejí nepropustnou zed, či lépe: elastickou bariéru solidarity bývalých a kteří se snaží o bojkot principů demokratického a právního státu. Zuřivé kampaně proti nepohodlným z domova i ze světa jsou toho důkazem. Ke generálu Pinochetovi lze mít jistě řadu výhrad, vždyť likvidaci komunismu v Chile byli obětováni i nevinní lidé, jak licoměrné však soptí ti, pro které stejní generálové, avšak v sovětských uniformách, dělali totéž nejen v Afganistanu, ale i ve vlastní a v naší zemi. Pokud nám budou vrahové a jejich společníci a podporovatelé kázat o morálce, nevyrovnali jsme se s ničím, ani s vlastním svědomím. Je tragické a absurdní, jestliže ruce těch, kteří celá desetiletí hlasovali na schůzích KSČ pro odsouzení nevinných lidí, dnes mávají Listinou lidských práv. Začal jsem pokusem o definici „vyrovnání se s minulostí", v souvislosti s předchozími řádky nutno dodat, že jde nejen o určení viny a odpovědnosti. Dnes jde ne už o obnovu morálky, tak hrubě pokleslé za obou totalit, ale aspoň o zastavení jejího dalšího propadávání. Po čtyřech letech od obdivovaného sametu a něžnosti mužů listopadu, kombinované s pragmatismem ekonomického umu - už jen o zoufalý pokus zastavit tento pád přede dnem propasti, odkud už není návratu. Protože můžeme sice žít v ekonomicky prosperujícím státě, ale bez návratu hodnot minulosti, bez kontinuity s dědictvím statečnosti a morálky duchovní elity národa, která pro tyto hodnoty položila životy a léta svobody v nacistickém a komunistickém režimu, bez vědomí sounáležitosti s exilem a bez akcentování duchovních rozměrů a tomu odpovídající výchovy nových generací - bude tento život jen živořením na periferii východní Evropy. MILAN HULfK (5. června 1994) Německo volí, a v tomto „superroce“ dokonce osmnáctkrát. Politický vývoj u našeho největšího a hospodářsky nejvýznamnějšího souseda by nás měl zajímat. I zajištění naší samostatnosti v rámci NATO do značné míry souvisí s naším vztahem k Německu. Dříve jsme bývali právě tímto státem nejvíce ohrožováni, nyní patří Německo k oněm státům, které podporují náš přístup k NATO, a to jako skutečně mírový pakt by zaručovalo nedotknutelnost našich hranic. Dlouholetá nenávist ke všemu německému, která má kořeny ještě z dob Rakousko-Uherska, by se neměla změnit ve vasalství ä la „se Sovětským svazem na věčné časy a nikdy jinak“, ale měli bychom mít dobré sousedské vztahy a rovnocenné přátelství. Potřebujeme moderní technologii, potřebujeme know-how, potřebujeme zahraniční investiPOLYGON 3+4/94 45 [pageend47]ce. V SRN se z kdysi hnědé diktatury vyvinul demokratický stát. I z toho se dá těžit. Z těch osmnácti voleb v tomto roce jsou nejdůležitější volby do Spolkového sněmu (Bundestagu), do Evropského parlamentu a do zemských parlamentů (Landestagů). Komunální volby jsou místního významu a v nich rozhoduje více osobnost kandidáta, méně jeho příslušnost k té které politické straně. Zemských voleb bude celkem sedm. Mají zajímavě dvojí dopad. Zemská vláda má na svém území kompetenci v mnoha otázkách nejen politického, ale i hospodářského rázu, v justici, ve školství atd. Důležité ale také je, že každá země vysílá své zástupce do Spolkové rady (Bundesrat). Pro některé zákony celostátního významu nestačí jen schválení Spolkovým sněmem, musí projít a být schváleny také Spolkovou radou - a nebo mohou být tímto orgánem blokovány. Nejen celoněmecké, ale i zemské volby mohou ovlivnit do značné míry politiku celého státu. Jak vypadá politické spektrum SRN? V současné době tvoří vládní koalici konser- vativní CDU/CSU (Křesťansko-demokratic- ká - v Bavorsku Křesťansko-sociální unie) společně s liberály FDP (Svobodná demokratická strana). Sociální demokracie (SPD) a „Bündnis 90/Die Grünen“ (Svazek [Spojenectví] 90/Zelení) jsou v oposici. Ze 656 poslaneckých křesel je 17 ještě obsazeno zástupci PDS (Strana demokratického socialismu, pohrobci SED v bývalé NDR, tedy komunisté, obdoba KSČM v ČR). Samozřejmě politických stran je celkem jako kvítí, ve volbách se ucházelo o přízeň voličů asi 40 partají, některé z nich se dají významem srovnat s českou „Stranou přátel piva“. Velmi se osvědčuje pětiprocentní klausule. Strany, které tuto hranici nepřeskočí, nemají ve Spolkovém sněmu zastoupení. Často se v poslední době mluví o pravicově orientovaných „Republikánech", srovnatelných se stranou pana Sládka, ale ve svých vystoupeních nedosahují jeho kvalit, ani kvalit pana Cibulky. Jejich vznik souvisí s enormním přílivem přistěhovalců do SRN, jejichž počet v roce 1992 dosáhl úctyhodného čísla 1,207.000. I když v tomto roce 614.000 cizinců opět odešlo, přesto roční přírůstek šesti set tisíc lidí (podporován zvláště „Zelenými“) je pro stát neúnosný. Nově přijatý „asylový zákon“ přináší již výsledek: počet přistěhovalců se podstatně snižuje. Právo na politický asyl je však plně zachováno! Prosazení „asylového zákona“ přes dvě léta blokovala oposice. Muselo dojít ke změně ústavy a vládní koalice sama neměla k tomu dostatečný počet hlasů, potřebovala souhlas SPD. Samozřejmě čím hůře ve státě, tím lépe pro oposici, a tak vlastně předvolební prooposiční nálada trvá již ta dvě léta. Ubytování nově příchozích, jejich podpora a na neposledním místě jejich vysoká kriminalita (místy až o 200% vyšší než kriminalita ostatního obyvatelstva), to vše bylo živnou půdou pro sympatie kritisujících - tedy oposice. Snad ještě větší vliv na politický vývoj v zemi má stále vzrůstající nezaměstnanost. „Nasycený roztok“ blahobytné SRN byl „zředěn“ zaostalou NDR. - Neproduktívni průmysl, zdevastovaná země, nízká pracovní morálka, ekologická spoušť, to vše nesmírně zatížilo celostátní rozpočet. Celým světem otřásající recese se nevyhnula ani dosti blahobytem zhýčkaným obyvatelům celé země. Počet nezaměstnaných se pohybuje podle zemí mezi 7 až 18 procenty. Mimo tyto faktory, které ovlivňují voliče, hraje velkou úlohu také obliba vedoucích politiků. Kdo vládne, odpovídá za všechno a samozřejmě nemůže být bez chyb. Oposice neodpovídá za nic, nemůže se tedy dopustit žádných chyb, ale jejím právem a dokonce povinností je na chyby poukazovat. Při spojení dvou tak rozdílných států nebylo možné chybám se nevyhnout. A konečně může dojít k určitým mimořádným událostem - někdy objednaným, někdy neobjednaným - a to může změnit mínění voličů často i přes noc. Ale právě možnost změny, nenásilné a samozřejmé, to je náplň vlády lidu. 13. března se volilo v Dolním Sasku a výsledkem je nadpoloviční většina (i když jen jednoho hlasu) pro sociální demokracii. Vládní strany - CDU a Liberálové - zaznamenaly ztráty, Liberálové dokonce v příštím zemském parlamentě vůbec nebudou zastoupeni. Zisky zaznamenali Zelení a největší přírůstek hlasů měli Republikáni, ale i tak se tato partaj do Landestagů nedostane. Těžko je možné dělat z toho celostátní závěry. Dosavadní ministerský předseda Schröder bude nyní mít usnadněnou práci, nebude odkázán na koaličního partnera. „Zelení" přes přírůstek hlasů ztratili účast ve vládě, nejsou tam ani potřební, ani žádoucí a tak velmi neradi zaujmou místo na lavici oposice společně s konservative! (CDU). Stejně by bylo pro demokracii v Německu nebezpečné, kdyby se tato strana převážně státních zaměstnanců stala součástí vládní koalice. Jejich kategorický požadavek zrušení armády a vystoupení z NATO nemůže žádná vládní partaj akceptovat, znamenalo by to zvrat mocenských sil v Evropě, a to by mělo i celosvětové důsledky. Zákaz atomové energie by se odrazil ve znečištění ovzduší, a jak to vypadá v severních Čechách, je dostatečně známo a asi jen Temelín umožní, aby tam lidé mohli slušně dýchat. Levicový, ale ani pravicový radikalismus nemají v SRN šanci. Co můžeme z toho „superroku" německých voleb očekávat? Celostátně se naskýtají asi tyto možnosti: žádná strana nepočítá se získáním nadpoloviční většiny, jednapa- desát procent již páchne diktaturou. Dojde tedy k utvoření vládní koalice. V příštím parlamentě najdeme asi zase dnešní 4 politické strany - i když účast Liberálů tak docela jistá není. Budou to konservative (CDU/CSU), sociální demokraté (SPD), „Zelení" a asi FDP. Kdybychom našli v parlamentě „Republikány" nebo komunisty (PDS), bylo by to velkým překvapením. SAINT RAPHAEL patří k nejkrásnějším místům francouzské Riviery. Strávíte v něm krásnou dovolenou za přístupnou cenu, najmete-li si dvoupokojový komfortně zařízený byt pro čtyři osoby. Dva týdny v červnu a září 625 SFr., v červenci a srpnu 1000 SFr. Při delším pobytu sleva. Volejte 0033 9482 3741 večer, nebo pište česky: Les Tourterelles, 47 Allée du Touring Club, 83700 Saint Raphael, France. A tak: kdo s kým? Proti dnešní vládní koalici konservativců s liberály stojí oposiční sociální demokraté a „Zelení". Ne počet mandátů, ale nevypočitatelnost, vratkost „Zelených“ bude hrát značnou roli. Celostátní sjezd této partaje vznesl požadavek rozpuštění armády a vystoupení z NATO. Pochybuji, že něco podobného by mohlo být ve vládním programu kteréhokoli evropského státu. Také jejich požadavek vystoupení z atomové energie do dvou let je naprosto ilusomí. S velkou pravděpodobností se dá počítat s tím, že z voleb vyjde jako nejsilnější partaj sociální demokracie. Její předseda Rudolf Scharping je poměrně bezvýrazný, ale v poslední době signalisuje do značné míry možnost kompromisu s konservativer Jeho zásluhou bylo společně s dnešní vládní koalicí odhlasovat „asylový zákon“, omezující příliv cizinců (i když SPD s ním mnohokrát vyslovila nesouhlas), jeho zásluhou bylo také přijetí vládou navrhovaného zákona o pojištění osob, závislých na ošetřování (Pflegeversicherung). Stokrát bylo řečeno „ne“ a nakonec kompromis a zákon je ve spolupráci vládní koalice s SPD pod střechou. Mohli bychom to interpretovat jako přípravu mostu a nebo alespoň lávky k vládní koalici sociálních demokratů s konservativer To by byla stabilní vláda „velké koalice" a něco podobného zde již bylo v roce 1966 a dobře se to osvědčilo. Koalice s liberály by se asi sociálním demokratům líbila, ale zda tato strana přeskočí pětiprocentní překážku, je ve hvězdách. Někdy se také uvažuje o koalici „světelného návěstí" (Ampel- koalition): červená (soc. dem.), žlutá (FDP) a zelená (Zelení), ale sladovat stále ve vládě požadavky značně rozličných tří partají by asi přineslo mnoho potíží. Poslední možnost - koalice konservativců se Zelenými nepřichází vůbec v úvahu. Přitom je zajímavé, že to je právě konservativně-liberální vláda, která přivedla životní prostředí v Německu ke světové špičce - a právě zásluhou konservativního ministra pro životní prostředí Tópfera (CDU). Nechrne se překvapit! Povedou-li příští celoněmeckou vládu sociální demokraté nebo konservativci, v zahraniční ani vnitropolitické politice se mnoho nezmění. To je pro Českou republiku aspekt velmi důležitý. U obou dnešních vlád jsou rozdílné názory na sudetoněmeckou otázku a na Benešovy dekrety, ale žádná strana to příliš nezdůrazňuje. Oba státy si v mnoha otázkách vycházejí vstříc (ropovod, NATO, Temelín, vzájemný obchod, investice atd.). Dobří sousedé mají mezi sebou špatné ploty - železná opona definitivně zmizela. OTAKAR ZOUFALÝ 46 POLYGON 3+4/94 [pageend48]Omlazená Praha jde do světa V jednom ohledu dohonila současná Česká republika již dnes legendární pověst první ČSR. Ve srovnání se značně rozháranými a nejistými poměry ve střední a východní Evropě se Česká republika stále častěji jeví zahraničním pozorovatelům jako předválečný „ostrov stability a prosperity", který není ohrožen novými extrémismy zleva ani zprava. Sebevědomé postavení Čech, Moravy a Slezska začíná spolu s jejich nezapomenutelnými historickými tradicemi blahodárně působit na okolní mezinárodní společenství. Česká republika je v rostoucí míře zapojována do evropské sítě hospodářských a kulturních vztahů. Např. druhé nejhezčí české město Krumlov nedávno od Unesca obdrželo status světové kulturní památky. Iniciativní občané začali okamžitě plánovat a realizovat obsáhlou rekonstrukci jedinečného městského jádra, tvořeného mohutným hradem a středověkým podhradím s jeho měšťanskými kamennými domy. Krumlovský zámek je svými 41 budovami po Hradčanech největším stavitelským komplexem v Čechách. Na výstavbě města se bude podílet také Rakousko, pro které je Český Krumlov místem dlouhodobého působení velikého malíře Egona Schieleho. Městské kulturní centrum , nesoucí jeho jméno a financované vídeňskou Nadací E. S., bylo vloni slavnostně otevřeno k 75. výročí umělcova úmrtí. Od ledna letošního roku je Praha jako konečná stanice napojena na největší turistickou atrakci střední Evropy, na „Cestu hradů“, která dosud vedla z porýnského Mannheimu do severobavorského Bambergu, svou atmosférou a architekturou velmi podobného Praze. V německé části cesta zahrnuje takové stavební klenoty jako Heidelberg, Rothenburg a Norimberk. Ted je tato hospodářsky preferovaná trasa rozšířena o Wagnerův Bayreuth, Valdštejnův Cheb, lázeňský trojúhelník na špici s Karlovými Vary, klášter Teplou, Křivoklát, Karlštejn a Prahu. V budoucnu má být „velká evropská výletní tepna" doplněna o západní křídlo s Lotrinskem, Champagní, Paříží a pohádkovými zámky na Loiře. Ani třetí premiéra, přímý televizní přenos Dvořákova koncertu v německo-americké režii do rekordního počtu 38 zemí ve všech světadílech, už nepřekvapuje. Dvořákovo gala se konalo v prosinci 1993 v pražské Smetanově síni u příležitosti stého výročí dokončení jeho legendární symfonie Z nového světa. Byla to vskutku první celosvětová událost, na které se hlavní město jako iniciátor od převratu 1989 podílelo. Satelitní obrazy z hudební Prahy, bělostně oděné do zimního hávu, jako by ukončily čtyřleté přechodné období po pádu komunistické diktatury. Již nesatelitní, opravdovou svobodou znovu dýchající „zlaté město nad Vltavou“, hrdé na své velké dědictví, se opět aspoň v kultuře zařadilo mezi přední metropole světa, jež mají ostatním co nabídnout. Dvořákova „devátá“ symfonie e-moll je vedle Smetanovy symfonické básně Vltava a Vejvodovy polky Škoda lásky nejhranější českou skladbou na světě. Americká symfonie je kompozicí klasické krásy, květnaté metodiky, cizokrajného šarmu a zářivé in- strumentace. Mnozí čeští a zahraniční znalci ji pokládají za nejlepší české dílo velkého formátu vůbec. Exotičnost skladby rezultuje z Dvořákova stylistického zabarvení hudby, ne z jejích „cizích“ folkloristických melodií. Jak se maestro sám vyjádřil: „Je to a pořád zůstane česká muzika.“ Na programu Dvořákova večera byla samozřejmě „oslavenkyně“ a další slavné skladby, provedené prvotřídními světovými umělci. Renomovanými hvězdami takového kalibru se nemohlo pochlubit ani loňské Pražské jaro za celé tři týdny. Bostonský symfonický orchestr a Český filharmonický chór řídil s vervou a zjevným potěšením Japonec Sejdži Ozawa. Instrumentální skladby a komorní trio Dumky zahráli český pianista světového formátu a dlouholetý exulant Rudolf Firkušný, houslový superstar a „novodobý Paganini“ Itzak Perlman jakož i francouzsko-americký Číňan, violoncellista Yo-Yo Ma. Měsíční árii z Rusalky zazpívala vzorně, úžasně jemně a krásnou češtinou přední členka Metropolitní opery v New Yorku, mezzosopranistka Frederica von Stade (za doprovodu Firkušného). Skvělý a nezapomenutelný koncert uzavřely dva Slovanské tance. Ovace mezinárodního publika ve stoje nebraly konce. Večeru byl přítomen, jak jinak, také prezident Havel s chotí. Jejich bouřlivá a srdečná gratulace umělcům při závěrečném defilé vehnala zkušeným profesionálům slzy do očí. Prezidentovo jméno má zřejmě ve světě nadále čarovný zvuk. Takový emocionální „domácký" večer před mezinárodní kulisou zažila Praha zatím jen jednou, roku 1990, když Rafael Kubelik, „největší žijící Čech“, po svém návratu ze čtyřicetiletého exilu na stejném místě dirigoval Smetanovu Mou vlast. PAVEL STILLER Škodná v revíru Volevčice - tichá, zasněná víska nedaleko malebného městečka Telč, v podmanivém koutu Českomoravské vysočiny. Zde jsem si zbudoval ateliér pro mou práci se dřevem na romantické chalupě, kterou jsem přestavěl k obrazu svému. Po našem odchodu do exilu v roce 1979 přešla chalupa do držení státu, respektive obce Volevčice, a tak je tomu dodnes. Listopadová revoluce v Praze přinesla nové naděje a posílila lásku k staré vlasti. Netušili jsme ovšem, že revoluce z Prahy nestačila zatím do Volevčic proniknout, rovněž jsme netušili, jaká temná zloba dříme v obci. Pokoušeli jsme se s obcí jednat, domluvit se slušnou formou, případně chalupu i znovu koupit, ale narazili jsme bohužel na nepochopitelný odpor. Obec ovládá myslivecká mafie tzv. starých struktur. Přece všichni dobře víme, kdo směl nosit flintu za totality. Netřeba rozvádět! Bodrá chasa myslivecká často popijí ve zbrani v naší chalupě a dokáže se i zvesela rozšoupnout u praskajících polen v krbu. Dokonce si rozjařená chasa ráda zastřílí! Naši první návštěvu uvítala obec peticí - podpisovou akcí -, že si občané nepřejí vydat naši chalupu a náš návrat je nežádoucí. Jen málokdo si dovolil nepodepsat. Nechápali jsme, čím jsme obci ublížili, čím jsme se provinili, odkud přichází tato nenávist. Ani jsme prvně nemohli pochopit upřímné varování našich přátel, že tajemní střelci číhají, aby mohli odstřelit našeho milovaného psíčka - jezevčíka Dudlu. Dudla je nedělňátko a tak přežil. Pochopili jsme až při druhé návštěvě obce, tentokrát již bez jezevčíka. Náš starý přítel ing. arch. Zdeněk Gryc nám nabídnul přístřeší na jeho kouzelné chalupě na druhém konci vesnice. Do časného nedělního rána nás probudil řev traktoru, túrovaného před okny Grycovy chalupy. Řev neustával. Bylo to první varování příteli Grycovi. Tehdy jsme bohužel nechápali, jaké neuvěřitelné těžkosti jsme připravili příteli Grycovi tím, že nás přijal, a co všechno bude následovat. Krátce na to slavila opět podnapilá chasa myslivecká svoji další bujarou nedělní pitku. S narůstající konsumací alkoholu narůstala i odvaha a pomstychtivost. Chasa se dala do střelby, aby Grycovi ukázala, jak to myslí. Terčem střelby se stala starožitná korouhev na krbovém komínu Grycovy chalupy, vzdálené asi 50 metrů od místa pitky. Gryc přivolal policii, ta zjistila průstřely, směr a kadenci střelby, ráži zbraní, ale střelce-viníky nevyšetrila. Nebylo svědků. Nikdo nic neviděl, nikdo nic neslyšel, nikdo nic neví - nebo nechce vědět. Slušní lidé v obci dostali strach svědčit. Rudí pistolníci obchází tajemně obec a jejich zrudlé tváře rudou revolucí slaví tiché vítězství. Nově, demokraticky zvolený starosta obce, Vávrů Miroslav, kličkuje, jak to jde. Nejprve slibuje, pak vyhrožuje, pomlouvá, obchází, vyhýbá se a tvrdí, že kdyby záleželo na něm, tak „sklapne krovky" (jeho slovy) a chalupu nám okamžitě vydá, ale že on nic atd. Vzápětí však vše obrací proti nám a prohlašuje, že jestli se nám podaří u soudu chalupu vyhrát, pak že něco uvidíme, že se máme na co těšit, jakou nám oni v obci připraví „slavobránu“ i se střelbou. Přítel Gryc napsal do Jihlavských listů« pravdivý článek o tom, co se stalo, a byl obcí napaden pro hanobení dobrého jména obce. Následovala veřejná schůze - jako za starých „dobrých časů“ - a další urážky na hlavu přítele Gryce. A tak vesele dál vyvěšuje myslivecká chasa státní vlajku na ukradené chalupě k svátku republiky. Pokud ne- vyvěšují rudou vlajku, srp a kladivo, pak jde snad i o hanobení státní zástavy. Pochopitelně, že ještě nikoho ani nenapadlo zjistit, kde se nachází náš rozkradený rodinný majetek z naší chalupy (nábytek, skulptury aj.). Proč taky? Poněvadž tento majetek byl rozprodán za směšné ceny bývalým prominentům tehdejšího režimu, např. stylová jídelna, klasické židle s kováním a vytlačovanou kůží: 20 Kčs za kus, příborník velký s mramorem, zrcadlem a broušeným sklem ä 300 Kčs, velká skulptura za 100 Kčs atd. Nejenom že nám byl takto náš rodinný majetek rozkraden, ale přece byl okraden i čs. stát, a to nikoliv v létech poválečných zmatků, nýbrž v roce 1985, čtyři roky před sametovou revolucí. Tato fakta v Jihlavě nikoho nezajímají. Jihlavský soud se dokonce nechal slyšet, že nové zákony se vztahují pouze na zmírňová- POLYGON 3+4/94 47 [pageend49]IVAN HLOBIL: SVĚDOMÍ (DŘEVO) ní některých křivd a že to neznamená, že křivda spáchaná na nás musí být odčiněna, Závěrem zbývá jen dodat, že exkomunis- ta, zbohatlík a milionář z nakradených peněz nikomu nevadí. To je přece správná krevní skupina. Zatímco bývalý politický exulant ze Západu je nebezpečná škodná v revíru a podle toho s ním bude zacházeno, jak jinak, než na věčné časy! Nostalgická láska k zasněné vesničce na Vysočině pomalu vyprchává a další plánovaná tvorba se dřevem ve vysněném ateliéru ve Volevčicích zvolna zapadá mezi rekvizity a prolhané veteše panoptika dějin vědeckého komunismu. V ústech zůstává pachuť střelného prachu - kdy asi dojde myslivcům střelivo? Dnes je terčem komín, zítra třeba jezevčík, pozítří... ? Návrat domů zřejmě není možný, pokud dnes stále ještě mají blíže na Hrad oddaní myslivci než politický exulant. Múzy mlčí zpravidla tam, kde hovoří zbraně - i když zatím jen lovecké! IVAN HLOBIL (Švýcarsko) Denunciace zlatých českých rukou - nebo ČEHO? Michael Thonet měl prý sbírku více jak tisíce vycházkových holí. Nicméně nestal se slavným jako sběratel vycházkových holí, ale - ač obyčejný truhlář, nepodpořený žádným výzkumným ústavem ni jinou plejádou odborníků (co se bez nich prý nemůžeme obejít) - stal se pojmem vymyšleného, pohodlného, hezkého a trvanlivého nábytku. Židle „thonetka“, soudím, nebyla dosud ničím na světě předstižena. Když jsme se zařizovali v Americe, vyskytovaly se ještě mezi místním nábytkem tho- netky. Porůznu se tam tehdy, a s nápisem Made in Czechoslovakia, vyskytovaly. Leč nezakoupili jsme. Ze stejných důvodů, proč jsem třeba nikdy nekoupil plzeňské pivo. Měl jsem za to, že každým takto vydaným dolarem bych podporoval komunismus i porobu vlastní země. Jakýsi, jak jsme se tehdy domnívali, levný italský šmejd jsme zakoupili roku 1972 v Bostonu. Leč levný italský šmejd, nehledě na zásahy několika generací koček mezitím k věTší dokonalosti světa odchovaných (asi tak 130), dosud dosluhuje v Kalifornii, byf jsem tomu podřízl nožičky a sedáváme na nich u krbu. Pro kalifornskou residenci pořídili jsme si cosi z Dánska. Do designu pana Thoneta to mělo daleko. Pn/ní série, líbivá ba i praktická, sloužila sotva deset let. Druhá série tam dosud je, ačkoli zábrana nákupu thonetek rokem 1989 padla. Nebudeme vozit dříví do lesa - usoudili jsme, protože nastal čas vrátit se domů, byf ne z důvodů, které si na nás vymyslel pan poslanec Payne, ale proto, že pominuly důvody, které nás donutily odejít. Utíkali jsme kvapem, návrat tak rychle už nutný nebyl, a tak zařizování na stará kolena začalo se odehrávat už nikoli v Československu, ale v České republice. „Thonetky? - Zavolejte si, občas bývají. “ Dokonce i: „Thonetky? Co to je?“ Nechf štěstí provází a Bůh natřese onu dobrou ženu, která se dala s touto mírou informací na prodávání nábytku. Myslím, že zejména až neúnosnou míru štěstí bude její obchod s nábytkem potřebovat. A všechny obchody tohoto vrhu, založené na filosofii, že obchoduje se, když cosi za korunu nakoupím a za dvě prodám. Začal jsem přemýšlet o tom, mám-li se vydat do Bystřice pod Hostýnem, či - jak ústně předaná informace pravila - do Nového Města nad Metují, 'kde to snad teď dělají"- Pan Michal Thonet rozhodně nebyl rodem Čech, leč svými výrobky zemi proslavil. A ty výrobky ovšem dávaly dohromady ony minulosti zjevně patřící zlaté české ruce, protože thonetky jsem nakonec našel. Nikoli Czech Made. Poslední tři, přesně takové, jaké míval v čekárně pan doktor Andres, provozující kdysi praxi na Hanspauice, nalezl jsem v jakési prodejně v areálu přístavu v Libni. Či snad prodejního skladu. Tu třetí sice původně odmítali vydat, že je to vzorek, ale nakonec prodali. Další dvě jsem pak objevil v obdobném zařízení na Pankráci. Byly to opět na sto procent židle pana Thoneta, leč stojí na nich: Design and Quality IKEA of Sweden, čili 'Návrh a kvalita IKEA Švédsko'. V rámci láce pak zabaleny, kromě vzorku, systémem „dodělej si sám". Made in Taiwan, přátelé. Made in Taiwan. Leč jsou to stále stejné, bytelné a hezké židle pana Thoneta. Ty v Libni se prodávaly jako model Hong- 48 POLYGON 3+4/94 [pageend50]542.955.76 ,3476@ Design and Quality IKEA oí Sweden Made in Taiwan kong (psáno dohromady), ty na Pankráci co model KIMO. Obé však dávaly dokupy zlaté čínské ruce na jednom ostrovu, menším než naše země, a podle letošního Encyklopedického slovníku údajně stále provincie Cíny a pouze tak zvaná Čínská republika. Takže zlaté české ruce jsou právě tak dobré k sepisování takovýchto slovníků. Židličky a jiné prospěšné věci už zřejmě neumíme. Neveselé, na mou věru, je to neveselé. I na té čínské thonetce se sedí stejně dobře jako druhdy doma i u pana doktora Andre- se. Jakpak asi dopadla ta sbírka vycházkových holí, kterou se pan Thonet neproslavil? JAN BENEŠ Každý čtvrtý občan naší země je stižen nádorovým onemocněním, každý pátý občan na toto onemocnění umírá. Toto varovné zjištění přinesl náš denní tisk. Zabýval se už někdo zjišťováním, jaký podíl na tomto alarmujícím stavu má čtyřicet let totalitní vlády komunistů? Za ten čas prošly komunistickými mučírnami desetitisíce občanů. Podstatný podíl na poškození jejich zdraví mají hlad, zima, těžká práce, radioaktivita, nelidské podmínky v dolech, samovazbách a korekcích. Extrémně pak „Příbramský podzemní bunkr“ a připoutávání vězňů za ruce a nohy - bez doteku země - na železný „katr“ - v průvanu, o hladu a žízni po celé dny! Nejhůře působí ve spojení s už uvedeným naprostá bezmocnost za trvalého ohrožení zdraví a života. Tyto kruté podmínky vedly v mnohých případech k sebepoškozování, šílenství a k sebevraždám. Nejistotou a psychickým tlakem působila komunistická strana též na obyvatelstvo, zvláště na rodiny uvězněných, pozůstalých po zavražděných, na miliony okradených členů rolnických a živnostenských rodin. Krutě tímto způsobem byla postižena duchovní elita, zbavena míst ve společnosti, která jim právem náležela. Napadá mne otázka, zda se nějaká instituce zabývala výzkumem působení tohoto tlaku na mozek, vědomí, podvědomí po dlouhá desetiletí. Jaký vliv má v podvědomí nepřetržitě působící ochromující tlak na srdeční činnost a také na činnost ostatních tělesných orgánů? Jaký vliv má na funkci buněk všech orgánů? Za více než 19 roků věznění v nejtěžších podmínkách. Čtyřikrát jsem ztratil polovinu své tělesné váhy. Dvě desetiletí nesmírně trpěla má matka, zdrcena mým údělem. Zemřela na mozkový nádor v temeni hlavy. Po léta živoření v samovazbě se stupňovala bolest mé hlavy ve stejném místě, v temeni hlavy. V sedmém roce mého pobytu v samovazbě, kdy matka žila v bolestech a prosila, aby jí ukončili život, se i mé bolesti stupňovaly do krajnosti. Příčinou bylo jednoznačně utrpení mé matky, které jsem těžce nesl jako svou vinu. Bolesti mé hlavy začaly ustupovat až po matčině smrti, po skončení jejího utrpení. Není divu, že cítím spojitost matčina nádorového onemocnění s mým osudem. Podobně trpěly miliony občanů naší země. Přičteme-li k tomu životní prostředí, ve kterém - mimo ideologický jed - se všemi důsledky působily a působí jedy otravující vzduch, vodu, půdu i potraviny (mimo ty, které byly pěstovány zvlášť a dodávány jen na stůl komunistickým zločincům), pak se vnucuje myšlenka, že současná vysoká nemocnost a úmrtnost je jen logickým důsledkem zločinnosti komunistů. Srovnání se sousedními nekomunistickými zeměmi může být toho důkazem. Podiv vyslovuji nad tím, kolik prostoru se všemožně věnuje ochraně koní, psů a koček. Ochraně lidského zdraví je třeba věnovat přinejmenším tolik úsilí, jako koním. Co či kdo brání tomu, aby zločinci byli spravedlivě potrestáni a posazeni za mříže? Necítí-li za tento stav odpovědnost humanisté, a zvláště ti, kterým tato povinnost vyplývá ze zákona, pak je něco shnilého v naší společnosti. Zapáchá to už čtyři roky! ADOLF BEČVÁŘ (Zlín) Kursy češtiny pro cizince a krajany Od podzimu 1989 neustále stoupá zájem o češtinu na universitách v západní Evropě a v Americe. Je třeba pořádat dodatečné kursy češtiny pro bohemisty, slavisty a další zájemce a stále tísnivěji se pociťuje nedostatek moderních jazykových videokursů češtiny, které jsou dnes na Západě k disposici pro jiné jazyky - například pro angličtinu, francouzštinu, němčinu, španělštinu a podobně. Každý jazykový pedagog ví, že nejlíp se student učí jazyku v zemi, v níž se tímto jazykem mluví. Donedávna byl nedostatek kursů češtiny v České republice, pořádaných pro cizince. Dnes už je možné vybrat si z dost pestré nabídky v Praze i v jiných českých a moravských městech a tak každé léto procházejí takovými kursy češtiny stovky cizích studentů. Kursy pořádají různé vysoké školy a je samozřejmé, že jsou rozdíly v jejich zaměření, v kvalitě a ceně - a stejně samozřejmé je, že hodně záleží na schopnostech a píli cizího studenta, který se letních kursů češtiny v České republice zúčastní Ve světě je značně početná zvláštní skupina zájemců o češtinu. Tuto skupinu tvoří lidé, kteří jsou zčásti nebo zcela českého původu, jazyk svých rodičů, prarodičů nebo ještě vzdálenějších předků však ovládají málo. Někdy už o češtině nemají ani ponětí. Chtějí se naučit česky z nej různějších důvodů. Četní z nich by se bez váhání označili za Čechy, za české krajany v zahraničí, jiní by zřejmě byli ochotni přiznat pouze určitý stupeň českého původu. Nejde ovšem o to, do jaké míry se kdo cítí Čechem - a koneckonců nerozhoduje ani důvod, proč se někdo chce učit česky. Zájemci o češtinu z těchto kruhů obvykle váhají zapsat se na některý letní kurs češtiny, který pořádají různé vysoké školy v České republice. Někdy by ani nesplnili předepsané požadavky. Přesto se mohou všichni zájemci z těchto kruhů zapsat do letních kursů češtiny v Praze. A nemusí jít ostatně jen o krajany, přihlásit se může každý. Už po dvacáté se mohou zájemci z řad krajanů i jiní zájemci přihlásit v Československém ústavu zahraničním, Karmelitská 15, 118 31 Praha, k účasti na třítýdenním kursu češtiny. Letos se koná od 5. do 29. července v budově Vysoké školy zemědělské v Praze-Suchdole. Ubytování je zajištěno v pohodlných, moderně zařízených pokojích. Denně se na kursu pořádá šestihodinová jazyková výuka češtiny - je rozdělena podle předběžných znalostí, od nulové do pokročilé. Kromě toho se konají různé přednášky, promítání filmů, společné večery. Pořádají se zájezdy na zajímavá místa, mimo jiné se jede na dva dny na jižní Moravu. Nemůže samozřejmě chybět ochutnávání vína ve sklípku. Jinak je na programu návštěva kulturních památek v Praze, ale také prohlídka Křivoklátu, Tábora, Karlových Varů a některého jihočeského zámku. Každým rokem se těchto kursů zúčastní kolem třiceti zájemců - a místa jsou brzy obsazena. Cena kursu včetně ubytování, stravování, výletů, jízdenky na pražské dopravní prostředky a vstupného na různé kulturní podniky letos činí 23.800 korun. To je závratná částka pro většinu obyvatel České republiky. Jenže srovnatelné letní jazykové kursy v západních zemích bývají dražší - a to krajanská veřejnost na tzv. Západě dobře ví. Jazykovým kursům, které pořádá Československý ústav zahraniční v Praze, není třeba dělat reklamu, protože jejich kapacita není velká. Bylo by velmi žádoucí, aby se podobné kursy pro děti nebo vnuky krajanů konaly ve velké míře a na různých místech České republiky. Všem nám záleží na tom, aby nové krajanské generace ovládaly češtinu. Snad se v budoucnu najdou prostředky, které umožní udělovat stipendia dětem těch krajanů, kteří nežijí na zámožném Západě, nýbrž v chudých zemích někdejšího komunistického bloku. I na nich nám všem musí záležet. ANTONÍN MĚŠŤAN POLYGON 3+4/94 49 [pageend51]O nových knihách Poslední na Hluboké (Havlíček, F.X., vydalo nakl. Papyrus, Vimperk, 1994) Název knihy a ještě spíše její podtitulek „Kníže Adolf II. Schwarzenberg 1890-1950" by mohl ve čtenáři vzbudit představu jakési vědecko-biografické historie posledního ještě skutečného pána na Hluboké a šéfa jihočeské primogenitury rodu. To byl zřejmě také původní autorův záměr, jenže neprístupnosť schwarzenberských archivů v Třeboni a na Českém Krumlově pro autora, žijícího v exilu, tento plán zhatila a ani pověstná ochota ústředního schwarzenberského archivu ve štýrském Murau nemohla tento nedostatek vynahradit. Tak vznikla místo vědeckého díla vlastně jakási beletristická kronika, která se zcela vymyká konjunkturální literatuře o české šlechtě, psané diletanty, kteří nemají ani zdání o tradici a popisovaném prostředí a z nichž většina skutečného šlechtice asi nikdy v životě neviděla. Na F. X. Havlíčkovi se ovšem hned pozná, že pochází z tradičně schwarzenber- ské lesnické rodiny a že, i když přišel do osobního styku s příslušníky rodu spíše výjimečně, vyrůstal v prostředí, které bylo po staletí oddáno svému „knížeti pánu“, jehož rod svoje erbovní heslo NIL NISI RECTUM (Nic než právo) považoval za závazné nejen pro sebe, ale stejně i pro své poddané. Už proto se Schwarzenbergové mohou chlubit, že na jejich četných panstvích nikdy nedošlo k nějakému selskému povstání nebo vzpouře, že např. jejich charitativní péče a zabezpečení jejich zaměstnanců ve stáří daleko předběhlo svou dobu a v mnoha směrech nebylo dodnes překonáno. Život knížete Adolfa II., posledního skutečného pána na Hluboké, líčí autor jako jednoho z těch, kdož prožívají stejné radosti i starosti v životě jako každý z jejich neurozených spolupracovníků, snad jen s ještě větším pocitem zodpovědnosti za ně a za jejich rodiny. Ukazuje ale též, jak se jeho rod i on sám musel vyrovnávat s těžkými ranami osudu, které Schwarzenbergové během posledního sta let prodělávali. Jen jako na okraji se zmiňuje o jeho studiu práv na české Karlově universitě a jeho válečné službě v rakouském kontingentu přiděleném k turecké armádě na Středním východě a jak se v zajetí s překvapením dověděl, že je už vlastně československým záložním nadporučíkem. Zajímavou kapitolou je líčení dobrodružného odchodu Adolfa Schwarzenberga a jeho choti po obsazení ČSR a jeho život v exilu, nejprve v Itálii a pak v USA, kde mimochodem získal druhý doktorát na Columbij- ské universitě v New Yorku. O jeho spolupráci s naší exilovou vládou a o tom, jak ji podporoval, svědčí osobní dopis Jana Masaryka (uveřejněný dokonce ve faksimile). To ovšem poskytlo vítanou záminku nacistům a tak stručným dopisem gestapa v Linci ze srpna 1940 byl Adolfu Schwarzenbergovi zabaven veškerý majetek. Velkoněmecké říši na to stačily čtyři řádky! Na rozdíl od jiných šlechtických rodů, jejichž majetek byl dán většinou pod vnucenou správu německých treuhándrů, byly statky schwarzenberské výslovně konfiskovány a pro jistotu hned zaknihovány jako majetek SS. Po válce byly samozřejmě všechny právní akty tohoto druhu prohlášeny za neplatné a Rakousko a Bavorsko také ihned veškerý schwarzenberský majetek, byť v dosti poničeném stavu, knížeti Adolfovi vrátily. U nás byl sice vydán podobný zákon, jenže tři nebo více miliard primogenitury byly příliš velkým lákadlem pro poslance všech stran zbolševizované „národnífronty" a tak byl dr. Adolf Schwarzenberg krátkou cestou prohlášen za Němce a ostudný „lex Schwarzenberg“, s neobvyklou svorností všech stran přijatý, slavnostně potvrdil rozhodnutí gestapa, tedy včetně zabavení i všech osobních věcí jednotlivých členů rodu. Ukrást majetek mladší větve Schwarzen- bergů na Orlíku dost dobře nešlo, protože oba bratři Schwarzenbergové se zúčastnili domácího odboje jako záložní důstojníci, kníže Karel byl dokonce raněn (a hned nato zvolen předsedou národního výboru!) a mladší bratr František byl významným článkem spojení domova s exilovou vládou a zúčastnil se i bojů jako střelec z lehkého kulometu. Soudruh „tribun lidu" Smrkovský, kterému několik dní po pražském povstání konečně došlo, kdo dr. František Schwarzenberg je, mu sice vyhrožoval, že majetek orlické větve „stejně taky seberou", jenže těch svědků o účasti v odboji bylo příliš mnoho a tak ke konfiskaci došlo až po únoru 1948, kdy zase už soudruh Smrkovský byl poslán svou rodnou stranou do kriminálu. Protože tedy k zabavení došlo až po únoru, musel být celý majetek sekundogenitury vrácen právoplatnému dědici, jímž je kníže Karel Jan Schwarzenberg vévoda Krumlovský, náš nedávný kancléř. Kniha F. X. Havlíčka přiblíží čtenáři nejen dr. Adolfa ze Schwarzenbergu, ale i několik dalších členů jeho rodu a podá asi i dosud neinformovanému čtenáři vysvětlení, proč jsou Schwarzenbergové do dnešního dne v Čechách tak oblíbeni. Sám jsem měl příležitost poznat to ve svém mládí na skautských táborech v lesích u schwarzenberských rybníků. Za místa k táboření jsme samozřejmě nikdy nic neplatili, ale i to bylo na panstvích české šlechty už tradiční (Paaro- vé, Mladotové, Hildprandtové z Ottenhau- senu a j.) Je jenom škoda, že se autor ani nezmínil o zajímavé, bohužel jen bibliofilsky pro přátele česky vydané knize (proto mu snad nebyla přístupná) válečných vzpomínek knížete Adolfa ze Středního východu, která je, zvláště v poslední části, zajímavým protějškem k autobiografii proslulého anglického plukovníka Lawrence of Arabia. ADOLF F. J. KARLOVSKÝ Indolence Spisovateli Janu Benešovi vyšlo přes dvacet knih, nespočitatelně úvah, politických článků, glos, fejetonů. V červnu 1967 ho soudil Městský soud v Praze za to, že od roku 1964 posílal postřehy z tehdejšího Československa do časopisu „Svědectví", které tenkrát v Paříži vydával nynější český ministr kultury Pavel Tigrid. Soud tento druh žurnalistiky kvalifikoval jako podvracení republiky a „přidělil" Benešovi pět let. Tigrid, jehož neopatrností se aféra provalila, dostal v nepřítomnosti 14 let, jiný komplic byl zproštěn obžaloby. O tomto procesu, o okolnostech, které k němu vedly, jakož i o jeho následcích napsal Beneš zprávu, kterou pod názvem »Indolence« vydalo loni nakladatelství Pavla Primuse v Praze. Jan Beneš má záviděníhodnou paměť. Co on si všechno z té doby nepamatuje! V >!n- dolenci« reprodukuje doslova průběh vyšetřování, rozhovory s vyšetřovateli, s fízly na něj nasazenými, cituje soudní spisy, rozmluvy s přáteli, s občany, kteří si s komunismem nezadali vůbec nebo jen docela málo a pod tlakem. Disponuje úctyhodnou upřímností a přímostí, neokleštěnou ohledy, zábranami či zákazy. Neohlíží se na osoby, na funkce. Nezamlčuje je, nedá se však jimi omezovat. Říká prostě pravdu, i když ovšem svou pravdu, jak jinak asi nemůže ani být. A ta není vždycky příjemná. Doba facek při výsleších tehdy už minula, vyslýchajícím zbylo násilí duševní a toho využívali vydatně, neomaleně: šikanami Benešovy manželky, bezbranné v těhotenství, ale nikterak se nevzdávající. Má oporu v několika přátelích, kteří se po mužově zatčení od ní neodvrátili. Zlá mozaika, která tu vznikla, se vypráví barvitým moderním a neotřeseným jazykem. Buršikózností, která občas pronikne a příliš neruší, splácí Beneš zřejmě dluh nevlídné, hrubé době, kvasící zvolna v tzv. pražské jaro. Odsouzeného Beneše propustil president Novotný svým posledním úředním aktem předčasně z trestu, odtud pochází autorův čestný titul „presidentův vězeň", který si přisvojují neprávem i jiní. Při čtení »Indolence« se jistě nudit nebudete. Dozvíte mnoho nepříliš slavných podrobností o osobnostech, které jsou možná vašimi idoly, na něž bezvýhradně sázíte. »Indolence« snad není všude úzkostlivě objektivní knížka. Ani být nemůže. Autor byl ve středu aféry, pociťoval křivdu a jako takový nemůže být dost dobře nezaujatý. Napsal zprávu o člověku vláčeném komunistickou „justicí", zprávu o svých pocitech a citech. Někdo si 50 POLYGON 3+4/94 [pageend52]snad pomyslí, že barvy jsou příliš křiklavé. Je to jeho právo. Právě tak, jako je Benešovo právo vydat bezohledně svědectví o době, která pro něj byla nejtěžší. JAROSLAV STRNAD Poslední pocta (IV) Trilogie Jožky Pejskara „Poslední pocta", památník na zemřelé čs. exulanty z let 1948 až 1989, bude rozšířena o další svazek. Proti původnímu úmyslu autora - dokončit vydávání „Poslední pocty“ třetím svazkem - byl na naléhání mnoha pozůstalých a příbuzných nucen vydat IV. svazek. Za poslední tři roky, které uplynuly od vydání třetího svazku, zemřelo mnoho dalších významných exilových osobností, z nichž mnozí patří k elitě národa, jako např. dr. Ján Papá- nek, velvyslanec, Marie Provazníkové, dlou- holetá náčelnice Československé obce sokolské (dožila se 100 let), dále prof. dr. František Schwarzenberg, prof. dr. Vladimír Krajina, dr. Karel Steinbach, z býv. poslanců československého parlamentu před únorem 1948: dr. Vilém Bernard, dr. Bohumír Bunža, Jozef Horvath, JUDr Alois Klimek, Jindřich Nehmuť a Jaromíra Žáčková. Uvedení vykonali již doma, ve vlasti, záslužnou činnost pro národ. Ve IV. svazku „Poslední pocty" je vzdána pocta 250 zemřelým čs. exulantům. Jen menší část z nich se dožila po listopadu 1989 návratu svobody a demokracie v Československu, ostatní zemřeli, aniž se dočkali toho, co bylo jejich přáním - návrat do osvobozené vlasti. Na nikoho z těchto zemřelých by nemělo být zapomenuto. V Poslední poctě, která byla nazvána exilovým Slavínem, bude jejich památka na věčné časy uchována. Ve IV. svazku Poslední pocty jsou - vedle biografických údajů o zemřelých - ukázky z jejich literární a publicistické činnosti, graficky je kniha upravena podle předcházejících svazků, obsahuje 60 fotografií zemřelých, takže kniha se stane ozdobou a chloubou každé české domácnosti. Tentokráte vyjde IV. svazek Poslední pocty ve vlasti, v kladenské tiskárně, odrůd bude expedována objednatelům. Podstatná část této knihy bude zdarma věnována veřejným knihovnám v českých zemích i na Slovensku. Na zaplacení knihy se nedostávají peníze, autor knihy uvítá příspěvek k tomuto účelu. Jistě najde porozumění, neboť v knihovnách se dostane Poslední pocta do rukou mnoha tisíců čtenářů, kteří se z ní mohou dovědět, co jsme po 42 let v exilu pro národ vykonali. PhDr. JOSEF PEJSKAŘ DOPISY „ČECHOSLOVÁK JE MINULOST“ (Polygon 2/94, str.39.) Som pravidelnou čitateľkou Vášho časopisu >Polygon< a po prečítaní príspevku v č. 2/94 v rubrike >Dopisy< pod názvom „Čechoslovák je minulost" od J. G., Adlikon, žiada sa mi vyjadriť k obsahu listu. Slová pána J.G. ma naplnili zármutkom, citujem: „Koncem roku 1992 se však toto Československo na základě rozhodnutí slovenského národa rozpadlo..." Predpokladám, že pán J.G. takto jednoznačne konštatuje len preto, že od r. 1968 žije mimo územie Československa, čím má čiastočne skreslené poznatky a určitě sa nedokáže vcítiť do pocitov tých, ktorí sa zrodili zo miešaného manželstva a vytvorili za 70 rokov ČSR už jeden národ - občana Československa. Nepoznám človeka na Slovensku, ktorý by si želal rozdelenie štátu. Nemali sme žiadnu možnosť vyjadriť sa k tak závažnej otázke, aj napriek skutočnosti, že sme žiadali referendum - nestalo sa. Bol to pre nás šok a len ťažko sa dokážeme z tejto traumy prebrať. Pre váčšinu Slovákov aspoň duchom ostáva Československo zachované. Chcem poukázať na skutočnosť, že už v decembri 1992 sa zrodila myšlienka Duchovnej federácie, ktorej duchovným otcom je pán Jiří Suchý (Praha) a len vdaka entuziazmu, spolupatričnosti a lásky, ktorá spojila tisícky, ba už milióny Čechov a Slovákov, sa na území Československa táto myšlienka a túžba stala skutočnosťou a vznikla Československá duchovná federácia - ČSDFR, ktorej hlavným mestom, na základe spoločného rozhodnutia, sa stalo Brno. ČSDFR má svoj parlament a Ústavu. V návrhu Ústavy je o. i. uvedené: „... posláním ČSDFR je udržet kontinuitu ČSR z r. 1918.“ Členovia ČSDFR sa pravidelne stretávajú striedavo na úzsmí ČR a SR. Pre nás, čo tu žijeme, sú tieto stretnutia svetlom, radosťou a povzbudením. Sme šťastní, že máme tento most Duchovnej federácie, ktorý nám nik nedokáže vziať a ani morálna devastácia spoločnosti nám ho nedokáže narušiť. Program ČSDFR a program ekologizácie ducha chceme naplniť vo svojom každodennom živote, aby nad procesom zániku dominoval proces zrodu. Dovolte mi citovať veľkého zástancu humanity, pravdy a lásky L. N. Tolstéto: „Hádky pomáhajú vždy spíš zatemňovať ako objasňovať pravdu. Všetko čo prináša jednotu medzi ľud, je šťastie, všetko čo rozdeľuje, je zlo a znetvorenie. Slobodu nedosiahneme hľadaním slobody, ale hľadaním pravdy. Sloboda nie je cieľ, ale následok.“ Uvedené myšlienky sú nadčasové, preto sú aktuálne aj dnes a prihovárajú sa aj nám. Ľudská hlúposť začíná v ľudskej obmedzenosti a žial dnes je úrodná zem pre zasievanie týchto vlastností. Ja som veľký, celoživotný optimista a verím slovám pána prezidenta V. Havla, ktorý povedal, že „Pamäť je zdrojom viery vo vykúpenie" a verím, že Duchovná federácia pospája všetkých ľudí dobrej mysle pozitívnym fluidom. Zalám Vám veľa zdravia, pracovných a osobných úspechov a verím, že aj nadalej v časopise »Polygon« sa bude uvádzať: „Život v našich republikách“. Lukrécia Bílková, Bratislava Kl PROSADÍ SE? K napsání následujících řádků mě přiměly dvě věci: glosy pana Jiřího Loewyho (Polygon 2/94), týkající se Českého deníku, a vlastní kontakt s jmenovanými novinami o Velikonocích v Brně. S panem Loewym se znám více let, ještě když tak výborně redigoval exilové Právo lidu a já mu přispíval fotografiemi event, pár řádky. Politický novinář s poctivostí, přímostí, rozvahou a sociálním cítěním sociálních demokratů první republiky. Vážím si ho a vždycky si máme co říci, když se potkáme nebo slyšíme v telefonu. To ovšem neznamená, že máme na současné události v České republice shodné názory. On má v určitém směru hlubší vědomosti než já, ví víc o českém politickém podhoubí, má jiné zkušenosti z dětství. Chápu jeho postoje. Jeho postřehy korigují mé názory někdy zformované na základě přece jen příliš z povzdálí viděného. Je mi jasné, že pan Loewy nemůže být nově vznikající pravicovou stranou, Demokratickou unií, nadšen, ani jejím tiskovým podporovatelem - Českým deníkem. Kriti- suje však věcně, slušně, co si kritiku zaslouží. Na druhé straně se mi však zdá, že Loewyho kritické poznámky v „Glosáři" charak- terisují ČD, případně vznikající DEU, zcela okrajově, nepodstatně vzhledem k programu nové strany i vzhledem k psaní ČD. V Brně jsem si v Českém deníku přečetl kromě jiných zajímavostí program vznikající Demokratické unie. Byl jsem překvapen nejen objektivním hodnocením současného stavu české společnosti, ale především lo- gičností a přesností formulace toho, co považují všichni slušní čeští občané v nejsoučasnější současnosti za nutné a správné: konečně nekompromisně dělat vše pro zlepšení morálního stavu společnosti. Neuhýbat! Nevidět jen prosperitu za každou cenu! Nikdo samozřejmě není proti hospodářskému ozdravění, růstu, stabilitě, ale to vše musí vycházet z pevného základu sociálně mravního. Krátce řečeno - navázat na nejlepší tradice první republiky, na odkaz Tomáše G. Masaryka, na naši křesťanskou evropskou tradici a na každém kroku už od nejútlejšího věku vštěpovat dětem naši sounáležitost se západoevropskou kulturou, s její vzdělaností, s jejím směřováním k celosvětové jednotě. Poctivost ve všem - v politice, v hodnocení dějinného vývoje, v práci, ve škole, v podnikání, v rodině, poctivost k sobě samému. Tak vyznívá program nové strany Demokratické unie, tak nějak podobně cítíme my všichni, kteří chceme, aby stát v srdci Evropy byl opět dobrým domovem, příjemným místem k životu i k návštěvě. Přejme nové straně, Demokratické unii, aby se jí dařilo uskutečňovat nejvýš potřebný program, nejvýš potřebný nejen pro současnost. Bude to k prospěchu nás všech, celé zemi. Antonín Hinšt, Wuppertal POLYGON 3+4/94 51 [pageend53]13 ŠLECHTICKÉ TITULY Vážený pane Kariovský! Ráda čtu po celá léta Vaše články, protože se mi líbí, ale dovolte mi, abych k poslednímu (>První vlaštovka<, Polygon 2/94) zaujala poněkud kritické stanovisko. Patřím ke generaci narozené v polovině 20. let a tudíž odchované v duchu masarykovských ideálů. Pokud vím, zrušil president Masaryk šlechtické tituly (navštěvovala jsem gymnasium s Lobkowiczovou, NE princeznou!). A tak mě překvapuje, ba pohoršuje, že je u nás opět zaváděno titulování >kníže<, >hra- bě< a že tito lidé jsou preferováni, tj. dosazováni na vysoce exponovaná místa (kancléř, velvyslanec) a že např. p. Schwarzenbergo- vi byl na státní útraty opraven Orlík. Za jaké >služby< národu? Jak vůbec přišla šlechta ke svému majetku. Jedině nekalým způsobem, z potu a krve utlačovaných poddaných! Má se tedy opět český člověk klanět jasnostem«? To by sotva kdo akceptoval. Ptám se: jaké větší zásluhy má tento pan Belcredi oproti jiným exulantům? Proč jste se nemohl stát tím velvyslancem třeba Vy, pokud byste ovšem měl zájem, nebo jiný stejně zasloužilý? Končíte tím, že doufáte, že nezůstane jediným. Mám z toho vydedukovat, že by měl následovat opět někdo s >modrou krví«? S pozdravem Zdeňka Nesswethová, Lünen (D) Pan Kariovský poslal krátce před redakční uzávěrkou odpověď na tento dopis, velice dlouhou -as prosbou, abychom ji nekrátili! Bohužel nemáme místo na její zveřejnění v tomto čísle. Redakce.) mají být všichni rovni? Na téže stránce: Knihovny by nejraději dávaly pokuty (až 25.000 Kč) nakladatelům, když jim neodevzdají „povinné" výtisky. Musí Škodovka také povinně rozdávat svá vozidla např. Technickému muzeu (kam by se hodila)? ... Otakar Božejovský, Zürich 3 TĚŠÍM SE NA SOKOLSKÝ SLET Uplynulo již bezmála pět let od „sametového“ listopadu. V tomto období jsme prožili mnoho krásného, ale i četná zklamání. Je mým přáním, aby těchto několik mých úvah přispělo k našemu lepšímu vzájemnému pochopení. My, žijící mimo svou původní vlast, bychom měli situaci u nás doma chápat lépe než naši krajané, kteří tuto možnost neměli. Známe obě strany „mince“, a to by nám mělo usnadnit objektivní pohled na dnešní stav bývalého Československa a podobným způsobem postižených zemí. Mnozí z našich řad kritizují, ale kolik z nás může s jistotou říci, jak by se dnes chovali, kdyby byli zůstali. Nezapomínejme: našim doma chybí zkušenosti, které jsme my léta sbírali. Naše myšlení je jistě jiné, ovlivněné prostředím, v kterém žijeme a s kým se stýkáme. Víme sami, jak se i zde lišíme od našich krajanů žijících v USA, Kanadě, Švédsku, Francii či v jiných zemích. Chce- me-li si opravdu pomáhat a rozumět tak, jak si všichni přejeme, měli bychom se snažit o více vzájemného taktu a tolerance, pokoušet se vidět situace a problémy i z myšlenkového pohledu druhé strany. Často je slyšet: „... honí se jen za penězi.“ Chovala se snad většina z nás jinak na začátku pobytu v zemi nového domova? Extrémní změna životních podmínek a prostředí nutně vede k počáteční „jednosměmosti“. I naši doma potřebují tento čas - a nemyslím, že by to měli lehčí, než jsme to měli my v našich začátcích. Věřím, že si budeme čím dál tím více rozumět. To, co nyní v České a Slovenské republice probíhá, je přirozený následek toho, co zde bylo před tím - postkomunismus - se vším, co k tomu patří jak v hmotné tak i morální oblasti...... I dnes, jako v minulém století, se náš národ hledá, je pokřiven, bez hrdosti, bez morálky a zdravého sebevědomí. Cestu k opětnému získání těchto hodnot, které zde byly a nutně zase budou, jinak bychom popírali dědictví našich předků, nabízí sokolská myšlenka, stále nadčasová, nadstátní a nestárnoucí. Těšme se na náš společný sokolský slet. Dívejme se positivně na dění kolem sebe a odpuzujme negativní myšlenky a názory, které nic neřeší a jsou pohodlné. Kdo chce, může již vidět postupující positivní změny. Nemějme jen řeči a kritiku, ale snažme se v duchu myšlenek dr. Tyrše pomáhat činy, prací a osobním příkladem. Věřím, že i naši doma si uvědomí nebezpečí konzumního způsobu života. Přejme všem, aby po zajištění vlastních existencí se jim bohatství nestalo cílem, ale prostředkem, jak zdokonalit sebe, své okolí a tím i společnost. Zde na Západě jsou stále více patrny snahy o renesanci lidského ducha. Ať náš společný sokolský slet na Strahově, v krásné Praze, k této renesanci přispěje. Jan Šinágl, člen Sokola Luzern 3 STAČÍ Sl PŘEČÍST JEDNO ČÍSLO »LIDOVEK«, tohoto »Růžového práva«, které minulí náruživci a znovuzakladatelé nedávno prodali za patřičný bakšiš panu Ringierovi ve Švýcarsku, abychom věděli, kde si ta naše demokratická Česká republika dnes stojí. Např. číslo 71 z 25. 3. 1994: na první stránce dokonce dva články o panu Mackovi, jak získal a prodal podnik „Knižní velkoobchod“, a to z pozice místopředsedy vládnoucí strany. A tento chlap ještě dnes běhá na svobodě! Hned pod tím pomlouvá premiér Klaus ministra vlastní (!) vlády, že je „nenapravitelný v řadě věcí". Na stránce druhé pod titulem „Lovu zdar" je zveřejněna anketa o veřejném mínění co se týče restitucí. Otázka zněla: „Myslíte si, že by se mělo pokračovat v restitucích a vrátit majetek?“ a následoval výčet jednotlivých skupin s restitučními nároky. Zde je výsledek: pro restituce židovským obcím je 44% tázaných, spolkům 38%, církvím 23%, dosud nevrátivším se emigrantům (ne exulantům) 11%, šlechtě 10%. To mluví za sebe! Alibismus, špatné svědomí a „my za to nemůžeme, vždyť to udělal Hitler, proč bychom to vraceli?“ Jiné je to s dvěma posledními skupinami. Tam mluví závist! A krom toho: co mají znamenat všechny „diskuse", komu vrátit, komu ne, když podle ústavy si Říká se, že se nemáme obávat doby, kdy počítače začnou myslet jako lidé, ale toho, že lidé začnou myslet jako počítače. To, že dnes ještě přemýšlím trochu jako člověk je do značné míry zásluhou pár dobrých přátel, jako je Milan Cimburek. Těším se na další dvacítky let úspěšné spolupráce. Pavel Kantorek Milan Cimburek jeden z prvních samostatných podnikatelů ve Švýcarsku slaví v tomto roce dvacet let založeni vlastní tiskárny. Kamarádství z mládí a autorská spolupráce s Pavlem Kantorkem od roku 1972 přinesla světu na 50 publikací v podobě knih, knížeček, kalendářů a karet. POLYGON, nástupce legendárního REPORTÉRA (dnes už zase zaniklého) se tiskne u Milana Cimburka již osmý rok. V sobotu dne 9. července 1994 zve Milan Cimburek čtenáře POLYGONU na Den otevřených dveří na Badenerstrasse 698 do Curychu. Od 12.00 hodin bude pro vás připraven studený buffet a Budwar ze sudu. Nenásilný prodej knih, CD a videokazet doplní nás duševně. O překvapeni, prominentní hosty a zábavu nebude nouze. TISK OFSETEM A4 + A3 DOPISNÍ PAPÍRY, OBÁLKY A VIZITKY, SVATEBNÍ OZNÁMENÍ, OZNÁMENÍ NAROZENÍ DÍTĚTE, ÚMRTNÍ OZNÁMENÍ. VÝROBA KNIH, ČASOPISŮ A KALENDÁŘŮ. MILAN CIMBUREK BADENERSTRASSE 698, CH - 8048 ZÜRICH TELEFON 01 / 431 68 78 TELEFAX 01 / 432 95 92 52 POLYGON 3+4/94 [pageend54]íBsaaas? HOTEL GARNI Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR UFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav. nádraží) Telefon + fax: 0911 / 44 84 48 Český deník ^íl.lWilillHril/i!^ •^Noviny pro Cechy, Moravu a Slezsko • serióznost, dynamika a naprostá otevřenost informací • nezávislost na naší politické scéně • 6x týdně zajímavé informace pro rychle se rozšiřující okruh čtenářů • ideální místo také pro Váš inzerát fr'ltfdŕník čtou P°d^e průzkumu především lidé s vlastním názorem 3 - podnikatelé a střední vrstva, mající dostatek prostředků na nákup Vašeho zboží, na využití Vašich služeb! C€§hV dCIlfH nabízí možnost oslovit právé ty zákazníky, které hledáte! Český deník Vám nabízí bezkonkurenční ceny, kvalitu i účinek inzerce! Pište na adresu: ČCShý deník, inzerce. Na Florenci 19, 110 00 Praha 1. Volejte ještě dnes: (02) 282 32 58, 282 33 58; faxujte: 232 47 25Í [pageend55]für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 932 52 03 Řadové domky v Přezleticích - Praha východ Domky budou dodávány .na klič'. Budoucí majitel má možnost volby vybavení Interiéru (zařizovací předměty, podlahové krytiny, obklady a povrchy stěn, kuchyňská linka apod.). Při stavbě objektů byla použita technologie firmy YTONG, jejíž porobetonové tvárnice zajišťují dostatečný tepelný odpor pro elektrické vytápění. Velikost bytů: 4+1 a 5+1, každý domek má vlastní garáž. Podlahová plocha 222m2 až 225m2. Předběžná cena: 3,4 až 3,8 mil. Kč. Domky prodává tatáž firma, která je staví: SRI Praha, Pod lysinami 1/474, Praha 4. Telefony +42-2-627 9402. 627 9391 a 627 9041. Bližší informace na adrese: Viktor Mojžíš, Na průhonu 25, 181 00 Praha 8. Telefon +42-2-855 3672 [pageend56]